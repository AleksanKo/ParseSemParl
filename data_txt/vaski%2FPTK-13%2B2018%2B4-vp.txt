















































DEM48D5.tmp.xml


Pöytäkirjan asiakohta PTK 13/2018 vp
Pöytäkirjan asiakohta 

PTK 13/2018 vp

Täysistunto

Tiistai 27.2.2018 klo 14.00—20.09

4. Puhemiesneuvoston ehdotus eduskunnan työjärjestyksen ja eduskunnan virkamiehistä 
annetun lain 9 §:n muuttamisesta

Puhemiesneuvoston ehdotus PNE 1/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään perustuslakivaliokuntaan, jolle hallintova-
liokunnan ja puolustusvaliokunnan on annettava lausunto.

Keskustelua tästä asiakohdasta käydään kello 19:ään asti eli 2,5 tuntia. Keskustelua jat-
ketaan tarvittaessa päiväjärjestyksen muiden asiakohtien tultua käsitellyiksi. Mikäli kes-
kustelu päättyy ennen kello 19:ää, siirrytään päiväjärjestyksen seuraavaan eli 5. kohtaan.

Nyt käynnistämme sitten keskustelun. Otan tähän nyt muutaman debattipuheenvuoron.
Pyydän niitä edustajia, jotka haluavat käyttää debattipuheenvuoron, nousemaan seiso-
maan ja painamaan V-painiketta.

Keskustelu

16.32 Tapani Tölli kesk (vastauspuheenvuoro): Arvoisa puhemies! Tähän tiedustelulaki-
kokonaisuuteen kuuluu poikkeuksellisen kattava ja vahva valvontajärjestelmä, ja se koos-
tuu vahvasta laillisuusvalvonnasta ja siihen oleellisesti liittyvästä parlamentaarisesta val-
vonnasta. Laillisuusvalvonnan toimivaltuudet ovat erittäin vahvat ja samoin eduskuntaan
tulevan tiedusteluvalvontavaliokunnan, jonka tiedonsaantioikeus on hyvin laaja, ja nämä
toimivat hyvin tiiviissä yhteistyössä.

Tiedusteluvalvonta tarkoittaa koko tiedustelua, sekä tiedon keräämistä että sitä, mihin se
lähtee, ja nyt tässä on keskusteltu siitä välillä, että on tulkintaerimielisyyksiä jonkun ver-
ran, ja minusta on nyt tärkeää, että tässä vaiheessa, kun tämä kokonaisuus on valiokuntien
käsittelyssä, valiokunnissa nyt paneudutaan riittävän huolella ja analysoidaan tämä tilanne
ja sitten mennään eteenpäin.

16.34 Eero Heinäluoma sd (vastauspuheenvuoro): Arvoisa puhemies! Tämä työjärjes-
tyksen muutoshan on olennainen osa nyt tätä kokonaisuutta, millä tiedustelulakeja täällä
Suomessa käsitellään ja miten eduskunta on näissä mukana.

Keskeinen asia on, että tässä yhteydessä eduskunta saa oikeuden valvoa koko supon toi-
mintaa, siis koko supon toimintaa. Ei voi olla niin, että me luomme ison apparaatin seuraa-
maan sitä, miten teknisesti tietoa kerätään ja mitä tietoa kerätään, vaan kysymys on siitä,
miten tätä tietoa käytetään, mitä supo tällä tiedolla tekee. Kun kansalaisten perusoikeuk-
siin tosiasiassa tällä tullaan puuttumaan, on tärkeätä, että kansakunta voi luottaa siihen, että
tällä tiedon keruulla ja sen käytöllä on asianmukainen, tarkka valvonta. Supon luotetta-
 Tarkistettu
4.1



Pöytäkirjan asiakohta PTK 13/2018 vp
vuus on tässä kyseessä, ja jotta tämä luotettavuus on olemassa, pitää olla koko supon toi-
mintaan ulottuva valvonta, ja se kuuluu tämän tiedusteluvaliokunnan tehtäviin. Valitan,
että puhemiesneuvoston enemmistö ei ollut tähän ratkaisuun vielä valmis.

16.35 Jyrki Kasvi vihr (vastauspuheenvuoro): Arvoisa puhemies! Eduskunnan tieduste-
luvalvontavaliokunnasta on tulossa erittäin vaikutusvaltainen elin. Sillä on poikkeukselli-
set tiedonsaantioikeudet, ja se kohdistaa itse oman valvontatoimintansa. Sen takia siinä
laissa, johon tämä työjärjestyksen muutos perustuu, ei erikseen luetella niitä, keitä se val-
voo.

Suojelupoliisi kuitenkin tekee valiokunnan jäsenistä laajan turvallisuusselvityksen, jot-
ta sen jäsenille voidaan luovuttaa myös korkeimman salausluokan tietoja. Tämä on herät-
tänyt kysymyksen siitä, voiko valvonnan kohde arvioida valvojan luotettavuutta, ja sen ta-
kia haluaisin nostaa keskusteluun ajatuksen, voisiko tämän tiedusteluvaltuutetun yhtenä
tehtävänä olla myös tarkistaa tämä, mihin tämä laaja turvallisuusselvitys tämän valvonta-
valiokunnan jäsenistä perustuu, jotta viimeinenkin epäilys siitä, että hankalat valvojat sii-
vottaisiin pois valiokunnasta, saadaan hälvennettyä.

16.36 Kari Tolvanen kok (vastauspuheenvuoro): Arvoisa rouva puhemies! Tässä edusta-
jat Tölli ja Kasvi käyttivät perustellun puheenvuoron. Todella tämä tiedusteluvalvontava-
liokunta saa laajat toimivaltuudet ja toimii yhdessä tiedusteluvaltuutetun kanssa, jolla on
sellaiset toimivaltuudet, joita yhdelläkään viranomaisella Suomessa ei ole — eikä ilmei-
sesti tule olemaan — ja tämä kyllä mahdollistaa sen, että tiedusteluvalvontavaliokunta pys-
tyy tätä supon tiedustelutoimintaa valvomaan parlamentaarisesti alusta loppuun asti.

Tämä supon valvontahan on nyt käsittelyssä eri valiokunnissa parhaillaan. Siitähän on
oma lainsäädäntönsä, tiedustelutoiminnan valvonnasta, ja siellä päätetään nimenomaan se,
mitä valvontaa ja kuinka laajaa se on. Tämä eduskunnan työjärjestys koskee vain ja ainoas-
taan meidän sisäisiä asioitamme. Vaikka me kirjoittaisimme sinne mitä, niin se koskee
meidän sisäisiä asioitamme, ja tämä keskustelu valvonnasta pitää laajentaa sinne tieduste-
lutoiminnan valvontalainsäädäntöön, joka nyt on valiokunnissa ja tulee tänne saliin.

16.37 Krista Kiuru sd (vastauspuheenvuoro): Arvoisa puhemies! Esillä on siis ehdotus
työjärjestykseksi, jossa perustetaan uusi valiokunta valvomaan tiedustelutoimintaa. Tä-
män tiedustelutoimintaa valvovan valiokunnan tehtävät määritellään tässä työjärjestykses-
sä. Siksi on eduskunnan asia, mitä tämä valiokunta tulee jatkossa tekemään.

Olemme ehdottaneet, että ei jää mitään harmaata vyöhykettä, kun varmistamme, että
myös kansanvallalla on mahdollisuus valvoa, miten esimerkiksi supo kansanvaltaa val-
voo. Tältä osin tämä keskustelu on hyvin aiheellinen, kun päätetään työjärjestyksestä.

Olen hyvin pahoillani siitä, että parlamentaarisessa työssä näille ehdotuksille ei löyty-
nyt vastakaikua virkamiesnäkökulmasta eikä edes hallituksesta, joka tämän esityksen
eduskuntaan toi. Pyysimme neuvotteluja, mutta sellaisia ei järjestetty, ja nyt ollaan tilan-
teessa, jossa alkumetreillä jo lyödään työjärjestys kiinni, ja sen jälkeen ihmetellään, että
miten tässä näin pääsi käymään.

16.38 Päivi Räsänen kd (vastauspuheenvuoro): Rouva puhemies! Tämän tiedustelutoi-
minnan parlamentaarisen valiokunnan kokoonpanoksi ehdotetaan 11 jäsentä ja kaksi vara-
jäsentä, mikä on suhteellisen suuri kokoonpano — 13 edustajaa plus sitten virkamiehet —
2



Pöytäkirjan asiakohta PTK 13/2018 vp
kun ollaan salaisen tiedon äärellä. Jos verrataan muihin Euroopan maihin, niin yleensä
nämä valiokunnat ovat kyllä pienempiä. Meillähän tietysti tuo perustuslaki asettaa rajat va-
liokunnan koolle, mistä tulee tuo 11, mutta mielestäni kannattaisi kyllä vielä harkita, onko
todella se kaksi varajäsentä tarpeen.

Sitten samalla kiinnitän huomiota siihen, että tässä esityksessä tavoitteeksi on asetettu,
että mahdollisimman moni eduskuntaryhmä saa edustajansa valiokuntaan. Tuossa edusta-
ja Töllin vetämässä parlamentaarisessa työryhmässä aika yksimielisesti oltiin sitä mieltä,
että kaikilla eduskuntaryhmillä tulisi olla edustajansa [Puhemies koputtaa] tässä valiokun-
nassa, ja mielestäni olisi tärkeää, että se myös kirjattaisiin sitten valiokuntakäsittelyssä tah-
totilaksi.

16.39 Antti Rinne sd (vastauspuheenvuoro): Arvoisa puhemies! Tässä lainsäädännössä
on tulossa supon päällikölle merkittävää valtaa, todella merkittävää valtaa, yksin päättää
asioista. Sen parlamentaarisen vallan ulkopuolelle on jäämässä rikostorjuntaa varten kerät-
tävä salainen tieto, turvallisuusselvitykset ja itse asiassa koko supon johtaminen. Tästä
syystä on tärkeätä, että täällä eduskunnassa määritellään tämä supon valvonta kokonaisuu-
tena ja parlamentaarinen valiokunta voi puuttua kaikille sen osa-alueille silloin, kun on ky-
symys supon toiminnasta kansalaisten oikeuksien näkökulmasta.

Olen keskustellut useitten suojelupoliisin ihmisten kanssa ja voin sanoa, että vahva vies-
ti sieltä tälle salille on se, että supo ei näe mitään ongelmaa siinä, että supoa valvotaan mah-
dollisimman laajalla pensselillä sillä tavalla, että parlamentti valvoo kaikkea sitä, mitä
supossa tehdään. [Eduskunnasta: Sehän on hyvä!]

16.40 Hannu Hoskonen kesk (vastauspuheenvuoro): Arvoisa rouva puhemies! Tämä tie-
dustelulain käsittely tässä talossa ja sitten näiden eduskunnan omien menettelyjen laittami-
nen ajan tasalle mahdollisen tulevan lainsäädännön mukaisesti on aivan normaalia rutiinia.
En näe siinä sen suurempaa dramatiikkaa.

Aivan kuten edustaja Tölli omassa puheenvuorossaan mainitsi, nämä lakiesitykset tulee
käsitellä tässä talossa suurella huolella ja tulee viisaudella kuulla kaikkia asiantuntijoita,
joiden valiokunnat itse katsovat olevan tarpeen ja sen jälkeen antaa siitä tarvittavat lausun-
not ja sen jälkeen edetä.

Mutta se on selvä asia kuitenkin, että se päämäärä meidän pitää pitää tässä kirkkaana
mielessä, mikä lienee kohtuullinen vaatimus. Meidän isänmaamme tarvitsee suojakseen
sellaisen tiedustelulainsäädännön, että me todella pystymme turvaamaan tämän maan tule-
vaisuuden sillä tavalla, että meihin kohdistuvat uhat pystytään etukäteen joko torjumaan tai
niihin pystytään varautumaan. Nythän meillä on sellainen tilanne maassa, kuten olemme
nähneet monissa lehdissä kirjoitettavan, että vain ulkovaltojen tiedustelupalvelut melskaa-
vat meidän tietoverkoissamme mutta [Puhemies koputtaa] suomalaiset viranomaiset itse
eivät sinne koskaan ole vielä päässeet.

16.42 Pertti Salolainen kok (vastauspuheenvuoro): Arvoisa puhemies! Tämä uusi parla-
mentaarinen seurantatoimikunta järjestäytyi tänään, ja todettiin, että se, niin kuin aikaisem-
minkin, alkaa seurata nyt, mitä eduskunnassa alkaa tapahtua eri valiokunnissa. Sitten jos
sellainen tilanne tulee, että joitain mahdollisuuksia on esimerkiksi kompromissien esittä-
miseen, niin silloin siinä yhteydessä tämä parlamentaarinen seurantatoimikunta voi olla
avuksi.
3



Pöytäkirjan asiakohta PTK 13/2018 vp
Tässä on monta ongelmaa vielä ratkaistava. Kuten aikaisemmassa käsittelyssä kiinnitin
huomiota, täällä on puolenkymmentä valiokuntaa, jotka valvovat tällä hetkellä Supoa —
puolenkymmentä valiokuntaa. Nyt tulisi yksi tiedusteluvalvontavaliokunta, sitten ovat
nämä puolenkymmentä eri valiokuntaa. Onkohan tässä jo kohta vähän liikaa näitä valvojia
Supon osalta, kun on sanottu, että nämä vanhat valiokunnat jatkavat niin kuin tähänkin as-
ti? Eli kyllä tässä joudutaan miettimään vielä aika huolellisesti sitä, mikä tämä valvonta-
prosessi kuitenkin on.

Sitten on toinen kysymys [Puhemies koputtaa] vielä se, että kun valitaan nämä edustajat
siihen valvontavaliokuntaan, niin siinä täytyy olla aika diskreetti [Puhemies: Aika!] menet-
tely, jos mietitään sitä tilannetta, [Puhemies: Aika!] että jotakin henkilöä ei sinne hyväk-
syttäisikään. Eli täytyy olla erittäin diskreetti se tapa, jolla tämä... [Puhemies: Aika!]

Puhemies Paula Risikko: 1 minuutti kerrallaan.

16.43 Johanna Karimäki vihr (vastauspuheenvuoro): Arvoisa rouva puhemies! Tämä
parlamentaarinen valvontavaliokunta on todella tärkeä tiedustelulakien ollessa kyseessä.
Kun on kysymys ihmisten perusoikeuksista ja yksilön tietosuojasta, niin silloin valvonta
juuri on keskeisessä roolissa ja on tärkeää, että valiokunnat huolellisesti tarkastelevat tätä
kokonaisuuden valvontaa ja sitä, millä tavalla se on riittävää.

Supon valvonnasta on ollut itse asiassa pitkäänkin puhetta. Esimerkiksi Heidi Hautala
on tätä asiaa jo vuosia nostanut esiin, ja on nyt hyvä, että eduskunnassa tässä yhteydessä
voidaan pohtia Supon valvontaa laajemminkin. On totta kai tärkeätä, että tiedusteluvalio-
kunta valvoo erityisesti valvontatehtävää, mutta voidaan myös pohtia, valvooko se muuta.
Tai sitten kun edustaja Salolainen nosti esiin, että on muitakin valiokuntia, jotka valvovat
Supoa, niin varmasti voisi tarkastella sitäkin, onko hallintovaliokunnan tiedonsaanti tällä
hetkellä kaikilta osin riittävää.

16.44 Matti Torvinen sin (vastauspuheenvuoro): Arvoisa rouva puhemies! On aivan oi-
kein ja perusteltua, että tähän tiedusteluvaliokuntaan ja sen valmisteluun suhtaudutaan
kriittisesti. Meidän on syytä käydä siitä hyvä keskustelu ja huomioida nämä kriittisetkin
puheenvuorot.

Minun mielestäni tiedusteluvaliokunnan tehtävä nyt ehkä liikaa korostuu tämän supon
näkökulman kautta. Yksi semmoinen keskeinen asia valmistelussa on se, että meidän pitää
tiedusteluvaliokunnalle saada riittävä ja riittävän kokenut virkamiehistö valmistelemaan
toimintaa. Ja tulee muistaa, että tiedusteluvaliokunnan tehtäviin tulee kuulua myös tavoit-
teiden määrittäminen tiedustelutoiminnassa, kansainvälisen yhteistyön rakentaminen tie-
dustelutoiminnassa ja sitten sen selvittäminen, mihin ulkomainen tiedustelutoiminta kes-
kittyy. Meidän pitää tämmöisistäkin asioista pystyä keskustelemaan, ja meidän pitää löy-
tää yhteinen tahtotila siitä, minkälainen on tulevaisuus, ja sitä me teemme siellä seuranta-
ryhmässä: [Puhemies: Aika!] löydämme kansallisesti parhaan kompromissin.

16.45 Sirpa Paatero sd (vastauspuheenvuoro): Arvoisa rouva puhemies! Tämä työjärjes-
tyksen tekeminen on olennainen paketti, ja tänä iltana tietysti on hyvää lähetekeskustelua.
Itse asiassa olin aika pettynyt, kun olin kuvitellut, että tämä on se helpoin osa tätä neljän pa-
kettia — nämä kaksi lainsäädäntöä, sotilas- ja siviili-, ja sitten tämä varsinainen laillisuus-
valvonta — että eduskunnan työjärjestys menisi yksimielisesti ja kaikki parlamentaarikot
4



Pöytäkirjan asiakohta PTK 13/2018 vp
olisivat samaa mieltä, ja nyt sitten tästä tuli tämä kummallinen episodi, johon ei olisi pitä-
nyt mennä.

Supon valvontaa todellakin tehdään. Ulkoasiainvaliokunta, hallintovaliokunta ja puo-
lustusvaliokunta tekevät sitä joiltakin osin, mutta se ei todellakaan riitä, ja sen takia tässä
on ihan olennaista, että nyt tässä kohden se otettaisiin huomattavasti vahvemmin, niin että
se kattaisi tiedustelun lisäksi myöskin sen toiminnan. Tämä ei sulje pois sitä, etteikö yhä
edelleenkin tulisi olla mahdollisuus myöskin näillä kolmella muulla — tietääkseni kolmel-
la — valiokunnalla keskustella Supon toiminnasta.

Sitten tämä salassapitovelvollisuuskysymys... [Puhemies: Aika!] — Palaan kohta.

16.47 Arto Satonen kok (vastauspuheenvuoro): Arvoisa puhemies! Meidän turvalli-
suusuhkamme ovat muuttuneet, ja sen takia myös lainsäädäntöä on syytä muuttaa. Mieles-
täni tätä lakia on valmisteltu varsin huolellisesti ihan alusta alkaen ja siinä on ollut kattava
parlamentaarinen valmistelu edustaja Töllin johdolla, joka on tehnyt erinomaisen hyvää
työtä. Uskon ja toivon, että tämä asia menee loppuun asti maaliinsa, koska se on ilman
muuta tämän kansakunnan etu, ja että tämä lakipaketti saadaan mahdollisimman nopeasti
myöskin voimaan.

Mitä tulee sitten tähän käsittelyyn puhemiesneuvostossa, niin itse näen niin, että puhe-
miesneuvosto ei ole sellainen elin, että se tällaisia asioita lähtee muuttamaan, kun sillä ei
ole mahdollisuutta edes tehdä järkevää asiantuntijakuulemista, vaan valiokunta on oikea
paikka. Valiokunnassa voi varmasti näitä asioita esittää, ja sitten on aika katsoa sitä siellä.

16.48 Seppo Kääriäinen kesk (vastauspuheenvuoro): Arvoisa puhemies! Olemme tär-
keän asian äärellä, kun keskustelemme tiedusteluvalvontavaliokunnan työtehtävistä tässä
tilanteessa. Minä näen asian sillä tavalla, että tämä asia on nyt asiaa valmistelevien valio-
kuntien käsissä, jotka setvivät perin juurin tämän asian, mikä liittyy supon valvontaan.
Ajattelen niin, että valiokunnissa on täysin mahdollista tehdä asiaan liittyvää täsmennystä,
jos siellä semmoiseen päädytään sen perusteella, mitä asiantuntijoita kuullaan, ja sen pe-
rusteella, mihin keskinäisissä keskusteluissa oikein sitten päädytään. Minusta asia on nyt
siellä, ja meidän pitää ymmärtää tämän asian eteenpäinmenon järjestys juuri tällä tavalla.

Tärkeintä on muistaa pääasia: meidän täytyy saada tiedustelu ajan tasalle, totta kai ta-
valla, joka nauttii luottamusta sekä tässä talossa että kansan keskuudessa.

16.49 Joona Räsänen sd (vastauspuheenvuoro): Arvoisa puhemies! Tästä suojelupolii-
sin valvonnasta on todella puhuttu jo reilusti yli 10 vuotta, ja senpä takia tässä ehkä ihmet-
teleekin, kun on muutaman päivän aikana tullut sellaista keskustelua, että se on tullut jol-
lekin yllätyksenä. Aikoinaan niin hallituspuolueiden edustajat kuin nykyisten opposi-
tiopuolueidenkin edustajat ovat tätä esittäneet, laajaa valvontaa. Itse asiassa ulkoasiainva-
liokuntakin on ottanut kantaa tähän jo vuonna 98, että tämä suojelupoliisin kokonaisval-
vonta pitäisi säätää ajan tasalle. Senpä takia on kummallista, että kun tätä on jauhettu vaik-
ka kuinka ja kauan ja nyt, kun siihen on mahdollisuus, siis eduskunnalla on mahdollisuus
laittaa tämä valvonta ajan tasalle, niin tässä aletaan nyt sitten vetämään liinoja kiinni ja to-
detaan, että valiokunnissa sitten varmaan katsotaan. Totta kai se valiokunnissakin katso-
taan, mutta valtavan paljon on painoarvoa sillä, miten me työjärjestyksessä ajattelemme tä-
män [Puhemies: Aika!] työn organisointia.
5



Pöytäkirjan asiakohta PTK 13/2018 vp
16.50 Krista Mikkonen vihr (vastauspuheenvuoro): Arvoisa puhemies! Tässä on tullut
nyt hyvää keskustelua, ja me kaikki tiedämme, että tämä valiokunta on erittäin tarpeelli-
nen, kuten näissä puheenvuoroissa on tullut esiin. Itse näen, aivan kuten tässä on parissa
puheenvuorossa tullut, että olisi hyvä, että se kokoonpanoltaan edustaisi mahdollisimman
montaa eduskuntaryhmää. Se, että se on nyt upotettu tähän meidän tämmöiseen valiokun-
tamalliimme, tuo tietysti omat haasteensa, mutta uskon, että tämä on kuitenkin paras tapa
se järjestää.

No, supon valvonta on sitten toinen, mikä tässä kohtaa herättää eniten keskustelua.
Supoahan valvoo todellakin tälläkin hetkellä monta valiokuntaa, mutta käytännössä se työ
on kyllä jäänyt suhteellisen kevyeksi. Se, että tiedusteluosion suhteen tämä uusi valiokunta
saa nyt merkittävät, laajat valvontaoikeudet, on erinomaisen hyvä, ja varmasti tässä kohtaa
on syytä myös tarkastella, onko sitten näillä muilla valiokunnilla, jotka tekevät sitä supon
muun osan valvontaa, riittävä mandaatti tähän, esimerkiksi nimenomaan hallintovaliokun-
nalla.

16.51 Eero Heinäluoma sd (vastauspuheenvuoro): Arvoisa puhemies! Kun edustaja Sa-
tonen sanoi, että puhemiesneuvosto ei ole oikea paikka, niin haluan nyt edustaja Arto Sa-
toselle sanoa, että tämä on puhemiesneuvoston ehdotus. Tämä supon valvonta on kummal-
lisessa konkelossa: Täällä hallituspuolueiden edustajat sanovat, että sitä ei voida päättää,
koska tämä on hallituksen esitys. Virkamiehet sanovat, että esitys on tehty hallituksen lin-
jausten mukaan. Ja sitten me kuulimme viime viikolla ministerin sanovan, että tämä on nyt
eduskunnan käsissä.

Mitä ihmettä tässä oikein kainostellaan tai salaillaan tai pelätään? Miksei tätä supon val-
vonta-asiaa voi kirjoittaa tänne selkeästi niin, että kyse on koko supon toiminnasta, ei vain
siitä, miten tietoa kerätään, vaan ennen kaikkea siitä, mihin tätä tiedonkeruuta käytetään?

16.52 Tapani Tölli kesk (vastauspuheenvuoro): Arvoisa puhemies! Oleellinen asia on se,
että tämä tiedustelulakikokonaisuus saadaan hoidettua maaliin. Se on hyvin tärkeää. Toi-
nen oleellinen asia tässä on, että meillä on yhteinen luottamus siihen, että tämä järjestelmä
on pitävä.

Ja nyt ei voi verrata nykyistä parlamentaarista valvontaa siihen, mitä nyt esitetään. Tä-
män tiedusteluvalvontavaliokunnan toimivaltuudet ovat ihan eri sarjassa, ja tämän valvon-
nan ydintehtävä on valvoa, että ”tiedustelutoiminta on hyväksyttävää ja suhteellista” —
näin perusteluissa sanotaan — ja ”valiokunnan tehtävänä on seurata, että tiedusteluviran-
omaiset käyttävät valtuuksiaan hyväksyttäviin tarkoituksiin”. Ja valiokunta voi itse ottaa
kuulusteltavaksi tai tentattavaksi tehtävään kuuluvia virkamiehiä milloin tahansa ja kysyä
tarkemmin.

Tiedustelun valvonta ei tarkoita vain sitä tiedonkeruuvaihetta — eihän se siihen pysäh-
dy. Tiedustelu on kokonaisuus, [Puhemies koputtaa] ja nyt tässä esitetään monenlaisia tul-
kintoja. Siksi on hyvä, että valiokunnissa huolella paneudutaan siihen. Ei tässä pitäisi olla
semmoista, ettei tämä [Puhemies: Aika!] nyt mene oikealla tavalla maaliin... [Puhemies
keskeyttää puheenvuoron puheajan ylityttyä]

16.53 Pauli Kiuru kok (vastauspuheenvuoro): Arvoisa rouva puhemies! Edustaja Tölli
esitteli hyvin nämä tavoitteet. On hyvä tietysti pitää mielessä, että valiokunnilla on jo tällä
hetkellä erittäin laajat tiedonsaantioikeudet monesta asiasta. Tietysti se on sitten kiinni va-
6



Pöytäkirjan asiakohta PTK 13/2018 vp
liokunnan omasta työstä ja toimintatavasta ja halusta pyytää niitä asioita käsiteltäväksi ja
niitä tietoja, mitä katsovat tarpeellisiksi. Tässä tapauksessa puolustusvaliokunta, hallinto-
valiokunta ja ulkoasiainvaliokunta ovat sitten näitä kriittisiä valiokuntia, jotka näitä tärkei-
tä asioita voivat pyytää, ja nyt sitten lisäksi tämä tiedusteluvalvontavaliokunta.

Se, että siellä on 11 jäsentä, tyydyttää minua oikein hyvin. Se ei voi olla liian iso. Ja mi-
nua tyydyttää erittäin hyvin se, että siihen saadaan kaikki ryhmät mukaan. Näin juuri sen
pitää olla. Ja minua tyydyttää erittäin hyvin se, että tehdään se turvallisuusselvitys, joka sit-
ten hyväksytään, ja katsotaan, että ihminen on luottamuksen arvoinen. Myös supo tarvit-
see luottamusta meiltä päin.

16.54 Antti Lindtman sd (vastauspuheenvuoro): Arvoisa puhemies! Täällä on perustel-
tu, kuten edustaja Pauli Kiuru edellä, että muutkin valiokunnat voivat valvoa esimerkiksi
supoa. Siteeraan erästä kokenutta entistä parlamentaarikkoa, joka kuvailee tätä toimintaa,
muiden valiokuntien supon valvontaa, ”kahvikupin ääressä saatavaksi yleisesittelyksi”.
Näin entinen perustuslakivaliokunnan puheenjohtaja Kimmo Sasi. Ja heti perään hän vaa-
ti, että supo on saatava parlamentaarisen valvonnan piiriin. Hyvä vaatimus, arvoisat kokoo-
muslaiset, nimittäin 21 EU-maassa on parlamentaarinen valvontaelin turvallisuuspoliisil-
le. Toisissa on jopa kaksi valvontaelintä.

Nyt kysymys on siitä, että ne tehtävät, joita puhemiesneuvosto tässä esittää, koskevat
kaikki tiedustelutoimintaa. On kaikkien etu, että koko supon valvonta ratkaistaan tässä yh-
teydessä. Jos tulee uusia oikeuksia, valvonnan pitää olla kunnossa.

Arvoisa puhemies! On valitettavaa, että tällaisessa kysymyksessä, [Puhemies koputtaa]
jossa tarvitaan laajaa yhteistyötä, puhemiesneuvostoon tuotiin heti ensimmäisessä käsitte-
lyssä hallitus—oppositio-asetelma. Toivomme, että valiokunnissa [Puhemies: Aika!] hal-
lituspuolueiden edustajilta löytyy enemmän vastuullisuutta.

16.56 Timo Harakka sd (vastauspuheenvuoro): Arvoisa puhemies! Tässä ei ole vielä kä-
sitelty riittävästi sitä hämmästyttävää seikkaa, että eduskunnan puhemiesneuvosto on tässä
valmis karsimaan, rajaamaan ja heikentämään eduskunnan asemaa ja kansanedustajan ase-
maa tuomalla tähän yhteyteen 43 c §:n, jossa laajennetaan ja kriminalisoidaan vaitiolovel-
vollisuutta, sotketaan tämä vaitiolovelvollisuus salassapitopykälään.

Kansallista turvallisuutta koskeva salassapito on vakava asia, mutta vaitiolopyyntö kos-
kee tilanteita, joissa Suomi käy kansainvälisiä neuvotteluja. Tämän vaiteliaisuuden rajat
ovat jo nykyisellään liian tiukat, kuten on käynyt ilmi tilanteissa, joissa suuri valiokunta ei
ole voinut viikkoon käydä poliittista keskustelua ja on ollut epäselvää, mitkä ne rajat ovat,
joita voidaan käyttää. Mutta missään tapauksissa ei ole niin, että se voi olla rikoslain alais-
ta toimintaa, ja kun tämä tuodaan nyt uutena pykälänä tähän, niin silloin oikeus on velvoi-
tettu tulkitsemaan, että se on rikoslain alaista toimintaa. On käsittämätöntä, että eduskunta
itse on valmis heikentämään eduskunnan asemaa.

Puhemies Paula Risikko: Täällä on muutamia puheenvuoropyyntöjä vielä, ja viedään het-
ken aikaa vielä debattia.

16.57 Kari Tolvanen kok (vastauspuheenvuoro): Arvoisa rouva puhemies! Tähän vai-
tioloon ja kriminalisointiin. Se on jo nyt voimassa olevaa lainsäädäntöä, tämä salassapito-
rikos on rikoslaissa mainittu. Se on jo nyt voimassa olevaa lainsäädäntöä. Monessa valio-
7



Pöytäkirjan asiakohta PTK 13/2018 vp
kunnassa, joissa on, suomeksi sanottuna, paperi, jossa on leima ”salassa pidettävä”, niin
silloin, jos siitä vuotaa tietoja, niin se on valitettavasti jo nyt kriminalisoitu. Tässä ei mi-
tenkään laajenneta sitä asiaa.

Se on toinen asia, että tämän tiedusteluvalvontavaliokunnan asiat pääsääntöisesti ovat
salaisia toisin kuin muissa valiokunnissa, mutta se ei tähän rangaistavuuteen millään taval-
la muuta tätä. Kannattaa nyt pitäytyä tässä asiassa, mikä on jo nykyistä lainsäädäntöä. Täs-
sä ei todellakaan rajoiteta kenenkään kansanedustajan sananvapautta yhtään enempää,
vaan kirjataan voimassa olevia säännöksiä, jotka ovat rikoslaissa. Ne oli tarkoitus informa-
tiivisessa muodossa sinne laittaa, niin kuin laitettiinkin.

16.58 Päivi Räsänen kd (vastauspuheenvuoro): Arvoisa rouva puhemies! Minusta tun-
tuu, että tässä supon valvonnasta käydyssä keskustelussa jollakin tavalla puhutaan toisten-
sa ohi, sillä eihän supon toimintaa nytkään ole rajattu tämän parlamentaarisen valvonnan
ulkopuolelle, eli se kuuluu tälläkin hetkellä periaatteessa parlamentaariseen valvontaan,
sekä tiedustelupuoli että toimintapuoli.

Tälle sosiaalidemokraattien vaatimukselle siitä, että supon koko toiminta ja tiedustelu
tulee nimenomaan tämän tiedusteluvaliokunnan valvonnan alaiseksi, itse en näe mitään es-
tettä. Mielestäni se on hyvin johdonmukainen seuraus siitä, että suposta on tulossa yhä sel-
keämmin nimenomaan tiedusteluorganisaatio, ei niinkään poliisiorganisaatio, vaan tiedus-
teluorganisaatio. Silloin on hyvin johdonmukaista, että koko supon toiminta tiedustelui-
neen on tämän valiokunnan [Puhemies: Aika!] vastuulla valvonnan osalta.

16.59 Timo Harakka sd (vastauspuheenvuoro): Arvoisa puhemies! Niin, siis tämä perus-
tuslain 50 §:ssä mainittu vaitiolopyyntö, jonka suuri valiokunta tai ulkoasiainvaliokunta
voi esittää silloin, kun valiokunnassa käsitellyt tiedot saattaisivat vaarantaa Suomen neu-
votteluasemaa kansainvälisissä neuvotteluissa, on aivan eri asia kuin tämä salassapitosää-
dös. Siitä ei ole tarkkarajaisia määrityksiä, siitä ei ole sanktioitu missään. Nyt ensimmäistä
kertaa nämä kaksi asiaa sotketaan, aivan niin kuin edustaja Tolvanen tässä sotki nämä kak-
si asiaa toisiinsa. Olemme kysyneet virassa olevalta oikeusprofessorilta, koskeeko rikosla-
ki tällä hetkellä vaiteliaisuutta, ja pelkästään näitten valiokuntien vaitiolopyynnöt eivät voi
olla rikoslain alaisia. Nyt ne ensimmäistä kertaa eduskunta itse kytkee toisiinsa. Tämä on
nyt jo osoittautunut liian tiukaksi, liian tulkinnanvaraiseksi ja epämääräiseksi. Kertokaa
täällä salissa tarkalleen, mitkä ne rajat tällä hetkellä ovat, ennen kuin, kuten edustaja Sato-
nen sanoi, puhemiesneuvosto ilman kunnollista valmistelua ja asiantuntijakuulemista tu-
lee tiukentamaan olemassa olevaa lainsäädäntöä.

Puhemies Paula Risikko:  Myönnän vielä neljä vastauspuheenvuoroa: edustajat Tolva-
nen, Rinne, Satonen ja Heinäluoma. Sitten mennään puhujalistalle ja tarvittaessa sitten de-
batoidaan vielä välillä.

17.01 Kari Tolvanen kok (vastauspuheenvuoro): Arvoisa puhemies! Eivät todellakaan
nämä vaiteliaisuussäännökset kuulu sinne rikoslain piiriin — se on ihan selvä juttu, se on
voimassa olevaa lainsäädäntöä. Mutta sitten, jos on salassa pidettävä asiakirja, jossa on
vaikka semmoinen punainen leima, joita tunnutaan harrastavan aika paljon nykyisin, jos
siitä asiakirjasta paljastaa tiedon, se on jo tällä hetkellä rangaistavaa, jopa kansanedustajal-
8



Pöytäkirjan asiakohta PTK 13/2018 vp
le. Se on myös virkamiehelle rangaistavaa. Tässä ei todellakaan olla laajentamassa mitään
kansanedustajan salassapitoa tältä osin.

Se on sitten eri juttu, kun tulee tiedusteluvalvontavaliokunta. Kuten sanoin, ne ovat pää-
sääntöisesti salassa pidettäviä, mutta valiokunta voi tehdä päätöksen, että ne ovatkin julki-
sia, jos ei ole syytä pitää salassa. Mutta yksittäisen kansanedustajat salassapitoon ei tule
mitään lisäyksiä. Että kannattaa lukea, ja ehkä kannattaa joku perehdytys eduskunnassa
tästä järjestää, mutta tässä ei muuteta millään tavalla.

Puhemies Paula Risikko:  Edustaja Heinäluoma. [Antti Rinne: Se oli äsken Rinne, mut-
ta...] — Se hovissa muuttui. [Naurua — Antti Rinne: Näköjään! — Eduskunnasta: Saman-
näköisiä! — Antti Rinne: Suurin piirtein samannäköisiä!]

17.02 Eero Heinäluoma sd (vastauspuheenvuoro): Arvoisa puhemies! Kiistatta on niin,
että tämä asia vaatii huolellisen läpivalaisun, ja nyt olisi tietysti erinomaisen arvokasta va-
liokuntien työtä ajatellen, jos hallituspuolueiden puolelta voitaisiin sanoa, että hallituspuo-
lueille käy supon koko valvonta valiokunnan tehtäviin. Sehän antaisi poliittista ohjetta va-
liokuntien työlle. Jos sitä ei sanota, niin ilmaan jää roikkumaan se epäilys, että jostain kum-
man syystä tämä ei nyt vieläkään maistu, vaikka tätä on ehdotettu 20 vuotta sitten ja ulko-
asiainvaliokunnan mietintö ja sen jälkeen useita poliittisia ryhmiä on ollut tämän takana.

Mahtavat valtuudet tulee supon uudelle päällikölle. Hän yksin tekee päätöksiä ulko-
maantiedustelusta, myös Suomen kansalaisten tiedustelusta tai vakoilusta ulkomailla. Hän
päättää kutsua tänne myös ulkomaiden tiedustelupalveluja ja antaa heille toimintaoikeuk-
sia. Tähän kokonaisuuteen tarvitaan alusta loppuun parlamentaarinen valvonta.

17.03 Antti Rinne sd (vastauspuheenvuoro): Arvon puhemies! Edustaja Tölli, minä ha-
luan sanoa teille siitä tiedustelukokonaisuudesta, että meille kaikille varmaan on täysin sel-
vää se, että tiedustelutoiminta sinällään kuuluu nyt supon valvonnan piiriin, mutta oleellis-
ta on se, että... Luettelin tuossa niitä tehtäviä, jotka eivät kuulu supon tehtävinä valvonnan
piiriin. Ne ovat rikostorjunnan salainen tiedonhankinta, turvallisuusselvitykset ja koko
supon johtaminen. Ja juuri, kuten kuultiin äsken edustaja Heinäluoman osalta, erittäin mer-
kittävää päätösvaltaa, valtaa yli ihmisten, käyttää supon päällikkö tulevaisuudessa. Sen ta-
kia on tärkeätä, että saadaan koko supon toiminta, kaikki supon toiminta, niin kuin 20 vuot-
ta on haettu, eduskunnan parlamentaarisen valvonnan piiriin.

Sitten haluan sanoa, edustaja Tolvanen, että kyllä on aivan selvää, että vaiteliaisuus-
pyyntö on eri asia kuin salassa pidettävä asiakirja: vaiteliaisuuspyyntö ei johda rangaista-
vuuteen, vaiteliaisuuspyyntö ei johda rangaistavuuteen. Tämä on hyvä ymmärtää nyt tässä
keskustelussa. [Kari Tolvanen: Ei tässä ole mitään epäselvää!] — Tehän olette toitottanut
jatkuvasti sitä.

17.04 Arto Satonen kok (vastauspuheenvuoro): Arvoisa puhemies! Haluaisin todeta
edustaja Harakalle ja edustaja Rinteen loppupuheenvuoron osalta, että jos joku asia kävi
selväksi puhemiesneuvoston käsittelyssä, se oli se, että oikeustila tässä asiassa ei muutu, ja
se oli aivan avainasia. Ja olen samaa mieltä kuin edustaja Tolvanen, että jos te ette meitä
usko, niin ottakaa perehdytystä eduskunnan virkamiehiltä tässä asiassa. Se oli aivan sel-
vää, ja se tekee näistä kahdesta asiasta erilaiset.
9



Pöytäkirjan asiakohta PTK 13/2018 vp
Sen sijaan jos ne esitykset, joita sosiaalidemokraatit esittivät siellä puhemiesneuvostos-
sa, olisi otettu mukaan tähän työjärjestykseen, niin silloin olisi tehty merkittäviä muutok-
sia. Ja siitä me voimme olla sitten kahta mieltä, ovatko ne hyviä vai huonoja muutoksia,
mutta olisi tehty merkittäviä muutoksia, ja niin isoja muutoksia ei minun mielestäni ole
mahdollista tehdä ilman perusteellista asiantuntijakuulemista, joka tehdään valiokunnissa.
[Krista Kiurun välihuuto] Te voitte ne valiokunnissa uudelleen esittää, ja sen jälkeen niitä
asioita siellä katsotaan.

Puhemies Paula Risikko:  Otetaan vielä, kun täällä mainittiin nimiä, edustaja Rinne.

17.05 Antti Rinne sd (vastauspuheenvuoro): Arvoisa puhemies! [Krista Kiuru pyytää
vastauspuheenvuoroa] Koko tämä työjärjestys on ollut valmistelussa puhemiesneuvostos-
sa virkamiesten toimesta. Tämä esitys on rakennettu siellä, ja siihen esitykseen lausunto-
kierroksen jälkeen tuli näitä rangaistussäännöksiä — esimerkiksi. Ne ovat tulleet siihen jäl-
keenpäin, sen jälkeen, kun on lausuntokierros jo käyty, [Antti Lindtman: Mutta suposta ei
ole!] mutta supon valvonnasta te ette ole olleet valmiita keskustelemaan yhtään tuolla pu-
hemiesneuvostossa, [Antti Lindtman: Omituinen logiikka!] tämä on täysin käsittämätön
lähtökohta tälle koko uudistukselle. Minä todella toivon, että tässä nyt, [Arto Satonen: Kes-
kustellaan valiokunnassa sitten!] niin kuin edustaja Heinäluoma pyysi, voitaisiin yhdessä
todeta, että koko supon valvonta kaikkinensa tulisi eduskunnan tehtäväksi. Se selkeyttäisi
tätä keskustelua, antaisi mahdollisuuden päästä oikeaan ratkaisuun tässä asiassa. Nyt te
olette puoluepolitisoineet tämän asian puhemiesneuvostossa, ja tästä on tullut jännite, joka
vaurioittaa tämän kaikille meille tärkeän tiedustelulainsäädännön eteenpäinviemistä.

Puhemies Paula Risikko: Mennään tässä vaiheessa puhujalistalle, kuten äsken tuossa to-
tesin. Käydään debattia tässä sitten välillä, mutta ensimmäinen puheenvuoron pyytäjä on
Räsänen Päivi. — Olkaa hyvä.

17.06 Päivi Räsänen kd: Arvoisa rouva puhemies! Tämä puhemiesneuvoston esitys tie-
dusteluvalvontavaliokunnan perustamisesta ja parlamentaarisesta valvonnasta on kyllä
varsin huolellisesti valmisteltu. Se perustuu toki jo aiempaan valmisteluun mutta hyvin
suurelta osin myös edustaja Töllin vetämässä parlamentaarisessa seurantaryhmässä käytyi-
hin keskusteluihin ja siellä vedettyihin linjauksiin muun muassa tämän tiedusteluvalvonta-
valiokunnan nimen osalta. Haluan vielä todeta, että vaikka täällä nyt näyttää näitä jännit-
teitä olevan, niin tuolla parlamentaarisessa seurantaryhmässä keskustelu on ollut kyllä
mielestäni hyvin rakentavaa ja yhdensuuntaista. On hyvä, että meillä edelleenkin on myös
jatkossa tämä parlamentaarinen seurantaryhmä, joka sitten seuraa tämän asian käsittelyä.

Kun tiedustelulainsäädäntö on nyt uutta Suomessa — toivottavasti jatkossa — on hyvä
peilata myös tätä parlamentaarisen valvonnan ja ylipäänsä tämän tiedustelutoiminnan val-
vonnan suunnitelmia ja käytäntöjä kansainvälisiin kokemuksiin. Suurimmassa osassa Eu-
roopan maita on tiedustelulainsäädäntö, jossa on mahdollista esimerkiksi tämä rajat ylittä-
vä tietoliikennetiedustelu, ja niillä on hyvin erilaisia käytäntöjä ja kokemuksia tästä parla-
mentaarisesta valvonnasta. Esimerkiksi Ruotsissa, jonka lainsäädäntö on aika pitkälle sa-
mantapaista, johon nyt ollaan pyrkimässä, ei ole parlamentaarista valvontaelintä vaan puo-
lustusvaliokunta hoitaa tätä parlamentaarista valvontaa. Norjassa taas parlamentaarista
valvontaa ja laillisuusvalvontaa ei ole edes selkeäpiirteisesti erotettu toisistaan, vaan siellä
10



Pöytäkirjan asiakohta PTK 13/2018 vp
suurkäräjät valitsevat seitsenjäsenisen valtuuskunnan, joka kyllä heijastaa poliittisia voi-
masuhteita mutta jonka jäseninä ei ole istuvia kansanedustajia. No, Tanskassa on parla-
mentin valitsema viisijäseninen tiedustelupalveluvaliokunta samoin kuin Alankomaissa,
jonka turvallisuus- ja tiedusteluvaliokunta on nelijäseninen. Italiassa se on kymmenjäseni-
nen komitea, ja sitä johtaa aina opposition edustaja.

No, näitä kokemuksia on todellakin erilaisia, mutta se on todettava, että tämän Suomeen
ehdotetun valiokunnan kokoonpano on melko mittava ottaen huomioon käsiteltävien asioi-
den arkaluonteinen luonne, se, että tuo valiokunta ei saisi vuotaa tietoja eteenpäin. Pienem-
mästä kokoonpanostahan käytiin kyllä keskustelua, mutta se olisi edellyttänyt valiokun-
tien kokoa säätelevän perustuslain muuttamista, mikä sinänsä kyllä periaatteessa olisi mah-
dollista, kun perustuslakia nyt ehdotetaan muutenkin muutettavaksi.

Mutta tässä nyt puhemiesneuvosto ehdottaa, että tuon 11 esitetyn jäsenen lisäksi vielä
valittaisiin 2 varajäsentä, mikä tarkoittaa kyllä käytännössä ymmärtääkseni sitä, että näillä
kahdella varajäsenellähän on varmaankin mahdollisuus olla siellä kokouksissa mukana ja
heistä myös täytyy tämä turvallisuusselvitys tehdä ja he ovat myös tämän vaitiolon alaisia.
Eli tosiasiallisesti 13 jäsentä ja virkamiehet ovat tämän salaisen tiedon äärellä, ja mielestä-
ni tätä on kyllä hyvä vielä pohtia, ovatko nuo varajäsenet todellakin tarpeen.

Sitten haluan vielä, arvoisa puhemies, kiinnittää huomiota siihen seikkaan, että tämän
tiedustelutoiminnan valvonnan uskottavuuden kannalta on tärkeää, että se on poliittisesti
edustavaa eli että eri poliittiset ryhmät ovat siellä edustettuina ja että kaikilla eduskunta-
ryhmillä on siellä edustajansa. Tässä haluan nyt esittää sen toivomuksen, että ei kävisi niin,
että pienemmät ryhmät ovat sitten vain varajäsenen paikalla, vaan pidän tärkeänä sitä, että
kaikilla eduskuntaryhmillä on se varsinainen paikka siellä. Kun tässä puhemiesneuvoston
ehdotuksessa todetaan näin tavoitteena, että ”mahdollisimman moni eduskuntaryhmä saa
edustajansa valiokuntaan”, niin tämä ei ole kyllä nyt aivan sitä, mitä esimerkiksi tuolla seu-
rantaryhmässä linjattiin ja mistä käytiin keskustelua, vaan siellä puhuttiin nimenomaan sii-
tä, että kaikilla eduskuntaryhmillä olisi se edustajansa, ei vain mahdollisimman monella.

Sitten yksi tärkeä kysymys, mikä mielestäni tässä on kyllä erittäin tärkeä valiokunnassa
vielä pohtia, on se, miten tämä laillisuusvalvonta ja sitten toisaalta parlamentaarinen val-
vonta kytkeytyvät toisiinsa, kysymys siitä, pitäisikö parlamentaarisella valiokunnalla olla
joku rooli tiedusteluvalvontavaltuutetun valinnassa. Esimerkiksi Saksassa on sellainen
käytäntö, että siellä tiedustelutoiminnan laillisuusvalvonnasta vastaa niin sanottu G10-ko-
missio, ja tämä komissio koostuu tuomarin virkaan pätevöityneestä puheenjohtajasta ja
kolmesta jäsenestä. Heidät nimittää vaalikauden ajaksi tehtäviinsä tuo valvontavaliokunta,
eli valvontavaliokunta nimittää siellä tämän laillisuusvalvojan toimeensa. Pitäisin kyllä ta-
vallaan miniminä sitä, että valvontavaliokuntaa ainakin kuultaisiin tämän tiedusteluval-
vontavaltuutetun valinnasta.

Vielä palaan tähän keskusteluun, mitä täällä salissa käytiin sosiaalidemokraattien ehdo-
tuksesta tai vaatimuksesta, että suojelupoliisin toiminta [Eero Heinäluoman välihuuto] saa-
tettaisiin kokonaan valiokunnan valvonnan alaiseksi, ja totean vielä sen, että en tiedä, onko
tästä keskustelusta ja ikään kuin jännitteestä nyt vähän niin kuin tekemällä tehty ongelma.
Nimittäin, kun suposta on tulossa tiedusteluorganisaatio, onhan se nyt varsin johdonmu-
kaista, että suojelupoliisin toiminta on tämän valiokunnan valvonnassa. Se kaikkein kriit-
tisin asiahan tässä on nimenomaan se tiedustelun valvominen. Suojelupoliisin toiminta, se,
miten suojelupoliisi toimii, on periaatteessa ollut eduskunnan valvonnassa jo tähänkin
saakka, mutta tietenkin tuo tiedustelu on sitä erityisen arkaluontoista osuutta.
11



Pöytäkirjan asiakohta PTK 13/2018 vp
Sitten täytyy muistaa se, että muillakin valiokunnilla on se oma roolinsa ja täytyy olla
myös tulevaisuudessa myös tämän supon valvonnan tai supon toiminnan suhteen, sillä niin
hallinto-, puolustus- kuin ulkoasiainvaliokuntakin aina tarvitsevat tietoa, jota suojelupolii-
silla on. Siltä osin ne myös omalta osaltaan osallistuvat sen toiminnan valvontaan.

17.15 Antti Lindtman sd: Arvoisa puhemies! Käsittelyssä on eduskunnan työjärjestyk-
sen muutos, josta ehdotuksen on tehnyt puhemiesneuvosto. Tämä työjärjestyksen muutta-
minen on tarpeen, jotta tiedustelulakipaketin kokonaisuuden eduskuntapuoli saadaan kun-
toon, tiedusteluvaliokunta saadaan valvomaan parlamentaarisesti esitettyjen uusien tiedus-
teluvaltuuksien käyttöä. Tiedustelulakipaketissa puhutaan erittäin laajoista uusista tiedus-
teluvaltuuksista. Sen vuoksi sosiaalidemokraattinen eduskuntaryhmä edellyttää, että tie-
dustelun ja sen tiedon käytön valvonnan tulee olla kattavaa, eikä tässä saa jäädä mitään pi-
meitä nurkkia tai harmaita alueita.

Arvoisa puhemies! Joudun ikäväkseni toteamaan, että asian käsittelylle puhemiesneu-
vostossa ei voi antaa täysiä tyylipisteitä. Tämä on kokonaisuus, johon tarvitaan kaikissa ta-
pauksissa laajempaa yhteisymmärrystä eduskunnassa. Jotta tiedustelulakipaketit voivat
tulla voimaan, tarvitaan laajaa yhteisymmärrystä eduskunnassa, ja valitettavasti hallitus—
oppositio-asetelma nyt tuli myös puhemiesneuvostoon ensimmäistä kertaa, tiettävästi en-
simmäistä kertaa historiassa, kun eduskunnan työjärjestyksestä tehtiin esitys. [Eero Heinä-
luoma: Äänestämällä!] — Äänestämällä. — Tämä ei ole hyvä asia, ja toivomme, että tätä ei
oteta käytännöksi täällä eduskunnassa jatkossa, että enemmistöillä ja varsinkaan hallitus-
puolueista koostuvilla enemmistöillä ehdotetaan eduskunnan työjärjestykseen muutoksia.

Esitetyssä työjärjestyksen muutoksessa, joka siis on nyt täällä käsittelyssä, tiedusteluva-
liokunnan tehtävät, kaikki ne tehtävät, joita siinä 31 b §:ssä todetaan, liittyvät nimen-
omaan tiedustelutoiminnan asianmukaisuuden ja tarkoituksenmukaisuuden valvontaan
sekä sen painopisteiden seuraamiseen ja arviointiin. Samalla tämä tarkoittaa sitä, että tie-
dusteluviranomaiseksi muuttuvan suojelupoliisin toiminnasta tästä ulkopuolelle jäävät ri-
kosten torjuntaan eli ennaltaehkäisyyn liittyvien salaisten pakkokeinojen käyttö ja turval-
lisuusselvitysten tekeminen ja ennen kaikkea koko suojelupoliisin toiminnan ja organisaa-
tion johtaminen, joka täällä jo todettiin.

Me sosiaalidemokraatit katsomme, että tiedustelutoiminnan tehokas parlamentaarinen
valvonta edellyttää sitä, että parlamentaarinen valvontavaliokunta saa oikeuden seurata ko-
konaisuutta eikä rajattuja osia siitä, etenkin kun valvontalaissa valiokunnan oikeudet saada
tietoa on sidottu sen tehtäviin — tehtäviin, jotka luetellaan tässä työjärjestyksessä.

Tämän valitettavan episodin jälkeen on kuultu vaihtelevia selityksiä siitä, miksi edus-
kunnan työjärjestykseen ei voitu kirjata sitä, että valvontavaliokunnan tehtävänä on seura-
ta supon toiminnan asianmukaisuutta ja tarkoituksenmukaisuutta. Nämä sanat olisivat
meille sosiaalidemokraateille kelvanneet.

On sanottu, että tämä ei ole oikea paikka. Esimerkiksi edustaja Tolvanen äsken täällä sa-
noi, että tämä työjärjestys ei ole oikea paikka päättää tiedusteluvaliokunnan tehtävistä. No
tämähän on juuri se oikea ja ainoa paikka päättää näistä tiedusteluvaliokunnan tehtävistä
eli siitä, tuleeko koko supon valvonta valiokunnan piiriin vai ei. Valvontalaissa tiedonsaan-
tioikeudet ovat kytköksissä näihin tehtäviin, jotka tässä työjärjestyksessä on määritelty.
Näiltä osin tämä perustelu ontuu todella pahasti.

On myös sanottu, että ei ollut mahdollista esittää suojelupoliisin kokonaisvalvontaa,
koska se ei kuulunut toimeksiantoon — siis toimeksiantoon, joka tuli hallitukselta, jossa si-
12



Pöytäkirjan asiakohta PTK 13/2018 vp
säministeri vastaa supon toiminnasta ja siviilitiedustelulain valmistelusta. No tämä se vas-
ta outo logiikka onkin. Hallituspuolueet eivät eduskunnassa voi päättää tehdä esitystä, kos-
ka hallituspuolueet eivät ole antaneet tästä toimeksiantoa. Jos tällä logiikalla eduskunnan
työtä lähdettäisiin tekemään, niin voisi sanoa, että täällä on keksitty ikiliikkuja. Päätöksiä
ei voida tehdä eduskunnan mielen mukaisesti, koska toimeksiantoa ei ole annettu.

Sitten on esitetty, että tämä supon valvonta, kokonaisvalvonta, olisi tullut jotenkin yllä-
tyksenä. No tämäkään ei pidä paikkaansa. Ensinnäkin tästä supon valvonnasta on käyty
keskustelua jo pitkään. Kuten edustaja Räsänen täällä nosti esiin, niin luenpa yhden sitaa-
tin vuosien takaa:

”Useimmissa Euroopan maissa turvallisuuspoliisi toimii parlamentaarisessa valvonnas-
sa, joskin valvonta eri maissa on säädösperusteisesti hoidettu eri tavoin. Suomea ja Islantia
lukuun ottamatta parlamentaarinen valvonta on muissa Pohjoismaissa hoidettu säädöspoh-
jaisesti. Samanlainen menettely on käytössä monissa muissakin Euroopan maissa.

Suojelupoliisin parlamentaariseen valvontaan tai yleisemmin toiminnan valvontaan liit-
tyy useita ongelmia, koska sen toimialaan kuuluvat asiat perustuvat suurelta osin salatta-
vuuteen. Suojelupoliisi käsittelee sellaisia valtion turvallisuuteen liittyviä kysymyksiä, joi-
ta ei voida saattaa julkisuuteen. Täysin salassa tapahtuva toiminta saattaa johtaa ongel-
miin. Oikeudellista ja hallinnollista valvontaa on useimmissa maissa edellä mainitun mu-
kaisesti täydennetty myös parlamentaarisella valvonnalla.

Ulkoasiainvaliokunta pitää tarpeellisena turvallisuuspoliisin parlamentaarisen valvon-
nan järjestämistä myös Suomessa.”

Arvoisat edustajat, tästä ulkoasiainvaliokunnan lausunnosta tulee ensi kesäkuussa kulu-
neeksi 20 vuotta. 20-vuotisjuhlavuosi siitä, kun supon parlamentaarisesta valvonnasta on
keskusteltu, ja tuossa ulkoasiainvaliokunnassa nykyisestä eduskunnasta olivat muun muas-
sa edustajat Ben Zyskowicz ja Ilkka Kanerva, kuten olivat myös edustajat Hassi ja Biaudet
ja Lapintie. [Eero Heinäluoma: Tuli täysin puskista!]

Vuonna 2004 kokoomus meni vieläkin pitemmälle, kun silloinen perustuslakivaliokun-
nan puheenjohtaja Kimmo Sasi esitti erillisen valvontaelimen perustamista valvomaan
supon toimintaa. Hän kuvasi silloin, että supon valvonta on yksi heikoimmista, jollei hei-
koin EU-maista. Arvoisat kokoomuslaiset, edustaja Sasi, joka silloin toimi perustuslakiva-
liokunnan puheenjohtajana ja on erittäin pitkän parlamentaarisen kokemuksen omaava, ar-
vostettu, pitkäaikainen kansanedustaja, on näin kuvannut. Supon valvonta, johon täällä on
vedottu, että kyllähän tälläkin hetkellä valiokunnat voivat valvoa supoa, on erään keskei-
sen perustuslain kanssa työtä tehneen juristitaustaisen entisen kansanedustajan mukaan
yksi heikoimpia, ellei jopa heikoin EU-maista.

Mitä tulee sosiaalidemokraattien esityksiin, niin jo viime kaudella vuonna 2013 hallin-
tovaliokunnan jäsen Mika Kari esitti suojelupoliisin parlamentaarista valvontaa. [Päivi Rä-
sänen: Sitä ollaan nyt tekemässä!] — Kokonaisvalvontaa, parlamentaarista kokonaisval-
vontaa.

Niin ikään on sanottu, että tämä tuli puhemiesneuvoston jäsenille yllätyksenä. Arvoisa
edustaja Tolvanen, sosiaalidemokraattinen eduskuntaryhmä lausui heinäkuussa, kun lau-
suntoa pyydettiin, supon valvonnasta:

”Sosiaalidemokraattinen eduskuntaryhmä katsoo, että viranomaisvetoisen laillisuusval-
vonnan lisäksi tiedustelutoimintaan on kohdistettava myös parlamentaarista valvontaa.
Kun tiedustelulainsäädännöllä on tarkoitus muuttaa supo tiedusteluviranomaiseksi, sosiaa-
13



Pöytäkirjan asiakohta PTK 13/2018 vp
lidemokraattinen eduskuntaryhmä katsoo, että supon koko toiminta on saatettava parla-
mentaarisen valvonnan piiriin.”

Arvoisat puhemiesneuvoston jäsenet, tämä lausunto, jossa sosiaalidemokraattinen edus-
kuntaryhmä kirjallisesti ilmaisee kantansa, on teille jaettu jo viime syksynä sen jälkeen,
kun tämä on lausuttu, joten ei voi olla niin, että sosiaalidemokraattien kanta supon valvon-
nasta on tullut yllätyksenä. Ei se ainakaan edellisen viikon lähetekeskustelussa tullut yllä-
tyksenä oikeusministeri Häkkäselle, joka totesi tiedustellessamme, että hänelle sopii, että
tämä ratkaistaan täällä eduskunnassa.

Voi sanoa, että kaikki ne selitykset, jotka tähän mennessä on nähty, joilla on selitetty tätä
puhemiesneuvoston poikkeuksellista toimintaa, jossa hallituspuolueiden edustajat eivät ol-
leet valmiit edes hakemaan kompromissia, kaikki nämä selitykset ontuvat. Ja kaikkein pa-
hiten ontuu tämä selitys, että tämä ei kuulunut toimeksiantoon, koska toimeksiannon ohi
tämä rangaistuspykälä ulotettiin vaiteliaisuussäännöstön piiriin ja ulotettiin kaikkiin valio-
kuntiin, vaikka sitä ei toimeksiannossa ollut.

Arvoisa puhemies! Tähän liittyy toinen sosiaalidemokraattien huolenaihe, eli nimen-
omaan tähän salassapitovelvollisuuden kiristämiseen. Tämä uusi, kaikkia valiokuntia kos-
keva vaitiolovelvollisuutta koskeva pykälä suorine rikoslakiviittauksineen on puhemies-
neuvoston esityksessä uusi, joka on tullut lausuntokierroksen jälkeen. Jos supon parlamen-
taarisesta valvonnasta säätämisen esti se, että se ei kuulunut tehtävänantoon, niin kuin to-
tesin, niin tässä kohtaa valmistelua ei ollut mitään estoja mennä reippaasti alkuperäisen
tehtävänannon ulkopuolelle.

Me katsomme, ettei kansalaisten ja toimittajien tiedonsaantia eikä eduskunnassa eikä
myöskään eduskuntaryhmissä käytävää keskustelua tule rajata nykyisestä. Vaitiolovelvol-
lisuutta ja rangaistusvastuuta koskeva pykälä on esitetty ikään kuin se olisi vain informa-
tiivinen nykytilan näkyviin kirjaaminen. On kuitenkin käynyt ilmi, että on hyvin epäselvää
ja tulkinnanvaraista, onko todella näin. Siksi katsomme, että tämä esitys olisi ollut syytä ir-
rottaa tästä työjärjestysehdotuksesta, valmistella huolella eduskuntaryhmiä, valiokuntia ja
asiantuntijoita kuullen ja sen jälkeen pohtia, mitkä ovat tähän päivään sopivat vaiteliai-
suus- ja salausmääräykset eduskunnan työjärjestyksessä. On erittäin huono asia, että ohi
valmistellun materiaalin, ohi lausuntokierroksen, puhemiesneuvostoon tuodaan uusi esi-
tys, joka viedään vielä äänestämällä läpi.

Arvoisa puhemies! Toivomme, että puhemiesneuvostossa päästään jatkossa käsittele-
mään asioita, palataan aidon parlamentaarisen yhteistyön henkeen ja että siellä, jos missä,
kompromisseja haetaan. Niihin sosiaalidemokraattinen eduskuntaryhmä on osaltaan val-
mis. Hyvin laajat ja vahvat valtuudet saavien tiedusteluviranomaisten saaminen eurooppa-
laisia standardeja vastaavan kattavan parlamentaarisen valvonnan piiriin ei kuitenkaan ole
sellainen vaatimus, josta tässä kohtaa, kun eduskunnassa asiaa käsittelemme, voimme
joustaa.

Arvoisa puhemies! Toivon, että valiokunnissa tämän työjärjestyksen käsittelyssä, kuten
koko tiedustelulakipaketin käsittelyssä, niin hallituspuolueilta kuin kaikilta kansanedusta-
jilta löytyy enemmän yhteistä ymmärrystä hakea yhteistä kompromissia, koska tiedustelu-
lait tarvitaan, mutta vahvat oikeudet vaativat vastapainokseen vahvan valvonnan.

17.28 Timo Harakka sd: Arvoisa puhemies! On hirmuista, että eduskunnan puhemies-
neuvosto on valmis heikentämään eduskunnan asemaa ja kansanedustajan asemaa. Edus-
kunnan tärkeä tehtävä on pitää huolta parlamentarismista riippumatta siitä, kuka on halli-
14



Pöytäkirjan asiakohta PTK 13/2018 vp
tuksessa ja kuka on oppositiossa. Hallituksen on puolustettava opposition oikeuksia, ja op-
position on sitouduttava samaan silloin, kun on itse hallituksessa. Asemat vaihtuvat, asia
pysyy, ja se asia on parlamentaarinen demokratia. Puhemiehethän antoivat kaksi viikkoa
sitten vakuutuksensa siitä, että he puolustavat eduskuntaa, ja nyt kaksi viikkoa myöhem-
min olemme tilanteessa, jossa meidän täytyy keskustella juuri siitä, kuka puolustaa edus-
kuntaa ja kansanedustajan asemaa.

Ennen kaikkea kyse on esitetystä uudesta pykälästä työjärjestykseen, 43 c §, joka liittää
vaitiolovelvollisuuden tähän salassapitopykälään ja sotkee nämä kaksi asiaa, jo oikeastaan
tässä salikeskustelussa kuullulla tavalla, toisiinsa. Tämähän ei ollut missään valmistelussa
esillä, eikä yksikään lausunnonantaja ole tätä edellyttänyt, vaan on siis eduskunnan oma li-
säys asiaan. Ja sitä ihmeellisempää on, että kun — kuten edustaja Satonen täällä totesi —
puhemiesneuvosto ei pysty valmistelemaan ja kuulemaan ”järkevästi asiantuntijoita”, niin
miksi tämä asiaankuulumaton vaiteliaisuus on yleensä tuotu tähän mukaan. Vaiteliaisuus-
vaatimus ei kuulu rikoslakiin, kuten edustaja Tolvanen viimeksi sanoi. [Kari Tolvanen: En
sanonut!] Se määrätään perustuslain 50 §:ssä tarkkaan harkittuna poikkeuksena kansan-
edustajan ilmaisuvapauteen sananvallan rajaamisessa. Se on poikkeus eduskunnan asiakir-
jojen julkisuuteen. Mitään rangaistusta ei kuitenkaan tässä yhteydessä ole säädetty. Se on
siis eri asia kuin salassapitovaatimus, josta rangaistaan rikoslain mukaan. [Kari Tolvanen:
Onhan se niin!] Mutta ongelma nykyiselläänhän on se, että siihen tarkkaan rajattuun peri-
aatteeseen liittyy kuitenkin käytännössä toimeenpanon mielivaltaa tai kauniimmin sanot-
tuna hallituksen harkintavaltaa. Edustaja Satonen, suuren valiokunnan puheenjohtajana te
tulette määräämään vaitiolopyyntöjä, vaikka käytännössä aloitteen tekee aina valtioneu-
vosto. [Arto Satonen: Ollaan oikeassa paikassa!] Ja se on hallitus, joka päättää, mistä
asioista ja kuinka kauan vaiteliaisuus kansanedustajaa sitoo.

Arvoisa puhemies! Sain itse tutustua tähän suukapulaan kesällä 2015. Suomen hallitus
teki suuren muutoksen EU-linjaukseensa euroryhmässä ja huippukokouksissa, mutta näi-
den kokousten jälkeen hallitus piti vaiteliaisuusvaatimuksen voimassa vielä neljä päivää,
niin että demokraattista keskustelua ei voitu käydä julkisuudessa viikkoon silloin, kun se
oli ajankohtaista. Jouduin tekemään tästä kantelun oikeuskanslerille, vaikka tiesinkin, että
hän tulee toteamaan, että asia kuuluu hallituksen harkintavaltaan. Ja niin kuuluu vielä tänä
päivänäkin. [Antti Rinne: Suu kiinni!] Vaiteliaisuusvaatimusta on ollut paineita pikem-
minkin lieventää. On esimerkiksi epäselvää, onko suuren valiokunnan jäsenellä oikeus
keskustella vaiteliaisuuden piiriin kuuluvasta asemasta oman ryhmätoverinsa kanssa, joka
ei ole valiokunnan jäsen. Tässä olisi kyllä syytä harkita asiaa lievennyksen kautta, koska on
selvää, että poliittisten ryhmien täytyy pystyä tekemään linjauksia myös asioista, jotka
kuuluvat vaiteliaisuuden piiriin, tietenkin niin, että se vaiteliaisuusvelvollisuus laajenee
koskemaan myös niitä, joille asia on avattu. Mutta kuten sanottu, tämä kaikki on epäselvää.

Ainoa, mikä tässä on selvää, on se, että vaiteliaisuusvelvollisuus liitetään tähän salassa-
pidon rangaistavuuteen. Luetaan nyt se pykälä tässä ääneen, ettei se vain jää epäselväksi:
”43 c. Valiokunnan jäsen tai virkamies ei saa paljastaa asiakirjan salassa pidettävää sisäl-
töä tai tietoa, joka asiakirjaan merkittynä olisi salassa pidettävä, taikka seikkaa, josta va-
liokunta on tehnyt perustuslain 50 §:n 3 momentin mukaisen vaitiolopäätöksen.” Ja kuten
katekismuksessa kysytään, että mitä se tarkoittaa, niin selitys löytyy tästä puhemiesneu-
voston esityksestä sivulta 38: ”Puhemiesneuvosto ehdottaa, että salassapitovelvollisuutta
koskevaan säännökseen otetaan 3 momentiksi informatiivinen viittaussäännös rikoslakiin,
jonka mukaan rangaistus salassapitorikoksesta ja salassapitorikkomuksesta säädetään ri-
15



Pöytäkirjan asiakohta PTK 13/2018 vp
koslain 38 luvun 1 ja 2 §:ssä. Säännös informoi siitä, että valiokunnan jäsen voi syyllistyä
vaitiolovelvollisuuttaan rikkoessaan rangaistavaan tekoon.”

Nämä siis sitovat vaitiolovelvollisuuden rikoslain mukaiseen salassapitovelvollisuuden
rikkomiseen, jotka ovat kaksi eri asiaa olleet ennen tätä. Nyt sitten, jos jouduttaisiin tutki-
maan oikeudessa sitä, millä tavalla pitäisi rangaista vaitiolovelvollisuudesta, niin kyllä on
täysin mahdollista se, että oikeus joutuisi tulkitsemaan eduskunnan tahtoa siten, että tämä
kuuluisi myös rikoslain piiriin. Täällä edustaja Tolvanen pyörittelee päätään. On mielen-
kiintoista tietää, onko hän nyt sitä mieltä, että se säännös muuttuu vai että se ei muutu. On
aivan selvää, että säännös tässä asiayhteydessä muuttuu. Ja kun valtiosääntöoppineilta ky-
sytään, voidaanko vaitiolovelvollisuutta tulkita siten, että se olisi rikoslailla säänneltävää,
niin vastaus on melko itsestään selvä: näin ei ole, ellei siihen liity salassapitovelvollisuut-
ta. Mutta tämähän säädetään täällä joka tapauksessa erikseen. Se kysymys on se, edustaja
Tolvanen, että miksi te haluatte sotkea tähän tämän toisen asian, joka ei lainkaan kuulu tä-
hän lainsäädäntöön, minkä takia on vaarana se, että tämä koko vaiteliaisuus, jota olisi täysi
syy höllentää, onkin nyt yhtäkkiä entistä rangaistavampaa. Ja tämä oli juuri se sosiaalide-
mokraattien kysymys puhemiesneuvostossa, että miksi tänne on tuotu ohi kaiken valmis-
telun tällainen täysin tarpeeton, sotkeva, sekoittava ja pahimmillaan kansanedustajan il-
maisuvapautta ja eduskunnan arvovaltaa vähentävä pykälä.

Arvoisa puhemies! Tässä on siis syytä toivoa, että tämä harharetki loppuu, kun tämä esi-
tys päätyy valiokuntiin, vaiteliaisuusvaatimusta selvennetään järkiperäisemmäksi ja pääs-
tään myöskin sen mielekkääseen laajentamiseen ja toivottavasti myöskin nähdään sekin
päivä, että eduskunnan puhemiesneuvosto ymmärtää ottaa opikseen.

17.36 Ilkka Kantola sd: Arvoisa rouva puhemies! Uuden tiedustelulainsäädännön val-
misteluun on alusta saakka liittynyt kysymys tiedustelutoiminnan valvonnasta. Lainval-
mistelun parlamentaarisessa seurantaryhmässä kävimme läpi erilaisia vaihtoehtoja parla-
mentaarisen valvonnan järjestämiseksi. Koska tiedustelutoiminnalla puututaan merkittä-
vällä tavalla kansalaisten perusoikeuksiin, kuten luottamuksellisen viestin salaisuuteen, on
sekä perustuslain että kansainvälisten ihmisoikeussopimusten valossa tärkeätä, että kan-
sanvallalla on mahdollisuus osallistua viranomaistoiminnan valvontaan. Nyt ehdotettavaa
ratkaisua eduskuntaan perustettavasta tiedusteluvalvontavaliokunnasta pidettiin lopulta
perustelluimpana tuossa seurantaryhmässä.

Jotta voitaisiin ihan oikeasti valvoa viranomaisia tiedustelutoiminnassa, ehdotetaan va-
liokunnalle säädettäväksi laajat tiedonsaantioikeudet. Uuden valiokunnan saama tieto tu-
lee sisältämään luottamuksellista ja laajasti salassa pidettävää tietoa. Tämän takia on pää-
dytty siihen, että valiokunnan koko olisi mahdollisimman pieni, 11 jäsentä ja 2 varajäsen-
tä. Puhemiesneuvosto ehdottaa, että tiedusteluvalvontavaliokuntaa koskisi muita valiokun-
tia tiukempi salassapitosäännöstö. Yleisestä julkisuuslähtöisyydestä poiketen pääsäännök-
si tulisi, että valiokunnan asiakirjat ovat salassa pidettäviä. Asiakirjat olisivat julkisia vain
siinä tapauksessa, että on ilmeistä, että tiedon antaminen niistä ei aiheuta merkittävää va-
hinkoa Suomen kansainvälisille suhteille tai vaaranna kansainvälistä turvallisuutta. Pykä-
län voisi kirjoittaa myös julkisuuslähtöisesti, niin kuin yleensä, vaikka sisältö olisi sama,
esimerkiksi niin, että valiokunnan asiakirjat ovat julkisia, paitsi siinä tapauksessa, että tie-
don antaminen niistä saattaa aiheuttaa merkittävää vahinkoa Suomen kansainvälisille suh-
teille tai vaarantaa kansainvälistä turvallisuutta.
16



Pöytäkirjan asiakohta PTK 13/2018 vp
Arvoisa puhemies! Tiedusteluvalvontavaliokunnan kokoonpanosta päättäisivät edus-
kuntaryhmät siten kuin muidenkin valiokuntien kokoonpanosta päätetään. Valiokunnan
laajasta tiedonsaantioikeudesta johtuen ehdotetaan, että valiokunnan jäseniksi ehdolla ole-
vista teetettäisiin laaja turvallisuusselvitys. Laaja turvallisuusselvitys voitaisiin tehdä myös
valiokuntaan ehdolla olevien lähisukulaisista. Selvityksen tekisi suojelupoliisi eduskun-
nan puhemiehen pyynnöstä. Selvityksen tekemiseen vaadittaisiin kohteena olevan kansan-
edustajan ja lähiomaisen kirjallinen suostumus. Puhemiesneuvoston esityksen mukaan tur-
vallisuusselvitys palvelisi informaationa eduskunnan tehdessä päätöstä tiedusteluvalvonta-
valiokuntaan valittavista kansanedustajista. ”Ehdotetussa menettelyssä on kyse ainoastaan
selvityksen hankkimisesta. Menettely jättää jäsenten valinnan edelleen eduskunnan poliit-
tisen harkinnan varaan, eikä suojelupoliisille perusteta päätösvaltaa asiassa. Saatu selvitys
ei sido eduskuntaa.”

Turvallisuusselvityksen tekeminen kansanedustajista valiokuntaan valinnan yhteydessä
on aikamoinen uutuus. Jossain määrin epäselvää on, minkälaista menettelyä käytännössä
noudatettaisiin, minkälaiset selvityshavainnot kansanedustajasta tai lähiomaisista estäisi-
vät pääsyn valiokuntaan — tällaisia pitäisi osata kuvitella. Kenelle annettaisiin tieto huo-
lestuttavista havainnoista? Ei varmaan koko eduskunnalle, ehkei koko eduskuntaryhmäl-
lekään. Puhemiesneuvoston esitys on tässä kohdin niukka. Siinä todetaan vain: ”Saatuaan
valiokunnan jäseneksi ehdotetusta tehdyn turvallisuusselvityksen eduskunnan puhemies
keskustelee tarvittaessa jäseneksi ehdotetun kanssa sen mahdollisesti aiheuttamista toi-
menpiteistä.” Minusta on outoa, ettei eduskuntaryhmän puheenjohtajalle anneta mitään
roolia tässä yhteydessä, ettei häntä mainita tässä yhteydessä.

Miten turvattaisiin selvityksessä epäilyttäväksi havaittujen rekisterimerkintöjen yksityi-
syys? Miten varmistetaan henkilön suoja leimautumiselta, jos hän on ollut eduskuntaryh-
mässään julkisesti, ainakin osittain julkisesti, ehdolla valiokuntaan mutta jäsenyydelle il-
maantuukin yllättävä este: miltä hän sitten alkaa näyttää? Miten menetellään tilanteessa,
jossa kansanedustajan lähiomaisesta tehty turvallisuusselvitys johtaa havaintoihin, minkä
takia kansanedustaja menettää mahdollisuutensa valiokuntaan? Saako kansanedustaja täl-
löin tietää lähiomaisensa turvallisuusselvityksen havainnoista, ehkä yllättävistä havain-
noista? Tällaisia pitäisi miettiä. Kysymykset ovat ehkä teoreettisia, mutta tällaiset tilanteet
ovat mahdollisia. Näistä hankalista ongelmista huolimatta ajattelen, että turvallisuusselvi-
tyksen käyttäminen voi olla hyvä keino edistää tiedusteluvalvontavaliokunnan asianmu-
kaista toimintakykyä. Nimittäin tieto siitä, että valiokuntaan pyrkivä joutuu käymään läpi
laajan turvallisuusselvityksen, toimii todennäköisesti tehokkaana, ennalta ehkäisevänä
suodattimena ja laittaa riskihenkilöt harkitsemaan kaksikin kertaa ennen kuin he ilmoitta-
vat halustaan tiedusteluvalvontavaliokunnan jäseniksi.

17.42 Eero Heinäluoma sd: Arvoisa puhemies! Ensinnäkin se tärkeä lähtökohta, että me
tarvitsemme uuden tiedustelulainsäädännön, sellaisen lainsäädännön, joka yhtä aikaa tur-
vaa kansakunnan turvallisuuden kannalta välttämätöntä toimintaa mutta samalla suojaa
kansalaisten perusoikeuksia ja yksityisyyttä. Ja jotta tällainen tasapaino turvallisuusnäkö-
kohtien, yksityisyydensuojan ja viestinnän salaisuuden välillä voi toteutua, se ainut luotet-
tava keino tämän tekemiseen on toimiva, tarkka ja koko tätä aluetta koskeva valvonta.
Avainasemassa on siis se, miten sotilastiedustelun ja suojelupoliisin valvonta järjestetään.

Tämän ehdotuksen yhteydessä on käynyt ilmi, että suposta on tulossa uusi mahtivirasto
ja supon päälliköstä virkakunnan mahtavin henkilö. Hänen pöydälleen kertyy valtaisa
17



Pöytäkirjan asiakohta PTK 13/2018 vp
määrä tietoa, tietoa, joka perustuu Suomesta lähtevään viestiliikenteeseen ja tietysti sitä
muuta tietoa, joka supolle jo tälläkin hetkellä tulee. Suojelupoliisin päällikkö on myös oi-
keutettu tekemään päätöksen ulkomaantiedustelusta, ketä tiedustellaan, mitä tiedustellaan
ja tietysti myös miten tiedustellaan. Tätä toimintaahan toisaalta muiden maiden toimesta
sitten usein nimitetään vakoiluksi. Tiedustelu on kuitenkin tässä yhteydessä ehkä helpom-
pi termi. Ja edelleen, supon päällikkö saisi oikeuden tehdä päätöksen, jolla ulkomaan tie-
dustelupalvelut saisivat toimintaoikeuksia Suomessa.

Jokainen näistä asioista vaatisi huolellisen ja tarkan keskustelun täällä eduskunnassa ja
myös kunnollisen kansalaiskeskustelun, vaikkapa tämä ulkomaantiedustelu, joka tarkoit-
taa sitä, että Suomen kansalaisia ulkomailla voidaan tarkkailla, tutkia tai heidän teleliiken-
nettään seurata ilman mitään erityisiä tuomioistuinpäätöksiä.

Sotilastiedustelun puolella ehdotetaan, että tiedustelun kohteet, siis mitä asioita halu-
taan selvittää ja mitä asioita halutaan tutkia ja vähän laveammaltikin, mihin tuo tiedustelu
kohdistuu, ovat asioita, joissa täytyy painopisteiden ja perusteluiden käydä tasavallan pre-
sidentin johtamassa hallituksen ulko- ja turvallisuuspoliittisessa valiokunnassa. On siis po-
liittinen päätös, mitä sotilastiedustelu seuraa ja mihin painopisteitä laitetaan.

Ulkomaantiedustelun puolella vähän yllättäen tällaista poliittista käsittelyä hallituksen
ulko- ja turvallisuuspoliittisessa valiokunnassa ei ole. Voi kuitenkin kysyä, onko perustei-
ta siihen, että menettelyt ovat erilaisia sotilastiedustelun ja tämän supon tekemän tieduste-
lun välillä. Molemmissa kysymys on rankoista asioista, ja on selvää, että kaikkiin niihin
toimiin, joita tässä tullaan sallimaan, ei tulla jokaisen ulkovallan toimesta suhtautumaan
suurella kannustuksella tai positiivisuudella. Siis kyse on näiden toimien osalta myös ul-
kosuhteista ja näiden toimien vaikutuksesta ulkosuhteisiin.

Vakoilu on tietysti arkipäivää tämän päivän maailmassa, sitä tekevät monet valtiot. Tie-
dämme, että Yhdysvallat on seurannut puhelinliikennettä jopa Saksan liittokansleri Mer-
kelin osalta ja myös muiden valtiojohtajien puhelinliikennettä on seurattu ja tietoja toimi-
tettu eteenpäin. Tiedetään myös, että kaupallisessa mielessä on varsin tavanomaista, että
varsinkin suuret maat antavat tiedustelupalveluilleen tehtäviä, joissa seurataan kaupallisia
yrityksiä tai kauppaneuvotteluja ja tätä seurantaa tehdään sekä kilpailijoiden että enem-
män tai vähemmän vihollisiksi tai vastustajiksi miellettyjen valtioiden suuntaan mutta
myös ystävien keskuudessa. Tiedämme, että mitä harvavaltaisempi maa, niin sitä enem-
män tällaista tiedustelua esiintyy. Kun Suomi nyt lähtee tähän rinkiin mukaan, niin kyllä
lähtökohdan täytyy olla, että perusteet ja tavoitteet, mitä tehdään, ovat kansanvaltaisessa
kontrollissa, ja se tarkoittaa myös supoa. Pidän siis perusteltuna, että supon toiminta ulko-
mailla käsitellään asianmukaisella tavalla hallituksen ulko- ja turvallisuuspoliittisessa va-
liokunnassa.

Ja sitten tulee tämä eduskunnan valvonta. Se on välttämätöntä tehdä niin, että eduskun-
nassa mukana oleva kansalaisten tahto toteutuu ja että kansanedustajat edustajien kautta
voivat nähdä, että tätä supon toimintaa tehdään objektiivisin, hyväksyttävin perustein. Tuo
toiminta ei saa suuntautua millään tavalla poliittisesti vinoon, eikä sieltä tulevia tietoja saa
millään tavalla käyttää poliittisessa tarkoituksessa hyväksi. Yhtä tärkeää on, että kansalais-
ten yksilönsuojaan ja laillisuuteen liittyvät näkökohdat hoidetaan asianmukaisesti. Tämä
on tärkeä asia senkin takia, mitä olemme kuulleet poliisin huumetoiminnan selvittelyistä.
Helsingin huumepoliisin päällikkö Aarnion rikosoikeudenkäynnithän ovat kertoneet meil-
le hämmästyttäviä piirteitä annettujen poliisioikeuksien väärästä, ei-hyväksyttävästä ja
epälaillisesta käytöksestä, asioita, jotka eivät ole tulleet normaaliseurannassa tai normaali-
18



Pöytäkirjan asiakohta PTK 13/2018 vp
valvonnassa esille. On siis merkitystä sillä, että valvojalla on valvoja ja että sillä valvojalla
on tarvittaessa pääsy kaikkeen siihen tietoon, jota valvontatehtävä edellyttää.

Suojelupoliisin valvonnasta on sinällään keskusteltu pitkään. Niin kuin täällä edellä on
tuotu esille, eduskunnan valiokunnat ovat tähän eri yhteyksissä kiinnittäneet huomiota. 20
vuotta sitten ulkoasiainvaliokunta yksimielisesti on esittänyt jo silloisen supon toiminnan
parlamentaarista valvontaa, ja sitten lisäksi eri kansanedustajat ja eri poliitikot eri vaiheis-
sa viimeisen kymmenen vuoden aikana ovat tästä asiasta usein tehneet esityksiä. Tämä eh-
dotus supon kokonaistoimintojen valvonnasta ei siis voi tulla kenellekään lehtiä lukevalle
puskista, puhumattakaan jos tutustuu asiasta eri puolueiden kansanedustajien aikaisemmin
ottamiin kantoihin.

Nyt tämä asia täytyy ratkaista, koska jos tässä yhteydessä eduskunta ei pidä huolta asian-
mukaisesta valvonnasta, voi kysyä, milloin sitten tulee semmoinen hetki, jossa tämänkal-
taiseen tiedustelu-, valvonta- ja myös vakoilutehtävään tehtävä organisaatio on kansanval-
taisessa valvonnassa.

Eduskunnan kannalta on tärkeää, että eduskunta sisällään tietää, miten eri elinten työn-
jako kulkee ja mikä on se eduskunnan valiokunta, joka on ensisijaisessa vastuussa. Siksi
tämä asia on työjärjestyksellä ratkaistava asia — työjärjestyshän luettelee tiedusteluvalio-
kunnan tehtävät. Ja toisaalta valiokunnan tiedonsaanti on kytketty näihin tehtäviin. Tehtä-
viänsä hoitaessaan valiokunta on oikeutettu tähän eriteltyyn tiedonsaantiin. Joten työjärjes-
tys on se asia, jossa kanta otetaan.

Olisi ollut suotavaa, että tämä olisi valmisteltu lavealta pohjalta niin, että meillä olisi
normaaliin tapaan yksimielinen ehdotus keskustelujen jälkeen. Nyt tämä työ siirtyy edus-
kunnan valiokunnille, ja on selvää, että valiokunnat joutuvat käyttämään tähän aika lailla
aikaa, jotta syntyy yhteinen käsitys siitä, miten supon valvonta halutaan tehdä ja miten se
tehdään niin, että mitään epäilystä siitä, että jossain piiloteltaisiin jotain tai salattaisiin jo-
tain, ei jää jäljelle.

On siis katsottava kaikkien valiokuntien suuntaan, ja tietysti välttämätöntä on, että va-
liokunnat tätä työtä tehdessään pystyvät keskinäiseen yhteistoimintaan niin, että nämä la-
kipaketin eri osat — siviili-, sotilastiedustelu, eduskunnan työjärjestys ja perustuslain
muutos — kulkevat samansuuntaisesti. Se siis vaatii eduskunnaltakin omaa työtä.

Sitten muutama sana tästä turvallisuusselvityksestä. Pitäisin perusteltuna, että valiokun-
nat edellyttäisivät kansainvälistä vertailua siitä, onko muiden maiden parlamenteissa, joil-
la on vastaavat oikeudet, käytössä tällainen valvottavan organisaation, turvallisuuspolii-
sin, tekemä selvitys kansanedustajista ehtona sille, että valvontaa voi tehdä. Se on mieles-
täni poikkeuksellinen ja valtiosääntöoikeudellisesti mielenkiintoinen tilanne: kansa valit-
see eduskunnan, jolla on korkein valta Suomessa, sen jälkeen tulee sitten vielä yksi orga-
nisaatio, joka ryhtyy tutkimaan, voiko kansan valitsemalla valtakirjalla tehdä sitä tehtävää,
jonka eduskunta osoittaa.

Vaikka tämä lausunto ei ole luonteeltaan päätös, niin se on kuitenkin erittäin merkittävä.
Kun turvallisuusselvityksestä on puhuttu, on jäänyt selvittämättä ainakin toistaiseksi julki-
sessa keskustelussa, mikä on laaja turvallisuusselvitys. Pitäisin perusteltuna, että tämä
myös käytäisiin lävitse ja lisäksi se, onko henkilöllä oikeus tutustua tähän selvitykseen,
voiko hän lausua siitä itse jotain vai onko se selvitys luonteeltaan niin salainen, että henki-
löllä itsellään ei ole siihen mitään sanottavaa.

Ja sitten tähän kysymykseen salaisuusmääräyksistä ja vaitiolosta: Kun sanotaan, että tar-
koituksena ei ole muuttaa nykytilaa, jään kysymään, miksi tästä asiasta halutaan ottaa py-
19



Pöytäkirjan asiakohta PTK 13/2018 vp
käliä eduskunnan työjärjestykseen. Eduskunnan työjärjestyshän on lain tasoinen määräys.
Tällä hetkellä nimittäin meillä on jo tilanteita, joissa voi sanoa, että salailu on kansanvallan
toiminnan kannalta liiankin pitkälle menevää. Otan vain sen esimerkin, että eduskunnan
valiokunta, vaikkapa suuri valiokunta, joutuu ottamaan kantaa asioihin koko eduskunnan
puolesta, esimerkkinä vaikkapa tämä Kreikan kolmas tukipaketti, ja sitten lähtökohtana on,
että se, mitä hallitus kertoo valiokunnalle, todetaan salaiseksi tai siihen tulee vaiteliaisuus-
määräys ja sen jälkeen siitä ei saisi keskustella edes oman eduskuntaryhmänsä sisällä ja
vaaditaan, että kansanedustajan valiokunnassa pitää hyväksyä satojen miljoonien eurojen
verovarojen käyttö — huonossa tapauksessa, jos nämä tukipaketit realisoituvat — ja hä-
nen pitäisi tehdä se niin, että hän ei saa keskustella edes siitä, mitä käsityksiä tästä asiasta
on oman eduskuntaryhmän sisällä. Onhan se aika kohtuuton tilanne, ja näitä tapauksia ei
ole vain yksi vaan useampi. Kyllä lähtökohdan täytyisi olla — toisin kuin tässä kokonai-
suudessa nyt esitetään — että kansanedustajalla on vaiteliaisuuspyynnön sisällä mahdolli-
suus keskustella asiasta eduskunnan sisällä niiden tahojen kanssa, joille tämä asia joka ta-
pauksessa kuuluu. Selväähän on, että näistä päätöksistä vastuun kantaa laveampi joukko
kuin yksittäiset valiokunnan jäsenet. Siitä kantaa vastuun koko eduskuntaryhmä, koko se
puolue, joka tällaisia tukipaketteja on ollut hyväksymässä, jos jotain sattuisi käymään.

Tämä olisi aiheellista selvittää. Kukaan ei tähän mennessä tämän keskustelun aikana ole
lausunut, miten tämä asia tällä hetkellä absoluuttisen varmasti on. Täällä on käytetty pu-
heenvuoroja, että vaiteliaisuuspyyntö ei kuulu salaisuusmääräysten piiriin, että siitä ei tu-
lisi rankaisuja, mutta toisenlaisiakin puheenvuoroja on: on myös niitä tulkintoja, että jos ri-
kot vaiteliaisuuspyyntöä, niin olet rikoslain rankaisumääräysten keskuudessa. Ja kun näin
on, niin eduskunnan työn kannalta tämä olisi asia, joka vaatisi asiallisen selvittämisen ja
sen pohtimisen, miten tämän asian pitäisi olla, jotta kansanvalta voi toimia, jotta äänestä-
jillä on oikeus siihen tietoon, jota he tarvitsevat oman päätöksentekonsa pohjaksi, jotta
myös toimittajilla on mahdollisuus tehdä oma työnsä.

Tässä valittu valmistelutapa, jossa vakuutetaan, että mikään ei muutu, ja pannaan rikos-
lakipykälä työjärjestykseen, on aika arveluttava. En tämän keskustelun jälkeen vieläkään
voi antaa kollegalle varmaa ohjetta, miten hänen pitää toimia vaiteliaisuusmääräyksen sat-
tuessa kohdalle. Jos en sitä itse entisenä puhemiehenä pysty antamaan, niin että voisin luot-
taa, että se on varmasti oikea neuvo, jään kysymään, kuinka moni muu kansanedustaja voi
varmasti sanoa, miten tämä asia on. Ja jos sitten epäselvyydestä seuraa sakkoja tai vankeut-
ta, niin on se kohtuullisen kova rangaistus epäselvyydestä.

17.55 Jyrki Kasvi vihr: Arvoisa puhemies! On valitettavaa, että tämä eduskunnan työjär-
jestyksen muutos on jo nyt täällä eduskunnassa. Emmehän me edes vielä tiedä, mitä muu-
toksia eduskunta tekee hallituksen esitykseen laiksi tiedusteluvalvonnasta. Parempi ajan-
kohta olisi ollut siinä vaiheessa, kun tiedustelulait on hyväksytty mutta eivät ole vielä tul-
leet voimaan. Silloin useampi edustaja olisi jo ehtinyt perehtyä valiokunnissa tiedustelula-
keihin, mikä olisi todennäköisesti säästänyt meidät tältä työjärjestyksen ympärillä kupli-
valta loiskiehunnalta. Silloin eduskuntaryhmät olisivat ehtineet rauhassa yhdessä ajan
kanssa työstää tiedusteluvalvontavaliokunnan eduskunnan työjärjestykseltä edellyttämät
muutokset.

Mistä siis on kyse? Laki tiedusteluvalvonnasta velvoittaa eduskunnan perustamaan tie-
dusteluvalvontavaliokunnan, jonka tehtävänä on valvoa kaikkea suomalaista tiedustelutoi-
mintaa. Siis kaikkea. Valiokunnalle on tarkoituksella jätetty valta itse päättää, miten se val-
20



Pöytäkirjan asiakohta PTK 13/2018 vp
vontansa kohdistaa. Tämä on ehdottomasti tiedusteluvalvontavaliokunnan vahvuus, ei
heikkous. Tämä on tärkeää esimerkiksi tietoliikennetiedustelussa, jossa käytännön kytken-
nät tietoliikenneverkkoihin toteuttaa Suomen Erillisverkot Oy, ei suojelupoliisi eikä Pää-
esikunnan tiedusteluosasto. Joka tapauksessa tiedusteluvalvontavaliokunta valvoo tiedus-
telutoimintaa, myös suojelupoliisin tiedustelutoimintaa perusteellisemmin ja syvemmin
kuin mitään viranomaista on aiemmin eduskunnassa valvottu.

Ongelmaksi näyttävät kuitenkin muodostuneen suojelupoliisille edelleen jäävät poliisi-
tehtävät. Vaikka suojelupoliisi on jatkossa suurelta tai jopa suurimmalta osin eri supo kuin
ennen, koska se menettää suurimman osan poliisivaltuuksistaan ja saa uudet laajat tiedus-
teluvaltuudet ja lisää henkilökuntaa, niin sille jää edelleen joitakin poliisitehtäviä, kuten
turvallisuusselvitysten laatiminen. Ne eivät kuitenkaan ole tiedustelutoimintaa, ja tieduste-
luvalvontavaliokunnan valtuudet tulevat laista tiedusteluvalvonnasta ja koskevat tieduste-
lutoimintaa. Minä en ainakaan osaa lukea kyseisen lain 1 luvun 2 §:ää ja 2 lukua ja niiden
perusteluja muuten kuin näin. Eduskunnan työjärjestys ei voi mennä lain edelle. Kunhan
nyt vain ensin tiedettäisiin, mikä se laki sitten loppujen lopuksi on. Ehkä tiedusteluvalvon-
tavaliokunnan tehtävää ja nimeä tosiaan päätetään eduskunnassa muuttaa, sekin on mah-
dollista.

Arvoisa puhemies! Poliisitoimen, myös suojelupoliisille jäävien poliisitehtävien, parla-
mentaarinen valvonta kuuluu hallintovaliokunnalle. Sillä ei kuitenkaan tunnetusti ole sa-
manlaisia tiedonsaantioikeuksia kuin tiedusteluvalvontavaliokunnalle ollaan antamassa,
eivätkä eduskunnan valiokunnat muutenkaan ole tavanneet kovin syvällisesti paneutua
valvomiensa viranomaisten toimintaan. Työ suojelupoliisille jäävien poliisitehtävien val-
vonnasta kannattaakin mielestäni kohdistaa nimenomaan hallintovaliokunnan toimival-
tuuksien parantamiseen osana kaiken poliisitoiminnan valvontaa, etenkin, mitä tulee sa-
laisten pakkokeinojen käyttöön. Niiden sisäinen valvonta on poliisissa tunnetusti pettänyt
pahasti, ja ne vaativat kipeästi aktiivista parlamentaarista valvontaa kahvittelun asemasta.

Arvoisa puhemies! Tiedusteluvalvontavaliokunnan jäsenille tehtävä laaja turvallisuus-
selvitys on herättänyt kysymyksen siitä, voisiko turvallisuusselvityksen tekevä suojelupo-
liisi estää itselleen epämieluisan henkilön pääsyn valiokunnan jäseneksi. Ajatus voi tuntua
kaukaa haetulta, mutta jo pelkkä epäilys voi riittää vaarantamaan luottamuksen suojelupo-
liisiin. Siksi voisi olla perusteltua kirjata tiedusteluvaltuutetun tehtäviin näiden tiedustelu-
valvontavaliokunnan jäsenten turvallisuusselvitysten tarkastaminen.

Arvoisa puhemies! Mitä tulee eduskunnan työjärjestykseen esitettyihin salassapitovel-
vollisuuden täsmennyksiin, niin myös ne olisivat mielestäni edellyttäneet keskustelua
eduskuntaryhmien kesken, etenkin kun nämä työjärjestyksen salassapitopykälät informa-
tiivisina on venytetty koskemaan myös muita valiokuntia kuin tiedusteluvalvontavaliokun-
taa, jonka vuoksi työjärjestys ylipäätään avattiin. Mikä ikävintä, muutokset vietiin äänes-
tämällä läpi, yksi jopa puheenjohtajan äänellä äänten mentyä tasan. Jos jonkin, niin edus-
kunnan työjärjestyksen, takana pitäisi olla mahdollisimman laaja tuki ja luottamus, ei 8—
8-äänestystulos. Olen varma, että pienellä istumisella tästäkin olisi ollut mahdollista löy-
tää muotoilut, joista ei olisi tarvinnut äänestää puhemiesneuvostossa, eikä täällä salissa oli-
si tänään tarvinnut väitellä siitä, mitä ”vaiteliaisuus” Nykysuomen sanakirjassa tarkoittaa.
Mitään kiirettähän ei olisi ollut, koska tiedustelulakien voimaantuloon on vielä aikaa. Me
emme tarvitse näitä muutoksia vielä. Esimerkiksi ”kansallisen turvallisuuden vaarantumi-
nen” on salassapidon perusteena niin epämääräinen käsite, että sen tulkinnasta voi jatkossa
syntyä ristiriitoja, jos sitä ei ole määritelty tarkkaan tai täsmennetty esimerkiksi ”merkittä-
21



Pöytäkirjan asiakohta PTK 13/2018 vp
vällä kansallisella turvallisuudella”. Pahimmassa tapauksessa kansanedustajaa voidaan sen
avulla yrittää painostaa vaikenemaan. Tässä ajassa ajatus kansanedustajan painostamises-
ta voi tuntua kaukaiselta, mutta nimenomaan eduskunnan työjärjestyksen on toimittava
myös toisenlaisina aikoina. Niitä toisenlaisia aikoja on ollut Suomen historiassa aiemmin,
ja niitä voi tulla vastaan myös tulevaisuudessa.

18.01 Kari Tolvanen kok: Arvoisa rouva puhemies! Edustaja Kasvi käytti tuossa äsken
loistavan puheenvuoron tiedusteluvalvontavaliokunnan tehtävistä ja mahdollisuudesta
saada tietoa ja sen toiminnasta sekä myös totesi osuvasti, että ei tällä eduskunnan työjär-
jestyksellä voi mennä tämän lain ohi, joka käsittelee tiedustelutoiminnan valvontaa. Eli
näinhän se nimenomaan on, ja se on hienoa, että näitä asioita käsitellään nyt valiokunnissa,
ja uskon kyllä, että näistäkin joku ratkaisu löytyy. Eivät nämä nyt niin elämää suurempia
asioita kuitenkaan ole, mitä tässä on käsitelty.

Mutta ihan lyhyesti tästä tiedusteluvalvontavaliokunnasta. Täällähän todetaan, että ”tie-
dustelutoiminnan parlamentaarisen valvonnan ydintehtävä on valvoa, että tiedustelutoi-
minta on hyväksyttävää ja suhteellista”. Lisäksi todetaan: ”Valiokunnan tehtävä olisi val-
voa tiedustelutoiminnan asianmukaisuutta ja tarkoituksenmukaisuutta. Valvontaan kuului-
si myös tiedustelutoiminnan painopisteiden seuranta ja arviointi.” Ja: ”Valiokunnan toimi-
ala kattaisi periaatteessa kaikki toimet, jotka ovat tarpeen tämän tehtävän asianmukaiseksi
suorittamiseksi.” Kun siihen vielä lisää tämän tiedusteluvaltuutetun, joka on virkamies,
puolueeton virkamies, riippumaton virkamies, joka pystyy tekemään aikamoisia temppuja
— hän pystyy muun muassa tekemään yllätystarkastuksia suojelupoliisiin, hän pystyy saa-
maan kaikki suojelupoliisin asiakirjat käyttöönsä, hän pystyy olemaan Helsingin käräjäoi-
keuden salaisessa istunnossa, kun suojelupoliisi hakee valtuuksia esimerkiksi telekuunte-
luun tai johkin muuhun salaiseen pakkokeinoon — ja kun tämä valiokunta ja tämä valtuu-
tettu tekevät tiiviisti yhteistyötä, niin mehän olemme luomassa tähän systeemin, joka on to-
distetusti länsimaiden, EU:n, ehkä jopa maailman tehokkain valvontasysteemi ja kattavin. 

Nimittäin, niin kuin täällä eduskunnassa on ollut puhetta, nyt jo kolme valiokuntaa val-
voo suojelupoliisia. Sen lisäksi tosiaan näitä uusia tulee, tämä tiedusteluvaltuutettu, ja Hel-
singin käräjäoikeus valvoo suojelupoliisia niissä pakkokeinoissa, joihin pitää lupa hakea
käräjäoikeudelta. Sen lisäksi on ulkoisia valvojia, tällä hetkellä tietosuojavaltuutettu, tasa-
arvovaltuutettu, yhdenvertaisuusvaltuutettu, jotka valvovat suojelupoliisia. Nämäkin jää-
vät valvomaan. Sisäministeriö valvoo suojelupoliisia. Sen lisäksi siellä on sisäistä lailli-
suusvalvontaa suojelupoliisissa, ja ennen kaikkea... On ikäviä tapauksia, yksittäistapauk-
sia, mutta kyllä minä ja varmaan tämä sali muutenkin luotamme suomalaiseen virkamie-
heen lähtökohtaisesti. Suomalaiset virkamiehet ovat rehellistä porukkaa ja he koettavat vii-
meiseen asti noudattaa tätä lainsäädäntöä, jota täällä säädetään. Ja jos siellä joku on, joka ei
noudata, vakuutan, että tällä valvontakoneistolla ja -mekanismilla jää aivan varmaan kiin-
ni, aivan varmaan jää kiinni tällä menetelmällä ja tällä mekanismilla.

Elikkä me olemme luomassa EU:n, länsimaiden kattavinta valvontaa suojelupoliisille ja
tehokkainta valvontaa. Voi olla, että se on jopa maailman kattavin ja tehokkain. Suojelu-
poliisiin nimittäin nyt jo kuulemma kerran viikossa menee joku laillisuusvalvoja tekemään
tarkastuksen, ja se on ihan perusteltua. Jatkossakin on perusteltua, kun näin laajat valtuu-
det on, että valvontaa on, mutta kun tämä valvonta on nyt näin laaja-alaista, on näin paljon
näitä valvojia, niin tulee ihan oikeasti mieleen, että pikkuhiljaa siellä alkaa olla ruuhkaa, eli
pitääkö jakaa jo vuoronumeroita siinä supon ovella, kuka tulee tänään valvomaan. Tietysti
22



Pöytäkirjan asiakohta PTK 13/2018 vp
tämä asia nyt on kärjistetty, mutta mietitään tätä valvontaa laajemmin. Tätä pitäisi vähän
miettiä, kun se on sisäistä, ulkoista, on etukäteistä, reaaliaikaista, jälkijättöistä, on lailli-
suusvalvontaa, parlamentaarista valvontaa, että kaipaisiko jotenkin vähän kasaan tätä hom-
maa. Me tarvitsemme laillisuusvalvontaa, me tarvitsemme parlamentaarista valvontaa ja
niiden pitää toimia kitkattomasti yhdessä, eli ainakin niiden kanssa pitää keskustella, kun
meillä on — jäi mainitsematta — oikeusasiamies, oikeuskansleri, jotka ovat ainakin mi-
nun mielestäni erittäin luotettavia henkilöitä, jotka suorittavat tätä valvontaa.

Kyllä meidän pitää, kun saadaan tämä valiokuntiin, antaa valiokuntien nyt tehdä rauhas-
sa tämä työ, mikä heille kuuluu. Sen jälkeen on kyllä syytä käydä keskustelua näiden kor-
keiden laillisuusvalvontaviranomaisten kanssa, miten me yhteensovitamme tämän lailli-
suusvalvonnan ja tämän parlamentaarisen valvonnan. Niitä kaikkia tarvitaan yhdessä. Ku-
ten sanoin, tätä pitää koordinoida ja se pitää myös sinne käytännön tasolle saada sellaiseen
muotoon, että se on tehokasta. Mutta myös täytyy sanoa, että henkilökunnan pitää olla täs-
sä mukana, heidänkin pitää mieltää se ja hyväksyä se sellaiseksi motivoivaksi toiminnaksi
eikä työntekijää polkevaksi toiminnaksi. Se on tärkeää, myydä oikealla tavalla tämä kaikki
valvonta.

Mutta kuten alkuun sanoin, arvoisa rouva puhemies, niin kyllä minä uskon, että tämäkin
asia nyt täällä saadaan selvitettyä. Täällä on pahempiakin asioita ollut kyllä käsittelyssä ja
varmaan on jatkossakin, mutta eiköhän tämäkin selviä.

Puhemies Paula Risikko:  Mennään puhelistaa vielä jonkin aikaa, edustaja Paatero. [Vas-
tauspuheenvuoropyyntö] — Mennään jonkin aikaa näitä puheenvuoroja, että eri puolueet
saavat äänen kuuluville, ja sen jälkeen sitten debatti.

18.07 Sirpa Paatero sd: Arvoisa rouva puhemies! Viime viikolla keskusteltiin tämän nel-
jäosaisen paketin kolmesta osasta, ja tänään on täällä tämä yksi osa, joka on hyvin olennai-
nen ja lainsäädännön tasoinen, vaikka onkin eduskunnan työjärjestys nimeltään. Näitten
varsinaisten kahden tiedustelulain ja laillisuusvalvonnan lisäksi tässä siis tulisi parlamen-
taarista valvontaa varten eduskuntaan valiokunta, johonka esitetään 11:tä edustajaa.

Äsken oli lyhyt keskustelu siitä, pitäisikö siellä olla määritelmässä jotenkin löysemmin,
kuinka monta puoluetta tai kaikki puolueet. Tähän ei kyllä varmaankaan ihan niin kannata
suhtautua, sillä meillä on kokemusta näin viime vuosiltakin, että tässä tulee uusia puoluei-
ta ja pilkkoutuu puolueita ja muuta kesken eduskuntakauden, jolloinka oltaisiin tilantees-
sa, että sen valiokunnan koko olisi noin 8—20 henkilön välillä, ja siihen ei varmaankaan
ole mitenkään tarkoituksenmukaista siirtyä. Mieluumminkin itse olin ajatellut jossain koh-
den, että se ryhmä olisi varsin pieni, siitä syystä että tiedon käsittely ja erityisesti salaisen
tiedon käsittely olisi mahdollisimman pienessä porukassa ja toisaalta ne keskustelut voitai-
siin käydä. Mutta esitys 11:stä on erittäin perusteltu.

Sitten näitten turvallisuusselvitysten osalta: Kyllä tämä jonkun verran jopa kuulostaa
hassulle, että ne turvallisuusselvitykset tekee se viranomainen, jota itse asiassa tämä valio-
kunta tulee valvomaan. Mielestäni siinä on monia kysymysmerkkejä sitten, jotka esimer-
kiksi edustaja Kantola äsken nosti esille, että mitenkä sitten leviää tai leviääkö tämä tieto
henkilöstä itsestään, joka on ehdolla valiokuntaan, tai hänen perheestään. Ja tässä kohtaa
voidaan tietysti myöskin arvioida sitten, mikä on se lähiomainen ja lähiympäristö, ja jos
heillekin kaikille tulee laaja turvallisuusselvitys, kuinka monta ihmistä se oikeasti koskee.
[Välihuuto] — Meillä on säätiölaissa varsin laajat määritelmät, joista on täällä meillä yh-
23



Pöytäkirjan asiakohta PTK 13/2018 vp
teistä kokemusta, ja voi olla, että tippuu aika paljon porukkaa pois tästä eduskuntasalista,
jos tällä määrittelyllä lähdetään katsomaan.

No sitten tähän parlamentaariseen valvontaan vielä: Äsken sanoin erheellisesti, että on
kolme valiokuntaa varsinaisesti valvomassa supoa ja tätä toimintaa. On perustuslakivalio-
kunta, hallintovaliokunta, ulkoasiainvaliokunta mutta myöskin osin puolustusvaliokunta,
elikkä neljä valiokuntaa käytännössä. Mutta tämänhetkinen valvonnan taso on ihan toista,
koska toiminta on tällä hetkellä toisenlainen ja hyvin erityyppinen. Mutta myöskin kyllä se
on enemmän tämmöistä yleistä informaation saamista ja vastauksia kysymyksiin, mitä
näissä valiokunnissa, joista olen itse saanut useammassa olla jo useamman vuoden, on tä-
hän mennessä ainakin supon osalta tehty.

Sitten tähän prosessiin:
Tässä luottamus parlamentarismiin ja parlamentaariseen päätöksentekoon ja parlamen-

tarismin kunnioittamiseen sai mielestäni, ainakin omasta näkemyksestäni kolahduksen sii-
nä kohtaa kun tätä työjärjestystä ei pystytty yksimielisenä käsittelemään ja tuomaan tänne
saliin. Edustaja Kasvi äsken totesi, että tällä ei olisi ollut mikään kiire, ja se on myöskin mi-
nun kysymykseni: eikö tähän olisi kannattanut jo tässä vaiheessa ottaa malttia ja aikaa poh-
tia nämä muutamat kysymykset uudelleen, jotka siellä puhemiesneuvoston käsittelyssä jäi-
vät kesken tai tulivat äänestystuloksena?

Ensimmäinen niistä oli tämä vakava turvallisuusuhka. Elikkä olisimme halunneet, että
olisi erityisesti painotettu, että kyse ei ole mistä tahansa uhkasta tai semmoisesta asiasta
vaan että se on vakava uhka, jotenka määritelmä olisi hieman rajatumpi.

Toinen on sitten tämä salassapitovelvollisuus kontra vaitiolovelvollisuus. Ymmärrän
hyvin — ja sen takiahan täällä on 43 b §, jossa säädetään erityisesti tämän tulevan valio-
kunnan osalta — että ne tiedot ovat salaisia ja niihin liittyy sitten myöskin tämä rikosoi-
keudellinen vastuu. Mutta en oikeasti mitenkään pystynyt ajattelemaan, kun näistä tiedus-
telutoiminnan lausunnoista myöskin olen saanut olla mukana keskustelemassa ja siitä lau-
sumassa, että tähän tulisi jotenkin semmoinen pykälä — 43 c § — jossa kaikki valiokunnat
yhtäkkiä altistetaan tälle samalla tavalla tulkittavalle, niin että vaitiolovelvollisuus voi-
daan tulkita samaksi kuin salassapitovelvollisuus. Tätä ei mielestäni ollut silloin aikaisem-
min tässä tai minä en ole ainakaan niin ymmärtänyt enkä lukenut, ja sen takia esitimme,
että tämä kohta olisi tässä kohden jätetty pois ja olisi jätetty se niin kuin tälläkin hetkellä,
että vaitiolovelvollisuus koskee sitä, mistä valiokunta keskenään päättää, että tämä asia pi-
detään vaitiolovelvollisuuden piirissä, ja salassapitovelvollisuus koskee sitä, mikä tulee
yleensä niillä punaisilla leimoilla sinne valiokuntaan jo etukäteen. Minun mielestäni nämä
ovat tähän mennessä olleet eri asioita, ja nyt tuntuu, että tässä pykälässä nämä halutaan lait-
taa samalle viivalle. Siinä kohtaa se rikosoikeudellinen vastuu ei jotenkin kuulu eduskun-
nan tehtäviin. Meillä on ihan erikseen toiset prosessit poliisien puolelta, jotka sitten tätä
puolta vievät eteenpäin.

Kaikesta huolimatta siis joka tapauksessa tämä valiokunta tarvitaan. Sitten tämä kolmas
asia, mistä siellä äänestettiin, oli tämä supon valvonta, johon täällä on jo illan aikana tullut
monia hyviä perusteita. Jos yhdellä lauseella sen toteaa, niin siinä kohtaa kun valvotaan
sitä tiedon saantia, miksipä ei valvottaisi tiedon käyttöä elikkä mitä sillä tiedolla tekee. On
sitten toinen kysymys, että kun supon rooli nyt näin valtavasti muuttuu, jos tulevaisuudes-
sa — mikä voisi olla tarpeen — muutettaisiin supolta tämä varsinainen toimintaosuus huo-
mattavasti nykyistä vähemmälle. Mutta nyt sinne yhä edelleenkin jää tätä varsin paljon.
Sitten toisena näkemyksenä: Kun siellä kuitenkin valta keskittyy supon johdolle niin mer-
24



Pöytäkirjan asiakohta PTK 13/2018 vp
kittävästi, siis lähinnä yhdelle ihmiselle, tälläkin perusteella tätä yhtä ihmistä valvottaisiin.
Meillä on luotettavat virkamiehet, ja tietenkin halutaan, että kaikki aina toimivat luotetta-
vasti ja parhain päin, mutta meillä voi tulla erilaisia aikoja myöskin Suomessa — ja jos kat-
soo historiaa taaksepäin, niin on ollut erilaisia aikoja — jolloinka ei ole välttämättä ihan
reilua se toiminta, mitä tiedustelussa saaduilla tiedoilla on tehty tai tulevaisuudessa on
mahdollisuus tehdä, jos niitä halutaan käyttää väärin.

Näihin kysymyksiin on mielestäni tänä iltana otettu kantaa niin, että puhutaan, oliko
joku toimeksiantoon sisällytettynä ja joku toimeksiantoon ei-sisällytettynä, mutta toivoi-
sin, että hallituspuolueiden edustajat täällä nyt pystyisivät kertomaan, mitkä ovat ne asial-
liset perusteet, minkä takia sitä supoa ei voitaisi kokonaisuudessaan valvoa, tai mikä on se
asiallinen peruste siihen, että tähän 43 c §:ään pitää lisätä kaikkia valiokuntia koskevaksi
tämä rikosoikeudellinen vastuu vaitiolovelvollisuuden piirissä olevista asioista. Tätä toi-
voisin, koska sitten minun olisi hieman helpompi tätä ymmärtää, koska nyt ymmärrän vain,
että kritisoidaan prosessia, mutta jos tähän olisi jotkut perusteet, niin voitaisiin keskustella
niistä perusteista. Mielestäni meillä on perusteet, miksi nämä muutokset olisi tarvinnut teh-
dä.

18.16 Hannu Hoskonen kesk: Arvoisa rouva puhemies! Olen hieman hämmentyneenä
seurannut tätä keskustelua ja omalta osaltani totean vain muutamia asioita.

Ensinnäkin tämä tiedustelulainsäädännön valmistelu eduskunnan toimesta on ollut hy-
vin kattavaa ja parlamentaarisella pohjalla. Tässä yhteydessä on hyvä kiittää edustaja Ta-
pani Töllin johtamaa parlamentaarista seurantaryhmää siitä, miten hyvää työtä se on teh-
nyt ja saavuttanut meidän kaikkien luottamuksen. On syytä muistaa, että ei tässä olla hyp-
päämässä lentokoneesta ilman laskuvarjoa, vaikka joistakin puheenvuoroista hieman voisi
päätellä niin, että ollaan menossa täysin hakoteille.

Ensinnäkin tämä valmistelu on ollut, niin kuin sanoin, kattavaa ja perusteellista. Tarve
tälle lainsäädännölle on huutava. Onhan se täysin käsittämätön tilanne, että ympäröivä tur-
vallisuusmaailma on muuttunut todella todella huonoon suuntaan viimeisten vuosien aika-
na, eikä kukaan suomalainen eikä kukaan tässä talossa pysty sanomaan, että tätä lakia ei
tarvita. Aivan varmasti tarvitaan.

On se kummallista, että Suomen tietoverkoissa tällä hetkellä melskaavat vieraiden val-
tioiden tiedustelua harjoittavat ihmiset nykyaikaisilla välineillä, joita on valtavasti. Niitä
on niin paljon, että me emme edes sitä taida tietää. Esimerkiksi täällä kaupungissa liikkuu
sellaistakin porukkaa, jonka pääasiallinen tehtävä on vakoilla, mitä tässä maassa tapahtuu
— millä nimikkeillä tai missä tehtävissä, sitä ne henkilöt tietenkään eivät kerro. Mutta mei-
dän on syytä tietää, että niitä varmasti on yhä enemmän. Tämä on kansainvälisestä lehdis-
töstä ollut luettavissa jo pitkään, ja kaikki sen tietävät. Olisi hyvä, että tässäkin salissa se
tiedettäisiin vähän syvällisemmin, koska tämä tiedustelulaki tarvitaan ja siihen sellaiset py-
kälät, että meillä on nykyaikaiset välineet.

Meillähän on tietoteknistä osaamista, laitetekniikkaa, huippuosaajia maa täynnä. Siitä
olkaamme kiitollisia vaikka Nokian puhelinteollisuudelle ja siihen liittyvälle ohjelmisto-
tekniikalle ja vaikka mille. Meillä on yliopistoja ja meillä on teknisiä korkeakouluja ja
vaikka mitä oppilaitoksia. Meillä on jo lapsesta asti tietokoneen kanssa pelanneita, sano-
taanko nörttejä, jotka varmasti tämän tietokonetekniikan osaavat. Siksi meidän tulee laatia
lainsäädäntö, että tämä verkoissa tapahtuva tiedustelu saadaan myös suomalaisten viran-
omaisten haltuun, niin että me tiedämme ja voimme olla turvassa siitä, että esimerkiksi ter-
25



Pöytäkirjan asiakohta PTK 13/2018 vp
roristit, jotka hautovat Suomeen terrori-iskua, jäävät todennäköisesti kiinni jo ennen kuin
mitään pahaa kerkiää tapahtua.

Onko siinä tilanteessa sitten ihmisillä mitään oikeuksia, jos jotakin pahaa tapahtuu ja rä-
jäytetään joku pommi ja ihmisiä kuolee? Kyllä se on kaikista törkein teko mitä olla voi, ja
sellaisiin pitää pystyä etukäteen tarttumaan. Joka ainut tilanne, mikä pystytään estämään
uudella lainsäädännöllä, osoittaa sen, että tätä lakia varmasti tarvitaan ja hyvin kiireellä.

Toivonkin, arvoisat edustajakollegat, että lopetetaan turhanaikainen jaanaaminen siitä,
onko joku salassapitovelvollisuus, missä se tarkka raja kulkee. Tärkeää on tietää, niin kuin
edustaja Tolvanen aivan oikein totesi, ne punaisella leimalla salassa pidettävät paperit. Ne
ovat todella salassa pidettäviä, ja nehän ovat rikoslaissa jo tänä päivänä. Joka vuotaa sel-
laisen tiedon ja jos sattuu jäämään kiinni, niin se on sitten käräjäoikeuden kautta.

Kyllä minä tiedän, edustaja Lindtman: teillä on 28 000 duubiota, minkä tautta voisi vie-
lä pikkusen epäillä jotain, sitä sun tätä. Mutta tärkeä, iso juttuhan siinä on se, että ymmär-
rämme, mistä tässä on kysymys. Kun tällainen paksu lakipaketti tulee tähän taloon, niin
totta kai siellä on vielä jotakin pikkusen viilattavaa. Ei niin täydellistä ihmistä ole, että sel-
laisen paperin kirjoittaisi, joka olisi täysin moitteeton, mutta nythän se on tässä talossa va-
liokunnissa käsiteltävänä. Käsitellään sitä siellä ja viilataan ja kiillotetaan ja hinkataan
niin, että siitä tulee maailman paras. Tämän kun muistamme, niin olemme aika paljon
enemmän ymmärtäneet asiasta kuin noin viisi minuuttia sitten.

Mitä tulee tähän nyt käsillä olevaan työjärjestyksen muuttamiseen, niin tämähän koskee
vain tällaisia menettelytapahommia, että tulee uusi tiedusteluvalvontavaliokunta, joka saa
sitten tässä lainsäädännössä, jota nyt tässä talossa käsitellään — tiedustelutoiminnan val-
vontaa koskeva laki, siellähän se lukee — riittävät instrumentit ja toimivaltuudet toimia,
että se pystyy tehtävästään suoriutumaan.

Kun tiedusteluvaltuutettu tekee hyvää yhteistyötä tämän valiokunnan kanssa ja tiedus-
teluvaltuutetulla on, kuten äsken kuulimme, valtavan isot valtaoikeudet vaikkapa mennä
seuraamaan niitä oikeudenkäyntejä, joissa sitten käräjäoikeus antaa luvan sen tiedustelun
oikeaan suorittamiseen jotakin mahdollista uhkaa vastaan, niin sekin on valvottua. Ei ole
olemassa mitään tilannetta, että joku saa melskata kuin sika vatukossa ja sen jälkeen kat-
soo, että hups, miten tässä näin kävi. Toivoisin, että tähän suhtaudutaan suurella vakavuu-
della. [Eero Heinäluoma: Aarnion tapaus!] — Kaikki tapaukset pitää selvittää. En nyt yk-
sittäisiä tapauksia lähde selvittämään, miten ne tulee selvittää. Mutta yleensähän, niin kuin
edustaja Tolvanen sanoi, kun joku toimii lakeja vastaan, hyvin suurella todennäköisyydel-
lä jää kiinni ja saa siitä sitten tuomioistuimessa rangaistuksen, viimeistään korkeimman oi-
keuden käsittelyssä. Sen jälkeen sitten siellä paperin alareunassahan lukee, että tähän kaik-
ki tyytykööt. Siihen ei enää vastauspuheenvuoron pyytäminen sen jälkeen auta, vaan muis-
taa seuraavan kerran lakia rikkoessaan, että kannattaa pysyä kaidalla tiellä. Se on pitkässä
juoksussa osoittautunut kuitenkin ainoaksi oikeaksi menettelytavaksi.

Lopuksi, arvoisa puhemies, vielä kaksi asiaa: Tämä tiedustelulain käsittely mielestäni
osoittaa sen, että olemme jääneet muusta maailmasta jälkeen. Meillähän näitä lakeja ei vie-
lä ole. Emme me voi jäädä saarekkeeksi Euroopassa emmekä maailmassa. Onhan se kum-
mallinen tilanne, kun muuan lehti kirjoitti, että tämän maan tietoverkoissa melskaavat vie-
raiden valtioiden tiedustelijat mitä moninaisimmilla välineillä, mitä moderneimmilla tek-
niikoilla. Meillä ei sellaisia ole. Meidän tiedustelijoidemme pitää kysellä naapureilta, että
oletteko te nyt kuulleet, onko meillä tapahtumassa jotakin ikävää, onko joku virittämässä
pommia tai jotain muuta.
26



Pöytäkirjan asiakohta PTK 13/2018 vp
Täällä me vain kiistelemme keskenämme, onko joku kuin-sana tai kun-sana oikeassa
paikassa. Hei haloo, herätkää hyvät kollegat! Kyllä minä ymmärrän: kun valtava määrä pa-
pereita on, niin siellä on pieniä virheitä. Täydellisten ihmisten joukko kun on kovin lyhyt,
en ole vielä kovin montaa niistä löytänyt. Yhden aikanaan luulin löytäneeni, mutta niin se
tunnusti, että hän ei ole, elikkä häntäkään ei ole. Turhaa tässä on mitään pelätä, mennään
eteenpäin, tehdään hyvä laki ja varmistetaan tällä lailla se, että suomalaisten ihmisten on
turvallista nukkua kotona ja käydä kesätorilla kahvilla eikä tarvitse pelätä, että joku on siel-
lä tekemässä virityksiä, joita sitten poliisit aikanaan selvittelevät ja joista oikeusistuimet ja-
kavat tuomioita ja ehkä sitten ikävissä tapauksissa joku vielä menettää henkensä.

On muistettava tämä tehtävä ja lopetettava turha jaanaaminen. Ehkä se olisi semmoinen
suuri viisauden idea tässä kohtaa, kun tätä asiaa käsitellään. Toivon, että lait menevät no-
peassa tahdissa läpi ja me kansanedustajat kannamme vastuun siitä, mikä on suomalaisten
ihmisten turvallisuus ja miten sitä voidaan parhaiten vaalia. [Eero Heinäluoma: Sopiiko
tämä myös Naturan tapaukseen?]

18.23 Joona Räsänen sd: Arvoisa puhemies! On ihan selvä asia, että tiedustelulainsää-
däntö tarvitaan. Viranomaiset tarvitsevat uusia keinoja valvoa maailman tapahtumia. Mut-
ta aivan vastaavasti on yksiselitteisen selvää, että kyllä valvojakin tarvitsee valvojan. Nyt-
hän nimenomaan tästä on kysymys, kun siinä lainsäädännössä todetaan, miten sitten järjes-
tetään niin laillisuusvalvonta kuin myös parlamentaarinen valvonta, ja parlamentaarisen
valvonnan osalta viitataan siihen, mitä eduskunta omassa työjärjestyksessänsä toteaa, mit-
kä ovat sen valiokunnan tehtävät. Sen takia tämä nyt on keskeinen kysymys, jota tänään
täällä käsitellään, kun puhutaan näistä työjärjestyksen muutoksista liittyen siihen, miten
esimerkiksi tämä suojelupoliisin kokonaisvalvonta järjestetään.

On ehkä perin kummallista, että kun yleensä politiikassahan menee niin, että kun joita-
kin asioita esitetään, että tämä pitäisi toteuttaa, niin jollain aikavälillä ne myös sitten toteu-
tetaan. Luulisi, että tämän suojelupoliisin valvonnan osalta nyt olisi se piste, missä tämä
viimeisen 20 vuoden aikana useissa eri otteissa esitetty vaatimus nyt laitettaisiin toteen.
Tätähän ovat esittäneet eri valiokunnat ja yksittäiset kansanedustajat viimeisen 20 vuoden
aikana useissa eri kohdissa eri puolueista valiokuntien eri mietinnöissä, lausunnoissa täy-
sin yksimielisesti. Ja nyt on se paikka, hyvät kollegat, missä tämä voidaan toteuttaa. Sen ta-
kia tämä keskustelu onkin perin kummallista, kun sitten hallituspuolueiden osalta tode-
taan, että ei tätä nyt tässä yhteydessä voida käsitellä. Missäs yhteydessä sitten? Olen aivan
varma, että nyt, kun valiokunnissa lähdetään tätä asiaa käymään läpi, joku tulee sieltä sa-
nomaan, että ei ei, eikös tämä nyt linjattukin siellä puhemiesneuvostossa jo, että tällä ta-
valla mennään, kirjan mukaan. Sen takia tämä olisi syytä nyt tässä vaiheessa laittaa kun-
toon, ja on toivottavaa, että valiokunnat todella tämän nyt sitten tekevät.

18.26 Kari Kulmala sin: Arvoisa rouva puhemies! Valiokunnan jäsenten turvallisuussel-
vitykset hankkii eduskunnan puhemies. Asianomaisilta kansanedustajilta tulee pyytää kir-
jallinen suostumus selvityksen hankkimista varten. Minusta tämä on tarpeeton pyyntö. Jo-
kaisen edustajan tulee ymmärtää, mihin valiokuntaan hän on hakeutumassa, ja hänestä tu-
lee tehdä erittäin laaja turvallisuusselvitys. Valiokunnassa käsitellään kuitenkin erittäin ar-
kaluontoisia asioita, eikä niitä pidä nakkikioskilla kertoa muille jonossa oleville. Pitää ym-
märtää myös se, ettei kenenkään edustajan ole tähän valiokuntaan pakko hakeutua, jos itse
arvelee, ettei tausta ole kunnossa.
27



Pöytäkirjan asiakohta PTK 13/2018 vp
Pidän erikoisena myös sitä, että jäsenten valinta tähän valiokuntaan on poliittisen har-
kinnan varassa eikä suojelupoliisille anneta käytännössä päätösvaltaa. Eikö se ole sitten jo
sama, vaikka nämä valinnat tehtäisiin ilman suojelupoliisin asiantuntevaa apua, vai onko
tarkoitus, että suojelupoliisia vain kuullaan asiassa?

Turvallisuusselvityksessä on nyt kyse siitä, että suojelupoliisi ilmoittaa selvitystä hake-
valle organisaatiolle laissa määriteltyjen tietolähteiden, lähinnä rekisteritarkastusten, tu-
lokset. Edellä sanotun mukaisesti henkilöturvallisuusselvitykseen ei saa myöskään sisäl-
lyttää viranomaisen arviota selvityksen kohteena olevan henkilön nuhteettomuudesta, luo-
tettavuudesta tai sopivuudesta virkaan tai tehtävään. Tähän pitäisi oikeastaan hieman nau-
rahtaa, mutta en naura, koska on kyse vakavasta asiasta.

Saatu selvitys ei siis sido eduskuntaa. Kyse ei siten ole siitä, että valvonnan kohteelle
luotaisiin oikeus valita valiokunnan jäsenet tai osallistua heidän valintaansa. Pidän esitystä
näiltä osin varsin erikoisena.

Olemme tiedustelulainsäädännön osalta pahasti muita sivistysvaltioita jäljessä, ja nyt
onkin aika tehdä tarvittavat muutokset ja pikaisella aikataululla.

18.28 Matti Semi vas: Arvoisa rouva puhemies! Tuossa äsken edustaja Hoskonen myön-
si, että tässä isossa pumaskassa tietenkin on virheitä ja niitä pitää korjata ja hoitaa eteen-
päin, ja kun on paljon kirjoitettu, niin virheitä toki on. Siksi on minusta ainakin hirmu hy-
vä, että nämä virheet katsotaan huolella läpi ja korjataan ja ilman kiirettä. [Hannu Hosko-
nen: Niinhän minä esitin!] — Niin, mutta puhuit vain kiireestä. [Hannu Hoskosen välihuu-
to] — Joka tapauksessa on hyvä, että meillä valmistellaan tätä tiedustelulakia, ja se var-
maan on löytänyt meillä tarpeensa näiden viimeaikaisten muutoksien myötä, mutta otan
muutamia kohtia, mitkä tässä ovat meidän ryhmässäkin nousseet esille.

Otetaan vaikka tämä, että puhemiesneuvosto ehdottaa, että uuden valiokunnan jäsenek-
si ehdotetuista hankitaan turvallisuusselvityslaissa tarkoitettu laaja turvallisuusselvitys ja
asianomaiselta kansanedustajalta pyydetään turvallisuusselvityslain mukainen kirjallinen
suostumus selvityksen hankkimista varten. Eli tässä vaiheessa herää kysymys, että jos täm-
möinen henkilö ei anna sitä suostumusta, niin onko hän enää oikeutettu tähän tiedustelu-
valiokuntaan pääsemään vai onko hän ulkona automaattisesti.

Sitten toinen semmoinen juttu, mihinkä kiinnitettiin huomiota, on tässä turvallisuussel-
vityksessä. Suojelupoliisi ilmoittaa selvitystä hakevalle organisaatiolle laissa määritelty-
jen tietolähteiden, lähinnä rekisteritarkastuksen, tulokset. Eli tämä valvottava elin, mitä me
valvomme, eli supo on tässä sitten mukana katsomassa, ketkä tulevat sitä valvomaan, eli
vähän niin kuin että valitsen itselleni valvojat, kuka saa minua katsoa. Nämä vaativat tar-
kennusta vielä tässä jatkossa.

Sitten herää kysymys, mikä on tämän demokraattisen elimen turvallisuus. Kun verra-
taan näitä turvallisuustekijöitä koko tämän kansanedustajalaitoksen välillä, mikä raja me-
nee siinä, kuinka kansanedustajan tämmöinen — puhutaan tästä niin sanotusta koskemat-
tomuudesta ja siitä, että kansanedustaja nauttii koko kansan luottamusta eikä häntä saisi
mennä tutkimaan ilman lupia ja muuta tämmöistä — että mitenkä tämä laki mahdollistaa
tämän puolen?

Sitten tämä turvallisuusselvitys voi koskea myös kansanedustajan perheenjäseniä, jos he
suostuvat siihen. Sekin on aika pitkälle viety asia. Nyt näyttää siltä, että ensimmäisen ker-
ran tämmöinen turvallisuusorganisaatio, mikä meillä on tämä supo, päästetään rooliin
28



Pöytäkirjan asiakohta PTK 13/2018 vp
eduskunnan sisälle, ja tämä aiheuttaa tiettyjä kysymyksiä, mitenkä niitten valtaoikeudet pi-
täisi tässä rajata ja laittaa kuntoon.

18.32 Eero Heinäluoma sd: Arvoisa puhemies! Tänäänhän meillä on käsittelyssä tämä
eduskunnan työjärjestys, ja työjärjestys ottaa kantaa siihen, miten eduskunnassa näiden
asioiden käsittely tapahtuu, ja ihan erityisesti, mitä muutoksia työjärjestykseen tarvitaan
tämän uuden tiedustelulainsäädännön syntyessä. Silloin me väistämättä puhumme tästä
valvonta-asiasta, miten eduskunta järjestää tämän parlamentaarisen valvonnan, ja siinä eh-
dotettu työtapa on nyt tämä tiedusteluvaliokunta tai tiedusteluvalvontavaliokunta. Siinä
yksi havainto on, että ehkä tätä nimeäkin kannattaisi hetken aikaa siellä valiokuntakäsitte-
lyssä miettiä. Huomasin, että supo oli esittänyt, että valiokunnan nimi olisi tiedusteluvalio-
kunta, ja olen taipuvainen ajattelemaan, että se on kyllä, tämä supon kanta, oikea, eli kyl-
lähän tässä kysymys on koko tiedustelutoiminnasta, ei vain tästä valvontatehtävästä vaan
laveammalti, mitä tiedustelussa tehdään. Supon kommentin pohjalta — heidän havainton-
sa oli, että tämä paremmin vastaa myös kansainvälistä käytäntöä, ja tähänkin havaintoon
voi siis yhtyä.

No, sitten tästä valvonnan tarpeellisuudesta. Kyllä, tässä meillä on hyvä virkakunta, ja se
pyrkii tekemään työnsä hyvin, mutta yhtä selvää on, että tässä kertyy poikkeuksellisen pal-
jon hyvin sensitiivistä tietoa yhteen paikkaan ja pitää olla luottamus siihen, että tätä tietoa
käytetään oikein ja että sillä ei millään tavalla politikoida. Ja sitten toisaalta nämä seurauk-
set vaikkapa tästä ulkomailla tehtävästä tiedustelusta ovat joka tapauksessa koko Suomen
kannettavia. Ei niitä kanna yksittäinen supon päällikkö, vaan se, mitä maailmalla sitten teh-
dään näiden tehtävien merkeissä, tulee kyllä koko Suomen vastuulle.

Ja sitten toisaalta, niin kuin täällä on todettu, täytyy tunnustaa, että ihminen ei ole täy-
dellinen, hän on erehtyväinen. Me olemme saaneet tässä Helsingin huumepoliisin asiassa
kyllä niin paljon konkreettista esimerkkiä sellaisista asioista ja yllätyksistä, joista ajatteli-
si, ettei ole mahdollista. Esimerkiksi: Kun tässä tämän tapauksen yhteydessä, tämän huu-
mepoliisin tutkinnan yhteydessä, tuli tämä atari-rekisteri, joka on siis tällainen taparikol-
listen rekisteri, hyvin salainen rekisteri, sen tiedot tulivat julkisuuteen, niin selvisi, että oli
tapauksia, joissa tähän rekisteriin oli tullut kirjatuksi sen takia, että oli pysäköinyt väärin
autonsa sellaiselle kadulle, jossa sattui olemaan moottoripyöräjengin kerhotilat. Se oli...
[Jukka Kopran välihuuto] — Anteeksi? [Jukka Kopra: Havaintorekisteri!] Havaintorekis-
teri on oikea termi, kiitoksia avusta [Jukka Kopran välihuuto] — Se tuli tämän huumepo-
liisin tapauksen yhteydessä, koska sitten, kun ryhdyttiin Aarnion toimintaa selvittämään,
selvisi, että häntä epäiltiin, että hän oli antanut tietoa tänne rekisteriin merkityistä. Mutta
oli sekin nyt aikamoinen juttu, että jos pysäköit väärin autosi, niin joudut tällaiseen polii-
sirekisteriin, ja sitten kun sitä krp:n tapausta selvitettiin, niin kukaan ei oikein ottanut vas-
tuuta tästä tapahtuneesta. Tämähän ei ollut ainut, siellähän oli myös ulkomaiden valtion-
päämiehiäkin, jotka oli tähän meidän rekisteriin kirjattu, ammattirikollisten rekisteriin.

No, kun tämä tarina eteni, niin meillähän oli tietosuojavaltuutettu, jonka tehtäviin kuu-
lui tämän rekisterin tarkistaminen. Ja kun nämä tapaukset tulivat julkisuuteen, ryhdyttiin
kysymään, että no mitäs siellä tarkastuksessa on ilmennyt, niin loppujen lopuksi ilmeni, et-
tei siellä oikein ilmennytkään mitään, koska ei ollut aikaa eikä resursseja sen tarkistami-
seen, ja kuitenkin oli kirjoitettu puhtaat paperit.

Nämä laittavat miettimään, että tämä meidän järjestelmä ei ole täydellinen, ja sen takia
on tähdellistä, että nyt kun tehdään massamittaisia oikeuksia supolle, niin siellä täytyy olla
29



Pöytäkirjan asiakohta PTK 13/2018 vp
etukäteen sellainen valvontajärjestelmä, jossa ei ole harmaita nurkkia vaan jossa voidaan
esittää kysymys koko poliisin toiminnasta ja saada niihin vastauksia. Eikä se voi olla sel-
laista kahvittelutoimintaa, johon täällä on viitattu, kun on siteerattu muun muassa aikai-
sempien kansanedustajien kommentteja, vaan sen täytyy olla lähtökohtaisesti vakavaa. Ja
sitten asia on niin kuin edustaja Tolvanen tuossa puheenvuorossaan kysyi, että kuka tästä
vastaa ja pitääkö olla koordinaatiota. Juuri sitä pitää olla, ja tämä työjärjestys on tässä mie-
lessä hyvin tärkeä.

Se, mitä haluan ja haluaisin, on, että eduskunnan sisällä on täysin kristallinkirkas asia,
että tämä tiedusteluvaliokunta on se elin, joka vastaa koko supon valvonnasta, ja se on sen
päätyö. Eli kaikkien täytyy voida tietää, myös supossa ja täällä, että tämä valiokunta vastaa
koko laitoksesta ja se voi katsoa kaikki nurkat lävitse ja sille pitää vastata asiallisesti. Ja
kun sen toimivaltuudet on sidottu näihin tehtäviin, niin sen tehtävissä täytyy olla maininta,
että sille kuuluu koko supon toiminta.

Sen jälkeen on yksi askel menty eteenpäin, niin että on tiedossa, että tämä on sitten se
porukka, joka kaikkien näiden oikeuksien päällä istuu ja niitä seuraa, ja sitten eduskunnan
valiokunnat tekevät omaa työtänsä kukin oman toimialueensa osalta. Onhan selvää, että
varmasti ulkoasiainvaliokunnalla on halu jatkossakin tavata suojelupoliisia ja esittää kysy-
myksiä, mutta se ei ole tällaista intensiivivalvontaa eikä siinä voida edellyttää koko laitok-
sen toimintaan paneutumista. Ja sama koskee tietysti hallintovaliokuntaa näiden poliisiteh-
tävien osalta ja miksei myös sitten laveammalti — vaikkapa nyt terrorismiin liittyvät asiat
ovat sellaisia, että kyllä niistä varmasti myös hallintovaliokunta on tietoinen.

Mutta se asia, joka meidän siis pitää ratkaista, on, mitkä ovat tiedusteluvaliokunnan oi-
keudet ja velvollisuudet, ja se on eduskunnan sisäinen ratkaisu, mikä elin täällä ottaa tä-
män supon valvonnan ja nimenomaisesti kokonaisuudessaan, ja siksi se täytyy tässä yhtey-
dessä ratkaista. Siinä ei voi mennä hallituksen selän taakse eikä minkään muunkaan selän
taakse, vaan täällä täytyy tämä ratkaisu tehdä. Nyt olisi ollut tosi hyödyllistä kuulla halli-
tuspuolueiden puolelta joku kommentti, onko tämä ajatus periaatteessa hyväksyttävissä eli
voidaanko ajatella, että tämä 20 vuoden keskustelu vihdoinkin tulisi lopputulokseen, niin
että tämä supon valvonta on keskitetty täysin oikeuksin yhdelle valiokunnalle eduskunnas-
sa.

Mutta kiinnitän huomiota siihen, että tämän tähänastisen keskustelun yhteydessä ku-
kaan hallituspuolueista ei ole tähän pääasiaan, tässä asiassa pääasiaan eli tämän valvonnan
järjestämiseen, ottanut kantaa. On sanottu sinällänsä arvokkaasti, ja arvostan sitä, että asiaa
voidaan valiokunnassa käsitellä, mutta voisi ajatella, että tämä supon kokonaisvalvonta on
niin selkeä asia, että kyllä siihen voisi sanoa poliittisen kannanoton ja sitten valiokunta voi
tutkia asiantuntijoiden kanssa, miten se käytännössä pannaan toimeen.

Nyt me olemme siis tilanteessa, että ne, jotka eivät ole hallituksessa eivätkä hallituspuo-
lueiden riveissä, ovat vähän edelleenkin äimän käkenä, että miksi tämä supon kokonaisval-
vonnan määrittely on niin vaikeata. [Välihuuto] Mikä ihme tässä on, että siihen ei voi ottaa
selvällä suomen kielellä kantaa ja sanoa, että kyllä, supon kokonaisvalvonta käy tämän tie-
dusteluvaliokunnan tehtäviin ja on eduskunnan kannalta ja supon kannalta hyvä, että on
yksi valiokunta, joka vastaa kaikesta, ja sitten muut valiokunnat täydentävät? Ja joudun
edelleenkin kysymään, miksi tähän ei voi ottaa poliittista kantaa, arvoisat hallituspuoluei-
den kansanedustajat. Eikö tämä lähetekeskustelu nyt olisi se paikka, jossa voi evästää va-
liokuntatyötä ja sanoa, että meidän mielestämme tämä käy? Kun aikaisemmin vedottiin sii-
hen, että puhemiesneuvostossa ei haluttu ottaa kantaa, että se on väärä elin, niin kai tämä
30



Pöytäkirjan asiakohta PTK 13/2018 vp
täysistuntosali on kuitenkin tämän asian käsittelyyn oikea elin, että täällä voi mielipiteensä
sanoa, ja sitten ne, jotka ovat valiokunnissa, menevät valiokuntiin ja kuulevat asiantunti-
joita ja miettivät, mitä johtopäätöksiä siellä tehdään ja miten tämä asia on syytä kirjata?

Joten yhtä kysymystä vielä vailla on tämän asian käsittely: käykö supon kokonaisval-
vonta eduskunnan tiedusteluvaliokunnan tehtäviin vai ei? Tähän kun saan vastauksen, niin
poistun täältä salista tyytyväisin mielin.

18.41 Hannu Hoskonen kesk: Arvoisa rouva puhemies! Kahteen asiaan jäi vielä äskei-
sestä puheenvuorosta sanomatta.

Toinen on se, että kun tätä lakia valmistellaan, niin pitäisi ymmärtää kuitenkin se, että
Suomessa kun ei näitä lainsäädäntöjä vielä ole, niin mitä pitemmälle tämä asia venyy, niin
lisääntyy riski siihen, että jotakin ikävää sattuu. Me olemme nähneet naapurimaissa tilan-
teita, joissa on ihmishenkiä menetetty. Kuten monessa muussa tapauksessa olemme kuul-
leet ulkomailta, tiedustelu on selvittänyt lukuisia lukuisia tapauksia, jotka eivät koskaan
päässeet toteutumaan. Tämähän on se iso juttu, että tällä pystytään myös estämään niitä ta-
pauksia. Tietysti ihannetilannehan olisi se, että saisimme selvitettyä kaikki tällaiset uhka-
tekijät etukäteen ilman, että ihmishenkiä menetetään tai muita vahinkoja syntyy. Tämähän
se juttu on kuitenkin, ja tällä hetkellä meidän poliisivoimissa on ihan varmasti jo riittävästi
tietoa niistä uhkatekijöistä, jotka ovat olemassa jo parhaillaan, ja niiden seurantahan tulee
monta monta kertaa tehokkaammaksi esimerkiksi terrorismin torjunnassa. Olemme näh-
neet Suomessakin näitä ikäviä tapauksia, joissa on ihmishenkiä menetetty. Kymmenen
vuotta sitten, jos joku sanoi tässä samassa salissa, että näin tulee käymään, hänet olisi ehkä
naurettu pihalle, että eihän tuo ole mahdollista Suomessa, mutta nyt se on mahdollista, sen
me tiedämme.

Toinen juttu: Edellisen puheenvuoron lopussa joku huuteli Natura-tapauksesta. Sanon-
pahan vain, että jos ihmiseltä viedään omaisuutta ilman, että hän saa tutustua omia asioi-
taan koskeviin käsittelyasiakirjoihin totaalisesti — kansalaisella aina on oikeus nähdä
kaikki häntä koskevat asiakirjat, mitkä ovat käsittelyssä — ilman, että hän on saanut niistä
lausua edes, että tietää, mistä on kysymys, niin kyllä silloin kannattaa olla eri mieltä.
Yleensä tämä talo ei yleisten tuomioistuinten asioihin ota kantaa, mutta sen verran rohke-
nen ottaa kantaa, että jos korkein hallinto-oikeus lausuu sitä, että direktiiviä tulkitsee kor-
kein hallinto-oikeus eikä Euroopan yhteisöjen tuomioistuin, niin rohkenen olla eri mieltä.

18.43 Krista Kiuru sd: Arvoisa puhemies! Ensinnäkin kiitän edustajakollegoita siitä, että
olemme saaneet yhdessä seurata tämän tiedustelulakikokonaisuuden valmistumista ja olen
saanut olla tuossa työryhmässä varapuheenjohtajana.

Nyt ollaan tilanteessa, jossa osana tätä kokonaisuutta eduskunnalle ollaan säätämässä
uutta työjärjestyksen muotoa, ja tästä asiasta on käyty aika kovastikin keskustelua liittyen
juuri sen yksityiskohtiin.

SDP esitti puhemiesneuvostossa tämän valmistelun yhteydessä muutamia asioita, joita
on syytä käydä vielä kertaalleen uudelleen läpi.

Ensinnäkin esityksessä lähdetään nyt siitä, että työjärjestyksessä otetaan kanta näihin
uusiin tehtäviin. Puhemiesneuvoston ehdotus lähtee siitä, että tiedusteluvalvonta, valio-
kunnan tehtävät ja vireillepano-oikeus ovat sen mukaisia kuin hallitus omassa esitykses-
sään eduskunnalle antoi.
31



Pöytäkirjan asiakohta PTK 13/2018 vp
Lähtökohta on tietenkin hyvä. Normaalissa lainsäätämisjärjestyksessä voimme luottaa
siihen, että hallituksen esityksistä lähdetään liikkeelle. Tässä tapauksessa on kysymys ko-
konaisuudesta, jossa myös tarvitaan opposition tukea tämän kokonaisuuden läpiviemisel-
le. Kun valitettavasti opposition kanssa ei vaivauduttu hallituspuolueista neuvottelemaan
tämän kokonaisuuden valmistumiseksi, ollaan tilanteessa, jossa ensimmäistä kertaa halli-
tus itse otti kannan siihen, minkälaisia asioita tämä tiedustelulainsäädäntö sisältää. Ja kun
tiedustelulakipaketti kokonaisuudessaan tuli eduskuntaan, niin seuraavaksi puhemiesneu-
voston ehdotuksesta ollaan käsittelemässä työjärjestystä, josta ei saatu yksimielisyyttä ai-
kaan. Se oli siis prosessi, jossa kaikilla ryhmillä oli mahdollisuus ottaa kantaa siihen, min-
kälaiset tiedusteluvalvontavaliokunnan tehtävät tässä työjärjestyksessä säädettäisiin.

Olemme esittäneet siihen tehtäviä laajasti niin, että tiedusteluvalvontavaliokunnan teh-
tävänä on toimia esitetyn siviili- ja sotilastiedustelutoiminnan parlamentaarisena valvoja-
na mutta myös tässä kokonaisuudessa supon valvojana kokonaisuudessaan. Tämä esitys-
hän pohjaesityksenä tarkoittaa sitä, että supo, joka muuttuu nyt poliisiorganisaatiosta eri-
tyisesti tiedusteluorganisaatioksi, tulee olemaan tiedustelun piirissä hyvin vahvasti juuri
tämän valiokunnan tehtävien kohteena mutta tämän itse toiminnan osalta — ja todennä-
köistä on, että se supistuu nyt tulevassa mallissa — ei kuitenkaan. Ja sitä, kuinka paljon tä-
hän väliin, toiminnan ja valvonnan väliin, jää harmaata vyöhykettä, jota olisi syytä arvioi-
da, ei kukaan tällä hetkellä tiedä. Olemme esittäneet vuosia mutta myöskin tämän parla-
mentaarisen seurantatyön aikana, että supon kokonaisvalvonta tulisi tämän tiedusteluvalio-
kunnan tehtäväksi 31 b §:ään työjärjestyksen mukaisesti. Ja valitettavasti emme ole vielä-
kään saaneet vastakaikua tälle hankkeelle, vaikka kolmatta vuotta asiasta puhutaan.

Arvoisa puhemies! Toisena ehdotuksena teimme ehdotuksen siitä, että pitäisi vielä har-
kita, pitääkö nyt ottaa laajennuksia tähän työjärjestykseen mukaan, nimenomaan perustee-
na sille, jos supon kokonaisvalvonnasta ei tule päättää tiedustelulakikokonaisuuden yhtey-
dessä, koska se ei kuulunut alkuperäiseen toimeksiantoon, jonka muutoin teki hallitus. Ja
nyt tässä tapauksessa sanotaan, että tähän toimeksiantoon työjärjestyksestä päättämiseen
tiedustelukokonaisuudesta johtuen voidaankin ottaa ylimääräisiä toimeksiantoja. Ja tässä
esityksessä on käytännössä otettu ylimääräiseksi toimeksiannoksi se, että salassapitoa on
laajennettu. Se tehdään 43 a §:ssä, ja tätä pykälää valiokunnan asiakirjojen julkisuudesta
esitetään nyt laajennettavaksi merkittävällä tavalla. Tässä sanotaan siis käytännössä, että
”valiokunnan asiakirjat ovat salassa pidettäviä, jos tiedon antaminen niistä aiheuttaisi mer-
kittävää vahinkoa Suomen kansainvälisille suhteille, pääoma- ja rahoitusmarkkinoille taik-
ka vaarantaisi kansallista turvallisuutta”.

Tähän yhteyteen on hyvä hetkeksi pysähtyä. Nimittäin jo aikaisemmin säännöksessä
mainitaan kyllä salassapitoperusteena merkittävä vahinko kansainvälisille suhteille tai
pääoma- ja rahoitusmarkkinoille, liike- tai ammattisalaisuus sekä henkilön terveydentilas-
ta tai hänen taloudellisesta asemastaan johtuva seikka, ja nyt valiokunnalla on myös mah-
dollisuus päättää vastaavasta muusta välttämättömästä syystä salassapidosta. Mutta tämä
esitys on valmisteltu niin, että on katsottu, että tämä uusi muutos, joka tähän tuodaan, eli
”vaarantaisi kansallista turvallisuutta”, olisi tosiasiassa valiokuntia koskevana muutokse-
na ei-merkittävä. Minusta se on aika merkittävä muutos, koska se tulisi koskemaan kaikkia
valiokuntia ja asiakirjojen julkisuus tuon perustuslain 50 §:n osalta laajenisi nyt eduskun-
nan työjärjestyksessä koskemaan kansallista turvallisuutta ilman, että määritellään kansal-
lista turvallisuutta ollenkaan. Tämä on myös myönnetty tämän asian käsittelyn yhteydes-
sä, sillä tosiasia on se, että tiedusteluvalvontavaliokunnan toimintaan liittyvästä salassapi-
32



Pöytäkirjan asiakohta PTK 13/2018 vp
tovelvollisuudesta johtuen on päätetty laajentaa tätä salassapitoa myöskin kaikkiin muihin
valiokuntiin tästä kansallisen turvallisuuden näkökulmasta johtuen.

Nyt minä kysyn teiltä, kuinka reiluna te pidätte tätä: Tiedustelulakikokonaisuudessa läh-
detään siitä, että tiedustelua Suomessa voidaan harjoittaa ja sitä kautta perusoikeuksia ih-
misiltä rajata vain silloin, kun se vakavasti vaarantaa kansallisen turvallisuuden ja uhka-
luettelon listasta pitäisi vähintään kaksi toteutua, mutta tässä tapauksessa katsotaan, että
kaikki asiat eduskunnan työskentelyssä ovat lähtökohtaisesti heti salaisia, jos ne vaarantai-
sivat kansallista turvallisuutta. Kukaan ei määrittele tässä pohjassa, ei esitöissä eikä viit-
taamalla mihinkään muuhun kansallisen turvallisuuden määritelmään, mistä kansallisesta
turvallisuudesta tässä on kysymys. Minä en ole koskaan nähnyt pöyristyttävämpää pykä-
lää. Ajatelkaa nyt, että kukaan ei kerro, mitä on se kansallinen turvallisuus, jonka pohjalta
täällä voi vaarantaa salassapidon. Se on täysin suhteellista siitä riippuen, mitä se kenelle-
kin merkitsee. Jottei tämä laajentaminen ja tämä työohjelmaan laajennuksen ottaminen
menisi ihan poskettomaksi, niin sen lisäksi päätettiin tässä prosessissa, että salassapitovel-
vollisuutta myöskin tiukennetaan tämän kokonaisuuden osalta, ja pykälän loppuun lisät-
tiin siis käytännössä suora viittaus rikoslain 38 luvun 1 ja 2 §:ään, joissa salassapitovelvol-
lisuuden rikkominen säädetään rangaistavaksi salassapitorikoksena tai -rikkomuksena.

Nyt on hyvä tässäkin asiassa pysähtyä. Eduskunta siis esittää työjärjestykseksi itselleen,
että käytännössä tämän puhemiesneuvoston esityksen mukaan kaikki sellaiset asiat, jotka
valiokunnassa käsiteltäisiin sekä salassa pidettävinä että myös vaitiolovelvollisuuden taka-
na, olisivat lähtökohtaisesti jatkossa sellaisia, joista tulee sitten perustuslain 50 §:n 3 mo-
mentin mukainen vaitiolopäätös ja joka johtaisi täten tämän uuden 4 c §:n mukaan rangais-
tukseen käytännössä rikoslain 38 luvun 1 ja 2 §:n mukaan.

Ja nyt ollaan siinä, että eduskunnassa ei jaksettu pysähtyä — olin silloin toista tai kol-
matta päivää puhemiesneuvoston jäsenenä — miettimään, oliko tämä nyt faktaa vai jota-
kin muuta. Me emme edes jaksaneet pysähtyä miettimään, mikä on tämä nykyinen käytän-
tö. Meillähän on selkeästi salassapito ja vaitiolo erilaisia asioita, ja tähän pykälään on ni-
menomaan tuotu perustuslakiin viittaamalla se, että nämä olisivat rinnasteisia asioita ja sitä
kautta suoraan tämän rikosoikeudellisen rangaistavuuden piirissä, ja tosiasiassa, kun kat-
sotaan pykälätasolla, niin siellä viitataan vain salassa pidettäviin asioihin. Tältä osin olen
pettynyt siihen, että eduskunnassa hallituspuolueissa ei jaksettu syventyä siihen, onko esi-
merkiksi tämä edustaja Kiurun väittämä nyt totta vai mitä se on. Se, että täällä tehdään työ-
tä, jolla on näin vähän merkittävyyttä — minä suoraan sanottuna ihmettelen. Sosiaalide-
mokraatit pyysivät puhemiesneuvostossa, että oltaisiin selvitetty tämä asia vielä juurta jak-
sain. Tässä on erilaisia näkemyksiä oikeusoppineilta ja valtiosääntöasiantuntijoilta, ja täs-
sä tapauksessa ei tarvinnut selvittää, koska tämä tieto oli kuulemma niin varma. Ja tällä ta-
valla kun toimitaan, niin tulee kyllä pelko siitä, ovatko täällä kaikki asiat aivan kunnossa,
kun ajatellaan, kuinka vakavasta asiasta on kysymys. Tätä tehtävänannon laajennusta, joka
tässä tosiasiassa tehtiin näin merkittävän salassapidon lisäämiseen, ei jaksettu oikeasti val-
mistella niin, että eduskuntaryhmät olisivat olleet tietoisia, asiantuntijoita olisi kuultu ja ol-
taisiin oikeasti tiedetty, mitä tehdään. Ja sitä me pyysimme, teimme siitä esityksen, mutta
valitettavasti enemmistö puhemiesneuvostossa kannatti muuta järjestelyä.

18.54 Antti Lindtman sd: Arvoisa puhemies! Ensinnäkin edustaja Hoskoselle, joka sa-
noi, että ei mikään lakiesitys voi olla täydellinen, sitä korjataan nyt eduskunnassa, haluan
sen sanoa ja todeta, että teimme esityksen hallituspuolueille jo viime syksynä — silloin,
33



Pöytäkirjan asiakohta PTK 13/2018 vp
kun tuli tieto, että hallitus ei saa tiedustelulakipakettia ajoissa valmiiksi — että käytettäi-
siin väliaika neuvotteluun myös muunkin kuin tämän parlamentaarisen seurantaryhmän
puitteissa eli aitoon neuvotteluun siitä, joka on nyt täällä eduskunnan edessä, mutta siihen
ei tartuttu. Me olemme olleet valmiita tätä rakentavasti viemään eteenpäin ja olemme edel-
leenkin.

Mutta sitten vielä haluan yhteen keskeiseen ristiriitaan tästä supon valvonnasta ja siitä
esitetystä väitteestä kiinnittää huomiota. Edustaja Tölli täällä totesi, että tämähän sisältää
jo supon valvonnan, kun katsoo näitä työjärjestyksen tehtäviä, jotka on valvontavaliokun-
nalle asetettu. Mutta sitten toisaalta edustajat Satonen ja Tolvanen taas sanoivat, että koko
supon valvonnan kirjaaminen tämän valiokunnan tehtäviin on niin iso asia, ettei sitä puhe-
miesneuvosto voinut esittää. Kumpi näistä näkemyksistä nyt on se oikea? Siis onko se
koko supon valvonta siellä sisällä, vai oliko se sittenkin niin iso asia, ettei sitä puhemies-
neuvosto voinut esittää tässä työjärjestyksessä? Olen taipuvainen uskomaan, että jälkim-
mäinen, koska jos katsoo näitä tehtäviä, niin kaikki ne 31 b §:n tehtävät, joita täällä on lue-
teltu, liittyvät nimenomaan sanaan ”tiedustelu” — kaikki tehtävät. 1 momentti sanoo, että
tiedusteluvaliokunnan ”tehtävänä on toimia siviili- ja sotilastiedustelutoiminnan parla-
mentaarisena valvojana”.

Arvoisa puhemies! Tulen pönttöön. [Puhuja siirtyy puhujakorokkeelle] — Edelleen to-
detaan tehtävistä, että tiedusteluvaliokunnan tulee parlamentaarista valvontatehtävää hoi-
taessaan ensinnäkin ”valvoa tiedustelutoiminnan asianmukaisuutta ja tarkoituksenmukai-
suutta”. Seuraavaksi todetaan, että ”seurata ja arvioida tiedustelutoiminnan painopisteitä,
seurata ja edistää perus- ja ihmisoikeuksien toteutumista tiedustelutoiminnassa, käsitellä
valmistelevasti tiedusteluvaltuutetun kertomukset, käsitellä tiedustelutoiminnan valvon-
nasta annetun lain 18 §:n 2 momentin mukaiset valvontahavainnot”. Ja sitten todetaan vie-
lä, että tiedusteluvaliokunnalla ”on oikeus omasta aloitteesta ottaa käsiteltäväkseen toimi-
alaansa” — siis toimialaansa, joka on määritelty edellisissä momenteissa tiedustelutoimin-
taan liittyväksi — ”kuuluva asia sekä laatia siitä mietintö täysistunnolle, jos valiokunta kat-
soo asian merkityksen sitä vaativan”.

No nyt kysymys: kattavatko nämä tehtävät, jotka kaikki viittaavat tiedustelutoimintaan,
arvoisa puhemies, koko supon? Tähän vastaus löytyy hallituksen esityksestä siviilitiedus-
telulaiksi ja sen kolmannen lakiehdotuksen ”Laki poliisin hallinnosta annetun lain muutta-
misesta” 10 §:stä, jossa määritellään suojelupoliisin tehtävät. Siellä taas suojelupoliisin
tehtävistä todetaan seuraavaa: ”Suojelupoliisin tehtävänä on sisäministeriön ohjauksen
mukaisesti hankkia tietoa” — tämä on tiedustelutoimintaa, eikö näin? — ”turvallisuuden
suojaamiseksi sekä” — ja nyt on aivan olennaiset sanat — ”havaita, estää ja paljastaa sel-
laisia toimintoja, hankkeita, rikoksia, jotka voivat uhata valtio- ja yhteiskuntajärjestystä tai
valtakunnan sisäistä tai ulkoista turvallisuutta”. Havaita, estää ja paljastaa — nämä kolme
sanaa korvaavat aikaisemman, nyt voimassa olevan termin ”torjua rikoksia”. Minkä takia?
Sen takia, että rikosten torjuntaan voidaan katsoa kuuluvan myös esitutkinta, joka nyt läh-
tee supolta pois, eikö vain? Mutta muilta osin jää ”havaita, estää ja paljastaa”. Kaikki muu
paitsi esitutkintaan liittyvä toiminta näiden tehtävien osalta jää supolle, ja nämä ovat muu-
ta kuin varsinaista tiedustelutoimintaa, saatikka sitä, kun puhutaan tietoliikennetiedustelu-
toiminnasta.

Sen lisäksi supon tehtävistä poliisihallinnosta annetun lain 10 §:n mukaisesti esitetään,
että ”sen tulee myös ylläpitää ja kehittää yleistä valmiutta yhteiskunnan turvallisuutta uh-
kaavan toiminnan havaitsemiseksi ja estämiseksi”, ja tästä on ministeriöstä annettu myös-
34



Pöytäkirjan asiakohta PTK 13/2018 vp
kin ikään kuin tarkempi soveltamisohje, tarkempi säännös siitä, mitä kaikkea supon tehtä-
viin kuuluu, ja niistä täällä on todettukin, että siellä on iso liuta tehtäviä, jotka jäävät tämän
tiedustelutoiminnan valvonnan ulkopuolelle. Tällöin, arvoisa puhemies, tässä olen taipu-
vainen ajattelemaan niin ja tulen siihen tulokseen — kun kysyttiin, miksei voida todeta täs-
sä työjärjestyksessä, että sen koko supon toiminnan asianmukaisuutta ja tarkoituksenmu-
kaisuutta voidaan valvoa, ja kun selitys oli, vaikkakin erittäin ontuva logiikaltaan, todella
ontuva, että sitä ei voitu kirjata, koska se ei ollut toimeksiannossa — että tämä laki on val-
misteltu niin, että parlamentaarinen valvonta kattaa vain osan suposta.

Arvoisa puhemies! Toistan sen toiveen: Vaikka näiden tiedustelulakien käsittely täällä
eduskunnassa ei lähtenyt käyntiin parhaalla mahdollisella tavalla puhemiesneuvostossa,
toivon, että valiokunnissa erityisesti hallituspuolueiden jäsenillä on halua ja kykyä etsiä
yhteistä näkemystä. Ja toivon myös niin, että nytten se menettely, joka puhemiesneuvos-
tossa on otettu käyttöön ja jossa työjärjestystä muutetaan hallituspuolueiden enemmistön
voimin äänestämällä — työjärjestysesitystä muutetaan äänestämällä ohi valmistelun — jää
ainutkertaiseksi ja myös puhemiesneuvostossa palataan parlamentarismia kunnioittavaan
työtapaan, jossa lähtökohta on se, että hallitus—oppositio-asetelmaa ei tuoda puhemies-
neuvoston sisään, vaan on tärkeätä, että me kansanedustajat voimme kokea, että puhemies-
neuvosto, puhemiehistö ja puhemies näkevät kaikkien eduskuntapuolueiden näkemykset
yhtä tasavertaisina riippumatta siitä, edustavatko nämä näkemykset kulloinkin hallitukses-
ta vai oppositiosta tulevaa puoluekantaa.

Toinen varapuhemies Tuula Haatainen: Keskustelu keskeytetään ja sitä jatketaa tässä
täysisunnossa päiväjärjestyksen muiden asiakohtien tultua käsitellyiksi. 

Keskustelu keskeytettiin kello 19.01.

————

Keskustelua jatkettiin kello 20.08.

Toinen varapuhemies Tuula Haatainen: Nyt jatketaan aiemmin tässä täysistunnossa
keskeytetyn päiväjäjestyksen 4. asiakohdan käsittelyä. 

Keskustelu ei jatkunut.

Asia lähetettiin perustuslakivaliokuntaan, jolle hallintovaliokunnan ja puolustusvaliokun-
nan on annettava lausunto.
35


	4
	16.32
	16.34
	16.35
	16.36
	16.37
	16.38
	16.39
	16.40
	16.42
	16.43
	16.44
	16.45
	16.47
	16.48
	16.49
	16.50
	16.51
	16.52
	16.53
	16.54
	16.56
	16.57
	16.58
	16.59
	17.01
	17.02
	17.03
	17.04
	17.05
	17.06
	17.15
	17.28
	17.36
	17.42
	17.55
	18.01
	18.07
	18.16
	18.23
	18.26
	18.28
	18.32
	18.41
	18.43
	18.54


