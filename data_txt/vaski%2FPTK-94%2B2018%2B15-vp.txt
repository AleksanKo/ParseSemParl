















































DEM2FC6.tmp.xml


Pöytäkirjan asiakohta PTK 94/2018 vp
Pöytäkirjan asiakohta 

PTK 94/2018 vp

Täysistunto

Keskiviikko 3.10.2018 klo 14.01—17.48

15. Hallituksen esitys eduskunnalle laiksi eläinten hyvinvoinnista ja eräiksi siihen liittyvik-
si laeiksi

Hallituksen esitys HE 154/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 15. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan, jolle perustuslakivaliokunnan ja ympäristövaliokunnan on annettava
lausunto.

Nyt jatketaan 2.10.2018 pidetyssä täysistunnossa keskeytynyttä keskustelua.

Keskustelu

17.05 Peter Östman kd: Arvoisa puhemies! Laki eläinten hyvinvoinnista on yksi tär-
keimmistä säädöksistä, joka koskee kaikkea eläintenpitoa, eläimen omistajan vastuita ja
velvollisuuksia. Luojamme on asettanut ihmisen viljelemään ja varjelemaan maata, eli vas-
tuu luomakunnasta velvoittaa meitä.

Arvoisa puhemies! Tässä eläinsuojelulain uudistamisessa otetaan huomioon uusin tutki-
mustieto eläinten tarpeista ja hyvinvoinnin vaatimuksista. Tämän työn tueksi on teetetty
asiantuntijaselvityksiä muun muassa lehmien pidosta parsinavetoissa ja pihatoissa, siko-
jen tiineytyshäkkien käytöstä sekä useista muista aiheista.

On syytä muistaa, että kotimainen ruuantuotanto takaa huoltovarmuutemme. Tämä on
myös sisäisen turvallisuuden kysymys. Suomessa moni asia on jo nyt tuotantoeläimillä pa-
remmin kuin muualla maailmassa. Suomessa eläimet voivat hyvin: eläintauteja on vähän,
ja lääkkeitä käytetään vähän. Suomalaiset maatalousyrittäjät ovat valinneet kotieläintuo-
tannon strategiaksi vastuullisuuden ja laadun, ja eettisen laadun yksi ulottuvuus on eläin-
ten hyvinvointi.

Elintarvikkeiden saatavuus ja laatu ovat pitkälti kiinni perheviljelmiin perustuvasta elin-
tarviketuotannosta. Puhtaiden, kotimaisten maataloustuotteiden kysynnän lisäämistä ja
tuottajahintojen korottamista tulee siksi edistää ja jalostamista vientiin tulee myös tukea.
Kuluttajien palvelemiseksi ruuan jäljitettävyyttä pitää myös parantaa, ja tästä syystä val-
tiovallan tulee kehittää elintarviketuotannon eettisyyttä ja toimia eläinten kohtelun paran-
tamiseksi sekä ruuan jäljitettävyyden lisäämisen puolesta myös Euroopan unionissa.

Arvoisa puhemies! Jokaisen suomalaisen on ymmärrettävä, mihin laki velvoittaa. Kan-
sallinen lainsäädäntömme ei saisi heikentää kotimaisten kotieläintuotteiden kilpailuase-
maa muita EU-maita tiukemmilla eläintenpidon normeilla. Siksi pidän äärimmäisen tär-
keänä, että uudistettavasta eläinsuojelulaista tulee laki, joka huomioi sekä tuotantoeläinten
että maatalousyrittäjien hyvinvoinnin ja varmistaa kotimaisen maataloustuotannon jatku-
 Tarkistettu
4.0



Pöytäkirjan asiakohta PTK 94/2018 vp
vuuden. Eli eläinsuojelulaissa pitää totta kai huomioida eläinten hyvinvoinnin mutta myös
suomalaisen tuotannon intressit kokonaisuutena. Lain pitää antaa sellaiset raamit, että se
edelleen mahdollistaa suomalaisen tuotannon, koska jos oma kotieläintuotantomme aje-
taan ahdinkoon, ruoka tulee muualta. Siihen emme voi vaikuttaa, jolloin meiltä tulee hy-
vinvointivuotoa.

Arvoisa puhemies! Vielä muutama sana turkistarhauksesta. Turkistarhaus on alueelli-
sesti tärkeä elinkeino ja samalla sen tuotteet merkittäviä vientituotteita Suomelle. Turki-
seläinten hyvinvoinnista ja eläintensuojelun periaatteiden toteutumisesta pitää tietysti huo-
lehtia hyvin. Suomalaisessa turkistilasertifioinnissa on useita lainsäädännön ylittäviä hy-
vinvointikriteerejä, ja Suomen turkiselinkeino on sitoutunut eläinten hyvinvoinnin jatku-
vaan parantamiseen. Turkiskasvattajat myös takaavat kaikille eläimille säännöllisen ja jat-
kuvan vedensaannin. Julkisuudessa on esiintynyt virheellisiä väittämiä turkiseläinten ve-
densaannista. Kuitenkin on niin, että kaikki turkiseläimet ovat aina saaneet puhdasta vettä
säännöllisesti ja päivittäin.

Arvoisa puhemies! Näistä lähtökohdista katson, että hallituksen lakiesitys eläinten hy-
vinvoinnista on pääpiirteittäin hyvin linjassa KD:n periaatteiden mukaisesti, ja maa- ja
metsätalousvaliokunnan käsittelyssä voimme sitten tarkemmin analysoida tätä esitystä.

17.10 Pertti Hakanen kesk: Arvoisa herra puhemies! Pitkän eilisen keskustelun jälkeen-
kin ansiokkaasti suodaan hetki tänäänkin vielä käydä läpi tätä lakia eläinten hyvinvoinnis-
ta, koska keskustelu illalla jäi merkittävästi kesken. Ihmettelen kyllä sitä, että salissa ei tä-
män enempää ole puolueitten edustajia keskustelemassa tästä merkittävästä lakiuudistuk-
sesta, joka oikeasti on pitkän valmistelun tulos ja on myöskin merkittävä kokonaisuus, kun
pohditaan koko elintarvikeketjun tulevaisuutta Suomessa. Puhutaan sitten ruokaturvasta
tai puhutaan huoltovarmuudesta, niin eläinten hyvinvointi, herra puhemies, on siinä aivan
keskeinen asia.

Kokonaisuudessaan tämä lakiesitys on äärimmäisen hyvin koottu. Totta kai sieltä löy-
tyy vielä asioita, mitä edustaja Östmankin otti esille äsken, ja valiokunnassa meidän pitää
tähän asiaan perehtyä hyvin tarkkaan ja yksityiskohtaisesti ja kuulla asiantuntijoita ja miet-
tiä niitä, että me löydämme tästä sellaisen kokonaisuuden, jonka me voimme valiokunnan
mietinnössä toivottavasti yksimielisesti tuoda sitten saliin.

Me puhumme paljon erilaisista yksityiskohdista, joista meillä on varmasti erilaisia mie-
lipiteitä, ja se tulee tässä monta kertaa jopa vähän asenteelliseksi, niin että ei mennäkään
enää välttämättä se kokonaisuus edellä vaan pohditaan sitä, että joku yksittäinen asia on
ideologinen, ja sen jälkeen sitä halutaan myöskin painokkaasti lainsäädäntöön tuoda. Minä
lähden itse vahvasti liikkeelle siitä, että meidän täytyy huolehtia tarkkaan se kokonaisuus
niin, että me tällä lailla oikeasti voimme taata... Nykyisin Suomessa me olemme kärkimai-
ta eläinten hyvinvoinnissa, mutta ainahan me voimme pystyä parempaan, ja tällä lailla mei-
dän pitää nimenomaan pystyä tästä vahvasta tilanteesta kasvamaan vielä entistä vahvem-
maksi ja arvostetummaksi eläinten hyvinvoinnin osalta eri valtioitten silmissä.

Arvoisa puhemies! Täällä taisi edustaja Östmankin käyttää äsken puheenvuorossaan
”hyvinvointivuotoa”. Se on hyvin tärkeä meidän nähdä tässä kokonaisuudessa, että me
emme tee sellaisia ratkaisuja lainsäädännöllä, joilla me teemme mahdottomaksi tuottaa
elintarvikkeiden raaka-aineita kotieläintiloilla ja annamme sen elintarviketuotannon valua
omien rajojemme ulkopuolelle. Sen jälkeen me emme voi millään tavalla vaatia emmekä
me voi olla välttämättä tietoisiakaan siitä, millä tavalla eläinten hyvinvointi on toteutettu
2



Pöytäkirjan asiakohta PTK 94/2018 vp
niissä maissa, joista eläinperäinen raaka-aine meille tulee joko teollisuuden raaka-aineeksi
taikka valmiina tuotteina kuluttajatiskiin. Elikkä tässä puhutaan hyvinvointivuodosta, ja on
äärimmäisen tärkeää, että emme lainsäädännöllä tuo tuotannolle niin raskaita reunaehtoja,
että se supistuu jopa niin minimiin, että me olemme sen jälkeen Ruotsin tiellä, missä muun
muassa sianlihan tuotanto on alle puolet omasta tarpeesta ja näin ollen se on myöskin niin
kuin korvaamaton tilanne. Tämä tarkoittaa sitä hyvinvointia, ja toivon myöskin, että emme
ajattele sitä niin, että sellainen asia, mikä on pois silmistä, on sen jälkeen pois mielestä,
vaan meidän pitää entistä vastuullisemmin myöskin kantaa siitä vastuuta, mitä meidän ku-
luttajat tänä päivänä ja mitä tulevaisuuden kuluttajat tulevat ruokakaupasta elintarvikkee-
na omaan pöytään tuomaan, ja sitä kautta turvataan näilläkin lainsäädäntöyksityiskohdilla
ja päätöksillä se, että vastuullisesti tuotettu kotimainen ruoka on meille aina tulevaisuudes-
sakin mahdollisuus.

Arvoisa puhemies! Täällä myöskin eilen illalla käytiin vahvaa debattia erilaisista asiois-
ta, ja täällä tuli esille myöskin turkistuotanto, joka on tässä lainsäädännössä edelleenkin
yksi elinkeino, jota ei olla siis kieltämässä. Eilen illallakin tuli monessa puheenvuorossa
esille se, että miksei tätä voida kieltää pitkällä siirtymäajalla, jotta me voisimme mennä sit-
ten jonkun tahdon mukaan, niin että meillä jatkossa ei enää turkistuotantoa olisi. Täällä sa-
lissa tuotiin eilen illalla esille myöskin sitä, että pitkällä siirtymäajalla tuotaisiin myöskin
vaihtoehtomalleja näille tuottajille. Mutta hyvät ajatukset eivät aina välttämättä ole toteut-
tamiskelpoisia, koska minä ainakin tiedän ja tunnen monen turkistuottajan tilanteen. Jos
heille tarjottaisiin pitkää siirtymäaikaa siirtyä johonkin toisenlaiseen kotieläintuotantoon,
se ei ole aidosti heille vaihtoehto. He ovat turkistuottajia jo monessa sukupolvessa, ja se,
että sinne ruvetaan miettimään jotain muuta kotieläintuotantoa, ei ole aito vaihtoehto. Sitä
ei voida argumentoida siltä osin todellisena mahdollisuutena.

Meidän pitää nähdä myöskin turkistuotanto meillä arvokkaana elinkeinona ihan juuri
siitä syystä, että se on meille iso viennin eurojen tuoja, ja emme me myöskään voi tuudit-
tautua siihen näkemykseen, että jos me emme tuota turkiksia, niin meillä ei myöskään ku-
luttajapinnassa turkiksia näy. Taas mennään vastuuttomasti — pois silmistä, pois mielestä.

Arvoisa puhemies! Tässä tällaista vapaata ajattelua tästä vahvasta lainsäädännöstä, ja
sitä haluan kuvailla, että tämän merkitys on niin paljon suurempi kuin pelkästään se, että
kääntyykö se emakko siellä porsashäkissään, onko lehmä kiinni kaulastaan parressa vaiko
pihatossa, vaan tässä puhutaan nimenomaan kotimaisen, suomalaisen ruuan tulevaisuudes-
ta ja siitä, että meillä aidosti mahdollisuus kotimaiseen elintarviketuotantoon jatkossakin
säilytetään.

Monta kertaa arvostellaan myös sitä, että kun puhutaan eläinten hyvinvoinnista, niin tu-
levat ne eurot ja kannattavuus esille. Se on väistämätön tosiasia. Meidän maatalous on tänä
päivänä semmoisessa tilanteessa, varsinkin kotieläintilat ja totta kai myöskin kaikki kas-
vinviljelytilat, että siellä tarkkaan katsotaan sitä, että tehostamisen mahdollisuutta ei juuri-
kaan enää ole, ja lisälainsäädännön kautta tulevat kustannuserät on aina tarkkaan mietittä-
vä, että ovatko ne oikeasti meidän tilalla toteuttamiskelpoisia ja välttämättömiä. Jos me täs-
sä kohtaa lainsäädännöllä hirveästi menemme kiristämään, tulee tilanne, jossa väistämättä
monet kotieläintilat luopuvat tuotannosta.

Arvoisa puhemies! Näillä sanoilla kannatan tätä hallituksen tuomaa esitystä eläinten hy-
vinvoinnista, ja tämä varmasti valiokunnassa äärimmäisen tarkkaan käydään lävitse.
3



Pöytäkirjan asiakohta PTK 94/2018 vp
17.17 Juha Pylväs kesk: Arvoisa puhemies! Eilen täällä salissa käytiin varsin pitkä ja pe-
rusteellinen keskustelu tästä laista eläinten hyvinvoinnista ja eräiksi siihen liittyviksi laeik-
si. Keskustelu rönsyili hyvin paljon laidasta laitaan. Itseäni hirvittävästi häiritsi keskuste-
lun painottuminen näihin tuotantoeläimiin, elikkä hyvin vahvasti oltiin keskustelun tii-
moilta tuotantoeläinten hyvinvoinnista murhetta kantamassa.

Tähän lakiin on hyvin nostettu nyt eläinten pitopaikkaa, hoitoa ja kohtelua koskevia
säännöksiä, joita Suomessa on varsin pitkälle ja hyvin jo viety eteenpäin ja tämän lain
myötä entistä parempaan tasoon. On varsin hyvä, että myös nämä eläinlajit ja eläimet, joita
voidaan pitää tuotantoeläiminä ja seura- ja harrastuseläiminä, on nyt kirjattu tänne, lähinnä
seura- ja harrastuseläimet sekä sirkuseläimet. Niistäkin on erilliset maininnat, että mitä ta-
hansa luonnostaan vapaana olevia eläimiä ei voida pitää nyt sitten enää sirkus- tai harraste-
tai lemmikkieläiminä. Erittäin hyviä esityksiä.

Eilisessä keskustelussa nousi myös Suomen eläinten hoidon taso, varsinkin tuotanto-
eläinpuolella. Meillä on edelleen sioilla saparot ja kanoilla nokat, ja monessa Euroopan
maassa tällaisesta eläinten hyvinvoinnista tuotantoeläinpuolella ei voi muuta kuin haaveil-
la. Sen verran hyvällä mallilla meillä on nämä asiat moneltakin osin tuotantoeläinten osal-
ta.

Laissa on myös hyvin otettu kantaa tähän vesiasiaan. Nyt tänne on määritelty, että eläi-
millä pitää olla jatkuvasti vettä saatavilla. Tuotantoeläinten osalta tämä jatkuva vedensaan-
ti on kohtuu helppo järjestää. Tuottajat, jotka eläinten kanssa ovat tekemisissä, kantavat
jatkuvasti huolta siitä, että eläimillä on riittävästi vettä saatavilla myös silloin, kun on läm-
pimämpää keliä eli vedenkulutus on suurempaa, sekä myös silloin, kun on kylmempää ja
vesi saattaa muun muassa jäätyä astioihin. Siitä huolimatta tuottajat kyllä kantavat huolta
näistä eläimistään. Nyt kun se on kirjoitettu lain tasolle, myös näihin lemmikkieläimiin
nämä säännökset tulevat sitten ulottumaan. Myös näille lemmikkieläimille, jotka useissa-
kin tapauksissa päivän joutuvat olemaan päineen siellä asunnossa, turvataan nyt jatkuva
vesi, elikkä myös lemmikkieläimillä on tämä vesiasia turvattuna, niin että siellä ei koiran
tarvitse olla päivää ilman juomista, vaan sinne on lakiin kirjattu, että eläinten pitää myös
vesi saada.

Ongelmanahan, johon ei tässä laissa nyt vielä vahvasti otettu kantaa, ovat nämä lemmik-
ki- ja harraste-eläinten valvonta-asiat. Tuottajilla ja tuotantoeläimillä valvonta on säännöl-
listä. Hyvin usein eläinlääkäri käy tilalla tarkastamassa eläimiä tukiehtojen ja eläinten hoi-
don takia, ja samalla tulee tämä valvonta tehtyä, että eläimiä hoidetaan lakien ja säädösten
mukaisesti, mutta lemmikkieläinten osalta valvonta on vielä hyvin paljon epävarmempaa.
Siellä hyvin pitkälle voi tämmöistä eläinten väärinkohtelua tapahtua ennen kuin se tulee vi-
ranomaisten tietoon ja sen jälkeen siihen pystytään puuttumaan, eli siihen tässä laissa vielä
jäi pieni puute.

Kokonaisuutena tämä laki on erittäin kannatettava, ja niin kuin täällä on aiemmin jo to-
dettu useampaankin otteeseen, valiokuntatyöskentelyssä tullaan varmasti hyvinkin perus-
teellisesti vielä asiantuntijakuulemisten myötä tätä teoriaa, joka on lakiin kirjoitettu, suh-
teuttamaan, miten se käytäntöön toimii. Lakiin ei tule kirjoittaa kumminkaan sellaisia, jot-
ka käytännössä ovat mahdottomia toteuttaa, elikkä asiantuntijakuulemisissa varmaan vielä
sitten moneltakin osaa tullaan tätä lakikokonaisuutta täydentämään.

17.22 Hanna Halmeenpää vihr: Arvoisa puhemies! Suomalaiset arvostavat eläimiä, ovat
kiinnostuneita ja pitävät tärkeänä edistää niin lemmikkieläinten, luonnonvaraisten villi-
4



Pöytäkirjan asiakohta PTK 94/2018 vp
eläinten kuin tuotantoeläinten hyvinvointia. Samaan aikaan, kun kiinnostus eläinten hyvin-
vointia kohtaan on vahvassa kasvussa, myös elintarvikealan ja kaupan pyrkimykset eläin-
ten hyvinvoinnin edistämiseksi lisääntyvät. Eläinten hyvinvoinnin entistäkin paremmin
huomioiva tuotanto sekä eettisyydestä viestivä markkinointi kasvaa. Nykyajan kuluttajat
ovat tarkkoja. Myös lainsäätäjän kannattaa olla tarkkana siitä, millä aikataululla, minkäko-
koisin askelin eläinten hyvinvointia edistetään lainsäädännöllä.

Ihmisen hoidossa olevien eläinten hyvinvointi riippuu ensi sijassa aina eläinten hoitajis-
ta. Kun ihmisillä on asiat kunnossa, he huolehtivat eläimistään hyvin. Se on selvää. Laki
antaa raamit minimivaatimuksista. Moni eläintenomistaja, hoitaja ja kotieläintuottaja te-
kee eläinten hyvinvoinnin eteen jo nyt paljon enemmän kuin minimivaatimukset edellyttä-
vät. Suomalaisen kotieläintuotannon etu on varmistaa se, että kuluttajat jatkossakin halua-
vat ostaa kotimaisen, vastuullisen ja eettisen tuotannon ruokaa. Eläinten hyvinvoinnin vaa-
timuksista aiheutuvia kustannuksia puolestaan kuuluu kohtuuden nimissä jakaa tuottajien
ja valtion kesken. Meidän on tehtävä enemmän sen eteen, että korkeista eläinten hyvin-
voinnin vaatimuksista seuraa markkinoilla myös selkeä taloudellinen hyöty tuottajalle.
Myös tuotteiden erikoismerkintöjä markkinoilla ja kestävyyskriteerien hyödyntämistä jul-
kisissa hankinnoissa tulee vahvasti edistää.

Tämän lakiesityksen tarkoituksena on eläinten hyvinvoinnin edistäminen ja suojelu sekä
eläinten kunnioituksen ja hyvän kohtelun lisääminen. Se on selkeä tavoite. Tavoitetason
tarkemmista kriteereistä on monia näkemyksiä. Lakikokonaisuudessa painotetaan eläinten
hyvinvoinnin tärkeyttä ja puututaan moniin epäkohtiin, kuten ääripiirteiden jalostamiseen,
emakoiden tiineytyshäkkeihin ja kivunlievitykseen tietyissä toimenpiteissä. Lisäksi lakiin
kirjataan suurimmalle osalle eläimistä jatkuva juomaveden saanti. Myös koirien tunnistus-
merkintä olisi tulossa pakolliseksi, ja eläinten hyvinvoinnin valvontaa koskevaa sääntelyä
parannetaan liittyen valvontaviranomaisen keinoihin puuttua epäkohtiin. Hallituksen laki-
esitys vaikuttaa siltä, että suunta on aivan oikea.

Ongelmaksi koettuja puutteita kuitenkin nousee niistä yksityiskohdista ja poikkeuksis-
ta, jotka tekevät tavoitetasosta paikoin turhan vaatimattoman. Hallituksen lakiesitykseen
ehdotetaan lisättäväksi vaatimus siitä, että ihmisen hoidossa olevan eläimen tulisi voida to-
teuttaa eräitä olennaisia käyttäytymistarpeitaan. Joissakin tapauksissa olennaisia lajityypil-
lisiä tarpeita jätetään hallituksen lakiesityksessä kuitenkin paikoin huomioimatta. Sitä on
kritisoitu. Nykytiedon mukaan eläinten hyvinvoinnin merkittävä perusta on eläimen mah-
dollisuus toteuttaa lajityypillistä käyttäytymistä, kuten liikkua, levätä, muodostaa sosiaali-
sia suhteita, tutkia ympäristöään ja ruokailla. Tämä pohja-ajatus näkyy muun muassa eläin-
ten hyvinvoinnin asiantuntijatahona pidettävän Eläinlääkäriliiton tämän lain valmisteluun
antamissa lausunnoissa.

Arvoisa puhemies! Lainsäädännön arviointineuvosto on pitänyt myönteisenä sitä, että
lakiesityksessä on yksityiskohtainen ja kattava kuvaus maatalousyrittäjille ja viranomaisil-
le aiheutuvista vaikutuksista. On kuvattu perusteellisesti keskeiset tavoitteet ja kohderyh-
mät sekä hyödynnetty erilaisia selvityksiä ja tutkimuksia, joiden avulla vaikutuksia on ar-
vioitu. Vaikka lakia on valmisteltu näin huolella, arviointineuvosto kritisoi sitä, mitä me-
kin kritisoimme: hallituksen lakiesityksessä ei juurikaan ole käsitelty vaihtoehtoisia tapoja
parantaa eläinten hyvinvointia. Kun joidenkin eläinten kytkettynä tai liikkumista voimak-
kaasti rajoittavissa häkeissä pitäminen sallitaan taloudellisiin ja tuotannollisiin syihin ve-
doten, olisi selostettava tarkemmin näitä syitä ja annettava kuva myös kokonaiskustannuk-
sista ja niiden jakautumisesta yrittäjien ja valtion kesken.
5



Pöytäkirjan asiakohta PTK 94/2018 vp
Suomen eläinsuojelulainsäädännön tasosta verrokkimaihin nähden ei lakiesityksestä
kaikilta osin saa riittävää kuvaa. Esityksen perusteella tulisi kyetä hahmottamaan yhtäältä
eläinten hyvinvointia parantavien tavoitteiden ja toisaalta maatalouselinkeinon kilpailuky-
vyn liikkumavaraa.

Arvoisa puhemies! On selvää, että tämän lakiesityksen yhteydessä ja laajassa kirjossa
tämän lakiesityksen ulkopuolista lainsäädäntöämme on haettava ratkaisuja, joilla turva-
taan sekä eläinten hyvinvointia että pitkällä tähtäimellä taloudellisesti, eettisesti ja sosiaa-
lisesti kestävää kotimaista ruokajärjestelmää. Näitä asioita ei tarvitse eikä pidä ajaa pysy-
vään ristiriitaan.

17.27 Pertti Hakanen kesk: Arvoisa herra puhemies! Intouduin vielä ottamaan puheen-
vuoron edustaja Halmeenpään puheenvuoron jälkeen. Hieman ihmetyttää sellainen yksit-
täinen pieni kokonaisuuden osa, koska tähän on saatu lausuntokierroksella noin 400 mie-
lipidettä, kannanottoa erityyppisiltä järjestöiltä, tuottajilta, ja täällä aika moneen kertaan
kuultiin jo eilen illallakin se, että Eläinlääkäriliitto sitä, Eläinlääkäriliitto tätä, elikkä hir-
veän korkealle nostetaan Eläinlääkäriliiton lausunto myöskin monessa kohtaa. Minä arvos-
tan Eläinlääkäriliittoa tosi korkealle ja olen käynyt Eläinlääkäriliiton tilaisuuksissa myös-
kin kuuntelemassa tämänkin asian valmistelun aikana, mitä he ovat mieltä, mutta meidän
pitäisi katsoa myöskin yhtä tarkkaan ja katsomme varmasti valiokuntatyöskentelyn yhtey-
dessä niitä muita lausuntoja ja arvioimme sitä kokonaisuutta. Mutta halusin vain tämän
tuoda esille, että monessa eri lausunnossa on tosi moneen asiaan otettu kantaa.

Se tosiasia on myöskin nimenomaan meidän jokaisen tunnustettava ja tiedostettava, mi-
hinkä edustaja Halmeenpääkin äsken viittasi, että viljelijät, tuottajat tekevät tänä päivänä
huomattavasti enemmän kuin minimivaatimus edellyttää. Meillä on monessa tuotantoket-
jussa tuottajilla erilaisia hyvinvointivaatimuksia, jotka ovat merkittävästi nykyisen lainsää-
dännön ylitse, ja niitä tullaan hyvinvointisopimuksilla, tuotantosopimuksilla valvomaan ja
ollaan valvottu kaiken aikaa, ja siltä osin ollaan vastuullisesti menty myöskin vaatimusta-
sossa kiitettävämpään suuntaan.

Sitten kun puhutaan tuottajien hyvinvoinnista ja eläinten hyvinvoinnista, niin ne kulke-
vat tavallaan käsi kädessä. Jos tuottajan hyvinvointi brakaa, ilman muuta silloin työkyky
heikkenee. Me tiedämme kaikki, että jos työkyky rupeaa heikkenemään, myöskin työn
tuottavuus on silloin kortilla. Elikkä totta kai äärijuttuja on tullut myöskin kotieläintiloilla,
joissa eläinten hyvinvointi on jäänyt hoitamatta, mutta täytyy muistaa se tosiasia, että tä-
näkin päivänä moni kotieläintuottaja, tuotantoeläinten hoitaja joutuu tekemään myöskin
sairaana päivittäisiä työrutiineitaan. Ja se on sellainen asia, mikä meidän pitää myöskin
huomioida, että siellä eletään koko ajan äärirajoilla jaksamisen kanssa, ja tietysti myöskin
ensi vuoden talousarviossa, kun sitä ruvetaan käsittelemään, on tähän hyvinvointiin mer-
kittävästi satsattu, ja se on tärkeä asia. Mutta täytyy muistaa nämäkin tässä koko ajan mu-
kana.

17.30 Jari Myllykoski vas: Arvoisa herra puhemies! Täytyy nyt ensinnäkin kommentoi-
da sitä, jos on kuulostanut pahalta eilen illalla, että joku ottaa Eläinlääkäriliiton lausuntoja
ja tuo niitä täällä esille. Sanoisin, että he ovat ehkä eläinten hyvinvointiin kaikkein parhaita
asiantuntijoita antamaankin lausuntoja. Eli on kyllä ihan merkittävää, että sellainen näke-
mys täällä sanotaan, jos se on jollakin lailla vastakkain sitten sen esityksen kanssa, mikä
käsittelyssä on.
6



Pöytäkirjan asiakohta PTK 94/2018 vp
Hyvä tässä on nyt, kun täällä ei ole kukaan ärsyttämässä edustajaa kiihdyksiin, kertoa,
että täällä on hyviä asioita. Yhtenä sellaisena on kuitenkin tämä kameravalvonta, kuinka se
nyt sinne on kirjattukin. Olisin toki toivonut, että sitä olisi avattu enemmän, ilman että tu-
lee semmoista tirkistely- ja kyttäämismentaliteettia siihen, koska me tiedämme, että laa-
dukkaat kotimaiset tuotantoeläimet ja niitten hyvinvointi merkitsevät kuluttajille todella
paljon ja he ovat valmiita siitä maksamaan — eli tässä kohtaa olisi avattu vähän tämmöi-
sen vapaaehtoisen kameravalvonnan tuomista tähän lainsäädäntöön, niin että me olisimme
pystyneet siirtymään enemmän omavalvontaan venyttämällä vähän EU-valvonnan raame-
ja, että me olisimme saaneet sitä tiheää tarkastuskäyntien määrää, joka rasittaa tuotanto-
eläintiloja, lykättyä sinne omavalvonnan puolelle, niin kuin se sitten mahdollista olisi. Se
olisi ollut meillä Suomen kanta: että meillä se on hyvällä tasolla. Voi sanoa, että aina on
yksi mätä omena siellä korissa, mutta joka tapauksessa eläinten hyvinvointi on tuottajalle
erityisen tärkeä asia juuri sen takia, että hyvinvoiva tuotantoeläin on tuottava eläin, ja sen
eteen tarvitsee ponnistella.

Samalla olisi ollut tosi hienoa, jos meillä olisi ollut sellainen suunta, kun nyt tätä parsi-
navettakeskustelua käydään, että sitä asiaa olisikin kyetty tässä kohtaa vaikka hallituksen
esityksen perusteluissa vähän kääntämään niin, että jatkossa tulee kehittää niin, että inves-
tointitukea voisivat saada juuri ne parsinavetat, joihinka halutaan rakentaa jaloittelutiloja,
niin että jaloittelu on myös talviaikaan mahdollista. Tiedän, että tällaisia parsinavettoja on,
joihin tilalliset ovat hakeneet investointitukea mutta eivät ole saaneet.

17.33 Juha Pylväs kesk: Arvoisa puhemies! Häiritsee edelleen tämä hyvin vahvasti tuo-
tantoeläimiin keskittynyt keskustelu, kun puhutaan eläinten hyvinvointilaista. Minun kä-
sittääkseni niihin eläimiin kyllä kuuluvat kaikki muutkin eläimet kuin tuotantoeläimet, ja
niitä muitakin eläimiä on yllättävän paljon tässä maassa. Toivoisin, että myös näistä eläi-
mistä kannettaisiin yhtä suurta huolta kuin tuotantoeläimistä.

Toki ymmärränhän sen, että tuotantoeläimiä valvotaan hyvin paljon. Siellä käy eläinlää-
käri, ja niitä seurataan, tehdään tilastoja, tutkitaan, miten tuotantoeläimiä pidetään, hoide-
taan ja miten ne käyttäytyvät. Ymmärrän toki, että siitä aiheesta on helppo keskustella.
Mutta kyllä minä kantaisin entistä enempi huolta niistä lemmikkieläimistä, joissa sitä val-
vontaa on huomattavasti vähempi. On hyvin pitkälle niiden lemmikkieläinten omistajien
vastuulla, miten he niitä kohtelevat, ja viranomaiset sattuvat sitten tietämään vain niistä ää-
ritapauksista, kun ne eläimet ovatkin todella huonolla kohtelulla. Vasta sitten tulee viran-
omaisten tietoon ja julkisuuteen, että myös niitä lemmikkieläimiä voidaan kohdella huo-
nosti. Valitettavasti tässäkään laissa ei päästä nyt sitten ihan siihen asti kiinni.

Tähän lakiin on kirjattu, että tavoitteena on, että eläinten hyvinvointiin vaikuttaa eläi-
mien mahdollisuus toteuttaa lajityypillistä käyttäytymistä. No, aika monesti tulee kyllä
mieleen, että se kotirotta, joka juoksee siellä pienessä häkissä, tai se hamsteri, joka vetää
sillä rullalla niitä omia kilometrejään, on kyllä kaukana eläimen lajityypillisestä käyttäyty-
misestä. Mutta siitä me emme kanna huolta ollenkaan, ja minua kyllä hirveästi hämmästyt-
tää tämä keskustelu siltä osin, että kaikista eläimistä ei huolehditakaan samalla mallilla. Tai
sillä käärmeellä, sillä kuristajakäärmeellä, joka on viety eksoottisena eläimenä sinne kak-
sioon, lajityypillinen käyttäytyminen on sitä, että tämä eläin metsästää kuristamalla riis-
taeläimiä. No, ei siellä paljon ole muita kuin ne omat hoitajat, joita siellä voi metsästää.
Että kyllä tässä myös lemmikkien osalta on keskusteltavaa, ja minä toivoisin, että se kes-
kustelu olisi myös ihan aidosti kaikkia eläimiä koskevaa ja kaikista eläimistä kannettaisiin
7



Pöytäkirjan asiakohta PTK 94/2018 vp
yhtä vankasti huolta kuin näistä tuotantoeläimistä, joista tiedän aivan varmasti, että niiden
hoito on hyvää, koska, niin kuin täällä edustaja aikaisemmin sanoi, tuottava eläin on hy-
vinvoiva eläin.

17.36 Hanna Halmeenpää vihr: Arvoisa puhemies! Itse olen ymmärtänyt niin ja tuossa
äskeisen puheenvuoronikin aloitin sillä, että kyllä kaikki suomalaiset ovat niin villieläimis-
tä, lemmikkieläimistä kuin tuotantoeläimistäkin ja niitten hyvinvoinnista kiinnostuneita.
Se, minkä takia tässä erityisesti tuotantoeläimiin tämä keskustelu on keskittynyt, johtuu
varmaan siitä, että sillä alueella taitavat olla ne kohdat lakiesityksessä, joihin on esitetty
kriittistä palautetta, kun taas siellä lemmikkipuolella näkemykset ovat olleet enemmän yh-
tenäisiä. Jos nyt tulkitsen tätä edustaja Pylvään puheenvuoroa, niin ilmeisesti odotettavissa
on, että keskustapuolueelta tulee lakiesitykseen muutosesityksiä lemmikkieläimiä koski-
en, ja jos ne ovat hyviä esityksiä, niin en näe estettä, etteikö niitä voida ajaa eteenpäin sit-
ten yksimielisesti. Mutta sellaisia tähän lakiesitykseen nyt ei sitten ole kirjattu, joista kiis-
taa olisi lemmikkieläimiin nähden. Yksimieliset asiat harvemmin keskusteluttavat niin pal-
jon.

Tästä lausujien listasta, joita on monisatapäinen joukko, suurin osa taitaa olla yksityis-
henkilöitä. Itse en pidä relevanttina nostaa yksittäisten yksityishenkilöiden lausuntoja esil-
le korostetussa merkityksessä, mutta oma tarkoituksenne ei ole nostaa myöskään Eläinlää-
käriliittoa jalustalle muihin viranomaistahoihin ja lausunnonantajiin nähden. Näen vain,
että Eläinlääkäriliitto on ehkä yksi esimerkki selkeästi sellaisesta lausunnonantajasta, joka
ei ole minkään tahon etujärjestö muuta kuin eläinlääkäreiden, joitten ammattietiikkaan ja
työtehtävään taas kuuluu juurikin nimenomaan eläinten hyvinvoinnista huolehtiminen. Ja
eläinten hyvinvointilakiahan me tässä käsittelemme.

17.37 Arto Pirttilahti kesk: Arvoisa puhemies! Meillä on ollut hyvin värikäs keskustelu
tässä lähetekeskustelussa eläinten hyvinvointilaista, ja todennäköisesti tämä tulee vielä va-
liokunnissa käymään ja vielä lausuntovaliokunnissa erikseen.

Kyllä minä korostaisin tätä lähtökohtaa, että tuotantoeläin on hyvinvoiva silloin, kun
myös viljelijä voi hyvin niin taloudellisesti, sosiaalisesti kuin toiminnallisesti. Eli niissä ti-
lanteissa, missä on tullut näitä räikeitä tuotantoeläinrikkomuksia, on joko henkisesti väsyt-
ty tai taloudellisesti tai molempien kautta.

Minun mielestäni tämä laki, mitä nyt ollaan tekemässä tässä, mahdollistaa tuotannon
siirtymisen pitkillä siirtymäajoilla toisen tyyppiseen. Asia on tullut esille esimerkiksi juuri
parsinavettojen osalta tai liikuntamahdollisuuksien osalta.

Minun mielestäni tämä laki antaa tuotantoeläimille erittäin hyvät lähtökohdat siitä elin-
paikasta — puhutaan ruuan, veden saannista, liikkuvuudesta, sitten tästä kipuasiasta, tain-
nutuksista ja myös teurastuksen valvonnasta eli joka kohdasta sitä eläimen elinkaarta. Pu-
hutaan onnellisen kanan munista, mutta minä uskoisin, että jos tätä lakia käsitellään, niin
nämä ovat myös onnellisia kanojakin sen jälkeen, kun ne ovat olleet tuotantojaksossa mu-
kana.

Korostin aikaisemminkin myös sitä, että oikeastaan tämän ulkopuolisen häirinnänkin,
mitä esimerkiksi kettutarhoille ja muillekin tapahtuu, että sinne tulee yllätyshyökkäyksiä ja
muuta, olisi pitänyt olla rangaistavampaa. Tämä on kuulemma ministerin mukaan — tie-
tenkin tämä on ministeriön alaa — myös käsittelyssä, että näihin kiinnitetään huomiota.
8



Pöytäkirjan asiakohta PTK 94/2018 vp
Kotieläinpuolellakin tässä on erittäin hyviä parannuksia siinä, että koirat tullaan merkit-
semään, ehkä myöhemmässä jaksossa myös sitten siruttamaan, tai sirutus tulee olemaan
pakollista. Itse tässäkin laissa oli näiden isojen kotieläinpopulaatioiden, jotka villiintyivät,
rajoittaminen tai mukanaolo.

Eli tässä on erittäin hyvät lähtökohdat, ja toivon tästä raikasta ja reipasta keskustelua.
Saadaan nyt vihdoinkin pitkään valmisteltu laki eteenpäin.

17.40 Jari Myllykoski vas: Arvoisa puhemies! Jatkan vähän tuosta, mitä edustaja Pirtti-
lahti toi esille ja jo eilen edustaja Eestilä, että kun ihminen voi hyvin, niin eläinkin voi hy-
vin. Kun me muistamme reilu vuosi sitten, taitaa olla kohta kaksi vuotta, MOTin ohjel-
man, joka tuli teurastamoista, niin lainaan tässä vapaasti Elintarviketyöläisten Liiton pu-
heenjohtaja Veli-Matti Kuntosta, joka sanoi, että siellä missä työmies ja työnainen voivat
hyvin, siellä myös eläimet voivat hyvin. Eli kyllä se kumpuaa siitä, että se hyvinvoiva ih-
minen hoitaa hyvin työnsä ja kun se on hyvässä asemassa, niin asiat menevät oikein.

Tämä koirien sirutus tulevaisuudessa on erityisen tärkeää. Meillä on räikeitä pentuteh-
tailuja. Meidän pitäisi pystyä ulottamaan jos ei nyt valvontaa niin jollakin lailla myös koi-
rien kenneltoimintaan se, minkälaisissa olosuhteissa näissä niin sanotuissa pentutehtaissa
nämä koirat ovat. Sitä tapahtuu nimittäin järkyttävän paljon. Kennelliitto ohjeistaa, mon-
tako pentuetta... Muistan sen ulkoa entisenä kasvattajana, vieläkin on kennelnimi Paret ole-
massa, että oliko se niin, että kahdeksan kuukautta pitää olla väliä. Mutta tätä tehdään niin,
että jokaisesta juoksusta pentujen jälkeen astutetaan, niille muille ei vain laiteta papereita.

Eli tätä pitää sitten pystyä jäljempänä tuomaan sen sirutuksen kautta. Meillä on organi-
saatioita, meillä on jo valmiita järjestöjä tässä maassa, jotka voivat ottaa sen valvonnan, sil-
lä muuten siitä tulee liian kallista, jos viranomaiset rupeavat hoitamaan tätä sirutuksen val-
vontaa. Näitä siruttajia on jokaisen maakunnan Kenneliiton alaisessa järjestössä, eli joka
maakunnasta löytyy niitä, jotka merkitsevät koiria, niin että tästä ei tarvitse tehdä mitään
byrokraattista, kallista kukkasta tähän maahan.

En tiedä, mitenkä valiokunnassa tätä voitaisiin käsitellä, niin että estettäisiin tätä ulko-
mailta käsin tapahtuvaa pentujen tänne myyntiä. Jos me katsomme vaikka sosiaalista me-
diaa, niin siellä paljon tehdään koiriin ja pieneläimiin liittyvää kauppaa, jossa on erittäin
suuria taloudellisia merkityksiä. Uskon, että Kennelliitto ja Suomen Palveluskoiraliitto
osaltaan varmasti ovat sellaisia, joita kannattaa ottaa valiokuntaan kuultavaksi, että mitä on
tehtävissä, sillä tähän liittyy nyt kovat paineet kieltää myös [Puhemies koputtaa] tiettyjä
koirarotuja.

17.43 Pertti Hakanen kesk: Arvoisa herra puhemies! Haluan nyt korostaa myöskin näi-
den asiantuntijoiden ja lausunnonantajien osalta, siis valmisteluvaiheessa lausunnonanto-
aikana olleiden osalta, että en missään tapauksessa kyseenalaistanut Eläinlääkäriliiton asi-
antuntevuutta. Mutta se vain pisti eilen illalla silmään, kun se Eläinlääkäriliitto oli niin [Ja-
ri Myllykosken välihuuto] — pistiköön vaikka korvaankin sitten — korkealla statuksella
täällä.

Otan nyt yhden esimerkin sieltä heidän huomioistaan, mikä on äärimmäisen tärkeä: 24/
7-päivystys pieneläimille. Se on juuri se, mitä heidän pitää ajaa, ja meidän pitää se myös-
kin huomioida niin, että se on mahdollista myöskin uudessa maakunnan vastuussa, että se
24/7 on saavutettavissa. Kun me puhumme lemmikeistä, kun me puhumme tuotantoeläi-
mistä, niin tuotantoeläimet tarvitsevat 24/7-päivystystä, se pitää pystyä huolehtimaan,
9



Pöytäkirjan asiakohta PTK 94/2018 vp
mutta ennen kaikkea myöskin niiden lemmikeitten omistajille, on koira tai kissa taikka
marsu taikka undulaatti, pitää olla se mahdollisuus sen 24/7-päivystyksen saantiin ja vielä
kohtuullisella etäisyydellä, niin että siitä eläimen hyvinvoinnista huolehtiminen myös sai-
raustapauksissa ei tule kohtuuttoman kalliiksi. Me kaikki tiedämme sen, että sitten monta
kertaa, kun tulee se taloudellinen näkökulma siihen sairaan lemmikin hoitamiseen, voi-
daan vielä katsoa päivä kaksi ja voidaan todetakin, että nyt me emme lähdekään enää sen
300 kilometrin päähän hoitamaan tätä rakasta lemmikkiämme, koska hyvinvointi ei enää
ole turvattu. Tämä pitää huomioida.

Kyllähän tässä, kun edustaja Myllykoski otti esille tämän pentutehtailun, nimenomaan
meidän pitää valiokunnassa kuulla tästä asiasta ja tuoda myöskin vahvasti näkemys mie-
tinnössä siitä, mitä me tälle asialle haluamme tehdä. Minun mielestäni, minä taisin edellä-
kin tuoda sen puheenvuorossa esille, kyllä meidän pitää reilusti ottaa se niin, että se pentu-
tuotanto on Y-tunnuksen alaista toimintaa. Elikkä se on myöskin verotettavaa, alvin mu-
kaista toimintaa niin, että se on kaikella tavalla valvottua ja selvitettävissä, ja niin, että
myöskin Kennelliitto rupeaa oikeasti huolehtimaan siitä, että niitä koiria ei joka juoksuun
astuteta. Eli kyllä tässä on paljon meillä yhteistä tekemistä. Minä toivon, että me tähän
otamme myöskin vahvasti kantaa valiokunnassa. Ja totta kai tietysti sitten on myöskin se,
että emme me saa lähtökohtaisesti mistään koirarodusta sanoa, että se ei sovi tänne meidän
yhteiskuntaan, vaan meidän pitää katsoa, että sen kasvattaja on vastuullinen, tietää mitä ro-
tua hän kasvattaa ja jalostaa, ja ennen kaikkea kun me haluamme ottaa sen koiran tai minkä
tahansa lemmikin, niin me tiedämme, minkälaiseen rotuun me olemme sitoutumassa. Me
tarvitsemme myöskin sen osaamisen.

Ja täytyy sanoa vielä myöskin liittyen tuohon, mitä edustaja Pirttilahti toi esille, että kyl-
lä kun mennään taas sinne tuotantoeläinpuolelle, niin se tuotantoeläinyksikkö, ne koti-
eläintilan rakennukset, on myöskin rauhoitettava, niin että meillä pitää olla siellä myöskin
lainsäädännöllisesti mahdollisuus turvata se yksinoikeus.

17.46 Jari Myllykoski vas: Arvoisa herra puhemies! Ihan oli pakko tarttua tähän, koska
minä en halua henkilökohtaisesti, että Kennelliittoa negatiivisessa sävyssä millään tavoin
arvostellaan koirien kasvattamiseen ja hoivaan liittyvissä kysymyksissä, sillä Kennelliitol-
la on jo omat sääntönsä, että kuinka sitten menetellään, kun tietty määrä pentueita tulee.
Kennelliitolla on erittäin korkeat kriteerit siitä, ja kasvattajan vastuu on erittäin hyvin sin-
ne sisään kirjattu. Mutta se, mitä tapahtuu sen jälkeen, kun kaupallinen sopimus on tehty:
Joka tapauksessa vieläkin se kasvattajan vastuu seuraa mukana. Jos koira on niin sanotusti
viallinen, niin kyllä siellä kasvattajan vastuu on korostettuna. Uskonkin, että tässä suhtees-
sa Kennelliitosta saamme kyllä varmasti sellaisen kaverin lainsäädäntövalmisteluvaihee-
seen, että kun me rupeamme mietintöä tekemään liittyen siihen, mitä keinoja voidaan vielä
korostaa, niin kyllä sieltä varmasti tukea saadaan.

Keskustelu päättyi.

Asia lähetettiin maa- ja metsätalousvaliokuntaan, jolle perustuslakivaliokunnan ja ympä-
ristövaliokunnan on annettava lausunto.
10


