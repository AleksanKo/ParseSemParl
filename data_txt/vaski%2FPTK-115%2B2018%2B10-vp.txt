















































DEM1CE7.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

10. Lakialoite laiksi terveydenhuollon ammattihenkilöistä annetun lain muuttamisesta 
Lakialoite LA 54/2018 vp Sari Raassina kok ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 10. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

19.05 Sari Raassina kok (esittelypuheenvuoro): Arvoisa puhemies! Terveyteen liittyvät
kysymykset koskettavat meistä ihan jokaista. Kautta ihmiskunnan historian, ja varsinkin
sen kirjoitetun osan, voimme löytää kuvauksia sairauksista, niiden todellisista ja kuvitel-
luista syistä sekä erilaisista hoitomuodoista. Lääketieteen kehitys ja tietomme sairauksien
synnystä ja niiden hoitomahdollisuuksista niin kuin myös terveyden ylläpitämisestä on vii-
me vuosisadan aikana kiitänyt huimilla harppauksilla eteenpäin, ja tuo vauhti tuntuu koko
ajan kiihtyvän.

Kuitenkaan pysyvää paranemista kaikista sairauksista emme vielä ole saavuttaneet, ja
ihmisen elämä on näin ollen edelleenkin rajallinen meidän kaikkien osalta. Lääketieteessä,
kuten kaikissa muissakin tieteissä, asiantuntijoiden ja maallikkojen tietomäärä on aivan eri
tasolla. Monimutkaisiin ja monisyisiin ongelmiin on usein asiantuntijoiden mukaan vaikea
löytää yksiselitteistä vastausta. Vaikeiden sairauksien osalta on usein mahdotonta antaa
täsmällisiä ennusteita potilaan tulevaisuudesta, ja moniin vaikuttaviin hoitoihin liittyy kiis-
tatta myös haittoja. Silloin on inhimillistä, että potilas hakeutuu sellaisen toiminnan piiriin,
jossa uskomuksiin perustuen selitetään sairauden syitä ties millä lie radioaalloilla, väärällä
energialla tai kirouksilla ja toteutetaan mukavaa ja haitatonta hoitoa — tämän voisin sanoa
lainausmerkeissä.

Vakava tai elämää radikaalisti muuttava sairaus aiheuttaa potilaalle aina eriasteisen ek-
sistentialistisen kriisin. Juuri näissä tilanteissa ihmisen aito kohtaaminen ja henkinen tuki
ovat keskeisessä roolissa, kun ihminen yrittää löytää uutta tasapainoa muuttuneen elämän-
tilanteen keskellä. Siinä meillä terveydenhuollon ammattilaisilla on vielä valitettavan
usein opittavaa. 

Aikamme media, niin perinteinen kuin digitaalinenkin, tursuaa artikkeleja, potilastapa-
uksia, kertomuksia ihmeparanemisista. Keskustelua käydään eri ravintoaineiden ja valmis-
teiden haitoista ja oletetuista terveysvaikutuksista. Osa artikkeleista on silkkaa mainontaa,
joka on verhottu tieteellisen julkaisun muotoon. Kun pintaa hivenen raaputtaa, alta paljas-
tuu usein täysimittainen huijaus. Olemattomia professoreja ja tutkimusyksiköitä, tekaistu-
ja tutkimuksia ja tietoisesti väärennettyjä tietoja. Mainonnan perusteena on käytetty myös
 Tarkistettu
4.0



Pöytäkirjan asiakohta PTK 115/2018 vp
tutkimuksia, joiden toteutustapa ei miltään osin vastaa aidon tutkimuksen kriteereitä. Maa-
ilmanlaajuisissa verkostoissa leviää nopeasti kaikenlaisiin uskomuksiin perustuvia teorioi-
ta, joissa syytetään ja syyllistetään terveydenhuollon ammattilaisia ja tutkijoita milloin
mistäkin. Hyvänä esimerkkinä mainitsen nonihedelmäjuoman, jota noin 10—15 vuotta sit-
ten markkinoitiin kaikkiin syöpiin tehokkaana hoitona. Perusteena käytettiin sitä, että lää-
kärit eivät suostu nonia määräämään, kun eivät saa tuotteista taloudellista hyötyä. Useat
potilaat ostivat tuota tuotetta, tietojeni mukaan jopa 100 euron litrahintaan. Enpä ole tuosta
aineesta vuosiin enää mitään kuullut. Jos koko syöpälääkärin urani ajan olisin kerännyt
kaikki iltapäivälehtien uutiset syöpäriskiä lisäävistä tai vähentävistä asioista, kasassa olisi
melkoinen opus ja niiden sisällöissä valtava ristiriita täysin vastakkaisista tiedoista ja tu-
loksista. On siis ymmärrettävää, että tavan kansalainen on kohtalaisen ihmeissään kaiken
tämän informaation keskellä.

Asiantuntija voi perustaa päätöksensä vain tutkittuun tietoon ja lääkäri antamansa hoi-
don vaikuttaviksi ja turvallisiksi tutkimuksessa todettuihin valmisteisiin ja menetelmiin tai
potilaan suostumuksella toteuttaa eettisesti ja tieteellisesti hyväksytyssä tutkimusasetel-
massa kokeellista hoitoa. Näin tulisi menetellä esimerkiksi myös tyroksiinihoidolle riittä-
mättömästi reagoivan diagnosoidun kilpirauhasen vajaatoiminnan hoitokokeiluissa.

Uskomushoidon kenttä on erittäin laaja ja hyvin kirjava. Siihen joukkoon voidaan lukea
paljon haitattomia hyvänolonhoitoja, joilla voi olla jopa ihmisen hyvinvointia tukeva vai-
kutus. Pidän tärkeänä tehdä tutkimusta esimerkiksi saunan mahdollisista terveysvaikutuk-
sista ja tiedän kokemuksesta, että toisen ihmisen läsnäolo ja kosketus rauhoittavat levoton-
ta ja kivullista potilasta. Haitallisiksi ja jopa vaarallisiksi uskomushoidot muuttuvat, kun
niissä käytetyt valmisteet aiheuttavat potilaalle terveyshaittaa tai uskomushoitojen seu-
rauksena potilaan asianmukainen tutkimus ja hoito jäävät toteutumatta.

 Uskomushoitojen kentällä on myös toimijoita, joiden motiivit ovat vahvasti taloudelli-
sia. Voisin kertoa lukuisia esimerkkejä vaikeasti sairaan ihmisen manipuloinnista ja hänen
hädänalaisen tilansa hyödyntämisestä myös erittäin korkeitten kustannusten muodossa. In-
himillisten kärsimysten hintaa on mahdoton laskea, mutta uskomushoidot aiheuttavat kus-
tannuksia myös meille veronmaksajille, kun potilaan hoidon viivästymistä tai hoidon hait-
toja sitten korjataan terveydenhuoltojärjestelmässämme. Huolestuttavaa on, että jopa en-
keliterapiakoulutusta annetaan valtion tuen piirissä olevissa kansalaisopistoissa. Tämä, jos
mikä, on hämärtämässä ihmisten ymmärrystä uskomuksiin ja tutkittuun tietoon perustu-
van toiminnan välillä.

STM:n asettama työryhmä pohti uskomushoitoihin liittyvää lainsäädäntötarvetta jo
vuonna 2009. Työryhmän työ oli aikalaiskertomusten mukaan melko riitaisaa ja polveile-
vaa. Uskomushoitoihin liittyvät ehdotukset eivät ole edenneet lainsäädäntöömme. Nyt kä-
siteltävä lakialoite lähtee potilasturvallisuuden näkökulman korostamisesta. On siis kyse
haavoittuvammassa asemassa olevien potilasryhmien suojelusta eli niin sanotun turvaavan
lainsäädännön saamisesta osaksi terveydenhuoltolakia. Vakavien sairauksien, kuten esi-
merkiksi syöpä tai diabetes, mielenterveyspotilaiden tai muistisairauksista kärsivien, elin-
siirtopotilaiden ja raskaana olevien diagnostiikka ja hoito olisivat jatkossa vain terveyden-
huollon ammattilaisten käsissä. Jos potilas haluaisi käyttää uskomushoitoja, se olisi tehtä-
vä yhteistyössä ammattilaisten kanssa.

Lakialoitteen tarkoituksena ei ole käynnistää laajempaa selvitystä esimerkiksi kulutta-
jansuojalainsäädännön muutosvalmistelusta. Jatkossa on todennäköisesti syytä pohtia
myös asiakkaan asemaa kuluttajana hyvinvoinnin, terveyden ja sairaanhoidon rajapinnas-
2



Pöytäkirjan asiakohta PTK 115/2018 vp
sa liikkuvissa palveluissa. Emme ole Suomessa yksin tämän uskomushoito-ongelman
kanssa. Muun muassa Ruotsissa on jo asianmukainen lainsäädäntö, ja Espanjan hallitus on
juuri käynnistänyt valmistelun.

Toivon lakialoitteelle pikaista käsittelyä. Pykälät ovat valmiina. — Kiitoksia.

Keskustelu päättyi.

Asia lähetettiin sosiaali- ja terveysvaliokuntaan.
3


