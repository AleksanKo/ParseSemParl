















































DEMDEDF.tmp.xml


Pöytäkirjan asiakohta PTK 58/2017 vp
Pöytäkirjan asiakohta 

PTK 58/2017 vp

Täysistunto

Tiistai 23.5.2017 klo 14.01—16.08

4. Hallituksen esitys eduskunnalle maakuntien perustamista ja sosiaali- ja terveydenhuol-
lon järjestämisen uudistusta koskevaksi  lainsäädännöksi sekä Euroopan paikallisen itse-
hallinnon peruskirjan 12 ja 13 artiklan mukaisen ilmoituksen antamiseksi annetun halli-
tuksen esityksen (HE 15/2017 vp) täydentämiseksi maakuntien rahoitusta koskevien ja 
eräiden muiden säännösten osalta

Hallituksen esitys HE 57/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan, valtiovarainvaliokunnan ja hallintovaliokunnan sekä työelämä- ja
tasa-arvovaliokunnan on annettava lausunto.

Keskustelu

14.03 Kunta- ja uudistusministeri Anu Vehviläinen (esittelypuheenvuoro):  Arvoisa
puhemies! Eduskunnan käsittelyssä parhaillaan on suurin julkisten palveluiden järjestä-
mistä koskeva muutos 100-vuotiaan Suomen historiassa. Useat eduskunnan valiokunnat
ovat käsitelleet maakuntien perustamista ja sosiaali- ja terveydenhuollon järjestämisen uu-
distamista koskevaa esitystä pian kahden kuukauden ajan, ja työ jatkuu tiiviinä valiokun-
nissa.

Eduskunnan jo käsittelyssä olevassa esityksessä on ehdotus siitä, miten perustettavien
maakuntien sosiaali- ja terveydenhuollon, pelastustoimen ja ympäristöterveydenhuollon
järjestämiseen perustuva rahoitus toteutettaisiin. Näiden tehtävien rinnalla tulevat maakun-
nat vastaisivat myös muun muassa aluekehitys- ja rakennerahastotoiminnasta, elinkeino-
jen edistämisestä sekä alueiden käyttöön, maataloushallintoon, lomitukseen, alueelliseen
tienpitoon, vesitehtäviin, rakentamisen ohjaukseen, kulttuuriympäristöön, maakunnalli-
seen identiteettiin ja kulttuurin edistämiseen liittyvistä tehtävistä. Maakunnille ollaan siir-
tämässä tehtäviä kuntien ja kuntayhtymien lisäksi ely-keskuksilta, TE-toimistoilta ja alue-
hallintovirastoilta. Kaikkiaan tehtäviä siirtyy kahdeksan ministeriön hallinnonalalta. Maa-
kuntien rahoituksen on ehdotettu perustuvan kattavaan valtion rahoitukseen. Rahoitusta
tullaan kohdentamaan maakunnille ensi sijassa yleiskatteellisena mutta myös erillisrahoi-
tuksena. Maakuntien rahoituslailla ohjataan juuri yleiskatteellisen rahoituksen kohdenta-
mista. Yleiskatteellisen rahoituksen osalta maakunta voi itse päättää rahojen käytöstä ja
kohdentamisesta maakunnan eri tehtäviin.

Tänään keskustelussa olevalla esityksellä täydennetään rahoituslakiehdotusta katta-
maan myös muiden kuin sote-, pelastus- ja ympäristöterveydenhuollon tehtävien rahoitus.
Maakuntien rahoitusjärjestelmä kattaisi siis kaikki maakuntien vastuulle siirtyvät tehtävät.
 Tarkistettu
4.1



Pöytäkirjan asiakohta PTK 58/2017 vp
Maakuntien rahoituslakiin lisätään käsittelyssä olevalla hallituksen esityksellä maakunnan
muiden tehtävien muodostama noin 1 miljardin euron rahoitusosuus. Rahoituksen jakope-
rusteiden lähtökohtana on eri puolilla maata maakuntien toiminnan kustannusten keskeiset
perusteet kattava malli. Rahoituksesta 26 prosenttia kohdistuisi asukasmäärän, 55 prosent-
tia kasvupalvelutekijöiden, 17 prosenttia maatalouslomituksen ja 2 prosenttia asukastihey-
den perusteella. Tämän hallituksen esityksen myötä valtion maakunnille osoittaman yleis-
katteellisen rahoituksen osuus nousisi noin 18,5 miljardiin euroon. Yleiskatteellisen rahoi-
tuksen lisäksi maakunnille kohdennettaisiin erillisrahoitusta eräisiin tehtäviin. Niin sanot-
tujen muiden tehtävien osalta erillisrahoituksen osuus olisi noin 2,9 miljardia euroa. Kaik-
kineen, siis yleiskatteellinen ja erillisrahoitus yhteensä, olisi maakuntien rahoitus yli 21
miljardia euroa vuositasolla — verrattakoon siihen, että valtion budjetin loppusumma on
noin 54 miljardia euroa.

On huomioitava, että maakunnittaiset laskelmat rahoituksen tasosta ovat erittäin herk-
kiä toiminnassa tapahtuville muutoksille. Tämän hallituksen esityksen luvut sekä jo valio-
kunnissa käsittelyssä olevan hallituksen esityksen luvut perustuvat kunnilta kerättyyn ta-
lousarviokyselyyn vuoden 2017 kustannuksista. Lopullisesti maakuntien rahoituksen on
tarkoitus määräytyä vuosien 2017 ja 2018 kustannusten keskiarvon perusteella.

Valiokunnissa jo käsiteltävänä olevaan maakuntien rahoituslakiehdotukseen sisältyy
sote-kustannusten kasvun hillintää koskeva rahoituksen rajoitin. Rajoittimella tuetaan ta-
voiteltavaa 2,8 miljardin euron kustannusten kasvun hillintää vuoden 2029 loppuun men-
nessä. Tällaista rajoitinta ei ehdoteta tulevan maakunnan muita tehtäviä koskevaan rahoi-
tukseen.

Maakuntien muutosvaiheen ja uuteen rahoitusjärjestelmään siirtymisen tueksi rahoitus-
lakiin esitetään otettavaksi käyttöön siirtymäajaksi erityinen harkinnanvarainen rahoitus-
erä. Sillä voidaan tasoittaa rahoitusjärjestelmän muutoksen vaikutuksia yksittäisille maa-
kunnille. Harkinnanvarainen rahoitus olisi käytettävissä siirtymäaikana vuosina 2020—
2023.

Arvoisa puhemies! Tämä täydentävä esitys sisältää myös jo eduskunnan käsittelyssä
olevaan voimaanpanolakiin lisättävän säännöksen sosiaali- ja terveydenhuollon sekä pe-
lastustoimen valtionavustusten takaisinperinnästä luopumiseksi. Tarkoituksena on varmis-
taa, että uudistuksen vaikutusten seurauksena kunnilta tai kuntayhtymiltä ei perittäisi epä-
tarkoituksenmukaisesti takaisin kyseisiin toimitiloihin myönnettyjä valtionavustuksia.

Arvoisa puhemies! Tässä tiivistetysti se, miten olemme rahoituslakiehdotusta täydentä-
mässä. Esityksen myötä maakuntien rahoituslaki täydentyy kattamaan kaikki maakuntien
tehtävät.

14.08 Timo Heinonen kok: Arvoisa rouva puhemies! Kiitos ministerille hyvästä esitte-
lystä. Maakuntalaissahan on ehdotettu säädettäväksi myös muiden kuin sosiaali- ja ter-
veyshuollon, pelastustoimen ja ympäristön ja terveydenhuollon tehtävien siirtymisestä
maakunnille, ja tämä lista on varsin pitkä.

Olen tästä asiasta, jonka nyt haluan myös tässä keskustelussa esille nostaa, käynyt kes-
kustelua ministerinkin kanssa jo aiemmin, sillä yksi, sinänsä aika pieni mutta mielestäni
aika merkittävä, tehtävä on tältä listalta pois. Toivoisin, että eduskunnassa vielä harkittai-
siin sen lisäämistä myös näihin niin sanottuihin maakuntien vapaaehtoisiin tehtäviin. Se
koskee siis virkistysalueyhdistyksien toimintaa. Meillä Suomessa on kaiken kaikkiaan yh-
deksän maakunnallista virkistysaluetoimintaa järjestävää yhdistystä, jotka toimivat siis ny-
2



Pöytäkirjan asiakohta PTK 58/2017 vp
kyisten maakuntahallitusten ja maakuntahallinnon alaisuudessa. Nyt tämä uusi laki ei tun-
nista tällaista toimintaa lainkaan. Nämä eivät ole siis puhtaasti mitään luonnonsuojelutoi-
mijoita vaan ennen muuta jokamiehenoikeuksiin liittyviä ja virkistystoimintaan liittyviä
organisaatioita, jotka hankkivat tällaisia kuntalaisille tärkeitä alueita jokamiehenoikeuksil-
la kaikkien luontoliikuntakäyttöä varten.

Valtio on osallistunut näihin maahankintoihin merkittävillä osuuksilla. Ensin maakun-
nat keräävät tietyn väestöpohjaisen maksun, ja sitten valtio tukee näitä 3—50 prosentilla
kauppahinnasta. Nyt toivoisin, että eduskunnassa näitä maakuntahallinnon lakeja käsitel-
täessä vapaaehtoisten toimintojen listalle lisättäisiin myös tämä virkistysalueyhdistysten
jatko, sillä tällä hetkellä maakunnissa valmistellaan jo erilaisia hallintohimmeleitä yhden
tärkeän, sinänsä pienen mutta tärkeän, toiminnan jatkon turvaamiseksi. Se ei ole mielestä-
ni lainkaan järkevää.

14.10 Tytti Tuppurainen sd: Arvoisa rouva puhemies! Hallitus on tuonut eduskunnalle
käsiteltäväksi esityksen maakuntien rahoituslain täydentämisestä sosiaali- ja terveyspalve-
luiden ulkopuolisten tehtävien osalta. Esitys on pääministeripuolueen kannalta tärkeä. Sen
myötä maakuntatasolle rakentuva uusi hallinnon porras saa tehtäväkenttänsä ja rahoituk-
sensa. Sote-uudistus on toki sekin tärkeä, mutta kyseessä on keskustan lempilapsi.

Hallituksen esityksessä eduskunnan budjettivalta vähenisi merkittävästi maakuntien
saadessa enemmän päätösvaltaa niille siirtyvien tehtävien rahoittamisessa. Vaikka pohjim-
miltaan rahoitusvastuu tulisi säilymään valtiolla ja valtio budjetissaan määrittelisi maakun-
nille annettavan yleiskatteisen rahoituksen kokonaismäärän, maakunnat saisivat kuitenkin
itse päättää, miten määrärahoja käyttävät.

Maakuntien tasolle rakentuvan hallintomallin keskeinen ongelma tulee esille juuri teh-
tävien ja rahoituksen eroissa, vallan ja vastuun erkanemisessa toisistaan. Valtio on siirtä-
mässä huomattavan rahoituksen maakuntien päätösvaltaan. Itsehallinnossa, paikallisten ja
alueellisten kysymysten tuntemisessa, ei sinänsä ole mitään väärää. Se on periaate, johon
nojaudutaan kunnallisten palveluidenkin järjestämisessä. Tässä on kuitenkin merkittävä
ero: kunnat vastaavat ainakin osasta rahoituksestaan. Niissä mietitään tarkoin, mihin kun-
talaisilta kerätyt rahat käytetään. Uusi maakuntahallinto käyttää valtion rahaa. On vaara,
että siitä tulee isännätöntä ja emännätöntä rahaa.

Toinenkin murroskohta vallan ja vastuun välillä on ilmeinen. Sekin liittyy alueen tunte-
miseen: Maakunnat pääsevät päättämään työllisyyteen ja elinkeinoihin liittyvistä asioista.
Ne eivät kuitenkaan kanna vastuuta seurauksista.

Arvoisa puhemies! Asia, johon haluan erityisesti kiinnittää huomiota, on yleiskatteelli-
sen rahoitusmallin vaikutukset työvoimapalveluihin. Työvoimapalvelut tulevat siirtymään
maakunnille, ja tähän liittyen riski piilee siinä, että työvoimatoimet saattavat jäädä nykyis-
tä vähemmälle huomiolle, kun maakuntien vastuulla eivät ole työttömyydestä aiheutuvat
taloudelliset menot, sillä valtio vastaa työttömyysetuuksien kustannuksista. Tähän lisätty-
nä vielä se, että niin kutsutun kasvupalvelukertoimen, 18 §, myötä maakunnan saama ra-
hoitus määräytyy sen mukaan, kuinka korkea työttömyys maakunnassa on. Sen sijaan, että
työvoimapalveluiden rahoitus siirretään yleiskatteelliseen rahoitusmalliin, tulisi työvoima-
poliittisten toimien rahoitus pitää vahvemmin valtion ohjauksessa ja rahoituksen pitäisi
olla korvamerkittynä maakunnille. Esitys jättääkin avoimeksi kysymykseksi sen, miten
turvataan, ettei maakuntien välille pääse syntymään alueellisia eroja maakuntien itse saa-
dessa päättää näiden määrärahojen käytöstä.
3



Pöytäkirjan asiakohta PTK 58/2017 vp
Arvoisa puhemies! Hallituksen esittämä rahoitusmalli on selkeästi tarkoitettu välivai-
heen ratkaisuksi. Se tulee vastaansanomattomasti näkyviin jo siitä, että rahoituksen tasoa ei
riittävästi olla tarkistamassa, riittäviä indeksikorotuksia ei tule. Ehkä kyseessä on yhden-
lainen säästölaki, sellainen, jolla vastuu siirretään tuleville hallituksille, tai sitten järjestel-
mä on viritetty siten, että joudumme lopulta palaamaan ajatukseen maakuntien omasta ve-
rotusoikeudesta. Maakuntaveroissa olisi puolensa, hyvät ja huonot. Ne lisäisivät päätösval-
lan ja rahoitusvastuun kytkentää. Toisaalta niiden myötä veroaste nousisi ilman näkyvää,
hyvää syytä. Joka tapauksessa olisi rehellistä kertoa, mihin ollaan menossa. Tämä laki on
tilapäinen, ja sen taustalla on politikointi, ei niinkään alueiden kehittäminen.

14.14 Merja Mäkisalo-Ropponen sd: Arvoisa puhemies! Tässä lakiesityksessä on kysy-
mys niin sanotuista non-sote-palveluista ja niiden palvelujen osalta rahoituksen valtavasta
muutoksesta. Rahoitusvastuu säilyy valtiolla, mutta eduskunnan budjettivalta kapenee
huomattavasti. Valtion budjetissa osoitettaisiin jatkossa vain maakuntien kokonaisrahoi-
tus, jonka parametrit olisi laissa säädetty. Maakunta päättäisi sitten itse, mihin haluaa rahat
käyttää.

Tähän esitykseen liittyy monia kysymyksiä. Esimerkiksi minkä takia non-sote-palvelui-
den toimeenpanoa halutaan hajauttaa maakunnille, kun se hallituksen omankin arvion mu-
kaan lisää kustannuksia ja edellyttää uusia keskittämisratkaisuja? Yleiskatteellisen rahoi-
tusmallin suurin riski on siinä, että maakunnat käyttävät non-sote-palveluihin vähemmän
resursseja kuin mitä valtio tällä hetkellä käyttää. Maakunnissa todennäköisesti halutaan pa-
nostaa sote-palveluihin ja muut palvelut uhkaavat jäädä vähemmälle huomiolle.

Erityisen huolissani olen työvoimapalvelujen tulevaisuudesta. Tämä huoli on tullut esil-
le myös työelämä- ja tasa-arvovaliokunnan monissa asiantuntijakuulemisissa. Huomionar-
voista on, että valtiolla ei olisi jatkossa työkaluja vaikuttaa työvoimapolitiikan rahoituksen
määrään. Huolestuttavaa on myös se, että nykyinen malli, jossa valtio on pystynyt osoitta-
maan aktiiviseen työvoimapolitiikkaan lisärahoitusta suhdannetilanteiden mukaan, pois-
tuu. Kun tähän lisätään vielä non-sote-palveluiden laskennallisen rahoituksen riittämättö-
mät indeksikorotukset ja se, että STM:n työttömyyskorvausmomentilta maksettu palkka-
tuki uhkaa poistua kokonaan, niin rahoituksen riittämättömyys alkaa olla melkoinen ongel-
ma. Jos vielä TYP-toiminnan kaltainen toiminta heikkenee, vaikeutuu tai jopa poistuu ko-
konaan, niin kohta ollaan professori Mikko Mäntysaaren kuvaamassa tilanteessa, jossa
työttömyyden torjunnasta ollaan siirrytty työttömien torjuntaan. Hallituksen monet muut-
kin työttömyyden hoidon esitykset ovat nimittäin viemässä tähän samaan suuntaan.

Suuri kysymysmerkki on myös se, mikä motivoi maakuntia panostamaan aktiiviseen
työvoimapolitiikkaan, kun työttömyysetuuksien kustannukset rahoitetaan valtion toimesta
ja sosiaalivakuutusmaksuilla. Samoin verotulot kertyvät valtiolle ja kunnille. Kaiken hui-
puksi maakunnan rahoitus riippuisi työttömien määrästä. Työmarkkinatuen sakkomaksut
eivät poista tätä työttömyyden alentamisen kannusteiden vähäisyydestä johtuvaa ongel-
maa. Kunnilla työllistämisen motivaationa on tälläkin hetkellä ainakin verotulojen kasvu.

Arvoisa puhemies! Tämä lakiesitys on hyvä esimerkki siitä, että nyt mennään liian isoil-
la askelilla eteenpäin. Kohta kukaan ei hahmota, mitä ollaan tekemässä ja mitä seurauksia
milläkin lakiesityksellä on. Olisi ollut paljon järkevämpää toteuttaa sote-uudistus ensin ja
edetä vasta sitten maakuntauudistukseen. Nyt synnytetään täysin uusi hallinnon taso, jolle
kootaan erilaisia huonosti yhteensovitettavissa olevia asioita. Tästä voi tulla vielä aikamoi-
nen sotku.
4



Pöytäkirjan asiakohta PTK 58/2017 vp
14.18 Ben Zyskowicz kok (vastauspuheenvuoro):  Arvoisa rouva puhemies! Pidän työ-
voimapalveluja tärkeinä, mutta samalla ihmettelen tätä keskustelua maakuntien päätösval-
lasta. Lähes päivittäin saamme lukea lehdistä ja kuulla muualta asiantuntijalausuntoja,
joissa arvostellaan sitä, että tulevien maakuntien itsehallinto, oma päätösvalta jää kovin ka-
peaksi. Ja samanaikaisesti, kun käydään eri asioita läpi, kuten nyt tässä työvoimapalveluita
tai valiokunnissa sote-asioita, arvostellaan sitä, että kansalaisten yhdenvertaisuuden kan-
nalta maakuntien päätösvalta on jäämässä liian laajaksi. Minun mielestäni pitää tiedostaa
se, että jos ja kun olemme luomassa maakuntaitsehallintoa, niin tämä itsehallinto, aivan ku-
ten kuntienkin kohdalla, pitää sisällään tietynasteista omaa päätösvaltaa, joka voi johtaa ja
käytännössä johtaakin erilaisiin tilanteisiin eri maakunnissa.

Puhemies Maria Lohela: Käydään hetki debattia, tässä on useampia vastauspuheenvuo-
roja pyytäneitä.

14.19 Eero Heinäluoma sd (vastauspuheenvuoro):  Arvoisa puhemies! Tässähän saattaa
olla sellainenkin päätöksentekotilanne, jossa molemmat edustaja Zyskowiczin kuvaamat
vaihtoehdot ovat tosia. Eli on asioita, joissa maakunnalle todellakaan ei jää itsenäistä pää-
tösvaltaa, se toimii lähinnä valtion maksukonttorina. Sitä voi perustellusti arvostella muun
muassa niillä perusteilla, mitä maakuntien ja ylipäänsä kuntien itsehallintoon paneutuneet
tutkijat ovat tehneet. Ja sitten toisaalta täällä työvoimahallinnon puolella, työllisyyspalve-
lujen puolella on aito huoli siitä, että kun rahoitus on sitä samaa rahaa, jonka voi käyttää
muualla, niin käykö niin, että nämä työllisyyden hoitoon liittyvät tehtävät jäävät toteutta-
matta sen takia, että rahaa joudutaan käyttämään sosiaali- ja terveyspalvelujen puolelle,
kun sillä puolella on sitten kuitenkin menokatot olemassa suhteessa kokonaisrahoitukseen.

14.20 Merja Mäkisalo-Ropponen sd (vastauspuheenvuoro): Arvoisa puhemies! Kysy-
mys on kyllä myös yhdenvertaisuudesta. On kyseenalaista yhdenvertaisuuden kannalta, jos
maakunnissa on kovin erilaiset palvelut. Jos ajatellaan nyt esimerkiksi pitkäaikaistyötöntä,
niin jossain maakunnassa hän saattaa saada koulutusta, erilaista tukea ja ohjausta ja jossain
toisessa maakunnassa ei. Eli kysynkin ministeriltä: onko tähän edes millään tavalla ajatel-
tu tämmöisiä minimipalveluita, jotka voitaisiin turvata, asuipa ihminen ja olipa pitkäai-
kaistyötön missä maakunnassa tahansa, että se ei jäisi täysin maakuntien ratkaisuvallan al-
le?

14.21 Heli Järvinen vihr (vastauspuheenvuoro):  Arvoisa rouva puhemies! Kun sote- ja
maakuntauudistusta lähdettiin tekemään, oli kaikilla selkeä päämäärä siitä, että yhdenver-
taisuutta ja ihmisten tasa-arvoa pitää lisätä. Nyt maakunnille aiheutetaan kuitenkin koh-
tuullisen omituinen tilanne, kun maakunnalla on oikeus päättää vain menoista mutta ei
lainkaan tuloista. Maakunta ei saa siis päättää verotusoikeudestaan, maakunta ei saa päät-
tää lainanotosta, ei investoinneista, mutta maakuntapäättäjät joutuvat parhaansa mukaan
päättämään siitä, miten valtiolta saadut rahat ohjataan eteenpäin ja millaisiin tarkoituksiin.

On ilman muuta selvää, että se huoli, joka tässäkin salissa on jo sanottu siitä, että yhden-
vertaisuus ei toteudu vaan päinvastoin eriarvoisuus saattaa pahentua, on tosiasia. Meille on
tulossa hyvin erilaisia maakuntia, joissa palvellaan eri tarkoitusta, toteutetaan erilaisia
asioita. Iso huoli on siitä, että kun rahoitus on yleiskatteellista, niin työllistämispalveluihin
5



Pöytäkirjan asiakohta PTK 58/2017 vp
rahaa ei enää löydy, kun hoidetaan niitä lonkkaleikkauksia. Miten turvataan se jatkossa,
[Puhemies koputtaa] että eri maakuntien asukkaat olisivat yhdenvertaisia keskenään?

14.22 Toimi Kankaanniemi ps (vastauspuheenvuoro): Arvoisa rouva puhemies! On tie-
tysti selvä, että paras malli olisi se, että olisi maakuntavero, jonka maakunta itse päättäisi,
mutta tässä aikataulussa kun nyt edetään, niin siihen ei ole mahdollisuuksia. Toivottavasti
myöhemmin selvitetään se. Sitten meille jää voimaan lainsäädäntö, joka antaa työttömälle
niin kuin kaikille muillekin maakunnan asukkaille tietyt oikeudet, ja niihin maakunnan on
vastattava. Ihmettelen tätä, että sosiaalidemokraatit arvostelevat tätä rahoitusmallia. Tämä
on kuitenkin keino, jolla maakunnan itsehallintoa vahvistetaan, kun se saa könttärahan, ja
kun maakunnat ovat erilaisia, niin maakunnan päättäjät, demokraattisesti valitut päättäjät,
voivat sitten painottaa niitä tarpeita, jotka kussakin maakunnassa on. Ja lähden siitä, että
työllisyys on kaikkien tavoite, hyvä, korkea työllisyysaste.

14.23 Jari Myllykoski vas (vastauspuheenvuoro):  Arvoisa rouva puhemies! Täytyy sa-
noa, että aika ristiriitaisin tuntein tätä ottaa vastaan, kun työkalupakissa on vain yksi ele-
mentti, jolla pitäisi sitten huolehtia erilaisissa maakuntarakenteissa olevia erilaisia ongel-
mia, ja siinä mielessä yhdenvertaisuus kyllä todellakin vaarantuu. Se on totta kai selvä, että
jokainen maakunta sitten omassa muassaan päättää siitä, mikä on se kaikkein tärkein, ja
maakuntahallinnon poliittisin voimasuhtein valitut hallinnot sitä hoitavat. Onko keskiössä
se, että me haluamme huolehtia meidän vanhuksistamme mahdollisimman hyvin ja kunni-
akkaasti? Onko meillä kärjessä se, että työllisyys on kuitenkin se yksi kaikkein tärkeim-
mistä asioista, millä myös rahoitetaan sitten näitä vanhusten hoivapalveluita tai, niin kuin
edustaja Järvinen sanoi, lonkkaleikkauksia? Kyllä me olemme melkoisessa ristiriidassa sii-
tä, kuinka Suomessa tasavertaisuus tämän myötä voi toteutua.

14.25 Stefan Wallin r (vastauspuheenvuoro): Arvoisa puhemies! Kiinnitin huomiota pie-
neen mutta alueellisesti hyvinkin tärkeään yksityiskohtaan, nimittäin saaristoliikentee-
seen. Tällä hetkellä Varsinais-Suomen ely-keskus on vastuussa koko maan saaristoliiken-
teen järjestämisestä, ja tämän esityksen mukaan tämä vastuu siirrettäisiin nyt kokonaan
valtiolta maakunnille. On tiedossa myöskin se, että 90 prosenttia kaikesta saaristoliiken-
teestä tapahtuu Varsinais-Suomen alueella, joten pitäisin suotavana, että tämä järjestämis-
vastuu jatkossa annettaisiin kokonaisuudessaan Varsinais-Suomen maakunnalle ja että
valtio myöskin antaisi sitten sen tarvittavan rahoituksen vähintäänkin nykyisen palveluta-
son ylläpitämiseksi.

Jag anser alltså att Egentliga Finlands förbund, som i dag har 90 procent av all skärgårds-
trafik på sitt område, också i framtiden borde vara den ansvariga myndigheten när det gäl-
ler att upprätthålla och sköta skärgårdstrafiken. Hoppas ministern kan bekräfta att så här
kommer att gå.

14.26 Peter Östman kd (vastauspuheenvuoro): Arvoisa puhemies! Ministeri vakuutti pu-
heessaan, että työ maakuntalain ja sosiaali- ja terveydenhuollon järjestämisestä annetun
lain voimaanpanosta jatkuu tiiviinä valiokunnassa. Hyvä näin, koska kaikki aikataulut
paukkuvat.
6



Pöytäkirjan asiakohta PTK 58/2017 vp
Ict-lösningar spelar en avgörande roll i hur hela den här landskaps- och social- och hälso-
vårdsreformen kommer att lyckas, och som vi vet är tidtabellen ytterst kort för detta mas-
siva projekt. Jag skulle fråga ministern om ni verkligen är övertygad om att vi kommer att
ha ett gemensamt fungerande ic-system den dag reformen träder i kraft. Det är skäl att
komma ihåg att om systemen inte fungerar så är det risk för både patientsäkerheten och för
människoliv.

Sote-uudistuksen onnistuminen on siis kiinni monista osista ja niiden onnistumisesta, jois-
ta yksi on muun muassa toimivat ict-järjestelmät. Kysyn ministeriltä: missä vaiheessa
mennään ict-hankkeiden suhteen? On syytä muistaa, että jos järjestelmät pettävät, kyse voi
olla ihmishengestä ja potilasturvallisuudesta.

14.27 Timo V. Korhonen kesk (vastauspuheenvuoro):  Arvoisa puhemies! Ymmärrän
kyllä täällä esitetyt huolet muun muassa työllisyyden hoidosta, mutta tämä yleiskatteelli-
nen rahoitus on myös osa itsehallintoa. Minä kyllä luotan monella tavalla maakuntiin.
Minä en tiedä maakuntaa, missä ei oltaisi huolissaan maakunnan työttömyyden hoidosta.
Uskon kyllä siihen, että maakunnassa itse tiedetään, mikä on omalle maakunnalle parem-
pi, tiedetään paljon paremmin kuin täällä ministeriössä. Mutta tähän rahoitushuoleen liit-
tyen, miten on, ministeri: Kun nyt tämä rahoitusjärjestelmä on olemassa, onhan nyt kuiten-
kin sillä tavalla, että hyvin aktiivisesti seurataan, millä tavalla tämä rahoitus tulee jatkossa
maakuntien tarpeisiin vastaamaan? Ja kuinka suuri herkkyys meillä sitten on reagoida
mahdollisiin rahoitusvajeisiin?

Puhemies Maria Lohela: Otetaan vielä edustajat Viitanen, Lindtman ja Uotila, ja sitten
ministerin puheenvuoro.

14.28 Pia Viitanen sd (vastauspuheenvuoro): Arvoisa rouva puhemies! Juuri edellisessä
puheenvuorossa ihan oikeutetusti kysyttiin, miten varaudutaan siihen tilanteeseen, että
maakunnissa nämä resurssit ovat riittävät. Se on ihan oikeasti aito huoli, mistä ollaan pal-
jon keskusteltu.

Toinen asia, mistä myös tässä salissa on aikaisemmin keskusteltu, on se huoli, mikä nyt-
kin tuli esiin, eli tässä tilanteessa näillä malleilla on suuri vaara, että käy niin, että työvoi-
mapalvelut ihan oikeasti jäävät vaille riittäviä resursseja. Joka ikinen ymmärtää sen, että
työllisyyden hoito, kaikki aktiivitoimet ovat aivan olennaisia asioita myös siinä, että tule-
vaisuudessa voimme nämä palvelut turvata. Siksi tämä on todella mielestäni iso, oikeutet-
tu huoli, ja toivoisin, että sitä voitaisiin myös hallituksen päässä analysoida tätä päivää tar-
kemmin. On aivan selvää, että kun on tietty määrä rahaa ja aivan pakko ja välttämätöntä ja
oikein huolehtia sosiaali- ja terveyspalveluista hyvin, niin sitten jos siinä varjolla monien
syiden summana käy niin, että varaa ei enää riitäkään riittävään aktiivisuuteen työllisyy-
den hoidon suhteen, niin olemme todella hankalassa tilanteessa. Siksi, puhemies, minusta
tämä huoli ei ole merkityksetön.

14.29 Antti Lindtman sd (vastauspuheenvuoro): Arvoisa puhemies! Varmaan me kaikki
olemme samaa mieltä, että kaikissa maakunnissa kaikki tulevat maakuntapäättäjät ovat tie-
tenkin huolissaan työllisyydestä ja varmasti sydäntä hoitaa asia löytyy. Mutta tämän esi-
7



Pöytäkirjan asiakohta PTK 58/2017 vp
tyksen ongelma on se, että nyt tämä oikeastaan sinetöi sen, että jatkossa tässä maassa työl-
lisyyden hoito jää markkinoiden armoille.

Tämän hallituksen aikana kokoomuksen kovan linjan tukemana tässä maassa loppuu
työmarkkinapolitiikka, keskitetyt sopimukset, joilla voitaisiin koordinoida, sovittaa fi-
nanssipolitiikkaa yhteen. Työvoimapolitiikka on ollut tapa tasata suhdanteita. Nyt se vie-
dään tästä pois, ja se tulee täysin riippuvaiseksi näistä sote-menoista. Ei meille jää enää mi-
tään suhdannekomponenttia, mitään työkaluja, joilla pystyttäisiin vaikeisiin suhdanneti-
lanteisiin varautumaan, vaan ainoa keino on sopeuttaa. Ainoa jousto tässä on sopeutus.
Tämä on markkinamiesten unelma. Ei jää päätöksentekijöille enää keinoa puuttua työttö-
myyteen tämän hallituskauden aikana niin, että sillä vaikutusta olisi. Ainoa keino on so-
peutusleikkaus [Puhemies koputtaa] ja työttömyysturvaleikkaukset. Jos tämä menee läpi,
leikkauksia on luvassa lisää.

14.30 Kari Uotila vas (vastauspuheenvuoro): Arvoisa puhemies! Kyllähän se on niin, että
jos työvoimapalvelut markkinaehtoistetaan ja yksityistetään, niin kyllä siinä menee erit-
täin keskeinen osa pohjoismaisesta hyvinvointimallista ja sen keskinäisestä vastuujaosta.

Täällä puhutaan kauniisti maakuntien itsehallinnosta. Ei ole todellista itsehallintoa, kun
ei ole verotusoikeutta, kun ei ole taloudellista itsenäisyyttä. Maakuntien koot ovat aivan...
Espoo on toiseksi suurin kaupunki, Espoossa kaupunginosista muutama on samankokoi-
nen kuin pienimmät maakunnat, puhumattakaan Uudenmaan maakunnan koosta.

Elikkä tämä koko maakuntauudistus on torso kaiken kaikkiaan, ja sehän syntyy vain täl-
laisen lehmänkaupan seurauksena. Se on tosi surullista, ja nyt tuolla asiantuntijakuulemi-
sissa on väläytelty, että kun rahat loppuvat pienimmistä maakunnista, niin sitten on pakko-
liittyminen. En tiedä, montako maakuntaa meillä kymmenen vuoden päästä sitten on.

Puhemies Maria Lohela:  Ministeri Vehviläinen, enintään 5 minuuttia, ja sitten voidaan
jatkaa debattia.

14.32 Kunta- ja uudistusministeri Anu Vehviläinen:  Arvoisa puhemies! Tästä opposi-
tion kritiikistä jään kyllä hämmentyneeksi siinä, että toisaalta arvostellaan sitä, että edus-
kunnan budjettivalta kapenee ja se päätöksenteko menee sinne maakuntiin, ja toisaalta sit-
ten arvostellaan siitä, että maakunnilla ei ole riittävästi itsehallintoa. Tämä on vähän vai-
keasti yhteensovitettavissa.

Mutta sitten totean tähän yhdenvertaisuuskysymykseen: Meillä on Manner-Suomessa
295 kuntaa, ja ne vastaavat tällä hetkellä myös sosiaali- ja terveyspalveluitten järjestämi-
sestä, osittain tuottamisesta ja sitten rahoittamisesta. Ja kun puhutaan yhdenvertaisuudes-
ta, niin nyt tällä hetkellä kyllä todellakin voidaan todeta, että ei ole sitä yhdenvertaisuutta.
On varmasti ihan selvä asia, että leveämpiä hartioita tähän hommaan tarvitaan, että voi-
daan kaikille kansalaisille tarjota sosiaali- ja terveyspalvelut säällisellä tavalla.

Sitten minä totean tästä rahoitusasiasta: Kun tarkasti kuuntelitte, niin se sote, pelastus ja
ympäristöterveydenhuolto ovat 17,5 miljardia euroa, ja se rahoitus perustuu hyvin pitkälle
THL:n kriteereihin, eli se on se suurin osa. Suurin osa maakuntien tehtävästä on tätä sote-
tehtävää, ja niin sen pitää ollakin — se on niin tärkeä asia.

Mutta sitten on tämä muiden tehtävien rahoitus, josta äsken kerroin, että miljardi on sitä
yleiskatteelliseen menevää ja 3 miljardia jää tänne erillismomenteille, ja nyt puhutaan näis-
tä. Minä haluan todellakin todeta sen, että kyllä meidän pitäisi myös täällä eduskunnassa
8



Pöytäkirjan asiakohta PTK 58/2017 vp
luottaa enemmän siihen, että maakunnissa ja alueilla ne päättäjät ajattelevat sen alueensa ja
maakuntansa etua ja he tuntevat ne erityisasiat, millä he katsovat, että oma maakunta voi
lähteä kasvuun — vaikka Lapissa matkailu, joka onkin lähtenyt kunnolla kasvuun, tai mikä
buusti Varsinais-Suomessa kaiken kaikkiaan on. Voisimmeko me täällä, kansallisessa par-
lamentissa, luottaa siihen, että siellä tunnetaan parhaiten ne erityisasiat, joissa päästään
eteenpäin? Ja tämä liittyy tähän kasvupalveluasiaan. Te tiedätte, että kasvupalvelulaki on
se sisältölaki, jossa on tarkemmin näistä työvoimapalveluista ja kasvupalveluista, yrityk-
siin liittyvistä asioista, sisältöä.

Mutta sen kiistän jyrkästi, ettemmekö eduskunta ja me täällä pystyisi enää vaikuttamaan
tämän jälkeen työvoimapalveluiden rahoitukseen. Meillä on valtion budjetti, ja kuten äs-
ken sanoin, niin ainakin toistaiseksi nämä maakunnat lähtevät liikkeelle sillä tavalla, että
valtio rahoittaa ne, joten se on kyllä myös meidän käsissämme täällä, miten paljon sinne
työvoimapalveluihin sitä rahoitusta annetaan.

Sitten kysymys siitä, jätetäänkö pitkäaikaistyöttömät tai heikommin työllistyvät oman
onnensa nojaan: Totta kai meillä on olemassa edelleenkin lainsäädäntö, substanssilainsää-
däntö, ja samalla tavalla kuin soten puolella järjestäjä on maakunta myös näitten työvoi-
ma- ja kasvupalveluitten osalta järjestäjä on maakunta. Se on maakunnan vastuulla, ja täs-
säkin taas ajattelen, että ei kai voi olla tärkeämpää tehtävää maakunnalla kuin yrittää saada
mahdollisimman moni ihminen töihin. Sehän on ihan selvä asia, että meidän pitää tällä ta-
valla ajatella.

Sitten minä totean tästä, kun täällä käytettiin sanaa "non-sote-palvelut". Jos minä voin
sanoa, niin minä en pidä sitä hirveän hyvänä terminä, koska se määrittää nämä muut tär-
keät tehtävät, jotka liittyvät vaikka työvoimapalveluihin ja vaikka tienpitoon ja näihin mui-
hin tehtäviin, vain soteen nähden muina tehtävinä. Eihän se näin ole. Ne ovat tärkeitä teh-
täviä, niin kuin me kaikki kaiken kaikkiaan tiedämme.

Östman kysyi näistä ict-asioista. Niistä toistan sen, mitä puoliväliriihessä linjattiin. Eli
kaiken kaikkiaan kehyksissä tälle kaudelle on se noin 900 miljoonaa euroa, plus on tehty
pääomituspäätös siitä sote-ict-kehittämisyhtiöstä, että siihen laitetaan 90 miljoonaa. Siitä
tehdään lähiviikkoina päätös, ja se mahdollistaa isot panostukset kaiken kaikkiaan. Tämä
kokonaisuus on tosi tärkeä, ja jokainen meistä ymmärtää, että myöskään valinnanvapaus ja
tämä sote-järjestelmä eivät voi toimia ennen kuin tietojärjestelmät toimivat kunnolla.

Sitten edustaja Korhonen kysyi, miten reagoidaan rahoitustarpeeseen. Siitä esityksestä,
mikä teillä nyt täällä on käsittelyssä, te näette, että siinä puhutaan viiden vuoden siirtymä-
ajasta: mitä se tarkoittaa sitten tämän vuoden tasossa, kun meillä on laskettu se rahoitus vii-
delle vuodelle tämän vuoden tasossa. Ja korostan sitä, että olkaa varovaisia, älkää täysin
luottako niihin tämän vuoden rahoitustasolaskelmiin. Rahoituslaskelmat tarkentuvat vielä
monta kertaa ennen kuin ollaan niissä vuoden 2019 luvuissa, jotka tehdään vuosien 17—18
keskiarvon perusteella. Ja sitä korostan, että me olemme varautuneet siirtymävaiheen osal-
ta tällä harkinnanvaraisella rahoituksella, ja se on tärkeä asia, koska ei kukaan halua, että
mikään maakunta joutuisi heti huonoon tilanteeseen ja ei pystyisi tuottamaan niitä tehtäviä.

Puhemies Maria Lohela: Jatketaan debattia.

14.37 Tarja Filatov sd (vastauspuheenvuoro): Arvoisa puhemies! Norsu syödään yleen-
sä palasina, mutta nyt tuntuu siltä, että se haukataan yhdellä haukkauksella, ja siinä on iso
riski, että osa toiminnoista hukkuu ja tukehtuu tähän mekanismiin.
9



Pöytäkirjan asiakohta PTK 58/2017 vp
Sote-puolella meillä on aika tiukka lainsäädäntö, joka kertoo, mitä palvelua ihmisille on
tarjottava ja mitkä ovat sen asiakkaan oikeudet. Mutta mikäli nyt luonnosvaiheessa oleva
kasvupalvelulaki toteutuu, niin se tarkoittaa sitä, että meidän työvoimapalvelulaistamme
puretaan valtaosa ja sinne jää ikään kuin vapaakenttä, jossa maakunnat saavat päättää, min-
kälaisia palveluja he ostavat ja tilaavat ja minkälaisia palveluja he työttömille tarjoavat tai
työnhakija-asiakkaille. Tässä piilee se iso riski, kun samaan aikaan valtiotasolla säädetään
laki, joka edellyttää työtöntä joko saamaan töitä itsellensä tai osallistumaan aktiivitoimiin,
ja jos ei onnistu löytämään aktiivitoimia tai työtä, niin työttömyysturva alenee. Mutta maa-
kuntatasolla meillä ei ole lainsäädäntöä, joka velvoittaisi maakunnan tarjoamaan näitä ak-
tiivitoimenpiteitä. Tästä näkökulmasta [Puhemies koputtaa] ihmiset ovat hyvin erilaisessa
asemassa eri puolilla Suomea riippuen siitä, mikä työmarkkinatilanne on.

14.38 Ben Zyskowicz kok (vastauspuheenvuoro): Arvoisa rouva puhemies! Maakuntien
rahoitusjärjestelmässä on varmasti jatkossakin kehitettävää, eikä tämä laki ja lainsäädän-
tökokonaisuus missään mielessä ole viimeinen sana tässä asiassa.

Mutta kyllä minun mielestäni on ristiriitaista, että samaan aikaan valitetaan maakuntien
liian vähäistä päätösvaltaa asioihin ja toisaalta valitetaan sitä, että eri maakunnissa palve-
lut tulevat olemaan vähän erinäköisiä ja ihmiset joutuvat erilaisiin tilanteisiin. Tämähän
kuuluu itsehallintoon. Jos täällä, kuten edustaja Järvinen, vaatii lisää itsehallintoa, niin it-
sehallinnon lisääminen ja vahvistaminen tarkoittaa lisää erilaisia tilanteita eri ihmisille.
Näin toimii maakunnissa tämä asia ja näin toimii kunnissa. Meillä on esimerkiksi sivistyk-
selliset perusoikeudet kuntien varassa, ja totta kai me tiedämme, että kouluolot eri kunnis-
sa ovat hyvin erilaiset, mutta se johtuu kuntien itsehallinnosta.

14.39 Eero Heinäluoma sd (vastauspuheenvuoro):  Arvoisa puhemies! Edustaja Zysko-
wicz vertasi tätä maakuntauudistusta kuntien itsehallintoon. Tässähän on se megalomaani-
nen ero toteutuksessa, että valtio päättää maakuntien menojen enimmäismäärän ja ilmoit-
taa, että paitsi että maakunnilla ei ole omaa tulopohjaa, ne eivät myöskään saa edes vel-
kaantua. Valtio huolehtii tällä leikkurimenettelyllä siitä, että menoja ei ylitetä. Ja siitähän
seuraa tietenkin se huoli, että sitten, jos menokatto tulee vastaan, sen lopputuloksena on,
että ei voida taata nykyisiä minimipalveluja, jotka nykyisen kuntien hoitaman systeemin
mukaan kuuluu hoitaa.

Ja tämä sama on toisinpäin. Sitten kun on asioita, jotka eivät ole terveyden päälle, niin
kuin työllisyyden hoito, kunnat voivat tulla tilanteeseen, että kun ei ole säädetty, mitä nämä
työllisyyspalvelut ovat, niin sieltä sitten karsitaan.

Ikävä kyllä, edustaja Zyskowicz, niin käsittämätön kuin tämä ongelma onkin, juuri täl-
laisen ongelman te olette onnistuneet tänne eduskuntaan tuomaan.

14.41 Ben Zyskowicz kok (vastauspuheenvuoro): Arvoisa rouva puhemies! Itsehallintoa
on erilaista. Meillä Suomessa tunnetaan vaikkapa myös Ahvenanmaan itsehallinto, ja tai-
taa saamelaiskäräjilläkin olla jonkinlainen itsehallinto joissakin asioissa. En siis varsinai-
sesti rinnastanut maakuntien ja kuntien itsehallintoa. Toki tunnen ja tiedän, että niissä on
paljon eroja.

Toin esiin sen, että itsehallinnon idea johtaa siihen, että eri yksiköissä, näissä itsehallin-
nollisissa yksiköissä, ihmiset ovat erilaisissa tilanteissa. Jos me otamme tämän päivän kun-
nallisen itsehallinnon, niin me tiedämme, että joissain kunnissa terveyskeskukset eivät
10



Pöytäkirjan asiakohta PTK 58/2017 vp
maksa mitään ja joissain toisissa maksavat, me tiedämme, että joissain on erilaisia lukioita,
joissain ei ole mitään lukioita ja niin edelleen. Ja kuitenkin kyse on sivistyksellisistä perus-
oikeuksista.

Aivan samalla tavalla maakuntien itsehallinto tulee johtamaan siihen, että on erilaisia
käytäntöjä ja tilanteita, ja tämä asia ei ratkea sillä eikä ratkeaisi sillä, että niillä olisi vero-
tusoikeus.

14.42 Eero Heinäluoma sd (vastauspuheenvuoro): Arvoisa puhemies! Olennaistahan on,
että tällä hetkellä on kuitenkin meidän palveluihin, useimpiin kuntien tekemiin palvelui-
hin, säädetty minimitaso, joka kunnan täytyy täyttää. Meillä on jopa normistoa siitä, miten
vanhuksia pitää hoitaa, mikä palvelutaso minimissään pitää olla. Sitäkin tosin kritikoi-
daan, onko se riittävä.

Mutta tässä uudessa systeemissä pulma on, että valtio panee tämän pakkomenokaton
päälle ja sen jälkeen jää arvoitukseksi, tulevatko uudet maakunnat pärjäämään niin, että ne
voisivat edes tämän nykyisen minimitason taata oman maakuntansa jäsenille. Ja sitä on pe-
rustellusti arvosteltu ja tästä ollaan perustellusti huolissaan.

Minusta olisi viisainta tunnustaa, että tämä huoli on aiheellinen. Eikä tämä ole vain niin,
että oppositio pelaa mörköjä, koska tätä kritiikkiä esittävät enimmäkseen ja kaikkein ko-
vimmin asiantuntijat, viimeksi tuoreessa Helsingin Sanomissa, jossa erittäin rajusti arvos-
teltiin tätä hallituksen valitsemaa suuntaa.

14.43 Mikko Kärnä kesk (vastauspuheenvuoro):  Arvoisa rouva puhemies! Hivenen
hämmästyneenä täytyy kyllä kuunnella tätä opposition kritiikkiä, erityisesti näistä tähän
uudistukseen liittyvistä työllisyyskysymyksistä. Edellisellä hallituskaudella toteutettiin
ennätyksellisen suuret valtionosuusleikkaukset kunnilta, riippumatta siitä, että kunnilla on
valtavasti erilaisia työllisyyden hoitoon liittyviä lakisääteisiä tehtäviä. Haluaisin kysyä:
missä se teidän huolenpitonne oli silloin, kun näitä leikkauksia tehtiin? 

Tämä maakuntauudistus on erinomainen uudistus. Tämä toteuttaa läheisyysperiaatetta.
Tällä siirretään valtaa keskushallinnolta maakuntapäättäjille. Tehdään päätöksiä siellä lä-
hempänä ihmisiä, ja aivan kuten edustaja Korhonen ansiokkaasti totesi, yleiskatteellinen
rahoitus on osa itsehallintoa. On aivan selvää, että tätä rahoitusjärjestelmää on seurattava,
kuten edustaja Zyskowicz sanoi. Varmastikaan tästä ei valmista tule, mutta eteenpäin men-
nään, ja se on tärkeintä. 

14.44 Tytti Tuppurainen sd (vastauspuheenvuoro): Arvoisa puhemies! Meidän kritiik-
kimme iso kuva on kuitenkin se, että meidän mielestämme tässä isossa uudistuksessa olisi
tullut mennä sote edellä, sosiaali- ja terveyspalveluiden uudistus edellä, ja tämä muu kuin
sote, sanottakoon sitä nyt non-soteksi, olisi täytynyt laatia hallitusti ja kaikki vaikutukset
huolella arvioiden. 

Nyt huolestuttaa erityisesti nämä työvoimapalvelut ja se, miten käy työllisyyden hoidon
ja erityisesti pitkäaikaistyöttömien. Se johtuu, puhemies, siitä, että maakunnalla ei ole riit-
täviä taloudellisia kannustimia työttömyyden hoitoon. Ensinnäkin maakunnassa olevat
työttömät saavat työttömyysetuutensa sosiaalivakuutuksesta, eikä maakunta kanna vastuu-
ta kustannuksista. Mutta toinenkin puoli on: maakunta ei myöskään kerää veroja, vaan
kaikki maakunnasta saatavat verotulot tilitetään valtiolle tai kunnille. Näin ollen maakun-
nalla ei ole intressiä kehittää ja parantaa alueensa työllisyyttä, ja tämä huoli on aivan ai-
11



Pöytäkirjan asiakohta PTK 58/2017 vp
heellinen, että aktiivinen työvoimapolitiikka jää heitteille, ja tälle on ihan taloudelliset pe-
rusteet. Senpä tähden me oppositiossa toivomme, että nämä työllisyyden hoidon määrära-
hat olisivat korvamerkittyjä. 

14.45 Mika Kari sd (vastauspuheenvuoro):  Arvoisa rouva puhemies! Kunnallisen ja
maakunnallisen itsehallinnon perusta on ollut subsidiariteettiperiaate, jolla päätöksente-
koa viedään mahdollisimman alas siihen tasoon, jossa ovat kuntalaiset veronmaksajat ja
sitä kautta myös kuntien päättäjät. Nyt olemme hallintovaliokunnassa päässeet kuulemaan
kesken olevista lainsäädännön uudistuksista, ja vaikka en tähän kuulemiseen viittaa, voin
viitata median tietoihin, niin kuin edustaja Heinäluoma. Asiantuntijoiden huoli tästä maa-
kuntien itsehallinnosta tai kunnallisesta itsehallinnosta on tosi ja aito. Miten voi maakun-
nasta puhua itsehallinnollisena alueena, jos maakunnalla ei ole verotusoikeutta, ei yleistä
toimialaa, valtion palvelukeskukset ohjaavat menokatoilla ja niin edelleen? Mitä, ministe-
ri, tuumitte vertauksesta: maakunnallinen itsehallinto käsitteenä kuulostaa lähes yhtä kau-
niilta kuin joissain kommunistisissa maissa kansandemokratia? Kaksi kaunista sanaa, mut-
ta yhdistelmänä ei välttämättä toteuta ehkä sitä demokratiakäsitystä, mikä meillä kuntalai-
silla on.

14.46 Timo V. Korhonen kesk (vastauspuheenvuoro):  Arvoisa puhemies! Tietysti täy-
tyy sanoa, että tämä esitys ei ole täydellinen ja sitä on syytä vielä reivata. Totta kai tämä ra-
hoitus, maakuntavero, on yksi merkittävä osa itsehallintoa. On myönteistä huomata, että
täällä opposition puolella nyt on hyvin selkeä kannatus sille, että jatkossa maakuntavero on
malli, joka on syytä ottaa käyttöön. Mutta tähän itsehallintoon liittyy myös monia muita
asioita, muun muassa rahoituksen osalta tämä yleiskatteellisuus. Maakunnilla on maakun-
tavaltuusto, maakuntavaalit, oikeus päättää organisoitumisesta. Maakunnilla on sopimus-
valtuus, sopimusvapaus, mahdollisuus tehdä omaa kehittämistyötä. Maakunnilla on myös
yleistä toimivaltaa, kunhan se ei ole ristiriidassa kuntien päätösvallan kanssa. Eli kyllä täs-
sä maakuntahallinnollisessa uudistuksessa on myös erittäin paljon niitä elementtejä, jotka
ovat tunnuksenomaisia nimenomaan itsehallinnolle.

14.47 Sirpa Paatero sd (vastauspuheenvuoro): Arvoisa rouva puhemies! Tuosta listasta-
han, mitä edustaja Korhonen tuossa esitti, siis puuttuu olennainen osa tämän rahoituksen li-
säksi, ja se on tietenkin yleinen toimivalta, että maakunta saisi päättää, mitä toimintoja te-
kee, tekeekö niitä yhdessä kunnan kanssa, tekeekö pelkästään yksinään vai mitenkä. Tämä
on aika merkittävä.

On kiva, jos voi jakaa rahaa, jonka potin saa käteensä, mutta se iso kuva ja iso ongelma
tässä on se, jos ei pysty edes määrittämään, mikä on tarve, koska tarve oletettavasti vaihtuu
myöskin vuosittain. Ja kun on kerran sinne sote-puolelle laitettu se 3 miljardin leikkuri,
niin eittämättä se tekee sitten painetta näille muille sektoreille. En minä ymmärrä. On kiva,
että se laskentakaava on erilainen ja indeksit ovat erilaiset sotella ja tällä muulla toiminnal-
la, mutta kun sitten on kuitenkin yleiskatteellinen budjetti, niin tietenkin se tullaan leikkaa-
maan sitten sieltä pois. Ja riippuen maakunnan poliittisista voimasuhteista voi olla, että jos-
sain arvostetaan ympäristöä enemmän, toisessa työllisyyttä enemmän, kolmannessa sotea
enemmän, ja se tulee sitten näkymään riippumatta siitä tarpeesta.
12



Pöytäkirjan asiakohta PTK 58/2017 vp
Kysymys ministerille, kun mainitsitte tämän [Puhemies koputtaa] harkinnanvaraisen:
onko niin, että se harkinnanvarainen on pois siitä kokonaispotista, mitä sitten tullaan
myöntämään näille köyhille?

14.49 Matti Semi vas (vastauspuheenvuoro):  Arvoisa puhemies! Jäin miettimään tätä
työllistämistä, ja jotteivät ongelmat lopu, niin tämä siirtymävaiheen tilanne koskettaa kui-
tenkin kunnissa yleensä näitä keskitettyjä työvoimapoliittisia ratkaisuja, joita on tehty:
kunnissa on keskitettyjä keittiöitä, kiinteistönhoito ja kaikkea tämmöistä. Kun näistä ero-
tetaan se porukka pois, mikä siirtyy maakunnille, se aiheuttaa sitten välittömästi yt-neuvot-
telut, ja yt-neuvottelujen aikana työllistäminen, tämmöinen tukityöllistäminen — näihin
paikkoihinhan tukityöllistettyjä on paljon käytetty — estyy. Tästä tulee eittämättä semmoi-
nen tilanne, että hyytyykö vuoden 2018 aikana tämä koko työllistämismäärärahojen käyttö
siinä vaiheessa, jolloin pitkäaikaistyöttömät eivät saa töitä eikä ole työkohteita, ja sitä kaut-
ta heikentyy meidän työllisyysaste, ja myös hallituksen tavoitteet heikentyvät siinä samal-
la.

14.50 Joona Räsänen sd (vastauspuheenvuoro):  Arvoisa puhemies! Nyt kun puhutaan
näiden soten ulkopuolisten tehtävien rahoituksesta, niin on myös syytä huomioida, että näi-
den tehtävien toimeenpanon hajauttaminen nykyisistä valtion virastoista kaikille 18 maa-
kunnalle uhkaa lisätä kustannuksia, ja tätähän ei tässä rahoituksessa ole juurikaan otettu
huomioon. Hallitushan itsekin omissa papereissaan toteaa, että näiden tehtävien hoidon
turvaaminen on edellyttänyt useita keskittämisratkaisuja ja tehtävien siirtyessä maakunnil-
le tarvitaan useiden tehtävien tulokselliseksi hoitamiseksi edelleen keskittämisratkaisuja.
Silloinhan tulee kysymys, että jos nyt tehtävänä on hajauttaa kaikki ne soten ulkopuoliset
tehtävät, mitkä ovat olleet nyt valtion virastoilla, 18 maakunnalle, tämä luultavasti lisää
jonkun verran kustannuksia ja ne rahathan ovat jälleen pois sitten niiden tehtävien hoidos-
ta, ja jotta näissä kustannuskatoissa pysytään, niin sitten joudutaan jälleen jossain vaihees-
sa keskittämään näitä palveluja. Nyt olisi kyllä hyvä, että ministeri vastaisi siihen, miten
tämä on otettu tässä asiassa huomioon.

14.51 Sari Essayah kd (vastauspuheenvuoro): Arvoisa rouva puhemies! Edustaja Kärnä
täällä aiemmin oli huolissaan viime kaudella tapahtuneesta kuntien roolista kasvu- ja työl-
lisyyspalveluitten kohdalla. Minä sanoisin, että minä olen tämän esityksen kohdalla erit-
täin huolissani nyt tällä kaudella siitä, koska nyt kun järjestämisvastuu siirtyy maakunnil-
le, niin täällä selkeästi sanotaan, että on tarkoitus siirtää pääasiallisesti palvelutuotanto
markkinaehtoiseen tuotantoon ja maakunnan rooli on aivan viimesijainen.

Tässä minun mielestäni sivuutetaan se, mitä tänä päivänä kunnilla on nimenomaan näis-
sä kasvu- ja työllisyyspalveluissa, mitä osaamista siellä on, mitä motivaatiota siellä on, mi-
ten nimenomaan niitten omien verotulojen varmistamiseksi halutaan kunnissa tehdä työtä
niin kasvupalveluitten, työllisyyspalveluitten eteen, erityisesti nämä hyvät kuntakokeilut,
joissa on ollut näitä moniammatillisia tiimejä auttamassa pitkäaikaistyöttömiä työllisty-
mään. Millä tavalla tulevaisuudessa kunta enää pystyy olemaan mukana näissä? Täytyykö
kunnan perustaa osakeyhtiö — siinä ei ole kyllä mitään liiketaloudellista logiikkaa — jotta
se voisi olla esimerkiksi tarjoamassa kasvupalveluita siellä maakunnan alla?
13



Pöytäkirjan asiakohta PTK 58/2017 vp
14.52 Toimi Kankaanniemi ps (vastauspuheenvuoro):  Arvoisa rouva puhemies! Tällä
hetkellä on niin, että valtion budjetissa pitkällä 51 momentilla on tietty määräraha. Esimer-
kiksi kaksi vuotta sitten kävi niin, että Rinteen—Ihalaisen viimeinen budjetti oli mitoitettu
niin, että tuo määräraha loppui toukokuussa ja sitten jouduttiin katsomaan, miten loppu-
vuosi eletään. Virkamiehet ministeriöissä valmistelevat ja ministerit päättävät sen määrä-
rahan jaosta ely-alueittain. Onko se demokratiaa? Eihän se määräraha siitä miksikään muu-
tu. Nyt se jaetaan maakunnille, joissa demokraattinen päätöksenteko on pohjana, ja näin
edetään viisaaseen suuntaan. Ihmettelen syvästi sitä, että sosiaalidemokraateilla on kauhea
pelko demokratiaa kohtaan ja vahva rakkaus byrokratiaa kohtaan. Muuttakaa nyt vähitel-
len jo demokratian linjoille teidänkin näkemyksenne. Maakuntiin tulee vastuulliset päättä-
jät, ja silloin hoidetaan ne asiat, mitkä nähdään tarpeelliseksi. On myös menetelmä sille, jos
määrärahat loppuvat, miten silloin menetellään.

14.53 Antti Lindtman sd (vastauspuheenvuoro):  Arvoisa puhemies! Viime aikoina ja
viime viikkoina kritiikkiä vapaata demokratiaa kohtaan ja puoluedemokratiaa kohtaan on
kyllä kuulunut lähinnä perussuomalaisten eduskuntaryhmän sisältä.

Mutta, arvoisa puhemies, ensinnäkin Kärnälle: Jos te kerran olitte niin huolissanne val-
tionosuusleikkauksista, niin miksi te leikkaatte lisää valtionosuuksia? Ja vielä lisäksi leik-
kaatte maakuntaindeksiä, joten voi sanoa, että maakuntien valtionosuuksia leikkaatte. Näin
nimittäin tilanne on, ei yritetä antaa liian ruusuista kuvaa.

Kankaanniemelle: Mitä tulee näihin työllisyysmenoihin, niin tämä on juuri esimerkki
siitä, minkä takia työllisyyspolitiikka on osa suhdannepolitiikkaa. Opposition valtavan,
valtavan työn tuloksena hallitus ei suostunut toteuttamaan Rinteen mallia, mutta suostui to-
teuttamaan edes sen, että tänä ja ensi vuonna työttömyystukia voidaan rahoittaa STM:n
työttömyysturvamomentilta, jotta saadaan työttömyysturvamenoja aktiiviseen käyttöön.
Nyt tämä ei ole enää mahdollista. Eli kun se, mitä te juuri hehkutitte, on loistava työkalu,
niin nytten te rikotte tämän työkalun. Perussuomalaiset jättävät työllisyyden hoidon mark-
kinaherroille. [Puhemies koputtaa] Tämäkin on osoitus siitä, että takki kääntyy niin, että
suhina käy.

Puhemies Maria Lohela: Sitten ministeri Vehviläinen, 3 minuuttia.

14.55 Kunta- ja uudistusministeri Anu Vehviläinen:  Arvoisa puhemies! Ensinnäkin,
kyllä on juuri niin kuin Heinäluoma otti esille, että ei tietenkään voi olla velanotto-oikeut-
ta, jos ei ole verotusoikeutta. Kaikki meistä nyt sen varmasti ymmärtävät, että ne kulkevat
käsi kädessä.

Mutta sitten totean vielä tähän itsehallintokeskusteluun, että olen varma, että hallintova-
liokunta on siitä kuullut paljon myös asiantuntijoita, ja ketkä eivät ole hallintovaliokunnas-
sa, voivat tutustua vaikka professori Siv Sandbergin aika laajaankin artikkeliin ja kirjoituk-
seen siitä, missä katsotaan, minkälaisia alueellisia itsehallintoja on eri maissa. Kun täällä
sanotaan verotusoikeudesta, niin kun katsotte, niin Länsi-Euroopan maista vain Ruotsilla
on alueellisesti kattava oma verotusoikeus. Norjassa verotusoikeuden, sen veron tason,
päättää Norjan valtio. Ei se ole kovin itsehallinnollista. Verotusoikeuden lisäksi itsehallin-
nollisuudessa on kysymys siitä, onko suorat vaalit, mikä on päätöksenteon taso muuten-
kin, miten laajaa asiakokonaisuutta se koskee, onko niin sanottua yleistä toimialaa vai onko
lailla säädetyt tehtävät ja onko sitten esimerkiksi vaikka jonkinlaista valvontavaltaa kun-
14



Pöytäkirjan asiakohta PTK 58/2017 vp
tiin. No, sitä varmaan meistä kukaan ei halua, että näillä maakunnilla tulisi sitä olemaan. It-
sehallinnollisuus ei ole aivan yksiselitteinen kysymys, että jokainen voi sitä pikkuisen it-
sekin maalata, mitä sillä tarkoittaa.

Edelleenkin minä kiistän jyrkästi, etteikö maakunnilla olisi halukkuutta vastata siitä
työllisyysasiasta. Mikään ei maakunnalle ole tärkeämpää kuin että on hyvä työllisyysaste,
se on ihan selvä asia. Mikä siinä on perimmäinen kysymys? Kun maakunnilla on sote-pal-
veluista järjestämisvastuu, niin mikä on sen tärkeämpää kuin se, että on hyvinvoivat ihmi-
set, jotka ovat työkykyisiä ja tarvitsevat sote-palveluita entistä vähemmän? Tämä on mi-
nusta aika yksinkertainen asia.

Sitten edustaja Paatero kysyi näistä harkinnanvaraisista, onko se siitä kokonaisuudesta
pois. Niin kuin äsken sanoin, on tarkoitus, että harkinnanvarainen on ensimmäisen kerran
käytössä vuonna 2020, eihän se voi olla aikaisemmin tietenkään vielä käytössäkään. Me
olemme alustavasti lähteneet siitä, että se otettaisiin tästä kokonaisuudesta järjestelmän si-
sältä. Mutta niin kuin minä sanoin, siitä päätetään kyllä silloin, kun päätetään vuoden 2020
budjetista, ja silloinhan päätetään siitä, otetaanko erillistä vai tästä järjestelmän sisältä.

Sitten edelleenkin, vielä Joona Räsänen kysyi näistä muista tehtävistä, että kasvavatko
kustannukset. No, monta kertaa on niin, että todellakin uudistuksen alussa tulee uudistuk-
sen alkuun liittyviä kustannuksia, kun järjestelmiä laitetaan yhteen, ja vaikka tämän digi-
talisaation myötä varmaan siinä kustannukset kasvavat. Mutta jokainen ymmärtää, että jat-
kossa, pidemmän päälle, kun saadaan uudistus toimimaan, on totta kai järkevämpää, että
on yksi järjestäjä. Siinä voidaan tukipalveluita käyttää yhteisesti, eikä niin kuin tällä het-
kellä on, että näitä tehtäviä, mitä tulevat maakunnat tekevät, tällä hetkellä tehdään 400:ssa
eri organisaatiossa. Eli kyllä kustannukset tulevat myös alenemaan.

Puhemies Maria Lohela: Vielä vastauspuheenvuorot edustajille Mäkisalo-Ropponen,
Kärnä, Filatov ja Zyskowicz, ja sitten jatketaan puhujalistaa.

14.58 Merja Mäkisalo-Ropponen sd (vastauspuheenvuoro):  Kiitos, arvoisa puhemies!
Huoli työvoimapolitiikan tulevaisuudesta on kyllä edelleenkin aiheellinen, vaikka kuunte-
lin korvat höröllä ministerin vastauksia, sillä kyllä tämä yleiskatteellisuus tarkoittaa sitä,
että jos sosiaali- ja terveyspalveluihin käytetään laskennallisia kustannuksia enemmän ra-
haa, niin työvoimapolitiikkaan jää käytettäväksi vähemmän rahaa. Eikä ole kysymys siitä
tahdosta vaan siitä, että jos joudutaan sillä olemassa olevalla rahalla panostamaan eri asioi-
hin, niin kyllä minä pahoin pelkään, että pitkäaikaistyöttömien palveluista tingitään ensim-
mäisenä. Sen takia minä kysyinkin sitä, mihin en saanut vastausta, että eikö ole edes aja-
teltu sitä, että pitkäaikaistyöttömien palveluille olisi edes jonkunlainen minimitaso, että
joka maakunnassa turvattaisiin tietynlaiset palvelut niillekin ihmisille, jotka eivät itse osaa
vaatia ja joilla on niitä tiettyjä erityisiä palvelutarpeita. Kysyn myöskin sitä, miksi kunnat
eivät voisi jatkossakin huolehtia pitkäaikaistyöttömien palveluista. Eikö tätä olisi ollut
mahdollista ajatella näin, koska kunnilla on intressi järjestää niitä? [Puhemies koputtaa]
Monet kunnat ovat viestittäneet sitä omaa tahtoaan, [Puhemies koputtaa] että se kuuluisi
erittäin hyvin heidän toimenkuvaansa edelleenkin.

14.59 Mikko Kärnä kesk (vastauspuheenvuoro): Arvoisa rouva puhemies! Aivan ensim-
mäiseksi tervehdin kyllä suurella ilolla sitä mielenkiintoa, jota oppositio on nyt esittänyt
maakuntaverotusta kohtaan. On ehdottoman tärkeää, että tämä malli rahoituksen järjestä-
15



Pöytäkirjan asiakohta PTK 58/2017 vp
miseksi nyt myös selvitetään perin pohjin ja katsotaan, voidaanko siihen siirtyä tulevaisuu-
dessa.

Edustaja Lindtmanille muistutan kyllä, että tämä hallitus on määrätietoisesti vahvista-
nut kuntataloutta. Voitte tilata ne laskelmat vaikkapa Kuntaliitosta. Sieltä selkeästi osoite-
taan, että me olemme kyenneet parsimaan niitä virheitä, joita edellinen hallitus kuntatalou-
den leikkauksissaan teki.

Mutta yksi asia minua hämää, ja se on se, että oppositio puhuu nyt kauniisti läheisyys-
periaatteen toteuttamisesta mutta samaan aikaan vaaditaan korvamerkittyjä määrärahoja
esimerkiksi työllisyyteen. Eli nyt, arvoisa oppositio, teidän pitää päättää, haluatteko te li-
sää itsehallintoa vai lisää keskushallintoa, haluatteko te läheisyysperiaatetta vai haluatteko
te kaukaisuusperiaatetta, koska kumpaakin te ette voi saada.

15.00 Tarja Filatov sd (vastauspuheenvuoro): Arvoisa puhemies! Edustaja Kärnän edel-
liseen puheenvuoroon on todettava, että aktiivinen työvoimapolitiikka ei koskaan ole ollut
kuntien vastuulla. Se kuuluu lainsäädännöllisesti valtion vastuulle. Viime kaudella sitä
siirrettiin ja tehtiin kuntakokeilu, josta tuli hyviä tuloksia, ja kunnat ottivat käyttöön sellai-
sia uusia malleja, jotka ovat auttaneet pitkäaikaistyöttömyyden alentamisessa. Nyt me
olemme purkamassa noita malleja, ja tästä kasvupalvelulaista ja niistä uudistuksista, mitä
tältä puolelta on tullut, puuttuu monta sellaista rahoitusinsentiiviä, jotka ovat saaneet kun-
nat toimimaan siten, että pitkäaikaistyöttömyys on alentunut, ja jotka ovat saaneet esimer-
kiksi meidän sosiaali- ja terveyspalvelut ja työvoimapalvelut toimimaan paremmin yhdes-
sä.

Se, että vaikkapa maakuntalakiin tai kasvupalvelulakiin kirjoitetaan kauniisti, että tarvi-
taan monialaista palvelua työttömille, ei toteudu, jos meillä on toisella puolella yhden pörs-
siyhtiön omistama sote-keskus ja toisella puolella toisten yritysten tarjoamat työvoimapal-
velut, vaan sinne tarvitaan niitä rahoituskannustimia. Kunnatkin kiinnostuivat enemmän
pitkäaikaistyöttömyydestä sen jälkeen, kun työmarkkinatukeen tuli kannustinmaksu, [Pu-
hemies koputtaa] ja ne ymmärtävät sen yhteyden, joka liittyy pitkäaikaistyöttömyyden
alentamiseen ja verotulojen kertymään, [Puhemies koputtaa] mutta maakunnilla tätä ei ole.

15.02 Ben Zyskowicz kok (vastauspuheenvuoro):  Arvoisa rouva puhemies! Edustaja
Kari muisteli vanhoja ja puhui kansandemokratioista. Minä totean tästä aiheesta vain sen,
että demokratialla ja kansandemokratialla on yhtä vähän yhteistä kuin esimerkiksi tuolilla
ja sähkötuolilla.

Mutta jos puhutaan tästä päivän aiheesta, niin ymmärrän kyllä huolen näiden eri palve-
lujen minimisäädöksistä. Näitä sisältölakeja tietysti on eri sektoreilla, ja on valtakunnalli-
sen lainsäätäjän asia sitten tarvittaessa näiden sisältölakien kautta asettaa tiettyjä minime-
jä, niin kuin esimerkiksi sote-palveluissa on asetettu. Mutta vieläkin minua hämmentää se
ristiriita, että samanaikaisesti oppositiosta vaaditaan vahvempaa itsehallintoa, esimerkiksi
verotusoikeutta ja yleistä toimialaa, ja samanaikaisesti sitten ollaan huolissaan siitä, että
kun päätösvalta siirtyy maakunnille, niin se johtaa eri maakunnissa erilaisiin tilanteisiin.
Tämä on aivan oleellinen osa itsehallinnon ideaa.

Puhemies Maria Lohela: Jatketaan puhujalistaa.
16



Pöytäkirjan asiakohta PTK 58/2017 vp
15.03 Antero Laukkanen kd: Arvoisa rouva puhemies! Tässä kuulemisessa ja asian kä-
sittelyssä rahoitusosuuksien painopisteisiin on tullut paljon hyviä uusia muutoksia, ja ne
ovat tasapainottaneet niitä pelkoja, mitä ainakin Uudenmaan alueella oli, missä pohdittiin,
tuleeko tämä maksamaan niin paljon osuuksien kasvuna Uudenmaan kunnille, erityisesti
nyt pääkaupunkiseudun suurille kaupungeille, ynnä muuta. Ne ovat tässä nyt hyvällä taval-
la minusta muuttuneet, ja siitä kiitos ministerille, että on niitä huolia kuunneltu ihan oikeas-
ti ja se näkyy täällä.

Sellaisen olisin nostanut esiin, että täällä on tämä "Rahoituksen määräytymisperustei-
den maakuntakohtaiset vaikutukset", ja siellä todetaan sivun 15 alalaidassa viimeisessä
kappaleessa: "Maakunnan rahoituksen muutos tapahtuisi porrastetusti viiden vuoden siir-
tymäkauden aikana." Kysyisin: kun tämä rahoitus on porrastettu, onko tässä ajateltu, että
myös tiettyjen palveluiden siirtyminen tänne uuteen maakuntaan olisi enemmän vaiheistet-
tu kuin mitä nyt osaa täältä teksteistä löytää? Eli menevätkö nämä käsi kädessä, kysyisin. 

Sitten täällä seuraavalla sivulla 16 on tämä rahoitustason lasku, eli tässä on 3,4 prosen-
tin rahoitustason lasku. Tässä pohtii, että kun tämä on vuoteen 2017 laskettu, niin mikä on
se ajatus tässä. Kuinka nopea on tämä reagointimahdollisuus sitten siihen, jos meinaavat
tässä uudistuksen helteessä ikään kuin loppua nämä rahat kesken samalla, kun järjestetään
palveluita? Jos rahoitus ei toimi, siitä tulee sitten ylimääräistä painetta.

Sitten olisin kysynyt tästä vaiheesta, jossa juuri tällä hetkellä olemme: On tämä niin sa-
nottu valmistelurahoitus, ja ainakin Uudenmaan osuudesta tällä hetkellä — ministeri on
varmaan siitä tietoinen — meidän huolemme on se, että rahat eivät riitä tähän valmistau-
tumiseen. Onko tähän tulossa jotain nyt muutosta sen mukaan, mitä Uudenmaan liitto on
todennut, joka nyt tässä suunnittelee tätä koko muutosta tällä valtavalla alueella, ja siellä
meinaavat rahat loppua ihan lähtöruutuun?

Vielä sitten neljäntenä kysyisin tästä, kun nyt on käynyt ilmi, että ict-rahoitus myös
näyttäisi olevan asiantuntijoiden mielestä hieman riittämätön, ja sitten tämä aikaikkuna
näille muutoksille, jotka pitäisi toteuttaa vuoden 2019 alkuun mennessä, on sulkeutunut.
Eli vaikka nämä kaikki muut elementit asettuisivat kohdilleen, sitten kuitenkin näyttää sil-
tä, että tässä ict-järjestelmien muutoksessa ja yhteensovittamisessa ja niin edelleen aikaik-
kuna on sulkeutunut. Onko tähän tulossa jotain siirtymäkautta, jotta olisi mahdollista edes
jossakin päin Suomea päästä maaliin tämän muutoksen kanssa? 

Näitä tämmöisiä vilpittömiä kysymyksiä nousi nyt ensimmäisessä vaiheessa.

15.07 Sirpa Paatero sd:  Arvoisa rouva puhemies! Tähän suureen pakettiin, jota kaikki
kahdeksan puoluetta viime kaudella lähtivät tekemään, kuuluivat sosiaali- ja terveyden-
huollon palvelut. Sosiaali- ja terveydenhuollon palvelut ovat olleet ne, joista on oltu huo-
lissaan jo pitkän aikaa, ja en missään kohtaa ymmärtänyt, ennen kuin muutama kuukausi
hallitusohjelmaneuvottelujen jälkeen, että puhuttiinkin monimuotoisista maakuntaliitok-
sista tai maakunnista, jolloinka ihmetyksekseni yhtäkkiä olikin puhetta kuntien lomituspal-
veluista, ely-keskusten palveluista, avin palveluista, elikkä jotenkin on semmoinen olo,
että samanaikaisesti halutaan siis laittaa kaikki nämä sekaisin. Sosiaali- ja terveydenhuol-
lon palvelut, jotka ovat siis massiivinen siirto maakunnille, on kyllä itsessään jo niin suuri
harjoitus, että olisin toivonut, että olisi keskitytty siihen ja hoidettu se kunnolla ja vasta sen
jälkeen aloitettu sitten tämä muu myllerrys.

Toinen yleinen ongelma on se, että tämän kokonaisuuden hallinta tässä talossa on ym-
märrettävästi hankalaa, koska nämä tulevat palasina. Minä ymmärrän sen erittäin hyvin,
17



Pöytäkirjan asiakohta PTK 58/2017 vp
sillä paketti on niin suuri, että se ensimmäinen tuhat sivua ja sen jälkeen tulleet palaset sii-
hen ja sitten erillinen valinnanvapauslainsäädäntö ovat niin suuria käsiteltäväksi sekä hal-
lituksessa, ministeriöissä että eduskunnassa. Mutta milloin tästä saadaan semmoinen koko-
naiskuva — sitä olisi myöskin helpottanut se, että me olisimme keskittyneet siihen asiaan,
mistä koko eduskunta, kaikki puolueet olivat samaa mieltä, elikkä olisi muutettu sosiaali-
ja terveydenhuollon palveluiden järjestämistä suuremmille hartioille. Mutta nyt siis ollaan
tekemässä jotakin muuta. Näiden palasien käsittelyssä on minusta, sanon nyt sen ääneen,
myöskin kohtuutonta, että kun nämä lait ovat tulleet kuukausikaupalla myöhässä tähän ta-
loon, niin sitten me saamme arvostelua hallituspuolueelta ja jopa pääministeriltä siitä, että
aikataulut pitää pitää. On kohtuutonta, että pääministeri arvostelee kaikkia kansanedusta-
jia, jotka tekevät töitä niissä valiokunnissa, joissa nämä asiat ovat käsittelyssä, todella ah-
kerasti kuunnellen satoja asiantuntijoita, yrittäen paikata niitä kohtia, mitkä tähän lainsää-
däntöön ovat eittämättä jääneet aukoiksi.

Mutta sitten varsinaiseen aiheeseen. Itsehallinnosta ei voi minun mielestäni puhua, jos ei
ole mahdollisuutta määrittää tarvetta. Kunnilla itsehallinto rahoituksen osalta on tietysti
verotusoikeus, mutta se liittyy siihen, että kun tiedetään, kuinka paljon siihen sivistykseen,
sosiaali- ja terveydenhuoltoon, teidenpitoon, rakentamiseen, infraan, kaikkeen tarvitaan
rahaa, sen jälkeen mietitään, mistä ja kuinka paljon sitä sitten miltäkin puolelta saadaan:
joudutaanko ottamaan lainaa, mitkä ovat valtionosuudet, paljonko kerätään verotuloja? Ja
nyt tässä mallissahan niin ei voi tehdä, vaan ennemmin on tehtävä niin, että tulee köntti ra-
haa ja sitten todetaan, mihin sitä voidaan jakaa ja mihin sitä ei voida jakaa. Se on varsin
suuri tämmöinen ajatuksellinen muutos, elikkä ei määritetä tarvetta ja tarpeen kautta rahoi-
tusta, vaan sen mukaan, mitä budjetissa sattuu tulemaan. Sen takia minun mielestäni tässä
kohtaa se on aika näennäinen itsehallinnollinen elementti jakaa sitä annettua pottia.

Sitten siihen kritiikkiin, miksi meillä sosiaalidemokraateilla on erityinen epäily siitä,
että jotkut sektorit jäävät ehkä vähemmälle. Se liittyy siihen, että sinne sote-puolelle on se
3 miljardin valtionosuuksien leikkuri jo kirjoitettu sisälle, tähän maakuntapuolellekin on
kirjoitettu indeksien leikkuri. Sitten sieltä on rajattu pois korvamerkittynä rahoituksena
maataloustuet, tienpito ja Euroopan unionin rahastojen rahoitus. Nämä ovat sieltä pois, jo-
tenka se sektori, jolta sitä voidaan vähentää, kapenee. Kun meillä on toisaalta tiedossa, että
ne sote-keskukset tulevat saamaan rahoituksensa pääasiassa kapitaatioperusteella elikkä
automaattirahoituksella, niitä ei voida muuttaa. Toisaalta meillä on tiedossa, että sosiaali-
ja terveydenhuollon puolella on paljon subjektiivisia oikeuksia, rajoituksia siihen, mitenkä
palvelut pitää ihmisille tarjota, ja ne toimialat, joissa sitä subjektiivista oikeutta ei ole, kuu-
luvat suurilta osin työhallinnon puolelle tai ympäristönsuojeluun, jotenka tämä ei ole pa-
hantahtoista sanontaa vaan realismia kaikille teille, jotka tulette olemaan maakuntapäättä-
jinä, jos tämä summa on kerran etukäteen määrätty.

Ja sitten tähän kysymykseen, mitä edustaja Räsänen jo otti esille. Jos meillä nykyisin yh-
deksässä tai viidessä elyssä toimivat palvelut, tai niin kuin täällä on esimerkiksi saaristo-
liikenne-esimerkki, yhdessä toimivat palvelut, hajotetaan nyt 18:aan ja sen jälkeen vastaus
on, että tehdään yhteistyötä mutta rahat ja henkilöstö on ensin pilkottu 18 pilkkeeseen, niin
se tehokkuus, joka tätä kautta tulee — minä en tiedä, millä logiikalla, koska samat puolu-
eet ovat olleet osin nyt hallituksissa tekemässä tämän uudistuksen, että niitä yhdistettiin.
Silloin se peruste oli se, että pitää hakea suurempia kokonaisuuksia, pitää hakea sitä, ettei
yhdessä maakunnassa katsota pelkästään jonkun elinkeinon tai jonkun muun puolelta ja
että siellä on vain yksi virkamies tekemässä niitä, vaan haetaan laajempia kokonaisuuksia,
18



Pöytäkirjan asiakohta PTK 58/2017 vp
vahvempaa päätöksentekoa, parempaa osaamista. Ja nyt tämä peruutetaan. Sen takia myös-
kään en ymmärrä, mitenkä nyt tässä kohtaa oli pakko hajottaa tämä avien, elyjen ja kuntien
muiden tehtävien osalta, kun kerran piti olla tekemässä sote-uudistusta. — Kiitos.

15.13 Tarja Filatov sd: Arvoisa puhemies! Pari sanaa tästä itsehallinnosta ja demokrati-
asta.

Ajattelen sillä tavalla, että kunnissa, kun valtuustot päättävät sen lainsäädännön pohjal-
ta, mitä meillä valtakunnallisesti on, mihin rahaa laitetaan ja minkäkin verran, niin kunta-
laiset äänestäessään voivat viestiä siitä, ovatko he valmiita maksamaan lisää veroja, jotta
voidaan saada laajemmat, paremmat ja laadukkaammat palvelut, vai tingitäänkö palveluis-
ta. Mutta nyt kun tullaan maakuntaitsehallinnon puolelle, niin siellä niillä äänestäjillä, jot-
ka äänestävät päättäjiä maakuntavaltuustoon, ei ole tätä viestin viennin mahdollisuutta.
Heillä on mahdollisuus viestiä siitä, mitä velvoitteita priorisoidaan, mutta se päätös, minkä
verran rahaa niiden järjestämiseen on, tulee muualta, ja tästä tulee tavallaan se ristiriita,
missä joudutaan painimaan: tarpeet ovat suuret, mutta sitten se sääntö, miten rahoitetaan,
tulee jostakin muualta. Sen vuoksi tämä on vähän hankalaa.

Tähän huoleen liittyy se, että kun sitten tietyllä könttäsummalla priorisoidaan palveluita
kansalaisten viestien näkökulmasta, niin uskon kyllä, että rollaattorimarsseja syntyy, jos
vanhustenpalveluista tingitään voimakkaasti. Jos terveyspalvelut eivät ole kohtuullisella
tolalla, niin ihmiset reagoivat voimakkaasti. Mutta sitten kun tullaan kaikkein vaikeimmas-
sa asemassa olevien pitkäaikaistyöttömien palveluihin, niin ei varmasti synny asiakkailta
painetta järjestää näitä palveluita, koska näillä ihmisillä ei ole sitä voimavaraa, jolla he
ikään kuin tuon tarpeen viestivät. Joskus näitä tarpeita jopa vastustetaan ja ollaan sitä miel-
tä, että "antakaa minun olla rauhassa älkääkä yrittäkö auttaa minua työmarkkinoille", jol-
loin on se huoli, että kun priorisoidaan rahankäyttöä, niin se prioriteetti kääntyy jonnekin
muualle.

Uskon täysin, niin kuin ministeri Vehviläinen, että maakunnissa on varmasti halu huo-
lehtia työllisyydestä, sen oman alueen työllisyydestä. Mutta minun on hyvin vaikea nähdä,
miksi vaikkapa Kanta-Hämeen maakuntahallituksen intressissä tietyllä rahasummalla oli-
si huolehtia vaikkapa sitten Päijät-Hämeen työvoiman saatavuudesta, jos ikään kuin se tu-
los menee jonkun toisen piikkiin. Mutta valtiovallalla on ollut tämä intressi, koska valtio-
vallan on pitänyt huolehtia koko työmarkkinoista, ja sen vuoksi mielestäni työmarkkina-
politiikassa valtiovallan rooli kokonaisuutena on merkittävä.

Huoli näiden sote-palveluiden ja vaikkapa työvoimapalveluiden välisestä suhteesta liit-
tyy siihen, että minä olen itse elänyt sen ajan, kun kunnat eivät olleet pätkääkään kiinnos-
tuneita pitkäaikaistyöttömistä. Olen käynyt jopa Kuntaliiton kanssa niitä keskusteluja, että
vastenmielinen ministeri Filatov haluaa siirtää työttömien terveydenhuollon kuntien vas-
tuulle, ja joutunut kysymään, että mistä lähtien se ei ole kuulunut kuntien vastuulle, koska
kyse oli sote-palveluista, työttömien sote-palveluista.

Mutta näiden rahoitusinsentiivien ja erilaisten kokeiluiden kautta me olemme saaneet
kiinnostusta lähelle hoitaa pitkäaikaistyöttömien palveluita, ja siihen on liittynyt raadolli-
sesti se, että kyse on verotuloista. Kyse on niistä kuluista, joita sote-puolella tulee, jos pit-
käaikaistyöttömyyttä ei hoideta. Kyse on ollut myös työmarkkinatuen kuntaosuudesta,
joka on luonut tämän kannustimen. Ja nyt tässä maakuntamallissa tällaista kannustinta ei
ole olemassa, ja se on se iso huoli. Sinne pitäisi rakentaa niitä insentiivejä, jotka kannusta-
19



Pöytäkirjan asiakohta PTK 58/2017 vp
vat siihen suuntaan, että myös pitkäaikaistyöttömistä huolehditaan, ei vain siitä työvoimas-
ta, joka on ikään kuin yritysten kiinnostuksen puolella.

Ja toinen asia. Uskon, että tässä salissa kaikki ovat samaa mieltä siitä, että TYP-konsepti
on ollut toimiva ja se on auttanut asioita eteenpäin. Siellä on ollut Kela, siellä on ollut so-
siaali- ja terveystoimi, ja siellä ovat olleet työvoimapalvelut. Silloin kun tätä alettiin raken-
taa, niin siinä vaiheessa valtiovalta yritti erilaisilla ohjausmekanismeilla saada sosiaalitoi-
men ja työhallinnon ja Kelan toimimaan paremmin yhdessä. Lakeihin kirjoitettiin tiukem-
pia määräyksiä, mutta mitään ei tapahtunut. Vasta sitten rupesi tapahtumaan, kun perustet-
tiin erilliset palvelupisteet, joissa näiden kolmen tahon oli pakko olla, ja tässäkin vaiheessa
sieltä aina joku yritti luistella karkuun. Nyt tuo on lakisääteistetty ja se on saatu toimimaan
ja tuottamaan tulosta. Tiedän, että kukaan ei halua tätä konseptia tahallaan hukata, mutta on
iso riski, että se häviää, jos ei ole sellaisia rahoituksellisia kannusteita, jotka pakottavat ne
sote-keskukset ja yksityiset työvoimapalveluja tuottavat tahot yhteistyöhön tuottamaan tu-
losta myös toisillensa, koska siinä tullaan siihen samaan tilanteeseen, että jos kaksi erillistä
yhtiötä tekee tulosta ikään kuin omin keinoinsa, niin sillä ei välttämättä ole kiinnostusta
auttaa sen toisen yhtiön tuloksen syntymistä, ellei siellä ole joku insentiivi.

Ja vielä tähän suhdannepolitiikkaan. Silloin, kun maakunnat päättävät siitä, miten he ra-
haa käyttävät, riski on, että kun ollaan kaikkein vaikeimmassa tilanteessa, niin myös siellä
maakunnassa on vaikea tilanne näiden muiden palveluiden tuottamisessa. Painotetaanko
silloin sitten aktiivista työvoimapolitiikkaa ja työttömien aktivointia? Tähän tarvittaisiin
valtion välineitä, jotta työvoimapolitiikka — niin koulutus, palkkatuettu työ kuin muutkin
toimet — säilyisi yhtenä suhdannepolitiikan välineenä, jolla ehkäistäisiin avointa pitkitty-
vää työttömyyttä, koska me kaikki tiedämme, mitä ikäviä asioita siitä seuraa, esimerkiksi
edellisen laman jäljiltä, jolloin yksi nuori sukupolvi jäi kokonaan sillä tavalla syrjään, että
sen työllisyysaste jäi alhaisemmaksi kuin pitemmissä kuvioissa.

Siksi olisi järkevää antaa työvoimapolitiikka kunnille, sinne, missä ihmiset ovat, lähel-
le, seutukunnittain toteuttaa sitä, koska kuitenkin elinvoimapolitiikka on kuntien tehtävä-
nä. Nuorten kohdalla, jos meillä koulut, työpajat ja monet muut toimijat ovat siellä kunta-
tasolla, olisi järkevää, että myös työttömien nuorten palvelut olisi kokonaisuudessaan ke-
rätty kuntiin ja seutukuntiin.

15.20 Antero Laukkanen kd: Arvoisa rouva puhemies! Olisin vielä ministeriltä kysynyt
tästä aluevirastojen lakkauttamisesta, kun aika paljon on nyt lainsäädäntöä, joka suoraan
liittyy näiden aluevirastojen tehtäviin. Olisin kysynyt: onko ministerillä käsitystä, kuinka
moni laki joudutaan muuttamaan nyt tämän seurauksena, että nämä aluevirastot loppuvat?

Puhemies Maria Lohela: Vielä edustaja Mika Kari, sitten ministerin puheenvuoro.

15.21 Mika Kari sd: Arvoisa rouva puhemies! Vielä ministerille, oikeastaan alleviivaan
sitä kysymystä, jonka edustaja Paatero tuossa aikaisemmin puheenvuorossaan toi esiin. Eli
kun tämä aikataulu näiden lakien käsittelyllä on äärimmäisen kireä ja lakikokonaisuus tu-
lee paloina ja tämä lakikokonaisuuksien muodostama iso sateenvarjo tälle koko sote-maa-
kuntahallinnolle on valtavan kokoinen, yli tuhannen sivun lakiluonnoksia ja niin edelleen,
niin miten te, ministeri, näette tämän eduskunnan lainsäädäntövallan nyt toteutuvan tällä
aikataululla? Meillä on ollut sisäisen turvan selonteko tässä talossa vuoden kierroksella ja
monia muita asioita, jotka ovat kuukausikaupalla täällä kuultavana. Miten oppositiolle var-
20



Pöytäkirjan asiakohta PTK 58/2017 vp
mistetaan kunnollinen läpivalaisumahdollisuus näihin valtavan isoihin lakikokonaisuuk-
siin?

Puhemies Maria Lohela: Vielä ministeri Vehviläinen, 3 minuuttia.

15.21 Kunta- ja uudistusministeri Anu Vehviläinen:  Arvoisa puhemies! Oikeastaan
tässä palaan nyt vähän vain tähän, mitä edustaja Kari sanoi.

Ensinnäkin totean sen, että eduskunta päättää ja tekee siinä järjestyksessä ja ottaa sen ai-
kansa, mitä työ vaatii. Tämähän on selvä asia. Ymmärrätte hyvin, että minä en voi muuta
sanoa myös pitkäaikaisena kansanedustajana ja valiokuntatyössä mukana olleena. Tiedos-
tan äärimmäisen hyvin, että tämä on tosi laaja kokonaisuus ja monet valiokunnat tekevät
hiki hatussa tässä töitä. Sitä pidän hyvänä, että nyt tämä niin sanottu maakuntarahoituslain
häntä on käsittelyssä, että te pystytte katsomaan tämän kokonaisuuden. Mutta sitten totean
myös sen, että jos minä itse katson tätä, tiedostan erittäin hyvin, että kun me annoimme hal-
lituksena tämän, tässä oli monta kuukautta viivettä, eli me emme pysyneet siinä omassa ai-
kataulussa, mikä oli asetettu. Mutta te myös ymmärrätte sen, että tämä on laaja ja vaikea
kokonaisuus, ettei ollut aivan helppoa tätä tietysti tehdäkään.

Sen haluan todeta, että se, mistä kannan huolta, on se, että se maakuntien valmistelutyö
pystyy etenemään. Se tuli täällä myös edustaja Laukkasenkin puheenvuorossa, että meillä
ovat hyvin erilaisissa tilanteissa eri maakunnat, ja Uusimaa, joka on asukasluvultaan erit-
täin suuri, 1,6 miljoonaa asukasta, on erityisen vaativa. Joissakin muissakin maakunnissa
on sellaista, että se valmistelutyö ei ole ollut aivan yhtä ripeää kuin toisissa. Nyt kun meillä
oli viime perjantaina lisätalousarviokäsittely, niin me siinä osoitamme 22 miljoonaa euroa
tälle vuodelle tänne maakuntien valmistelutyöhön, ja ei niin, että pelkästään sitten siihen,
kun se väliaikahallinto aloittaa, vaan että me pystymme osoittamaan rahoitusta jo heinä-
kuussa siihen esivalmistelun tukemiseen kaikkiin maakuntiin. Näin olen eilen viimeksi
muutosjohtaja Harjun kanssa tästä asiasta puhunut, että me hoidamme sitä niin, että maa-
kunnat saavat valtiolta rahoitusta nyt jo sitten tästä heinäkuusta eteenpäin. Tämä on äärim-
mäisen tärkeätä. Minun huoleni on se, miten tätä toimeenpanoa pystytään siellä maakun-
nissa kaiken kaikkiaan tekemään ja viemään eteenpäin.

Sitten täällä tuli viittausta tähän muuhun vielä olemassa olevaan lainsäädäntöön. Te tie-
dätte tämän kokonaisuuden, mitä nyt on. Tähän tulee vielä viikon päästä tämä Ahvenan-
maata koskeva laki, joka liittyy tähän Ahvenanmaan asemaan, rahoitukseen. Se tuodaan
tänne näin, sitten on kaikki rahoituslait. Mutta sitten nämä maakunnan muita tehtäviä kos-
kevat esityksethän ovat lausuntokierroksella 19. päivään kesäkuuta saakka. Se esitys tulee
elo—syyskuun aikana tänne, tai varmaan elokuun lopulla minun mielestäni pitäisi tulla,
niin että se on täällä jo ihan valmiina sitten kaiken kaikkiaan. Siinä on muistaakseni noin
220 lakia, parituhatta sivua, mutta niin kuin te tiedätte, siellä on myös hyvin teknisiäkin
muutoksia. Iso laki on kyllä se Luova eli tämä, että kootaan valtion lupa- ja valvontatehtä-
vät valtakunnallisen viraston tehtäviksi, kun meillä on nyt tällä hetkellä kuusi aluehallin-
tovirastoa. Iso substanssilaki on kasvupalvelulaki, ja siitä jaan täysin edustaja Filatovin kä-
sityksen, että se on varsinainen substanssilaki ja se muuttaa näitä kasvupalvelu- ja työvoi-
mapalveluasioita. Se on omana kokonaisuutenaan. Mutta tässä on erilaista lainsäädäntöä,
ja osa tosiaan tulee olemaan teknisiä muutoksia.
21



Pöytäkirjan asiakohta PTK 58/2017 vp
Kaikista tärkeintä on tietysti tämä, että tulevat nämä peruslait — maakuntalaki, voi-
maanpanolaki, sote-järjestämislaki ja myös valinnanvapauslaki, joka liittyy tähän soteen
— että se kokonaisuus saadaan hyväksyttyä, ja sitten päästään eteenpäin.

15.25 Tarja Filatov sd: Arvoisa puhemies! En halua pitkittää keskustelua, mutta se luon-
nos kasvupalvelulaista, mikä meillä on nyt käsissämme, purkaa lähestulkoon kaikki ne pal-
velut, joita työttömille on tarjottu. Lähdetään siitä, että paikallisesti saadaan hyvin pitkälle
määrittää, minkälaista se palvelu on. Tässä on se hyvä puoli, että silloin ammattilaiset voi-
vat käyttää omaa osaamistansa, ei ole sellaisia keinotekoisia rajoja, jotka estävät tietyn pal-
velun tarjoamisen asiakkaalle, joka sitä tarvitsee. Ja siinä on myös se hyvä puoli, että se
saattaisi mahdollistaa sen, että jos tarvitaan enemmän sosiaali- ja terveyspalveluja, niin asi-
akas ikään kuin heitetäänkin enemmin sille puolelle. Mutta kun työvoiman saatavuuden
näkökulmasta tulevaisuudessa oleellista on se, että me saamme markkinoille myös sellais-
ta työvoimaa, joka ei sinne omin ehdoin pääse, niin huoli on se, että tässä rahoitusmallissa
tämä joukko — kun heille ei ole säädetty subjektiivisia oikeuksia palveluihin, niin kuin
meillä taas sote-puolella ihmisille on — jää sen vuoksi ikään kuin sinne häntäpäähän ja hei-
dän palveluistaan huolehditaan, jos rahaa jää tässä mekanismissa. Sen vuoksi sinne tarvit-
taisiin niitä rahoitusinsentiivejä, niitä mekanismeja, jotka tavallaan pakottavat sen tulevan
maakunnan huolehtimaan myös tästä joukosta, niin kuin aikanaan on pakotettu kunnat niin
rahalla kuin muulla — tai sanotaan, että vähän pahalla ja rahalla, kun ei hyvällä siinä on-
nistuttu.

15.27 Antero Laukkanen kd:  Arvoisa rouva puhemies! Ensinnäkin kiitos ministerille
hyvästä keskustelusta. Näkee kyllä, että ministeri niin sanotusti istuu oman asiansa päällä
ja tuntee ja hallitsee tämän.

Huomasin, että kun nämä lausuntopalautteet olivat tulleet, oli myös lisätty ketteryyttä
tähän eli valtionrahoituksen osuuksien painoarvot ja niihin palaaminen siirrettiin säädettä-
väksi asetuksella, mikä oli hyvä muutos, ja se antaa mahdollisuuden nopeaan reagointiin.

Toinen positiivinen asia, kun pohdin tätä rahoituksen riittävyyttä esimerkiksi Espoon
kannalta, joka on aika iso kaupunki Suomessa, oli se, että näihin mekanismeihin oli valittu
nämä keskiarvot, joita sitten vielä täydennettiin Tilastokeskuksen reaaliaikaisesti kuntien
talousarvioista keräämillä tiedoilla. Se antaisi mahdollisuuden sille, että tämä rahoitus
saattaa onnistua, kunhan vain kaikki saadaan käyntiin.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan, valtiova-
rainvaliokunnan, hallintovaliokunnan ja työelämä- ja tasa-arvovaliokunnan on annettava
lausunto.
22


