















































DEM6B3A.tmp.xml


Pöytäkirjan asiakohta PTK 83/2018 vp
Pöytäkirjan asiakohta 

PTK 83/2018 vp

Täysistunto

Torstai 13.9.2018 klo 15.59—18.11

2.2. Suullinen kysymys työperäisen oleskeluluvan saamisesta (Laura Huhtasaari ps)
Suullinen kysymys SKT 126/2018 vp

Suullinen kyselytunti

Puhemies Paula Risikko: Seuraava kysymys, edustaja Huhtasaari.

Keskustelu

16.16 Laura Huhtasaari ps: Arvoisa puhemies! Irakista on saapumassa Suomeen dele-
gaatio, joka myöntää passeja irakilaisille turvapaikanhakijoille, joiden passi on — muka —
kadonnut. Tämä siksi, että he voisivat tulla suomalaisille työmarkkinoille. Kaiken järjen
mukaan nämä ovat juuri kielteisen päätöksen saaneita turvapaikanhakijoita, jotka tulisi
karkottaa maasta. Turvapaikan saaneillahan on oikeus työntekoon muutenkin. Tämä on si-
säministerin kikka saada Suomeen ulkomaista halpatyövoimaa dumppaamaan palkkoja ja
työehtoja. Miksi te annatte irakilaisten nöyryyttää Suomea? Irak ei halua ottaa vastaan ta-
kaisin omia kansalaisiaan, mutta antaa kyllä passit heille, jotta he voivat jäädä Suomeen.
Miksi te haluatte tehdä laittomasti maassa olevista uuden haasteen suomalaiselle yhteis-
kunnalle? Miksi ette palauta heitä kotimaihinsa?

16.17 Sisäministeri Kai Mykkänen (vastauspuheenvuoro): Arvoisa puhemies! Ensinnä-
kin ne, joilla ei ole oleskelulupaperustetta Suomessa, pitää palauttaa kotimaihinsa, ja tätä
työtä tehdään koko ajan, niin kuin tiedätte. Sitten kun puhutaan henkilöistä, joilla täyttyvät
työperäisen oleskeluluvan kriteerit, niin ihmettelen kyllä, edustaja Huhtasaari, onko teillä
jotain nimenomaisesti irakilaisia vastaan verrattuna vaikkapa filippiiniläisiin tai intialai-
siin, jotka hakevat työperäistä oleskelulupaa. Kun meillä on turvapaikanhakijoita, jotka siis
lain mukaan, kuten varmasti tiedätte, voivat laillisesti solmia työsuhteen, ja heistä harva,
mutta ehkä se aktiivisin osa, kielitaitonsa ja osaamisensa puolesta solmii työsuhteen, niin
jos heillä jää kiinni nimenomaan passin puuttumisesta työperäinen oleskelulupa, niin mi-
nusta on myönteistä, jos Irakin sisäministeriö pystyy käsittelemään heidän passiensa uusi-
mista myös Suomesta käsin väliaikaisesti. He myöntävät tietysti Irakin passeja, Suomi kä-
sittelee oleskelulupa-anomukset omalta osaltaan. Osalla voi sitten muiden kriteerien puo-
lesta täyttyä työperäisen oleskeluluvan kriteeri, ja silloin on minusta ihan myönteistä, jos
nämä henkilöt jäävät työperäisesti Suomeen.

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan.
 Tarkistettu
4.1



Pöytäkirjan asiakohta PTK 83/2018 vp
16.18 Laura Huhtasaari ps (vastauspuheenvuoro):  Arvoisa puhemies! Välittääkö ko-
koomus enemmän ulkomaalaisista kuin suomalaisista työttömistä? Ymmärtääkö kokoo-
mus sitä, että valtio köyhtyy siitä, että me otamme ulkomailta Suomeen halpatyövoimaa,
koska kukaan ei elä pohjaan poljetuilla palkoilla? Sitä pitää kompensoida yhteiskunnan
erilaisilla tuilla ja lisäksi elättää perhe. Siis täällähän nyt melkein kaikki muut puolueet
paitsi perussuomalaiset ajavat tarveharkinnan poistoa, mistä on surkeita kokemuksia Ruot-
sissa. [Välihuutoja] Ja kun kokoomus ei saanut hallitusneuvotteluissa tahtoaan läpi, koska
meidän edustaja Juho Eerola piti siinä suomalaisten puolia, niin nyt kokoomus on keksinyt
tällaisen tempun. Te haluatte paperittomista uutta työvoimaa, joten tämä on nyt sisäminis-
terin kutsuhuuto laittomille: tulkaa Suomeen.

Puhemies Paula Risikko: Pyydän kiinnittämään huomiota, että tämä ei ole puolueitten
kyselytunti vaan tämä on hallituksen kyselytunti, ja pyydän siinä mielessä huomioimaan
tämän omissa puheissa. — Nyt hallituksen edustaja vastaa, ministeri Mykkänen.

16.19 Sisäministeri Kai Mykkänen (vastauspuheenvuoro):  Arvoisa puhemies! Muistu-
tan edustaja Huhtasaarta siitä, että työperäisen oleskeluluvan kriteerinä tarkastellaan työ-
ehtojen ja työehtosopimuksen mukaisuus ja saatavuusharkinta myöskin, kuten tähänkin as-
ti. Ei mitään halpatyömarkkinoita hyväksytä, ja hallitus on budjettiriihessään nimenomaan
myös kirjannut ja linjannut, että työnantajan rikkomuksia laittoman työvoiman hyväksi-
käytöstä kiristetään. Se on keskeinen haaste, josta varmaan olemme samaa mieltä.

Mitä tulee työperäisiin maahanmuuttajiin, joista sanoitte, että joudumme siitä kadotuk-
seen, tai siihen suuntaan, niin Suomeen viimeisen viiden vuoden aikana työperäisen oles-
keluluvan saaneista on tälläkin hetkellä 90 prosenttia töissä. Se on keskeinen voimavara
varsinkin tulevaisuudessa, jos haluamme ilman jatkuvia veronkorotuksia kustantaa eläk-
keet, terveyspalvelut. Me tarvitsemme työperäisesti Suomeen tulevia. Siihen on selvät kri-
teerit, muun muassa selvät matkustusasiakirjat plus sitten työperäisen oleskeluluvan kri-
teerit, joita tietysti työministeriö valvoo. Minusta tämä on ehdottomasti suomalaisten etu:
jos näillä kriteereillä Suomeen haluaa ja täyttää kriteerit, niin silloin voi tänne töihin tulla.

16.21 Juho Eerola ps (vastauspuheenvuoro): Arvoisa puhemies! Meillä on tosiaankin ol-
lut aiemmin vähän ongelmana, että tiettyjä henkilöitä ei ole saatu palautettua takaisin Ira-
kiin, koska paperit eivät ole olleet kunnossa. No, nyt ovat Irakista tulossa viskaalit tänne,
jotta saadaan papereita kuntoon näille henkilöille, jotka sitten olisivat mahdollisesti saa-
massa työperäisen oleskeluluvan oltuaan ensin turvapaikanhakijoina. Yksinkertaisen ihmi-
sen yksinkertainen kysymys: miksi ne eivät samalla vaivalla voi laittaa näitä papereita kun-
toon myös niille henkilöille, jotka eivät ole saamassa työlupaa, jotta heidät voitaisiin kään-
nyttää takaisin sinne Irakiin?

16.21 Sisäministeri Kai Mykkänen (vastauspuheenvuoro): Niin, me emme luonnollises-
ti valitse, kuka Irakin kansalainen menee tämän delegaation puheille hakemaan passinsa
ajanmukaistamista, ja se on tietysti näistä henkilöistä kiinni. Voisin kuvitella, että sinne ha-
keutuu nimenomaan sellaisia henkilöitä, jotka tietävät, että heillä työperäisen oleskelulu-
van saaminen on ollut kiinni nimenomaan siitä puuttuvasta matkustusasiakirjasta. Mutta se
on tietysti silloin näiden henkilöiden asia hakeutua, tämä on vain lisämahdollisuus.
2



Pöytäkirjan asiakohta PTK 83/2018 vp
Sinänsähän tässä ei nyt niin dramaattisesta asiasta ole kysymys, koska meillä on esimer-
kiksi Afganistanin Tukholman-lähetystö tehnyt aiemminkin tämmöisiä samantyyppisiä
missioita, joissa sitten tietyt henkilöllisyystodistusasiakirjat täyttävät henkilöt ovat voineet
passejaan uusia samalla tarkoituksella.

16.22 Pekka Haavisto vihr (vastauspuheenvuoro):  Arvoisa puhemies! Monet suomalai-
set ovat toivoneet, että tänne tulleet maahanmuuttajat, turvapaikanhakijat työllistyisivät
nopeasti ja sitä kautta integroituisivat suomalaiseen yhteiskuntaan ja myöskin jo sinä odo-
tusaikana saisivat täällä töitä ja voisivat niitä tehdä. Tämä varmasti, mitä nyt kuvasitte, on
yksi keino näiden irakilaisten osalta, mutta olisin kiinnostunut kuulemaan, mitä muita kei-
noja on suunnitteilla, jotta ihmiset eivät turhautuisi vaan voisivat antaa täällä ollessaan sen
työpanoksen, mitä heiltä voidaan kohtuudella odottaa. Niiden osalta, jotka sitten tänne
Suomeen jäisivät, se, että on ollut työelämässä kiinni, auttaisi tietysti tässä integroitumi-
sessa aivan toisella nopeudella. Onko teillä, ministeri Mykkänen, joitain muita keinoja
suunnitteilla tässä kysymyksessä, tai haluaako joku muu valtioneuvoston jäsen tähän vas-
tata?

16.23 Sisäministeri Kai Mykkänen (vastauspuheenvuoro): Arvoisa puhemies! Hyvä ky-
symys. Ensisijainen tehtävä hallituksella on tietysti varmistaa se, että ne, jotka oleskelulu-
van Suomeen vainon takia saavat, mahdollisimman nopeasti ohjautuvat ja patistetaankin
töihin. Tässä tehdään hyvää yhteistyötä työministeri Lindströmin kanssa, myös siinä, että
se työ ensin -linja aiempaa selkeämmin toimisi.

Mitä tulee sitten turvapaikanhakija-aikaan vastaanottokeskuksessa, mikä on sisäminis-
teriön vastuulla, niin meillä on nimenomaan mahdollisuus, että kolme kuukautta täällä ol-
tuaan, jos on matkustusasiakirjat kunnossa, voi laillisen työsuhteen solmia, jos siihen työn-
antaja löytyy ja jos pystyy siihen. Ja myöskin pyritään vastaanottokeskuksessa tänä päivä-
nä varsin kattavasti monelle kieliopintoja tarjoamaan — kiitos kansalaisyhteiskunnalle,
paljon eläköityneitä opettajia, erilaisia aatteellisia yhdistyksiä, jotka auttavat kieliopinto-
jen järjestämisessä — koska tietysti aktiviteetti siellä kaikenlaisen radikalisoitumisen, tur-
hautumisen ilmiöiden välttämiseksi on tärkeää. Tältä osin tehdään myös töitä, miten esi-
merkiksi vakuutuskysymyksiä [Puhemies koputtaa] autetaan järjestämään, mutta kyllä se
oleellinen tämän työllistymisen osalta on varmasti se oleskeluluvan jälkeinen aika. Pyri-
tään tekemään prosessi nopeaksi, niin että [Puhemies: Aika!] ne, jotka tarvitsevat pakene-
miseen Suomea, jäävät tänne töihin.

Puhemies Paula Risikko: Ja ministeri Lindström vielä lyhyesti.

16.24 Työministeri Jari Lindström (vastauspuheenvuoro):  Arvoisa puhemies! Tähän
tarveharkintaan sen verran, että se on edelleen hallituksen linja. Se ei ole muuttunut yhtään
mihinkään.

Mutta mitä tulee sitten näihin prosesseihin, niin hallitus on tehnyt toimenpiteitä nopeut-
taakseen työlupaprosesseja, joista on huomattu, että siellä on pullonkauloja. Näitä pullon-
kauloja selvitetään, siitä saadaan selvitys ihan lähiaikana, mutta sitä ennen me olemme teh-
neet ihan konkreettisia päätöksiä liittyen siihen, että olemme lisänneet yhden toimiston kä-
sittelemään näitä työlupia, jotta nämä prosessit menisivät nopeammin eteenpäin: kahdek-
3



Pöytäkirjan asiakohta PTK 83/2018 vp
sasta kuukaudesta tavoite neljään kuukauteen ja vielä kunnianhimoisemmaksi. Eli tätä, mi-
hin ministeri Mykkänen tässä viittasi, tehdään yhteistyössä SM:n kanssa.

Kysymyksen käsittely päättyi.
4


	2.2
	16.16
	16.17
	16.18
	16.19
	16.21
	16.21
	16.22
	16.23
	16.24


