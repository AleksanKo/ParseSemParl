















































DEM4FAF.tmp.xml


Pöytäkirjan asiakohta PTK 163/2018 vp

 Tarkistettu
4.1

Pöytäkirjan asiakohta 

PTK 163/2018 vp

Täysistunto

Torstai 21.2.2019 klo 16.01—22.46

2.2. Suullinen kysymys ministeri Bernerin asemasta (Ville Tavio ps)
Suullinen kysymys SKT 266/2018 vp

Suullinen kyselytunti

Puhemies Paula Risikko: Edellinen kysymys oli vähän niin kuin kaksiosainen, ja täällä
oli kahdella ryhmällä myös näihin asioihin liittyvät kysymykset. Otetaan ne tässä. — Pe-
russuomalaisten eduskuntaryhmän edustaja Tavio.

Keskustelu

16.07 Ville Tavio ps: Rouva puhemies! Pääministeri Sipilä, te sanoitte neljä vuotta sitten
aikovanne johtaa Suomea kuin yritystä. Emme tuolloin arvanneet, että te aiotte myydä tä-
mänkin yrityksen, aivan kuten myitte omankin yrityksenne aikoinaan. [Välihuutoja] Perus-
suomalaisten mielestä Suomen valtiota ei voi johtaa kuin yritystä. Perussuomalaisten mie-
lestä Suomi ei ole kaupan. 

Keskustavetoinen hallitus on tehnyt ylikansallista suurpääomaa palvelevaa politiikkaa.
Olette pilkkoneet VR:n, juntanneet läpi postilait, hätistelleet jatkuvasti yksityisautoilijoita.
[Pia Viitanen: Nousiko bensavero?] Olette jopa suunnitelleet Suomen tieverkoston myy-
mistä. 

Ministeri Berner on kieltämättä usein antanut kasvot hallituksen suurpääomien etuja aja-
valle politiikalle. Nyt kun ministeri Berner ilmoitti siirtyvänsä palvelemaan suurpääoman
etuja toisaalle, tuonne ruotsalaispankin palvelukseen, miksi ette ole toiminut asianmukai-
sella tavalla ja pyytänyt ministeri Berneriä eroamaan?

16.08 Pääministeri Juha Sipilä (vastauspuheenvuoro): Arvoisa puhemies! En ole kos-
kaan sanonut sillä tavalla, että valtiota tai hallitusta voi johtaa niin kuin yritystä, mutta sii-
nä on paljon samaa. Siinä on se sama, että asetetaan yhteinen tavoite, innostutaan tavoit-
teesta ja pyritään määrätietoisesti tuota tavoitetta kohti. Niitä tavoitteita on ollut esimerkik-
si työllisyysasteen nostaminen vihdoin ja viimein sinne 72 prosenttiin. Niitä tavoitteita on
ollut 140 000 uutta työpaikkaa — tai tavoite oli 110 000, ja toteutunut on 140 000 uutta
työpaikkaa. Olemme saaneet julkisen talouden etuajassa tasapainoon. Sitä tarkoittaa se yh-
täläisyys, mikä on minkä tahansa yhteisön johtamisessa. Asetetaan tavoitteet, pyritään
määrätietoisesti tuohon tavoitteeseen ja tehdään kaikki se tarpeellinen, mitä tarvitaan, että
esimerkiksi mahdollisimman moni suomalainen saisi töitä.


