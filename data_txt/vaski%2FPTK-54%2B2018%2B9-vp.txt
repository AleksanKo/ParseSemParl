















































DEMA179.tmp.xml


Pöytäkirjan asiakohta PTK 54/2018 vp
Pöytäkirjan asiakohta 

PTK 54/2018 vp

Täysistunto

Keskiviikko 23.5.2018 klo 13.59—17.28

9. Lakialoite laiksi rikoslain 20 luvun 1 §:n muuttamisesta
Lakialoite LA 18/2018 vp Johanna Ojala-Niemelä sd

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

17.16 Johanna Ojala-Niemelä sd (esittelypuheenvuoro): Arvoisa herra puhemies! Tässä
tänä iltana jo käsiteltiinkin, sivuttiin, samantyyppistä edustaja Heinosen tekemää lakialoi-
tetta asiasta. Tavoite meillä on sama, keino vähän eri. Tämä liittyy tapaukseen, joka herätti
viime vuoden keväällä paljon huomiota, jossa syyttäjä haki 22-vuotiaalle miehelle tuomio-
ta lapsen törkeän hyväksikäytön lisäksi törkeästä raiskauksesta. Korkein oikeus kuitenkin
linjasi, ettei sukupuoliyhteys 10-vuotiaan kanssa ollut raiskaus.

Lakialoite koskee siis rikoslain 20 luvun 1 §:n muuttamista. Siihen esitetään lisättäväk-
si tarkennuksia, joiden tarkoituksena on liittää uhrin henkisen kypsymättömyyden hyväksi
käyttäminen nykyistä selkeämmin raiskaustunnusmerkistön piiriin. Lisäksi esitetään rajat-
tuja muutoksia, joilla korostetaan uhrin oman pätevän tahdonmuodostuksen merkitystä
tunnusmerkistön täyttymistä arvioitaessa.

Nykymuodossaan momentin mukaan raiskauksesta tuomitaan myös se, joka on suku-
puoliyhteydessä toisen kanssa käyttämällä hyväkseen sitä, että toinen on tiedottomuuden,
sairauden, vammaisuuden, pelkotilan tai muun avuttoman tilan takia kykenemätön puolus-
tamaan itseään tai muodostamaan tai ilmaisemaan tahtoaan. Kriteeristö on aiheuttanut vai-
keaa rajanvetoa suhteessa nuoren lapsen kypsymättömyyden hyväksi käyttämiseen. Riittä-
vän nuoren lapsen ei voida katsoa olevan sillä tavalla kykenevä muodostamaan seksuaalis-
ta kanssakäymistä koskevaa tahtoaan, että hän voisi pätevällä tavalla antaa suostumuksen-
sa. Tätä ei oikeuskäytännössä ole yleensä kuitenkaan pidetty voimassa olevan kriminali-
soinnin tarkoittamana muuna avuttomuutena, mikä on tarkoittanut, että tuomioistuin on
joutunut arvioimaan varsin nuortenkin lasten antamaa suostumusta tunnusmerkistön täyt-
tymiseen vaikuttavana tekijänä. 

Tämän vuoksi momenttiin esitetään lisättäväksi maininta henkisestä kypsymättömyy-
destä yhtenä seikkana, joka ilmentää momentissa tarkoitettua tunnusmerkistön täyttävää
kyvyttömyyttä tahdonmuodostukseen tai sen ilmaisemiseen. Muutoksella on tarkoitus sel-
keyttää sitä, että uhrin nuoresta iästä johtuvan henkisen kehitystason hyväksi käyttäminen
voi itsessään tehdä teosta raiskauksen.
 Tarkistettu
4.1



Pöytäkirjan asiakohta PTK 54/2018 vp
Raiskauksen tunnusmerkistö täyttyisi näissä tapauksissa kolmen kriteerin pohjalta. En-
sinnäkin vaadittaisiin henkistä kypsymättömyyttä. Toiseksi henkisen kypsymättömyyden
olisi oltava sellaista, että uhri on siitä johtuen kykenemätön pätevästi muodostamaan tai il-
maisemaan tahtoaan tai puolustamaan itseään. Kolmanneksi vaadittaisiin, että uhrin kans-
sa ollaan sukupuoliyhteydessä käyttäen hyväksi tätä tilaa. 

Henkinen kypsymättömyys ei olisi sidottu mihinkään tiettyyn ikään, vaan asia olisi tuo-
mioistuimen arvioitavissa. Henkisen kypsymättömyyden arviointiin voi vaikuttaa muun
muassa tekijän huomattavasti uhria vanhempi ikä tai muu auktoriteettiasema, joka osal-
taan vielä heikentää uhrin kykyä oman tahdon muodostukseen. Kun tunnusmerkistö kui-
tenkin edellyttäisi, että uhri tuosta henkisestä kypsymättömyydestä johtuen on kykenemä-
tön muodostamaan tai ilmaisemaan tahtoaan tai puolustamaan itseään, on kypsymättömyy-
den oltava merkittävää. Tällöin puhuttaisiin useimmiten esimurrosikäisistä lapsista. Kuten
jo nykyisessä laissa mainittujen avuttomuuden muotojen kohdalla, rikostunnusmerkistö
täyttyisi henkisen kypsymättömyyden hyväksi käyttämisen kautta. Tämä tarkoittaisi, että
tekijän on katsottava voineen ymmärtää uhrin avuttomuuden ja että tekijä on käyttänyt tätä
avuttomuutta ja uhrin alisteista asemaa hyväkseen.

Mainittujen muutosten lisäksi 2 momentin tahdon muodostumista ja ilmaisemista kos-
kevaan kriteeriin ehdotetaan vielä lisättäväksi vaatimus tämän tahdonmuodostuksen päte-
vyydestä. Tällä halutaan korostaa sitä, että arvioitaessa kriteeristön täyttymistä on arvioi-
tava nimenomaan henkilön tosiasiallisia edellytyksiä muodostaa ja ilmaista tilanteessa tah-
tonsa vapaasti. Näin harkinnassa on annettava painoarvoa nimenomaan uhrin tosiasiallisil-
le olosuhteille.

Lisäksi ehdotetaan muutettavaksi järjestystä, jolla pykälässä esitetään tahdon muodos-
taminen, tahdon ilmaiseminen ja itsensä puolustaminen. Näin korostetaan, että raiskauk-
sen tunnusmerkistön kannalta avainasemassa on teon kohteen oma tahto ja sen muodosta-
minen. Tahdon ilmaiseminen tai itsensä puolustaminen tahdon ilmaisuna ovat siten seu-
rausta tästä tahdosta, eikä tahdon ulkoisten ilmausten puuttumisen perusteella siten voida
automaattisesti poissulkea kriminalisoinnin kriteeristön täyttymistä. Tällä perusteella eh-
dotan rikoslain 20 luvun 1 §:n muuttamista.

Myös oikeusoppineet ovat nähneet sen, että tältä osin lainsäädäntö ei ole kunnossa. On-
gelmia on sekä lain tulkinnassa että nykyisessä rikoslaissa. Säädöksiä on muutettu vähän
sieltä täältä, joten laista on tullut vaikeasti tulkittava. Muun muassa professori Tolvanen sa-
noi, että painopisteen pitäisi olla siinä, kykeneekö kumpikin osapuoli ilmaisemaan tai
muodostamaan tahtoa, ja hänen näkemyksensä mukaan, mihin itsekin yhdyn, ei alle 10-
vuotias ole kykenevä ilmaisemaan, haluaako seksiä.

Jos tämä rangaistus olisi mennyt toisin, niin tuomio törkeästä raiskauksesta olisi piden-
tänyt rangaistusta vuodella tai kahdella.

17.22 Jari Myllykoski vas: Arvoisa herra puhemies! Ensinnäkin täytyy kiittää edustaja
Ojala-Niemelää tästä erittäin hyvästä ja seikkaperäisestä perustelusta, miksi tämä lakialoi-
te on täällä eduskunnan käsittelyssä. Aina täällä ei tule käytyä läpi niitä tekstejä, mitä laki-
esitykseen liittyy, mutta tämän minä luin. Nyt kun täällä on jo puhuttu toisestakin, täytyy
sanoa, että tämä on se täydentävä osuus, jonka pitäisi olla yleensä näissä asioissa, niin pe-
rusteellista ja hyvää analyysia ja valmistelua on käytetty siinä, mitkä ovat ne lakialoitteen
perusteet.
2



Pöytäkirjan asiakohta PTK 54/2018 vp
Tämä tahdonmuodostus on juuri se yksi asia, jonka pitäisi olla itsestäänselvyys. Kun pu-
hutaan raiskauksista, niin tämän tahdonmuodostuksen suhteen mennään sitten jo yli sen,
että ollaan täysi-ikäisiä, tilanteisiin, joissa se ihminen ei ole kykenevä muodostamaan sitä
omaa tahtoaan, ollaan sitten missä ikäryhmässä hyvänsä. Jos meillä on tilanne, missä ih-
minen ei ole kykenevä arvioimaan omaa tahdonmuodostustaan, niin se pitäisi tuoda tähän
mukaan. Tässä kohtaa olisin todella mielissäni, jos tämä lain 20 luvun 1 § saisi juuri tämän-
kaltaisia piirteitä. 

Mutta yleensä tämän päivän keskusteluihin: Toivoisin vielä, että vaikka me puhumme
tuomioiden pituudesta, siitä, että nyt eduskunta näkee — punavihreä oppositiokin — että
tuomioitten piteneminen parantaa tuomittuja, niin meidän pitäisi huomioida, kuinka tässä-
kin lainsäädäntövalmistelussa ja tässä rikosmuodossa me voimme samalla kertaa viedä
eteenpäin rikoksen uhrien parantumista. Eli se meiltä puuttuu tämän illan keskustelusta,
mitenkä me tuotamme sitä ja kenenkä vastuulla on sen parantumisen korvaaminen, ja tämä
pitäisi tuoda sen rikoksen tekijän vastuulle, että se korvausvelvollisuus tämän rikkoutu-
neen ihmisen korjaamisesta on sen rikoksen tekijän vastuulla. Toivoisin, että sitä keskus-
telua käydään, ehkä ei tänä iltana mutta jossakin muussa kohtaa.

17.25 Eeva-Maria Maijala kesk:  Arvoisa puhemies! Olen erittäin kiitollinen edustaja
Ojala-Niemelälle, että hän on ottanut nämä asiat myöskin tänään keskusteltavaksi. On hy-
vä, että keskustellaan tästä paljon, useaan otteeseen, ja toivon mukaan me saamme myös-
kin tänne tiettyjä lakimuutoksia juuri tästä rikoslain 20 luvusta päätökseen asti, niin että
voimme todellakin kiristää rangaistuksia. Juuri lasten osalta tilanne on se, että se pitäisi nyt
saada muutettua.

Olen itse jättänyt tänä keväänä lakialoitteen rikoslain 20 luvun 7 §:n muuttamisesta. Mi-
nun esityksessäni oli se, että muutetaan 7 § lapsen raiskaamiseksi, eli olisi lapsen raiskaus
se nimike, ei olisi enää lapsen seksuaalinen hyväksikäyttö tai mikään törkeä hyväksikäyttö
vaan todellakin puhuttaisiin suoraan asiasta lapsen raiskaus. 

Ongelmanahan olisi sitten se, tuleeko tällaisesta törkeästä lapsen sukupuolisesta hyväk-
sikäytöstä minkälainen rangaistus. Eli jos on yli 2 vuotta vankeutta, niin silloin se on aina
tuomittava ehdottomana vankeusrangaistuksena. Sen vuoksi esitin tässä omassa lakialoit-
teessani, että jos rikos on myös kokonaisuutena arvostellen törkeä, rikoksentekijä on tuo-
mittava lapsen raiskauksesta vankeuteen vähintään 2 vuodeksi ja 6 kuukaudeksi ja enin-
tään 10 vuodeksi. Eli esitin tässä, että rangaistus olisi aina enemmän kuin 2 vuotta eli 2,5
vuotta, jolloin se olisi aina ehdottomasti ehdoton tuomio eikä sitten olisi tällaisia keventä-
viä perusteita, joiden takia olisi sen jälkeen tuomittu ehdollisena, mitä ei todellakaan ku-
kaan voi hyväksyä, sillä varsinkin alle 10-vuotias lapsi ei voi tietää, mistä tässä asiassa on
kysymys. Kyllä meillä aikuisilla pitää olla omat velvollisuutemme asioitten hoitamisessa
ja myöskin sen mukaisen lainsäädännön tekemisessä.

Keskustelu päättyi.

Asia lähetettiin lakivaliokuntaan.
3


	9
	17.16
	17.22
	17.25


