















































DEM7E85.tmp.xml


Pöytäkirjan asiakohta PTK 87/2018 vp
Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

3.3. Suullinen kysymys aseviennistä (Krista Mikkonen vihr)
Suullinen kysymys SKT 136/2018 vp

Suullinen kyselytunti

Puhemies Paula Risikko: Seuraava kysymys, vihreä eduskuntaryhmä, edustaja Mikko-
nen.

Keskustelu

16.28 Krista Mikkonen vihr: Arvoisa puhemies! Ihmisoikeudet kuuluvat vahvasti Suo-
men ulko- ja turvallisuuspoliittiseen arvopohjaan. Kun yhdessä käsittelimme täällä vii-
meksi ulko- ja turvallisuuspoliittista selontekoa, niin yksimielisesti eduskunta linjasi, että
Suomi ei vie puolustusmateriaalia sotaa käyviin tai ihmisoikeuksia rikkoviin maihin. Myös
Suomen kansainväliset sitoumukset kieltävät aseiden ja niiden osien viennin alueelle, jolla
niitä voidaan käyttää ihmisoikeusloukkauksiin.

No, tällä viikolla olemme saaneet uutta tietoa ja uusia todisteita siitä, että suomalaisia,
raskaasti aseistettuja Patrian ajoneuvoja käytetään Jemenissä taisteluissa — Jemenissä,
missä on tällä hetkellä käynnissä maailman suurin kriisi, joka aiheuttaa maan pahimman
nälänhädän. YK:n mukaan yli 5 000 lasta on kuollut tai loukkaantunut vakavasti. Kysyn-
kin puolustusministeriltä: aikooko hallitus jatkossa noudattaa maamme virallista linjausta
ja varmistaa, että suomalaisia aseita ei viedä sotaa käyviin maihin?

16.29 Puolustusministeri Jussi Niinistö (vastauspuheenvuoro): Arvoisa rouva puhe-
mies! Hallitusohjelman mukaan Suomi ylläpitää laaja-alaisesti keskeisiin suorituskykyi-
hin liittyvää osaamista, riittävää huoltovarmuutta ja puolustusteollisuutta. Myös puolustus-
selonteossa linjataan, että kotimaisen teollisuuden vientiedellytyksiä ja kansainvälistymis-
tä tuetaan.

Mitä tulee nyt mainittuun tapaukseen eli Arabiemiraatteihin vietyihin AMV-vaunuihin,
niin Suomi on noudattanut tarkkaa tapauskohtaista kokonaisharkintaa. Tässähän on kyse
kahdesta erästä. Viisi vaunua vietiin vuonna 2008 ja 40 vaunua vuonna 2016. Puolustus-
ministeriön tiedossa ei ole, kumpaa vaunuerää Jemenissä mahdollisesti on käytetty, mutta
en lähde sitä kiistämäänkään.

Puhemies Paula Risikko:  Ministeri Soini haluaa lisätä tähän jotain.

16.30 Ulkoministeri Timo Soini (vastauspuheenvuoro): Arvoisa rouva puhemies! On hy-
vin tärkeää, että tämä asia nousee esille. Jemenin kriisi on valitettava, se pitäisi saada lop-
 Tarkistettu
4.0



Pöytäkirjan asiakohta PTK 87/2018 vp
pumaan. Kansainvälisiä prosesseja pitää tukea, ja Suomi antaa näille kaikille täyden tuken-
sa.

Siitä, miten meillä nämä asemyynti- ja asevientiluvat käsitellään: Ne käsitellään sekä
puolustusministeriössä että ulkoministeriössä. Niihin perehdytään tapauskohtaisesti huo-
lellisesti, ja jos tilaus sitten ylittää määrätyn eurorajan, niin se tulee valtioneuvoston istun-
toon käsiteltäväksi. Nämä harkitaan tapauskohtaisesti, ja tietysti silloin, jos muutosta ta-
pahtuu, tätä harkintaa tarpeen tullen tarkistetaan. Mitään sellaista automaatiota, että aina
viedään tai että koskaan ei viedä, ei ole. Nämä viestit otetaan tietenkin vakavasti.

16.31 Krista Mikkonen vihr (vastauspuheenvuoro): Arvoisa puhemies! Aseiden vientiä
Jemeniin ja niiden käyttöä ihmisoikeusloukkauksiin ei voi puolustella kyllä vientiteolli-
suuden edulla. Kun tämä asia nousi viimeksi esiin tammikuussa, silloin tuli selvä viesti,
että tätä pitää tarkastella uudelleen. Ihmettelen, eikö näin vieläkään ole tehty, sillä on aivan
selvää silloin, kun lupia myönnetään, että kohdemaan ihmisoikeustilanne ja alueellinen va-
kaus täytyy huomioida. Suomi on kaikessa ulkopolitiikassa sitoutunut edistämään ihmis-
oikeuksia, ja pitäisi siksi olla selvää, että ihmisoikeudet eivät ole kaupan eivätkä kauppa-
poliittiset edut voi mennä ihmisoikeuksien edelle.

Kysynkin nyt vielä: aiotteko te selvittää, miten nämä suomalaiset ajoneuvot ovat alueel-
le joutuneet, ja aiotteko tehdä uusia linjauksia sen suhteen, mihin Suomi vie asetarvikkeita?

16.32 Puolustusministeri Jussi Niinistö (vastauspuheenvuoro): Arvoisa puhemies! Ha-
luaisin korjata edustaja Mikkosen väärän käsityksen siitä, että Suomi veisi aseita Jemeniin.
Suomi ei vie aseita Jemeniin. Jemenissä on sisällissota ja erittäin huolestuttava tilanne. Pi-
täisin vastuuttomana viedä aseita Jemeniin.

Mutta tarkka kokonaisharkinta tarvitaan tapauskohtaisesti. Emme voi linjata tulevai-
suutta tässä, mutta olemme seuranneet sekä ulkoministeriössä että puolustusministeriössä
tarkasti Jemenin tilanteen kehittymistä ja siellä Saudi-Arabian johtaman liittouman toimin-
taa. Ihmisoikeusrikkomuksia on kiistatta tapahtunut, ja Suomi on ilmaissut huolestumisen-
sa niistä. Ja tämän johdosta, kun olemme seuranneet tilannetta, olen antanut kielteisiä lau-
suntoja tuhoa tuottavien materiaalien viennistä tämän koalition maihin. Viimeksi kesä-
kuussa estin tarkkuuskiväärien viennin Arabiemiraatteihin.

Kysymyksen käsittely päättyi.
2


