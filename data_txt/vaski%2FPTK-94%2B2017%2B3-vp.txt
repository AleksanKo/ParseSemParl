















































DEM2DB7.tmp.xml


Pöytäkirjan asiakohta PTK 94/2017 vp
Pöytäkirjan asiakohta 

PTK 94/2017 vp

Täysistunto

Keskiviikko 27.9.2017 klo 14.00—19.02

3. Valtioneuvoston selonteko keskipitkän aikavälin ilmastopolitiikan suunnitelmasta vuo-
teen 2030

Valtioneuvoston selonteko VNS 7/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3.  asia.
Puhemiesneuvosto ehdottaa, että asia lähetetään ympäristövaliokuntaan, jolle liikenne- ja
viestintävaliokunnan, maa- ja metsätalousvaliokunnan sekä talousvaliokunnan on annetta-
va lausunto.

Ministeri Kimmo Tiilikaisen esittelypuheenvuoron jälkeen keskustelu käydään etukä-
teen pyydettyjen puheenvuorojen osalta nopeatahtisena. Ryhmäpuheenvuorojen pituus on
enintään 5 minuuttia ja muiden etukäteen varattujen puheenvuorojen pituus enintään 5 mi-
nuuttia. Puhemiesneuvosto suosittaa, että myös nopeatahtisen keskusteluosuuden jälkeen
pidettävät puheenvuorot kestävät enintään 5 minuuttia. Lisäksi myönnän harkitsemassani
järjestyksessä enintään 1 tai 2 minuutin pituisia vastauspuheenvuoroja.

Tästä asiakohdasta käydään keskustelua kello 16.15 saakka, eli kahden tunnin ajan. Mi-
käli puhujalistaa ei ehditä annetussa ajassa käydä loppuun, keskustelu ja asian käsittely
keskeytetään ja keskustelua jatketaan päiväjärjestyksen muiden asiakohtien tultua käsitel-
lyiksi. Jos keskustelu asiasta puolestaan päättyy ennen sille varatun määräajan päättymis-
tä, siirrytään päiväjärjestyksen seuraavaan eli 4. kohtaan.

Keskustelu

14.15 Asunto-, energia- ja ympäristöministeri Kimmo  Tiilikainen (esittelypuheen-
vuoro): Arvoisa puhemies! Lähetekeskustelussa on keskipitkän aikavälin ilmastosuunni-
telma, tai lyhyemmin ilmastosuunnitelma, jolla toimeenpannaan Suomen osalta Pariisin il-
mastosopimusta ja EU:n vuoden 2030 ilmastotavoitteita. Suomihan toimii kansainvälises-
ti hyvin aktiivisena ilmastopolitiikan edistäjänä. Minulla itselläni oli ilo Pariisin sopimusta
neuvoteltaessa olla yksi EU:n ministeritason neuvottelijoita viimeisen viikon aikana, ja
osallistuimme myös hyvin rakentavalla, vahvalla panoksella EU:n yhteisten tavoitteitten
muotoiluun ilmastopolitiikan toimeenpanemiseksi. [Olavi Ala-Nissilä: Oli hieno suori-
tus!] Tuo Pariisin sopimus antaa tavoitteen: kaikilta mailta tarvitaan konkretiaa. Tässä en-
simmäisessä ilmastolain mukaisessa ilmastosuunnitelmassa nyt juuri määritellään ne toi-
met, joilla Suomessa vastataan EU:n vuoden 2030 ilmastotavoitteisiin päästökaupan ulko-
puolella. Suomella on yksi EU:n kunnianhimoisimpia tavoitteita: 39 prosentin päästövä-
hennysten toteuttaminen tällä saralla. [Eero Heinäluoma: Miksi se on niin kova?] Tässä il-
mastosuunnitelmassa tarkastelu on nimenomaan lisätoimissa. Ensin on katsottu, mihin ny-
kyiset toimet ja nykyinen kehitys johtavat, ja sen jälkeen arvioitu, mitä tarvitsemme lisää.
 Tarkistettu
4.2



Pöytäkirjan asiakohta PTK 94/2017 vp
Ilmastosuunnitelmassa esitellään 57 toimenpidettä, joista hyvin merkittävä osa, 17 kap-
paletta, koskee liikennettä. Suunnitelma on ankkuroitu tiukasti nykyiseen ja tulevaan.
Noissa toimenpiteissä pohditaan, miten pystymme käyttämään digitalisaation tuomia hyö-
tyjä, mitä etuja jakamistalous tuo ilmastotavoitteitten toteuttamiseen, miten erilaisia älyk-
käitä ratkaisuja niin energiaverkoissa kuin liikenteessä pystytään hyödyntämään ja mikä
voi olla kokeilujen ja uusien palveluitten merkitys, kun matkaamme kohti ilmastoystäväl-
lisempää tulevaisuutta. Suunnitelma sisältää osittain jo nyt käytössä olevien toimien vah-
vistamista ja osittain täysin uudenlaisia toimenpiteitä päästöjen vähentämiseksi. Tarkoitus
on varmistaa, että siirtyminen kohti vähähiilistä yhteiskuntaa tapahtuu mahdollisimman
helposti. Etsitään siis paras reitti eteenpäin. Ilmastosuunnitelma ei tuo suomalaisille äkilli-
siä muutoksia, mutta se näyttää suuntaa, mihin meidän askel askeleelta pitää edetä, ja toi-
saalta kuvaa niitä mahdollisuuksia, mitä jokainen ilmaston lämpenemisestä huolissaan ole-
va kansalainen voi omassa toiminnassaan ja arjessaan tehdä ja toteuttaa.

Arvoisa puhemies! Liikenteessä meillä on parhaat lisäpäästövähennysmahdollisuudet.
Nyt viidennes kaikista Suomen kasvihuonekaasupäästöistä tulee liikenteen saralta, ja ne
muodostavat päästökaupan ulkopuolella olevan sektorin päästöistä peräti 40 prosenttia.
Tavoitteena hallituksella on, että liikenteen päästöt puolitetaan vuoteen 2030 mennessä.
[Eero Heinäluoma: Kova tavoite!] Edelleen pidemmällä aikavälillä tavoitteena on, että tie-
liikenne olisi lähes päästötöntä vuonna 2050. Vuonna 2030 sähkön ja uusiutuvien poltto-
aineiden osuus tieliikenteen energiasta olisi vähintään 40 prosenttia. Tässä paino on sanal-
la "vähintään". Nimittäin mitä enemmän meillä on sähkö- ja biokaasua käyttäviä vähäpääs-
töisiä autoja, sitä enemmän voimme jäljellä olevassa bensa- ja dieselautokannassa hyödyn-
tää fossiilista korvaavaa uusiutuvaa polttoainetta. Nämä tukevat toisiaan — sähköinen lii-
kenne, kaasuliikenne ja uusiutuvat liikennepolttonesteet.

Fossiilisista polttoaineista pois siirtyminen on suurin haasteemme. Siihen tarvitaan kaik-
ki mahdolliset käyttövoimat, ja niitä on tässä suunnitelmassa hahmoteltu. Pelkästään käyt-
tövoimien muutos ei riitä. Erittäin merkittävä rooli on ajoneuvojen ja liikennejärjestelmän
energiatehokkuuden parantamisella. Kaupunkiseutujen liikennejärjestelmiä kehitetään
maankäytön, asumisen ja liikenteen sopimuksilla valtiovallan ja kaupunkien kesken, ja nyt
vähäpäästöiseen liikenteeseen siirtymiseen haetaan nopeaa starttia hallituksen budjettiesi-
tyksessä esittämillä keinoilla, jotka ovat yhteneviä parlamentaarisen liikennetyöryhmän
toimien kanssa. Esimerkiksi täyssähköautojen hankintaa sekä kaasu- ja etanolimuutosten
tekemistä tuetaan 6 miljoonalla. Sähköisen liikenteen ja biokaasun liikennekäytön infra-
struktuuria rakennetaan 3 miljoonan edistämispanoksella. Tukien tarkempi kohdentami-
nen selviää myöhemmin. Ja myös romutuspalkkio tulee uudelleen käyttöön, kuten tiedät-
te. Näiden tukitoimien ajatus on vauhdittaa siirtymistä uusiin käyttövoimiin liikenteessä.
Suhteellisen pienillä julkisilla panoksilla saamme sysäyksen aikaan, ja lopullinen veto esi-
merkiksi sähköisessä liikenteessä tulee tapahtumaan sitten markkinoitten kautta ajoneuvo-
jen teknologian kehittymisen ja hintojen halpenemisen myötä.

Öljystä pois pääseminen, fossiilisen öljyn käytön vähentäminen, tulee olemaan se kes-
keinen tavoite, mikäli maailma mielii onnistua ilmastonmuutoksen vastaisessa työssä.
Kansainvälisen energiajärjestön IEA:n mukaan fossiilisen öljyn käyttö uhkaa globaalisti
kasvaa vielä pitkään, joten todella tarvitsemme kaikki keinot käyttöön sen vähentämiseksi.

Arvoisa puhemies! Ilmastosuunnitelmassa annetaan myös vinkkejä siitä, miten ilmas-
tosta huolestuneet kansalaiset voivat arjessaan toimia. Kun tämä ilmastosuunnitelma kos-
kee liikennettä, kiinteistöjen lämmitystä, jätehuoltoa, maataloutta, oikeastaan sanalla sa-
2



Pöytäkirjan asiakohta PTK 94/2017 vp
noen meidän arkielämäämme eli asumista ja liikkumista, niin silloin kansalaisten aktiivi-
suudella on iso rooli. Ilmastosuunnitelma ei lataa velvoitteita kansalaisten niskaan vaan pi-
kemminkin auttaa huomaamaan mahdollisuuksia. Ilmastosuunnitelman tavoitteena on
kannustaa pääasiassa informaatio-ohjauksen keinoin ilmastoystävällisiin toimiin. Esimer-
kiksi Sitran julkaisema "100 fiksua arjen tekoa" antaa käytännön vinkkejä tähän työhön.
Tarvitaan myös suomalaista keksijäluonnetta. Meillä on pitkät perinteet tuunaaja- ja oppi-
jakansana. Olemme myös Slush-maa eli innovaatisten, eteenpäin katsovien kasvuyritysten
kotimaa. Nyt tällaiselle toiminnalle on kysyntää.

Myös yrityksillä on keskeinen rooli kansalaisten ohella. Tarvitsemme uusia sovelluksia,
esimerkiksi liikenteen sovelluksia, liikenne palveluna -konseptia. Ruokahävikin pienentä-
misessä meillä on yritysten tarjoamia sovelluksia, joilla voi ostaa ylijäämäruokaa, ja niin
päin pois. Yritykset tarjoavat kuluttajille älykkäitä taloteknisiä ratkaisuja. 

Tuosta ruokahävikin merkityksestä haluan vielä sanasen sanoa enemmän. Nimittäin nii-
tä pieniä ilmastotekoja voi tehdä sillä päivittäisellä ruokavalinnalla niin kaupassa kuin
myös työpaikkaruokalassa ruokaa lautaselle ottaessaan. Ehdottomasti tehokkain keino vä-
hentää ruoantuotannon ilmastovaikutuksia on ruoan hävikin pienentäminen. Suomessa
noin kymmenesosa ruoasta menee hävikkiin, ravintoloissa jopa viidesosa. Maailmanlaa-
juisesti ruokaa heitetään pois 1,3 miljardia tonnia. Sillä ruokkisi 2 miljardia ihmistä. Tässä
meille on haastetta.

Arvoisa puhemies! Myös kunnat ovat tärkeässä asemassa ilmastosuunnitelmaa toteutet-
taessa. Nimittäin itse asiassa kunnat tekevät hyvin suuren osan niistä ratkaisuista, joita nyt
kaivataan. Arvostan monien kuntien ja kaupunkien aloitteellisuutta ja sitoutumista kun-
nianhimoisiin ilmastotavoitteisiin. Kunnat ovat monessa asiassa toimineet ja voivat jatkos-
sakin toimia edelläkävijöinä. Kunnissa laaditaan parhaillaan kuntastrategioita, ja on aivan
olennaista, että näissä strategioissa huomioidaan myös ilmasto- ja päästötavoitteet. Kun-
nat ovat myös opettaneet paljon valtiolle, mutta haluamme haastaa kuntia vieläkin parem-
paan. Esimerkiksi hiilineutraaleitten kuntien verkosto, 34 kuntaa tätä nykyä, on osoittanut,
että kunnissa pystytään huomattavan nopealla tavalla tekemään energiatehokkuusinves-
tointeja, parantamaan siis energiatehokkuutta ja vähentämään kaiken kaikkiaan päästöjä.
Monet kunnat ovat tehneet kymmenien prosenttien päästövähennyksiä viimeksi kulunei-
den kymmenen vuoden aikana.

Ilmastosuunnitelmassa linjataan, että valtion kiinteistöissä luovutaan öljylämmitykses-
tä vuoteen 2025 mennessä. Toivon, että kunnat ottavat tämän tai vieläkin kunnianhimoi-
semman tavoitteen käyttöönsä. Budjettiriihessä saimme varmistettua juuri, että ensi vuo-
delle on käytössä myös resursseja valtiovallan ja kuntien yhteistyöhön, kuntien parhaitten
käytäntöjen yhteen kokoamiseen, levittämiseen ja monistamiseen. Haluamme siis tukea
sitä kaupunkien, maakuntien ja seutukuntien ilmastostrategista työtä, jolla aktiiviset seutu-
kunnat ja kaupungit omia päästöjään alentavat. Kunnat toimivat myös moninaisissa ver-
kostoissa, ja tätä verkostotyötä on tarkoitus edelleen avittaa.

Arvoisa puhemies! Ilmastosuunnitelmassa esitämme myös pitkän aikavälin tavoitteen,
joka ei pääty vuoteen 2030 vaan katsoo pidemmälle. Pariisin sopimuksessa on esitetty ta-
voite, joka maailmanlaajuisesti täytyy saavuttaa, mikäli mielimme alle kahden asteen läm-
penemisessä pysyä. Tuo tavoite on se, että vuosisadan jälkipuoliskolla maailmanlaajuises-
ti päästöjen ja nielujen tulisi olla tasapainossa. Eli ihmistoiminnan päästöjen täytyisi olla
niin alhaiset, että maailman hiilinielut, kuten metsät ja valtameret, pystyvät tuon lopun hii-
lidioksidin sitomaan. 
3



Pöytäkirjan asiakohta PTK 94/2017 vp
Suomessa asetamme realistisen tavoitteen: hiilineutraalius vuonna 2045. Se tarkoittaa
siis sitä, että ilmastosuunnitelmassa esitellyllä tavalla ja ilmastolaissa määritellyn suunnan
mukaan vähennämme nopeasti päästöjä kohti vuosisadan puoliväliä mentäessä, ja kun pi-
dämme samanaikaisesti huolen metsänielujen toiminnasta, metsien hyvästä kasvusta ja
hoidosta, vuonna 2045 voimme olla hiilineutraali maa, päästöt ja nielut ovat tasapainossa.
Maailmassa on yksi maa, joka ennen Suomea on uskaltanut tämänkaltaisen tavoitteen aset-
taa. Se on rakas naapurimme Ruotsi. Toivottavasti Suomi ja Ruotsi saavat seuraajia tässä
kunnianhimoisessa tavoitteessa.

Arvoisa puhemies! Etenemme siis hallituksessa laajalla ja monella rintamalla aktiivise-
na ilmastopolitiikan toimijana. Teemme kansainvälistä yhteistyötä osana EU:ta, toimim-
me ilmastodiplomatian ja Pariisin sopimuksen täytäntöön panemiseksi, toimeenpanemme
hallituksen jo aiemmin esittelemää energia- ja ilmastostrategiaa ja otamme tässä työssä
huomioon myös parlamentaarisen työryhmän evästeet liikenteen päästöjen vähentämi-
seen. Myös ensi vuoden budjetti sisältää merkittäviä toimia ilmastosuunnitelman toteutta-
miseksi. Suomi toimeenpanee kunnianhimoista ilmastopolitiikkaa.

Puhemies Maria Lohela:  Seuraavaksi ryhmäpuheenvuorokierros, ja sen aloittaa keskus-
tan eduskuntaryhmän edustaja Honkonen. — Olkaa hyvä.

14.29 Petri Honkonen kesk (ryhmäpuheenvuoro): Arvoisa rouva puhemies! Maa on jä-
tettävä tuleville sukupolville paremmassa kunnossa kuin sen on itse saanut. Tämä lause ku-
vaa keskustan arvoja ja ohjaa ylisukupolvisuuteen ja kestävään luontosuhteeseen. Luontoa
viljellään ja varjellaan mutta ei suinkaan museoida. Nämä arvot ovat myös tämän kunnian-
himoisen ja realistisen ilmastosuunnitelman kivijalka. Toteuttamalla sen yhdessä me suo-
malaiset teemme osamme ilmastonmuutoksen vastaisessa kamppailussa, rakennamme
kaikkialla maassa työllistävää, uusiutuvien luonnonvarojen hyödyntämiseen perustuvaa
bio- ja kiertotaloutta, mahdollistamme kestävät valinnat arjessa niin kaupungeissa kuin
maaseudullakin.

Arvoisa puhemies! Suomi on jo tukevasti oikealla tiellä. Tänä vuonna ensimmäistä ker-
taa uusiutuvan energian osuus kaikesta kulutetusta energiasta on yli puolet. Tilanne on his-
toriallinen. Muutos on saatu aikaan nimenomaan keskustan ministereiden johdolla, kes-
kustavetoisen hallituksen kaudella. Kauniit puheet ilmastonmuutoksen pysäyttämisestä,
hyvät vihreät, eivät enää riitä. On tekojen aika. Tarvitaan realistista vihreyttä. Toivottavas-
ti pystymme yhteistyöhön yli hallitus- ja oppositiorajojen tämän suunnitelman toteuttami-
sessa.

Siirrymme ulkomaisesta fossiilisesta polttoaineesta kotimaiseen uusiutuvaan energiaan
ja laajemmin bio- ja kiertotalouteen. Tämä tarkoittaa lisää euroja, työpaikkoja ja toimeen-
tuloa Suomeen ja nimenomaan kaikkialle maahan. Jatkossa olemme sekä omavaraisempia
että taloudellisesti vahvempia. Suomen pitää jatkossakin tehdä hyvää yhteistyötä, jotta
pääsemme niihin tavoitteisiin, joita olemme uusiutuvan energian suhteen asettaneet. Tämä
edellyttää esimerkiksi hyvää vuoropuhelua Euroopan parlamentin ja komission kanssa esi-
merkiksi uusiutuvan energian direktiivin osalta.

Arvoisa puhemies! Suomi luopuu kivihiilen käytöstä vuoteen 2030 mennessä. Kiitos Si-
pilän hallituksen, sen jälkeen synkkiä ja muistia kivihiilikasoja ei pitäisi löytyä enää yh-
denkään suomalaisen kaupungin takapihoilta. Tavoitteena on hiilineutraali Suomi vuonna
4



Pöytäkirjan asiakohta PTK 94/2017 vp
2045. Se tarkoittaa, että hiilipäästöjä ei ole silloin enempää kuin yhteiskuntamme pystyy
niitä sitomaan, aivan kuten ministeri Tiilikainen tässä edellä toi ilmi.

Metsämme ovat tässä myös isossa roolissa. Osana muutosta ulkomaisen tuontiöljyn
käyttö puolitetaan. Liikenteessä siirrytään yhä enemmän uusiutuviin polttoaineisiin. No-
peimmat päästövähennykset saavutetaan uusiutuvilla polttoaineilla, kuten on tehty Ruot-
sissa ja muissa Pohjoismaissa. Sähköautojen ja biokaasuautojen määrää lisätään. Puura-
kentamista edistetään. Nämä sekä mahdollistavat kestävän kaupunkikehityksen että luovat
elämisen edellytyksiä ja ennen muuta työpaikkoja myös muualle Suomeen. Tätä on tasa-
painoisen Suomen rakentaminen käytännössä.

Arvoisa puhemies! Jokainen meistä voi edistää muutosta omilla valinnoillaan omassa
arjessa. Kyse on päivittäisistä päätöksistä, kuten vaikka pyörän käyttämisestä tai lähellä
tuotetun ruuan hankkimisesta. Useimmiten ilmaston kannalta hyvät vaihtoehdot myös
edistävät terveyttä ja säästävät rahaa. Yli puolet päästövähennystavoitteista saavutetaan lii-
kenteen päästöjä vähentämällä. Siksi liikenteen muutokseen panostetaan paljon. Jatkossa
autolla ajaminen tuottaa vähemmän päästöjä ja julkisen liikenteen käyttö, kävely ja pyöräi-
ly ovat entistä houkuttelevampia. Tätä on ylisukupolvisuus ja kestävä luontosuhde ja rea-
listinen vihreys.

Romutuspalkkio, tuki bensa-auton muuttamiseksi kaasu- tai etanoliautoksi ja tuki säh-
köautoille vauhdittavat autojen uudistumista ympäristöystävällisempään suuntaan. Kau-
pungit ja kunnat ovat tärkeässä roolissa kevyen liikenteen väylien parantamisessa ja julki-
sen liikenteen kehittämisessä.

Arvoisa puhemies! Ilmastopolitiikan keskipitkän aikavälin suunnitelma tuo askelmerkit
kansalaisille kohti vähähiilistä yhteiskuntaa. Omia vahvuuksiamme vahvistamalla onnis-
tumme. Muutos on käynnissä, ja siihen tarvitaan kaikkia. Keskustan eduskuntaryhmä tu-
kee voimakkaasti tämän suunnitelman toteuttamista. Toimimalla nyt myös lapsemme ja
lapsenlapsemme kiittävät.

14.34 Pauli Kiuru kok (ryhmäpuheenvuoro): Arvoisa rouva puhemies! "Ilmastonmuu-
tos sitoo pohjoisen ja etelän toisiinsa. Ajan myötä kukaan meistä ei voi välttyä sen tuhoi-
silta vaikutuksilta. Suorien ympäristövaikutusten lisäksi se vaikuttaa turvallisuuteen ja pa-
kottaa ihmiset muuttamaan asuinseuduiltaan." Näin lausui tasavallan presidentti Niinistö
puheessaan, jonka hän piti YK:n yleiskokouksessa viime viikolla.

Tänään käsittelemme keskipitkän aikavälin ilmastopolitiikan suunnitelmaa, joka on en-
simmäinen laatuaan. Tarkastelujänne ulottuu vuoteen 2030. Taustalla ovat ilmastolain
määrittelemät suuntaviivat ja EU:n päästövähennystavoite. Tarkoitus on varmistaa ilmas-
toa koskevan politiikkaamme johdonmukaisuus ja pitkäjänteisyys.

On syytä kerrata, miksi olemme tehneet ilmastolain, miksi olemme hyväksyneet Parii-
sin ilmastosopimuksen ja miksi nyt käsittelemme ilmastopolitiikkaamme. Kuten alun si-
taatista käy ilmi, ilmastopolitiikka on turvallisuuspolitiikkaa mutta myös maahanmuutto-
politiikkaa. Jos maahanmuutto huolestuttaa, kannattaa kiinnostua ilmastopolitiikasta.
Maailmassa on kymmeniä miljoonia pakolaisia. Ilmastonmuutoksen myötä tilanne voi pa-
hentua nopeammin kuin osaamme edes kuvitella. Ilmastonmuutos, väestönkasvu, maape-
rän köyhtyminen, poliittinen epävakaus, romahtaneet valtiot ja konfliktit kytkeytyvät toi-
siinsa. Mikään maa ei ole vaikutuksille immuuni. Mikään aita tai muuri ei pysäytä sään
ääri-ilmiöitä ja vedenpinnan nousua. Ilmastonmuutoksen torjunnan on oltava politiikan
keskiössä.
5



Pöytäkirjan asiakohta PTK 94/2017 vp
Arvoisa puhemies! Suomi luopuu kivihiilen energiakäytöstä vuoteen 2030 mennessä.
Liikenteessä on tapahtumassa polttomoottorin keksimiseen verrattava siirtymä. Tavoite
on, että vuonna 2030 Suomessa on 250 000 sähköautoa. Muutoksen intensiteetti helposti
yliarvioidaan vuoden tai kahden aikajänteellä mutta keskipitkällä aikavälillä puolestaan
aliarvioidaan. Hallituksen talousarvioesityksessä katsotaan rohkeasti tulevaisuuteen. Pa-
nostamme ilmastonmuutoksen torjuntaan toteuttamalla parlamentaarisen työryhmän lii-
kenteen päästövähennyksiin tekemät esitykset. Puurakentamista nopeutetaan ja energia-
teknologian investointeja vauhditetaan.

Suomen ympäristöön ja ilmastoon liittyviä ponnisteluja on myös arvosteltu. Kritiikin
kärki on kustannuksissa ja saamassamme hyödyssä. Monet tutkimukset osoittavat, että ki-
ristynyt ympäristöohjaus on lisännyt yritysten voittoja ja kilpailukykyä. Toki on myös
päinvastaisia esimerkkejä. Emme voi kuitenkaan pysäyttää väistämätöntä kehitystä. Uu-
distumista kaihtavat yritykset väistyvät niiden tieltä, jotka ovat sisäistäneet ilmastonmuu-
tokseen liittyvät globaalit mahdollisuudet. Hukkalämpöä kierrättävä Nivos Oy ja ympäris-
töosaamisellaan kemianteollisuuden vientiä kirittävä Chemigate ovat loistavia yritysesi-
merkkejä uudesta ajattelusta. Voimme luoda uutta liiketoimintaa tavalla, joka on ilmaston
kannalta kestävää ja hyvinvointiamme lisäävää. Toinen tapa on vähätellä tutkittua tietoa,
pyrkiä suojelemaan saastuttavia toimintamalleja ja lopulta taantua menneisyyden hyvin-
vointivaltioksi.

Arvoisa rouva puhemies! Valtion ohella kunnilla, yrityksillä ja kansalaisilla on oma vas-
tuunsa ilmastopolitiikan onnistumisesta. Olemme keskimäärin melko hitaita tekemään
konkreettisia muutoksia omissa valinnoissamme. Tarvitaan koulutusta ja opastusta, kan-
nustavia veropäätöksiä ja esimerkiksi rakentamiseen liittyvää mahdollistavaa lainsäädän-
töä. Hyvä esimerkki on romutuspalkkio-ohjelman jatkaminen liikennepäästöjen vähentä-
miseksi. Parhaimmillaan arvot ja lompakko on synkronoitu niin, että päätöksenteko on ku-
luttajille helppoa. Kotikaupungissani Valkeakoskella tontin ostajalle tai vuokraajalle on
tarjottu alennusta, jos talon lämmityksessä käytetään uusiutuvaa energiaa.

Merkittävät päästöjen vähentämistä koskevat ratkaisut liittyvät kaupunkiseutujen yh-
dyskuntarakenteeseen ja toimivuuteen. Kaupungistuminen on trendi, johon on reagoitava
ilmastonäkökulma huomioiden. Maankäytön, asumisen ja liikenteen yhteensovittamista
edistetään MAL-sopimuksilla. Valtio on tehnyt sopimuksia neljän suurimman kaupunki-
seudun kanssa. — Kiitos.

14.39 Tuula Haatainen sd (ryhmäpuheenvuoro): Arvoisa puhemies! Tänään me puhum-
me yhdestä kaikkein tärkeimmästä aiheesta, joka vaikuttaa kaikkeen muuhun. Ilmastopo-
litiikan onnistuminen ei määrittele vain poliitikkojen taitoa ja vastuullisuutta, se määritte-
lee planeettamme tulevaisuuden. Suomen on oltava kokoaan suurempi toimija kansainvä-
lisessä ilmastopolitiikassa. Tarvitsemme kansainvälistä yhteistyötä, jotta Pariisin ilmasto-
sopimuksen tavoite hillitä lämpeneminen 1,5 asteeseen saavutetaan. Suomen on osana Eu-
roopan unionia toimittava esimerkkinä muille maille. Meillä on korkeat päästövähennys-
tavoitteet, sillä meillä on myös korkeat päästöt. Tämä ilmastolain mukainen selonteko on
hyvä keino seurata laajasti, mitä eri hallinnonaloilla tehdään ja mitä tarvitaan lisää. Tästä
eteenpäin kaikkien toimien on keskityttävä siihen, että ilmaston lämpeneminen pysähtyy.

Ilmastonmuutos lisää pakolaisuutta. Afrikan väkiluku tuplaantuu vuoteen 2050 mennes-
sä 2,5 miljardiin ihmiseen. Heistä puolet on alle 25-vuotiaita. Kun ihmisillä ei ole puhdasta
6



Pöytäkirjan asiakohta PTK 94/2017 vp
vettä ja ruokaa, ei koulutuksen kautta näköalaa tulevaisuuteen eikä työmahdollisuuksia, on
selvää, että he lähtevät liikkeelle. Tilanteeseen ei auta se, että rajat pistetään kiinni; täytyy
puuttua syihin, jotka aiheuttavat kurjuutta ja toivottomuutta. Euroopan on oltava johtava
voima yhteiskuntavakauden edistämisessä, ruokatuotantoon ja puhtaaseen veteen panosta-
misessa sekä koulutuksen parantamisessa. Näin voimme vahvistaa taloudellisesti ja sosi-
aalisesti ja ympäristön kannalta kestävää kehitystä.

Esitän, että Suomi lähtee ajamaan voimakkaasti ja nopeasti EU-yhteistyötä, jolla autta-
misen kohteet priorisoidaan ja voimavaroja myös yhdistetään. EU on jo nyt maailman suu-
rin kehitysyhteistyön tekijä. Varat voi ja pitää käyttää tehokkaammin, jotta ihmisille saa-
daan näköala tulevaan. Sehän parantaa ihmisten elinolosuhteita ja uskoa parempaan tule-
vaisuuteen, ja se myös keventää painetta Eurooppaan.

Arvoisa puhemies! Hiiltä ilmakehään runsaasti tuottavan elämäntavan haitat tulevat
kaikkien maiden yhteisesti maksettaviksi. Kyse on paitsi taloudellisesta myös ekologisesta
ja inhimillisestä hinnasta. Toimia arvioitaessa on kiinnitettävä huomiota niiden sosiaali-
seen kestävyyteen. Kustannusten on kuitenkin jakauduttava oikeudenmukaisesti. Myös
toimien tehokkuutta on arvioitava: vain hiilidioksitonni, joka tosiasiallisesti poistuu ilma-
kehästämme, hillitsee ilmastonmuutosta. [Silvia Modig: Juuri näin!]

Arvoisa puhemies! Tänään puhumme ihmisten arjesta, asumisen, liikkumisen, ruuan
päästöistä. Kaupungeissa liikkumisen pitää entistä vahvemmin perustua julkiseen liiken-
teeseen, kävelyyn ja pyöräilyyn. Esteettömän, toimivan ja edullisen julkisen liikenteen on
oltava liikenteen päästövähennystoimien keskipisteessä. SDP haluaa kehittää erityisesti
raideliikennettä. Lyhyillä matkoilla pyöräilystä ja kävelystä pitää tehdä houkuttelevaa. Tä-
hän voidaan vaikuttaa hyvällä kaupunkipolitiikalla ja rakentamisella. Turvallinen, huollet-
tu pyörätie houkuttelee hyppäämään satulaan.

Arvoisa puhemies! Kannustusta ja kuluttajaneuvontaa tarvitaan jatkuvasti. Arjen ekolo-
giset valinnat ovat onneksi usein terveellisempiä. Yksi omista ilmastoteoistani on kasvis-
painotteiseen ruokaan siirtyminen ja punaisen lihan jättäminen kaupan hyllyyn. Jos ateriat
koottaisiin kasvisten osuutta painottaen, ruokavalion ilmastovaikutus vähentyisi yli 20
prosenttia. Valitettavasti myös haaskaamme ruokaa. SDP:n edustaja Nurminen on tehnyt
ansiokkaan aloitteen ruokahävikin vähentämiseksi. Asia on tärkeä, ja siitä onkin puhuttava
enemmän. Sosiaalidemokraattinen eduskuntaryhmä seuraa tarkasti, kuinka ruokahävikin
vähennystoimet vaikuttavat.

Arvoisa puhemies! Viime kaudella säädetty ilmastolaki on vienyt ilmastopolitiikkaa
eteenpäin. Meidän lastemme tulevaisuus tehdään tänään. Meidän on pidettävä yhteisistä il-
mastopäätöksistä kiinni ja oltava arjessamme valmiita kestäviin ratkaisuihin. Jos tulevai-
suudessa lapsenlapsemme esittävät meille kysymyksen, he kysyvät joko "miten te onnis-
tuitte siinä?" tai "miksi te ette tehneet mitään?" Se on nyt meistä itsestämme kiinni, kum-
paan kysymykseen saamme vastata.

14.45 Kaj Turunen si (ryhmäpuheenvuoro): Arvoisa puhemies! Ilmastonmuutos on tie-
teellinen fakta, ja sen hillitseminen edellyttää — ja vaatii — maailmanlaajuisia toimenpi-
teitä. Ihmisen aiheuttaman ilmaston lämpenemisen hillintään on myös meidän suomalais-
ten omalta osaltamme osallistuttava.

Valtioneuvosto on antanut tiedonannon keskipitkän aikavälin ilmastosuunnitelmasta,
joka aiemmin hyväksytyn energia- ja ilmastostrategian kanssa määrittelee ne keinot, joilla
7



Pöytäkirjan asiakohta PTK 94/2017 vp
pääsemme hallitusohjelmassa, EU:ssa ja Pariisin ilmastosopimuksessa määriteltyihin ta-
voitteisiin.   Kohtalokkaimpien ilmastovaikutusten välttämiseksi ilmaston lämpeneminen
täytyy pystyä pysäyttämään alle kahden asteen.

Tie maailmanlaajuiseen ilmastosopimukseen on ollut pitkä ja kivinen. Ministerin tavoin
itsekin osallistuin Pariisin ilmastokokouksen viimeiselle viikolle eduskunnan talousvalio-
kunnan edustajana ja näin pääsin paikan päältä todistamaan historiallisen sopimuksen syn-
tymistä. Nähtyäni omin silmin, kuinka haastavaa maailmanlaajuisen sopimuksen neuvot-
teleminen on, en voi liikaa olla korostamatta sitoutumisen tärkeyttä. Niin kuitenkin kävi,
että USA ilmoitti irtautuvansa Pariisin sopimuksesta. Uskon, että tässä USA tekee kauas-
kantoisen virheen. Toisin kuin presidentti Trump sanoi, ilmastosopimus ei ole huono diili.
Päinvastoin, huono diili on sopimuksen ulkopuolelle jääminen. Pienenä sivuhuomautukse-
na mainittakoon, että USA:n presidentinvaalit ovat päivää ennen kuin lopullinen irtautu-
minen Pariisin sopimuksesta voi tapahtua. Viime viikolla uutisoitiin, että Nicaragua aikoo
allekirjoittaa Pariisin ilmastosopimuksen. Irtautuessaan sopimuksesta USA liittyisi siis
Syyrian kanssa kimppaan. Tällöin USA ja Syyria olisivat ainoat YK-maat, jotka eivät ole
sopimuksessa mukana. Siinä olisi varsinainen kaksikko!

Globaalien päästövähennysten saavuttamiseksi on erittäin tärkeää, että vapaamatkusta-
mista ei sallita. Päästöjen vähentämiseksi tulee tehtävien toimien olla maailmanlaajuisesti
oikeudenmukaisia, oikeudenmukaisesti toteutettuja, taloudellisia ja oikein kohdennettuja.
Päästövähennystoimien yhtäaikainen ajoitus on tärkeää, jotta voisimme mahdollisimman
hyvin estää hiilivuodon eli teollisuuden siirtymisen maihin, joissa päästöistä rangaistaan
vähemmän.

Arvoisa puhemies! Ilmastosuunnitelma koskee päästökaupan ulkopuolista sektoria, siis
liikennettä, maataloutta, lämmitystä ja jätehuoltoa. EU:n sisäisen taakanjaon mukaan Suo-
messa päästöjä pitäisi vähentää 39 prosenttia vuoden 2005 tasosta vuoteen 2030 mennes-
sä. Tavoite on haastava. VTT:n mukaan yli 36 prosentin päästövähennystavoitteen kustan-
nukset kasvavat merkittävästi verrattuna alle 36 prosentin tavoitteeseen.

Sininen eduskuntaryhmä pitää tärkeänä, että tulevaisuudessa päästöjen vähentämistä
koskevat tavoitteet asetetaan EU:n sisällä jäsenmaille oikeudenmukaisemmin. Jatkossa
emme saa olla enää tilanteessa, jossa Suomi joutuu vähentämään päästöjään 39 prosenttia
ja esimerkiksi Puola vain seitsemän prosenttia. Virossakin riittää 13 prosentin leikkaus.
Laskentaperusteita onkin syytä jatkossa muuttaa siten, että päästöjen vähennys kohdistuu
enemmän niihin maihin, jotka niitä enemmän tuottavat. Euroopan komissio on mahdollis-
tamassa 2 prosentin kertaluonteisen jouston päästövähennysten toteutuksessa. Me sinises-
sä eduskuntaryhmässä pidämme hyvänä sitä, että nyt käsillä olevassa selonteossa tämä
jousto ehdotetaan käytettäväksi. Jouston käyttö on järkevää riskienhallintaa ja samalla lie-
vittää päästövähennystaakkaamme liikenteessä, maataloudessa ja myös asumisessa. On
kuitenkin muistettava, että jouston käyttäminen ei ole ilmaista, vaan se maksaa.

Suomen pitkän aikavälin tavoite on olla hiilineutraali eli sitoa sama määrä hiiltä kuin
tuotamme. Sininen eduskuntaryhmä pitää hyvänä, että selonteon päästövähennystoimet
ovat yhdenmukaisia tämän tavoitteen kanssa. On myös tärkeää, että selonteossa esitetyt
toimet eivät merkittävästi heikennä talouskasvuamme, jonka tielle olemme vihdoin pääs-
seet hallituksen monien kipeiden talouden tervehdyttämistoimien ansiosta. Lisäksi on hy-
vä, että selonteossa kansalaisia kannustetaan omalla toiminnallaan vähentämään päästö-
jään. Jokainen meistä pystyy ilmastotekoihin, ja jokainen niistä on merkityksellinen.
8



Pöytäkirjan asiakohta PTK 94/2017 vp
Viime viikon torstaina, 21. päivä syyskuuta, vietettiin kansainvälistä päästötöntä päi-
vää, Zero Emissions Day. Toivon, että tämä päivä huomioitaisiin jatkossa maassamme pa-
remmin.

Arvoisa puhemies! Ihan lopuksi: Ilmastosuunnitelman toteutumista tullaan seuraamaan
kalenterivuosittain valtioneuvoston ilmastovuosikertomuksen muodossa. Ilmastotyö jat-
kuu niin kotimaassa kuin EU-kentillä. Vuoteen 2030 ei ole pitkä aika, ja työtä ilmaston
lämpenemisen hidastamiseksi on tehtävä vielä paljon.

14.51 Olli Immonen ps (ryhmäpuheenvuoro): Arvoisa puhemies! Maamme energia- ja il-
mastopolitiikka on tämän vaalikauden aikana ja istuneen hallituksen johdolla saatu kään-
nettyä aiempaa vakaammalle ja ennustettavammalle kurssille. Ennen tätä ei päätöksente-
kosektorilla ollut sitä vakautta, joka olisi palvellut yhteiskuntamme kokonaisetua ja samal-
la tuonut siihen yli vaalikausien kestävää johdonmukaisuutta. Nyt vakautta ja ennustetta-
vuutta löytyy, ja hyvä niin. Isossa kokonaiskuvassa oivallisena esimerkkinä tästä toimii
juuri nyt käsittelyssämme oleva keskipitkän aikavälin ilmastopoliittinen suunnitelma,
mikä kulkee lähes käsi kädessä kansallisen ilmasto- ja energiastrategian kanssa.

Arvoisa puhemies! Perussuomalaisten eduskuntaryhmä näkee, että viime aikoina käsit-
telyssä olleet energia- ja ilmastopolitiikan strategia ja nyt ilmastopolitiikan suunnitelma
voivat oikein eteenpäin vietyinä yhä lisätä asianomaisten politiikan sektoreiden kokonais-
hallintaa ja yhteiskunnallista näkyvyyttä sekä painoarvoa. Nämä voivat täten myös lisätä
Suomessa jo nyt vahvan cleantech-sektorin ympäristöteknologiaan perustuvia liiketoimin-
tamahdollisuuksia, kun ilmastopolitiikan ennakoitavuus paranee entisestään. Eräs tällai-
nen potentiaalinen aluevaltaus on juuri liikennesektori ja siihen liittyvät moninaiset mah-
dollisuudet jatkossa.

Arvoisa puhemies! Kuten tunnettua, liikenteen kasvihuonepäästöjen vähentäminen ta-
pahtuu parhaiten juuri siten, että nykyiset polttoaineet korvataan joko uusiutuvilla biopolt-
toaineilla tai nykyistä vähäpäästöisemmillä polttoaineilla ajan myötä. Perussuomalaisten
eduskuntaryhmä näkee, että tässä kehityksessä on tärkeää neuvotteluiden kautta huolehtia
juuri siitä, että Euroopan unionin sääntely tai muu mahdollinen sääntely ei lukitse kehitys-
tä tiettyihin ratkaisuihin. Näin menettelemällä varmistetaan alan kotimaisten toimijoiden
menestyminen alalla myös tulevaisuudessa. Samaten perussuomalaisten eduskuntaryhmä
näkee, että uusiutuvien biopolttoaineiden rinnalla tulee kehitystä viedä eteenpäin myös
sähkö- ja kaasuautojen rintamalla. Jotta näin voitaisiin jatkossa toimia, tämä edellyttää
päätöksentekijöiltä uskaliaita päätöksiä. Tällaisia päätöksiä tarvitaan esimerkiksi, kun pää-
tetään lataus- ja tankkauspisteiden kehittämisestä, rahoituksesta tai liikennejärjestelmän
parantamisesta ylipäänsä. Perussuomalaiset luottavat vakaasti siihen, että kansalaismieli-
pide sekä maamme monimuotoisuus eivät kuitenkaan jää huomioimatta, kun sektoria ke-
hitetään jatkossa.

Edellä olevien toimien lisäksi perussuomalaiset liputtavat varsin voimallisesti puura-
kentamisen puolesta. Haluamme maahamme roimasti lisää puurakentamista, sillä puura-
kentamisella on paljon annettavaa sekä työpaikkojen että vientisektorinkin suhteen. Kai-
ken lisäksi puurakentaminen toimii myös hyvänä hiilivarastona, jolla on iso merkitys myös
ilmastopoliittisessa mielessä. Puurakentaminen myös tukee hallituksen energia- ja ilmas-
tostrategian, samoin kuin ilmastosuunnitelman, tavoitteita. Kokonaisuudessaan Suomi
voisi olla täten puurakentamisen suunnannäyttäjä koko Euroopassa.
9



Pöytäkirjan asiakohta PTK 94/2017 vp
Arvoisa puhemies! Energia- ja ilmastopolitiikasta puhuttaessa tulee myös muistaa se to-
siasia, että sektorilla vaikuttavat keskeisesti myös erilaiset kansainväliset päästötavoitteet
sekä erinäiset sopimukset, viimeisimpänä Pariisin ilmastokokouksessa tehty maailmanlaa-
juinen ilmastosopimus, jonka tavoitteena on rajoittaa keskilämpötilan nousu maapallolla
alle 2 asteeseen. Tämä linjaus sopii perussuomalaisten eduskuntaryhmälle, kun pidetään
huolta siitä, että kotimainen teollisuus ja muut keskeiset toimijat alalla eivät joudu liialli-
sen sääntelyn kohteeksi tai alan kehittämisen maksumiehiksi. Myös uusien rakennusten
suhteen tulee huolehtia siitä, etteivät rakennuskustannukset nouse liiaksi johtuen juuri uu-
desta mahdollisesta unionin tason sääntelystä alalla.

Arvoisa puhemies! Ilmastopolitiikasta sekä siihen kiinteästi liittyvästä ilmastosuunnitel-
masta puhuttaessa ei voida koskaan sivuuttaa maataloutta ja sen tärkeyttä maallemme. Pe-
russuomalaisten eduskuntaryhmä pitää erityisen tärkeänä sitä, että esimerkiksi maa- ja
metsätaloussektorin toimintaa maassamme ei liian kunnianhimoisilla päästövähennysta-
voitteilla vaikeuteta entisestään. On totta, että Suomessa maatalous kuormittaa jossain
määrin vesistöjämme, mutta tätä ei kuitenkaan nykytekniikat huomioiden tapahdu liiaksi,
sillä erinäiset varotoimet ovat pudottaneet ravinnekuormitusta jo dramaattisesti. Luonnol-
lisesti me perussuomalaiset jatkamme edelleen toimiamme sen eteen, että koko Suomessa
pystytään myös tulevaisuudessa asumaan ja harjoittamaan maataloutta ja maatalousyrittä-
jyyttäkin kattavasti.

Arvoisa puhemies! Lopuksi: Perussuomalaisten mielestä maamme energia- ja ilmasto-
politiikan kulmakivinä on oltava mahdollisimman korkea omavaraisuusaste, tuotanto- ja
huoltovarmuus sekä kohtuuhintaisuus ja vähäpäästöisyys. Kun nämä näkökulmat huomi-
oidaan, meillä on Suomessa niin energia- kuin ilmastosektorilla paljon enemmän voitetta-
vaa kuin hävittävää.

14.56 Antero Vartia vihr (ryhmäpuheenvuoro): Arvoisa puhemies! Viime vuosien sääil-
miöt ovat osoittaneet, että seisomme kuilun reunalla. Vuosi 2016 oli kaikkien aikojen läm-
pimin, samoin kuin vuosi 2015 sitä ennen ja vuosi 2014 vuotta aikaisemmin. Kuulen yhä
useammin tutkijoiden toistavan samaa lausetta: ilmastonmuutos etenee nopeammin kuin
olemme uskoneet. Merenpinta tulee nousemaan enemmän, lämpöasteet kasvavat nopeam-
min, tuulet puhaltavat voimakkaammin. Jo 2 asteen nousu tulee aiheuttamaan enemmän tu-
hoa kuin olemme aiemmin ymmärtäneet.

Suomen uskotaan olevan ilmastopolitiikan mallioppilas, mutta valitettavasti todellisuus
on toinen. Keskipitkän aikavälin ilmastosuunnitelma perustuu EU:n tavoitteeseen vähen-
tää päästöjä 39 prosentilla päästökaupan ulkopuolisilla sektoreilla vuoteen 2030 mennessä
sekä ilmastolakiin kirjattuun 80 prosentin tavoitteeseen vuoteen 2050 mennessä. Hallituk-
sen metsä- ja bioenergiapolitiikka uhkaa kuitenkin vesittää nämä tavoitteet. Suomi ajaa
EU:ssa ennennäkemättömällä voimalla linjaa, jonka mukaan jäsenmaat saisivat pienentää
metsiensä hiilinielua ilman seurauksia, kuten päästöoikeuksien ostoa tai lisätoimia muilla
aloilla. Bioenergiatavoitteiden vuoksi metsiemme hiilinielu uhkaa puolittua, mikä tekisi
tyhjäksi kaikki päästövähennystoimet muilla sektoreilla. Lopputulos olisi, että Suomi ei
vähentäisi kokonaispäästöjään vuoteen 2030 mennessä. [Teuvo Hakkarainen: Kannattaisi
käydä siellä metsässä!] Ilmastonmuutoksen kannalta kokonaispäästöt ovat ratkaisevia. Hii-
linielun pieneneminen on sama asia kuin päästö. [Oikealta: Ei ole!] Jos lisäämme hakkuita
ja pienennämme hiilinielua, pitää meidän kantaa vastuu ja lisätä päästövähennyksiä muilla
sektoreilla.
10



Pöytäkirjan asiakohta PTK 94/2017 vp
Suomen tavoitteet eivät nykyisellään riitä Pariisin ilmastosopimuksen velvoitteiden
täyttämiseen. Sitran mukaan meidän täytyy vähentää päästöjä 60 prosentilla vuoteen 2030
mennessä. Vuoteen 2050 mennessä meidän täytyy imeä hiilidioksidia ilmasta — sen lisäk-
si että meidän päästömme ovat nolla. Meidän pitäisi asettaa tämän mittaluokan tavoitteet
itsellemme sen sijaan, että olemme harmissamme EU:ssa meille sovittujen tavoitteiden
tiukkuudesta.

Arvoisa puhemies! Kehotan hallitusta pohtimaan, olemmeko menossa oikeaan suun-
taan. Kannustaako Suomen investointiympäristö radikaaleihin vähähiilisiin innovaatioi-
hin, kiertotalouteen tai kulutuksen vähentämiseen, vai olemmeko edistämässä vanhoja rat-
kaisuja? Turvetta verotetaan edelleen kevyesti, vaikka sen ilmastovaikutus on pahempi
kuin kivihiilen. Yrityksille luotiin juuri uusi saastutustuki päästökauppakompensaation
muodossa. Fossiilisen energian verotuet ovat satoja miljoonia vuosittain. Tutkimus-, kehi-
tys- ja innovaatiotukia on leikattu. Sääntely ja verotus tulee ohjata osoittamaan oikeaan
suuntaan. Meidän pitäisi edistää älyverkkoja, energiansäästöä, lämpöpumppuja, energian
varastointia, aurinkoa ja tuulta — ei semmoisia ratkaisuja, jotka lisäävät ilmastopäästöjä
edes lyhyellä aikavälillä. Saastuttamisen tuet tulee yksinkertaisesti lopettaa. Vastaavasti il-
mastonmuutoksen torjumisen resursseja tulee lisätä. Liian usein jumiudumme puolusta-
maan vanhan teollisuuden etuja uusien, päästöjä vähentävien ratkaisujen kustannuksella.
Jos panostaisimme reilusti puhtaisiin teknologioihin, Suomen vaikutus energiamarkkinoi-
hin voisi olla samaa luokkaa kuin Nokian vaikutus kännyköiden kehittymiseen maailman-
laajuisesti. Osaamista meillä on. Hiilijalanjäljen laskemisen ohella meidän pitäisi kiinnit-
tää huomiota hiilikädenjälkeen eli niihin mahdollisuuksiin, joita talouden muuttaminen vä-
hähiiliseksi meille tuo.

Arvoisa puhemies! Suomen ilmastopolitiikka tarvitsee huomattavasti lisää konkretiaa ja
erityisesti lisää kunnianhimoa. Teemme paljon asioita, jotka vievät oikeaan suuntaan, mut-
ta samaan aikaan teemme liikaa asioita, jotka vievät päinvastaiseen suuntaan. Unohdam-
me usein myös, mikä on todellinen uhka taloudellemme. Se on ilmastonmuutos, ei sen tor-
junta. Toimimme globaalissa markkinataloudessa, ja meillä ei ole mitään mahdollisuuksia
välttyä ilmastonmuutoksen ikäviltä seurauksilta. Ilmastonmuutoksen suurin uhka on sen
synnyttämät levottomuudet, sodat ja kansainvaellukset. Jos muu maailma sotii, ei suoma-
laisella elinkeinoelämälläkään mene kovin hyvin.

Ilmastopolitiikan onnistuminen ratkaisee, mikä on koko ihmiskunnan tulevaisuus. Pa-
himmillaan leikimme koko sivilisaation olemassaolon kanssa. Tätä taustaa vasten oikei-
den päätösten ja isompien reformien tekemisen pitäisi olla helpompaa. Maailman tulevai-
suus on kiinni meidän poliitikkojen tekemistä päätöksistä. Me emme saa paeta tätä vastuu-
ta. Siksi kannustan hallitusta huolehtimaan valtionvelan lisäksi ilmastovelasta, jota meillä
ei yksinkertaisesti ole lupa jättää lapsillemme. Näillä päätöksillä on kiire. Meillä ei ole yhtä
ainutta vuotta hukattavana.

15.02 Silvia Modig vas (ryhmäpuheenvuoro): Arvoisa puhemies! Jos me haluamme, että
maapallolla säilyvät elämisen edellytykset, ne ratkaisut on tehtävä nyt. Siksi käytännössä
kaikki maailman maat allekirjoittivat Pariisin ilmastosopimuksen. Siksi yritämme nyt
EU:ssa sopia yhteisistä pelisäännöistä Pariisin tavoitteiden saavuttamiseksi. Jotta maapal-
lo säilyy elinkelpoisena, täytyy meidän kääntää kasvihuonekaasupäästömme globaalisti
laskuun hyvin pian ja vuoteen 50 mennessä olla täysin hiilineutraaleja. Näitä Pariisin il-
mastosopimuksen päätöksiä ei saavuteta ilman, että tuotantomme, kulutuksemme ja elin-
11



Pöytäkirjan asiakohta PTK 94/2017 vp
tapamme muuttuvat. Ilmastonmuutos on tosiasia, ja juuri nyt me ratkaisemme sen, onko
muutos hallittu vai hallitsematon. Hallitsematon muutos johtaa kuivuuteen, hirmumyrskyi-
hin ja sen kautta massiiviseen pakolaisuuteen.

EU:ssa ollaan sovittu, että vähennämme päästöistämme 40 prosenttia vuoteen 30 men-
nessä verrattuna vuoden 90 tasoon. Kuitenkin nyt jo tiedämme, että tämänhetkiset si-
toumukset eivät ole riittäviä vaan niitä tullaan kiristämään. Juuri nyt pitäisi osata katsoa
yhtä aikaa lähelle ja kauas. Valitettavasti hallitus ei kuitenkaan näe tarpeeksi pitkälle eteen-
päin. Siksi keskipitkän aikavälin suunnitelmaa lukiessa turhautuu. Siinä on monia hyviä
keinoja, mutta se, että päästöjä vähennetään, ei riitä, vaan niitä pitää vähentää tarpeeksi.
Paperilla näyttää siltä, että saavutamme asetetut tavoitteet, vaikka tosiasiassa nämä tavoit-
teet eivät ole riittäviä.

Ainoa sektori, missä selonteon tavoitteet ovat kunnianhimoisia, on liikenne, mutta siel-
läkin keinona keskitytään sekoittamaan bensatankkiin metsästä kaadettua polttoainetta sen
sijaan, että asetettaisiin aidosti kunnianhimoinen päästöttömän liikennejärjestelmän tavoi-
te. Jos metsien nielua lisääntyvillä hakkuilla pienennetään, on toisaalla päästöjen vähen-
nyttävä tätä enemmän. Nestemäisten biopolttoaineiden kohdalla tämä yhtälö ei toteudu,
sillä kun öljyä korvataan puulla, on ilmastohyöty vaatimaton.

Puhemies! Kylmien talviemme takia rakennustemme energiankulutus on suurta, ja siksi
olemassa olevan rakennuskannan energiatehokkuuden parantamista tulisi tukea voimak-
kaammin. Ilmastovaikutukset tulisi huomioida rakennuksen koko elinkaaren ajalta unoh-
tamatta asumisen terveellisyyttä ja hintaa.

Maatalouden osalta tässä selonteossa on ensimmäistä kertaa kirjattu tärkeitä keinoja il-
mastopäästöjen vähentämiseen: turvemaiden multavuuden parantaminen ja pohjaveden
pinnan nostaminen kasvipeitteiseen viljelyyn siirtyen. Kiitosta ansaitsee myös se, että se-
lonteossa on hyvin tunnistettu julkisten hankintojen merkitys. Vasemmistoliitto on pitkään
vaatinut julkisiin hankintoihin vahvempaa ilmastonäkökulmaa. Tässä kunnilla ja kaupun-
geilla on merkittävä rooli. Myös kiertotalouden ja jakamistalouden koko potentiaali tulisi
aidosti ymmärtää ja tehdä määrätietoisia toimia luonnonvarojen kulutuksen vähentämisek-
si. Kiertotalouden periaatteilla saamme samasta enemmän: kun tuotteiden suunnitteluvai-
heessa estetään jätteen syntyminen, pysyvät arvokkaat raaka-aineet kierrossa, syntyy uutta
liiketoimintaa, uusia työpaikkoja. Mutta investointien on tuettava kiertotalouden kehitty-
mistä, jotta se voisi taata meille kestävää talouskasvua.

Arvoisa puhemies! Sitten ovat vielä ne metsät. Suomi ja suomalaiset elävät metsässä ja
metsästä, mutta meidän on muistettava, että koko maapallo hengittää metsien ansiosta.
Pohjoinen havumetsä on elintärkeä hiilivarasto ja hiilinielu. Tästä hiilinielusta huolehtimi-
nen seuraavien vuosien ja vuosikymmenien aikana on meidän globaali vastuumme, jota ei
voi väistää. Tämän selonteon metsälinjaukset ja Suomen tavoitteet EU-sääntelyn neuvot-
teluissa ovat riskipeliä. Hiilinielun pieneneminen on ilmakehän kannalta aivan sama kuin
samansuuruiset päästöt toisaalla. Meillä on vain muutamia vuosia aikaa saada hiilidioksi-
din määrä ilmakehässä kuriin. Siksi emme voi ajatella, että supistetaan metsien hiilinielua
nyt ja kasvatetaan sitä sitten taas vuosikymmenien kuluttua. Meillä ei yksinkertaisesti ole
tähän aikaa. Vaikka hakkuut mitoitettaisiin ilmaston kannalta kestävästi, voi Suomi edel-
leen hyödyntää metsiään. Tärkeintä on, että arvokasta puuraaka-ainetta käytetään korkean
arvonlisän tuotteisiin. Se on ilmaston, ympäristön, talouden ja työllisyyden kannalta paras-
ta. [Satu Hassi: Juuri niin!] Kun suunnittelemme metsien käyttöä, on myös muistettava
vaalia luonnon monimuotoisuutta. Biodiversiteetti on itseisarvo, mutta se myös lisää eko-
12



Pöytäkirjan asiakohta PTK 94/2017 vp
systeemien joustavuutta ja mahdollisuuksia korjata ilmastonmuutoksen jo aiheuttamia tu-
hoja.

Vielä lopuksi, arvoisa puhemies: Ilmastonmuutoksessa on kyse oikeudenmukaisuudes-
ta niin globaalisti kuin kotimaassakin. Vasemmistoliitolle on tärkeää, että ilmastopolitii-
kassa, kuten kaikissa päätöksissä, huomioidaan vaikutukset ihmisille eri asuinpaikan, elä-
mäntilanteen ja tulotason suhteen. Ilmastotekojen on oltava niin köyhän kuin rikkaan saa-
tavilla. Kunnianhimoinen, pitkälle katsova ja ennakoiva energia- ja ilmastopolitiikka mah-
dollistaa ratkaisut, joissa kaikki voittavat. Ilmastonmuutoksen torjunta, työpaikat ja kestä-
vä talouskasvu eivät ole vastakkaisia, vaan ne voivat olla toisiaan tukevia tavoitteita. [Satu
Hassi: Hyvä puhe!]

15.08 Anders Adlercreutz r (ryhmäpuheenvuoro): Ärade talman! Arvoisa puhemies!
Hirmumyrskyt Andrew, Katrina, Irma, Jose. Syyriassa vallitsee kuivuus, joka johtaa levot-
tomuuksiin ja sisällissotaan. Ikirouta sulaa Siperiassa ja uhkaa kiihdyttää ilmastonmuutos-
ta. Aavikot laajenevat Afrikassa, ja yhä useammat ihmiset eivät enää saa toimeentuloaan
siinä maassa, jossa he ovat varttuneet. Kukaan ei voi ummistaa silmiä siltä, mitä näemme
tapahtuvan. Tarvitsemme pitkän tähtäimen toimenpiteitä mutta myös välittömiä toimia jo
nyt. Aikaa ei ole hukattavaksi.

Valtioneuvoston keskipitkän aikavälin ilmastopolitiikan suunnitelma on konkreettinen
asiakirja, jossa kiinnitetään huomiota edessämme oleviin haasteisiin. Tavoitteena on hiili-
neutraalius vuonna 2045 ja voimakkaat päästövähennykset vuoteen 2030 mennessä. Tämä
kaikki on oikein hyvä — kyse on vain siitä, miten se saadaan toimeenpantua. Onko meillä
tahtoa, ja olemmeko oikealla tiellä? Monet seikat viittaavat siihen, että emme näe tilanteen
vakavuutta. Näemme vain osaongelmia ja ummistamme silmämme kokonaisuudelta. Mitä
teemme tällä hetkellä? Ohjaamme päästökauppatulot takaisin teollisuuteen. Emme käsitte-
le polttoaineiden verotusta ilmastopolitiikan näkökulmasta, vaan pidämme sitä aluepolitii-
kan pelinappulana. Tarkastelemme budjettikirjan panostuksia joukkoliikenteeseen fiskaa-
lisena harjoituksena, kun meidän pitäisi tarkastella niitä osana ilmastopolitiikkaa. Osaop-
timointi ei riitä, vaan tässä tarvitaan kokonaisvaltaista ajattelua.

Ne, jotka uskaltavat ottaa haasteet vastaan, ovat voittajia myös taloudellisesti katsottu-
na. Rikkidirektiivi nosti tilapäisesti kustannuksia, mutta se tarjosi myös uusia mahdolli-
suuksia suomalaiselle cleantech-teollisuudelle. [Satu Hassi: Juuri näin!] Sama koskee nii-
tä, jotka uskaltavat tarkastella objektiivisesti nyt edessämme olevia haasteita. 

Se polku, jolle tänään astumme, ei vie perille, vaan lisätoimenpiteet ovat tarpeen.

Ärade talman! Klimatplanen redogör förtjänstfullt för de olika alternativen. Det gäller att
ha både ett kort och ett långt perspektiv. Trafiken är den enskilt största frågan inom an-
svarsfördelningssektorn. Regeringen tror på sina bioenergisatsningar. Men frågan är om
volymen och omfattningen är realistisk. Att med låg verkningsgrad producera ett bränsle
för motorer med låg verkningsgrad är inte en hållbar väg. 

Biobränslen behövs för den tunga industrin. De behövs för flygtrafiken. Men person-
bilstrafiken måste stödja sig på andra lösningar. Samtidigt är det klart att biobränsle i ett
kort perspektiv inte är klimatneutralt. Vi måste så snabbt som möjligt få ner alla utsläpp. 

Svenska riksdagsgruppen och SFP anser att vår personbilspark utan dröjsmål borde
övergå från förbränningsmotorer till elmotorer. Regeringens mål på 250 000 elbilar år
2030 är inte speciellt ambitiöst om man jämför med föregångslandet Norge, som samma år
13



Pöytäkirjan asiakohta PTK 94/2017 vp
siktar på att 60 till 100 procent av alla personbilar som kommer ut på marknaden är elbilar.
Därför är det viktigt att vi så snabbt som möjligt bygger upp ett laddningsnät.

Arvoisa puhemies! 50 prosenttia perusresursseistamme käytetään rakentamiseen. 40 pro-
senttia päästöistämme liittyy rakennuksin. Sillä on suuri merkitys, miten ja mistä materi-
aalista rakennamme ja miten asumme. Kilo puuta sitoo itseensä 1,8 kiloa hiilidioksidia.
Puurakenteinen pientalo on sitonut itseensä yhtä paljon hiilidioksidia kuin keskimääräises-
tä kymmenen vuoden autolla ajamisesta syntyy. Puurakentamiseen panostaminen on il-
mastotoimi. Tämän vuoksi on mitä tärkeintä, että hallitus tarkistaa lainsäädäntöä ja höllen-
tää puurakentamisen normeja. Kun on ilmeistä, että tulemme lisäämään metsiemme hak-
kuita tavalla, joka lyhyellä aikavälillä puolittaa hiilinielumme, on erittäin tärkeää, että met-
sästä ottamamme puu menee pitkäikäisiin puutuotteisiin.

Till sist: För att vi ska kunna anpassa oss till jordens bärkraft måste vi globalt övergå till en
kolneutral cirkulär ekonomi. Som vi konstaterat kräver detta en radikal omvälvning av tra-
fiken, inte minst. Men också mindre åtgärder i klimatplanen är viktiga, som exempelvis det
gemensamma programmet för att främja mobilitet till fots och med cykel. I våra städer be-
höver vi högklassig planering, fortsatt god nivå på kollektivtrafiken och andra åtgärder
som bygger på en ökad klimatmedvetenhet.

Åtgärder krävs, men det är klimatförändringen vi ska vara rädda för, inte klimatåtgär-
derna, för att citera ledamot Vartia.

15.13 Sari Tanus kd (ryhmäpuheenvuoro): Arvoisa rouva puhemies! Ilmastopolitiikan
suunnitelman on toteutettava kestävän kehityksen Agenda 2030 -toimenpideohjelmaa ja
pyrittävä siinä määriteltyyn edelläkävijyyteen, aktiivisuuteen toimenpiteiden käynnistämi-
sessä, pitkäjänteisyyteen ja politiikkajohdonmukaisuuteen. Kestävän kehityksen haasteet
on muutettava kestävän, työllistävän kasvun mahdollisuuksiksi. Tämä tarkoittaa muun
muassa ympäristöliiketoiminnan, bio- ja kiertotalouden sekä erilaisten ekosysteemipalve-
lujen määrätietoista ja pitkäjänteistä kehittämistä.

Uusi teknologia korostaa alhaalta ylös tapahtuvaa kuluttajalähtöistä toimintaa, mikä on
huomioitu tässä suunnitelmassa aiempaa paremmin. Energia- ja teknologiamurros tekee
meistä energiamarkkinoiden aktiivisia toimijoita monissa eri rooleissa: kuluttajina, tuotta-
jina ja investoijina, myös kysyntäjoustoissa ja energiavarastoinnissa. On muistettava, että
myös kotitalouksissa on merkittävä energiansäästö- ja tehokkuuspotentiaali. Kuluttajaläh-
töisten mahdollisuuksien hyödyntäminen edellyttää kuitenkin älykkään sähköverkon ja
energiajärjestelmän määrätietoista kehittämistä sekä kuluttajien tarpeita ja uusia käyttö-
kulttuureita ymmärtävää palvelumuotoilua. Ratkaisut on tehtävä kuluttajalähtöisesti.

Tieliikenteen päästöjen vähentämiseksi yhtenä tavoitteena on edistää biokaasun tuotan-
toa ja käyttöä. Tästä KD on tehnyt useita aloitteita. Myös työkoneissa toivotaan biokaasua
käyttövoimaksi, mikä edellyttää satoja biokaasulaitoksia maatiloille. Selonteossa on kui-
tenkin epäsuhta tavoitteiden ja rahoituksen välillä. Esimerkiksi autojen sähkö-, etanoli- ja
kaasukonversioihin sijoitetaan ensi vuonna vain 6 miljoonaa euroa ja niiden liikennekäy-
tön infraan vain 3 miljoonaa euroa. Suunnitelmat ovat hyvät, mutta näillä panostuksilla nii-
den toteuttaminen uhkaa jäädä seuraaville hallituksille.
14



Pöytäkirjan asiakohta PTK 94/2017 vp
Selonteossa laitetaan paljon painoa lämmitysöljyn, työkoneiden ja liikenteen biopoltto-
aineiden lisääntyvään osuuteen. Siirryttäessä laajalti biomateriaaleihin on samalla huoleh-
dittava metsien ja merien biodiversiteetistä, ruokaturvasta ja luonnon monimuotoisuudes-
ta.

Jätehuollon kehittämisen päästövähennysarvio on liikenteen jälkeen toiseksi suurin. Jä-
tehuoltolaissa onkin mahdollistettava kunnallisten jätehuoltoyhtiöiden markkinaehtoinen
myynti vähintään 10 prosentin osuudella, jotta ne voivat tehokkaasti kehittää toimintaan-
sa. Suomella on myös merkittävää vientipotentiaalia jätteitä hyödyntävässä kiertotaloudes-
sa. Viennin edistämiseksi suomalaiselle energia- ja ympäristöosaamiselle tarvitaan kansal-
lisia referenssejä, joita voidaan ja joita pitää edistää innovatiivisilla julkisilla hankinnoilla.
Tarvitaan myös demonstraatiolaitoksia ja rohkeita yksityisiä ja julkisia investointeja. Hy-
viä hankinta- ja toimintamalleja on levitettävä käytäntöön.

Vientipotentiaalit on huomioitava myös koulutus- ja tiedepolitiikassa osaamisen kehit-
tämiseksi ja ylläpitämiseksi. Tekniikan kehitys monilla eri aloilla mahdollistaa parhaat ja
kustannustehokkaimmat ilmastotoimet. Juuri nyt sekä yritysten että julkisen vallan on si-
joitettava tutkimus-, kehitys- ja  innovaatiotoimintaan. On suuri virhe, että tutkimus- ja ke-
hitysrahoitus suhteessa bruttokansantuotteeseen on laskenut 3,8:sta 2,6 prosenttiin vii-
meisten kahdeksan vuoden aikana. Meidän ei pidä vaarantaa kotimaisen puhdasta teknolo-
giaa käyttävän ja sitä kehittävän teollisuuden kilpailukykyä, muutoin tuotanto siirtyy saas-
tuttavammille laitoksille ulkomaille.

Arvoisa rouva puhemies! Kuluttajaperäisistä päästöistä 75 prosenttia on peräisin ruuas-
ta, asumisesta ja henkilöliikenteestä. Kun erityisesti pientaloasukkaat joutuvat tekemään
investointeja asuntojensa energiatehokkuuden parantamiseksi, investoimaan uusiin ener-
giaratkaisuihin ja maksamaan enemmän lämmitysöljystä, on entistä tärkeämpää, että tu-
loeroja ei päästetä repeämään ja nämä toimet mahdollistetaan myös vähävaraisemmille ko-
titalouksille.

Selonteossa todetaan myös, että energiaremontteihin soveltuvia taloudellisia ohjaus- ja
rahoitusmalleja ei ole kehitetty. Myöskään kotitalousvähennyksen laajentamista ei ole sel-
vitetty. Energiakatselmus, kuntoarvio, kuntotutkimus ja korjaussuunnitelman teettäminen
tulee saattaa kotitalousvähennyksen piiriin. Näihin asioihin odotamme pikaisimmin korja-
usta. — Kiitos.

Puhemies Maria Lohela:  Ennen debattia vielä puheenvuorot ministereille. Ministeri Ber-
ner ensin, 5 minuuttia.

15.19 Liikenne- ja viestintäministeri Anne Berner: Arvoisa puhemies! EU:n päästövä-
hennystavoite koskee koko taakanjakosektoria. Liikenteellä on katsottu tällä hetkellä ole-
van suurin päästövähennyspotentiaali. Taakanjakopäätös koskee ainoastaan kotimaan lii-
kennettä. Kansainvälinen liikenne ei kuulu sen soveltamisalaan. Kotimaan liikenteessä tie-
liikenteen osuus on päästöistä suurin eli 90 prosenttia. Siksi myös päästövähennystoimet
täytyy kohdentaa tieliikenteeseen. Keskeisimpiä keinoja ovat kaupunkiseutujen liikenne-
järjestelmäsuunnitelmat, kävelyä ja pyöräilyä ja joukkoliikennettä edistävät toimet sekä
maankäytön ja liikenteen yhteensovittaminen. 

Erittäin keskeinen toimi on myös henkilöauton vaihtoehtojen tarjonnan parantaminen
liikennemarkkinoita uudistamalla, muun muassa edistämällä liikenteen palveluista anne-
15



Pöytäkirjan asiakohta PTK 94/2017 vp
tun lain mahdollistamia palveluita. Lain tavoitteena on edistää uusien palvelumallien syn-
tymistä ja näin vastata entistä paremmin käyttäjien tarpeisiin. Lain kautta edistetään uuden
teknologian, digitalisaation ja uusien liiketoimintamallien käyttöönottoa. Avoimella datal-
la ja tietovarantojen paremmalla hyödyntämisellä luodaan edellytyksiä uusille liiketoimin-
taideoille. Samalla luodaan houkuttelevia vaihtoehtoja henkilöauton omistamiselle ja käy-
tölle. 

Liikkumisvapautta ei ole kuitenkaan tarkoitus rajoittaa. Olemassa olevat ja tulevat liik-
kumistarpeet toteutetaan entistä tehokkaammin, taloudellisemmin ja pienemmällä energi-
ankulutuksella muilla tavoin kuin yksin ajamalla. Liikenne- ja viestintäministeriö käynnis-
ti keväällä 2017 hankkeen kävelyn ja pyöräilyn edistämiseksi. Hankkeen aikana ministeri-
össä valmistellaan valtioneuvoston periaatepäätös kävelyn ja pyöräilyn edistämisestä, ja
edistämisohjelma sisältää myös kävelyn ja pyöräilyn investointiohjelman kunnille. Laki
liikenteen palveluista on keskeisin keino joukkoliikenteen edistämiseksi. Kuluttajaa entis-
tä paremmin palveleva tarjonta sekä erilaiset digitalisoidut ja yhteensopivat reitti- ja mak-
supalvelumallit ovat jo nyt tuoneet uusia käyttäjiä joukkoliikenteeseen. KAISUssa on
myös linjattu, että ihmisten liikkumistottumuksien muutosta pyritään edistämään suurten
kaupunkiseutujen joukkoliikenteen kehittämisen ja raideliikenteen lisäämisen kautta.

Suomen autokanta uudistuu hyvin hitaasti. Jo energia- ja ilmastostrategian kautta
250 000 sähköauton tavoite vaatii toteutuakseen noin 20 prosentin myyntiosuuksia uusista
autosta joka vuosi vuodesta 2020 eteenpäin. KAISUssa todetaan, että valtion vuoden 2018
talousarvioon varattaisiin 6 miljoonaa täyssähköautojen hankintaan ja kaasu- ja etanoli-
konversion tekemiseen vanhoihin autoihin. Ehdotus perustuu liikenteen päästövähennyk-
siä pohtineen parlamentaarisen työryhmän ehdotukseen. KAISUssa ehdotetaan myös ro-
mutuspalkkion paluuta vuodeksi 2018. Syksyn budjettiriihessä romutuspalkkioon varat-
tiinkin yhteensä 8 miljoonaa euroa. Sähköisen liikenteen ja biokaasun liikennekäytön ja-
keluinfran edistämiseen on KAISUssa ja valtion vuoden 2018 talousarviossa varattu 4,5
miljoonaa euroa. Tänään onkin annettu hallituksen esitykset lausuntokierrokselle. 

Suomi sijoittuu EU-vertailussa tällä hetkellä kolmanneksi, kun katsotaan sähköautojen
osuutta uusien autojen myynnistä. Edellä ovat vain Ruotsi ja Belgia. Ongelmana on kui-
tenkin ollut hidas liikkeellelähtö sekä autokannan uusiutumisen hitaus kaiken kaikkiaan-
kin. Biopolttoaineita voidaan sekoittaa nykyisiin polttoaineisiin ja käyttää nykyisissä au-
toissa. Biopolttoaineella on siis saavutettavissa nopeita päästövähennyksiä suhteessa mui-
hin vaihtoehtoihin. Vuoden 2030 jälkeen biopolttoaineiden suhteellinen merkitys päästö-
jen vähentämisessä kuitenkin pienenee, kun taas sähköautojen ja liikennejärjestelmän te-
hostamiseen liittyvien toimien merkitys kasvaa.

Näin ollen kaikki toimet ovat tarpeellisia. Liikenteen päästövähennystavoitteet ovat erit-
täin kunnianhimoisia, ja mitä enemmän niihin syventyy, sen haasteellisempana myös näyt-
täytyy se kokonaisuus, joka meidän täytyisi pystyä hahmottamaan ja jonka osalta meidän
täytyisi pystyä tekemään päätöksiä. Aikaa meillä on 12 vuotta. Se tarkoittaa sitä, että mei-
dän jokaisen mutta myöskin jokaisen elinkeinoelämän järjestön, yhteiskunnan, kunnan,
kaupungin on osallistuttava näihin päätöksiin ja ratkaisuihin. Suurimmat vaikuttajat olem-
me me henkilöt ja ihmiset, jotka teemme päivittäisiä valintoja liikenteemme ääressä. —
Kiitos.

Puhemies Maria Lohela: Ja ministeri Tiilikainen, 3 minuuttia.
16



Pöytäkirjan asiakohta PTK 94/2017 vp
15.24 Asunto-, energia- ja ympäristöministeri Kimmo  Tiilikainen:  Arvoisa puhe-
mies! Kiitän eduskuntaryhmiä puheenvuoroista. Kävi selvästi ilmi, että Suomen aktiivi-
nen kansainvälinen ote ja konkreettiset omat toimet ilmastonmuutoksen torjumiseksi naut-
tivat varauksetonta kannatusta eduskuntapuolueitten joukossa. Se oli miellyttävää huoma-
ta. Moni teistä tunnisti puheenvuoroissaan nuo maailmanlaajuiset ongelmat, mitä ilmas-
tonmuutoksen hillitsemättömyys toisi ilmastopakolaisuuden, ruuan- ja vedenpuutteen
muodossa, ja niitten heijastumisen myös yhteiskuntia heiluttavina tekijöinä noitten kriisi-
alueitten ulkopuolelle. Hyvä niin, se korostaa niiden toimien merkitystä, mihin meidän täy-
tyy ryhtyä.

Kun hallitus esittelee suunnitelmassa 57 toimenpidettä, niin korviini ei oikeastaan tart-
tunut konkreettisia ehdotuksia, mitä kukaan olisi tehnyt lisää tai toisin. Edustaja Tanus esit-
ti kotitalousvähennyksen hieman laveampaa käyttöä joihinkin toimiin. Se oli ehkä lisätoi-
mi, hyvä näin. Mutta hyvä, että moni korosti niitä asioita, joihin hallitus on jo ryhtynyt. Esi-
merkiksi puurakentamista useissa puheenvuoroissa haluttiin vauhdittaa, ja kyllä, tulemme
muuttamaan nuo rakennusmääräykset siten, että puu on samalla viivalla muitten rakennus-
materiaalien kanssa ensi vuoden alusta. Hallituksen esittelemät lisäsatsaukset puurakenta-
mista palvelevan osaamisen kehittämiseen ensi vuoden budjetista alkaen ovat tervetullei-
ta. Tässä meillä on hyvä vauhti, ja sitä vauhtia on syytä laittaa eteenkinpäin, koska puura-
kennus toimii hiilivarastona. Siinä se puun sitoma hiili ei todellakaan vapaudu yhtään mi-
hinkään vaan pysyy pitkään, niin kauan kuin rakennus on pystyssä tallessa.

Yhteen hieman virheelliseen näkökulmaan haluan puuttua. Edustaja Modig, sinällään
hyvä puheenvuoro, voimakas puolustus ilmastopolitiikalle, mutta siihen, että uusiutuvat
liikennepolttonesteet olisivat jotenkin puupohjaisia tai puuperäisiä, totean, että käytännös-
sä kaikki Suomessa tällä hetkellä tuotettavat uusiutuvat liikennepolttonesteet pohjaavat jä-
temateriaaleihin, erilaisiin jäterasvoihin, tai sitten puupohjaista on toki selluteollisuuden
sivutuotteena syntyvä mäntyöljy. Mutta tarkoitus on, että juuri kiertotalouden hengessä,
mitä moni teistä korosti, näitten jätemateriaalien mahdollisimman tehokas hyväksikäyttö
uusiutuvissa liikennepolttonesteissä jatkuu.

Kiitän ryhmiä vahvasta tuesta tälle kunnianhimoiselle ilmastotyölle, jota hallitus tekee.

Puhemies Maria Lohela:  Nyt on mahdollisuus käyttää vastauspuheenvuoroja tässä kes-
kustelussa. Pyydän teitä edustajia ilmoittautumaan.

15.27 Petri Honkonen kesk (vastauspuheenvuoro): Arvoisa rouva puhemies! Sipilän hal-
lituksen ilmastopolitiikka on kunnianhimoista, kuten tässä kuulimme. Ilmastoministeri
Tiilikainen juuri totesi omassa puheenvuorossaan, että Ruotsi ja Suomi ovat tällä pallolla
ainoita maita, jotka ovat päättäneet tehdä oman maansa hiilineutraaliksi vuoteen 2045
mennessä. Meidän tulee muistaa tämä pitkän tähtäimen kunnianhimoinen tavoite, johonka
nyt myös tällä lyhyen tähtäimen ohjelmalla pyritään.

 Näissä puheenvuoroissa on paljon nyt tullut keskustelua biopolttoaineista. Suomen lin-
jahan on sekä—että. Mahdollistamme sähköautojen määrän kasvattamisen ja sitten no-
pean päästöjen vähentämisen biopolttoaineiden sekoitevelvoitteella. Ymmärsinkö nyt oi-
kein, että sekä vihreillä että vasemmistolla on linjana se, että lyhyellä tähtäimellä jatkam-
me fossiilisen öljyn käyttöä nykyiseen malliin emmekä pyri nopeisiin päästövähennyksiin,
jotka ovat mahdollisia nimenomaan tämän sekoitevelvoitteen laajentamisen kautta? [Satu
Hassi: Olisi kannattanut kuunnella puheenvuorot!]
17



Pöytäkirjan asiakohta PTK 94/2017 vp
15.28 Pauli Kiuru kok (vastauspuheenvuoro): Arvoisa rouva puhemies! Kiitos ministe-
reille Berner ja Tiilikainen tärkeän asian eteenpäinviemisestä. Tämä liikenneasia tässä on
tullut monesta eri näkökulmasta esille, ja sehän on aivan ratkaisevassa roolissa. Yhtenä yk-
sityiskohtana liikenteestä nostan pyöräilyn eteenpäinviemisen, mihin myös jonkin verran
puutuitte.

Vierailimme eilen ympäristövaliokunnan kanssa Tampereen teknillisellä yliopistolla, ja
siellä liikenteen tutkimuksen Verne-yksikössä käytiin myös kaupunkipyöräilyä lävitse.
Kun tämä kaupunkipyöräjärjestelmä on täällä pääkaupunkiseudulla ja Helsingissä saanut
hyvän vastaanoton, kansalaiset tykkäävät siitä, ilkivaltaa ei juuri esiinny, kilometrejä tulee
paljon, niin olen huolestunut siitä, että tämä järjestelmä ei ikään kuin pirstaloituisi sillä lail-
la, että se on eri kaupungeissa erilainen — vai olisiko mahdollista, että se järjestelmä olisi
skaalattavissa koko maahan? Pyörät voivat olla erimerkkisiä, mutta se lippu, PIN-koodit
ynnä muut olisivat kaikkialla samanlaisia.

15.30 Tuula Haatainen sd (vastauspuheenvuoro): Arvoisa puhemies! Haluan nostaa
esiin tässä myös kysymyksen siitä, että kun muutosta tehdään ja tarvitaan muutosta siihen,
että syntyy vihreitä laadukkaita työpaikkoja, ja kun halutaan investoida vähähiiliseen tek-
nologiaan ja tutkimukseen, niin pitää kiinnittää huomiota myös näihin työpaikkoihin ja nii-
den laatuun. Samalla myös korostan sitä, että pitäisi puhua myös siitä, miten työntekijöi-
den osaamiseen täytyy satsata. Eli kun maailma muuttuu, tarvitaan myös osaamisen päivit-
tämistä, ja tästä syystä ilmaston näkökulmasta on tärkeää kiinnittää huomiota myös niiden
työntekijöiden osaamisen päivittämiseen, joiden elanto riippuu fossiilisesta taloudesta.
Tällä haluan peräänkuuluttaa sitä, että tämä muutos on myös sosiaalisesti kestävä, ja toi-
voisin, että tämä olisi hallituksen toimenpideohjelmassa myös keskeisesti mukana.

15.31 Kaj Turunen si (vastauspuheenvuoro): Arvoisa puhemies! Kun kuuntelin nämä
ryhmäpuheet, niin lopputulos on kuitenkin se, että se johtopäätös on, että kaikki eduskun-
taryhmät ovat näissä ilmastotalkoissa mukana ja tämän ilmastosuunnitelmankin puolella.
Ehkä tietysti ovat tämmöiset aikataulukysymykset tai painotuseroja hiukan.

Tuohon vihreitten puheenvuoroon ei voi olla kommentoimatta sitä, että kyllä Suomen
päästöt ovat kuitenkin niin pienet, että se ei auta mitään, vaikka me sammutamme Suomes-
ta valot. Maailma ei sillä kyllä pelastu.

Meidän pitää muistaa se, että Suomi on osa Eurooppaa ja EU:ta, ja EU on yksi Pariisin
ilmastosopimuksen osapuoli. Siksi korostin omassa ryhmäpuheessanikin sitä, että nämä
päästöjen vähennykset täytyy tehdä oikea-aikaisesti ja oikearytmisesti niin, ettei tule mi-
tään hiilivuotoa. Kun nyt tässä edustaja Haatainenkin viittasi näihin työpaikkoihin, niin
tämä on suuri mahdollisuus saada cleantech-alalta uusia työpaikkoja. Mutta ei tehdä sitä
rakennemuutosta kuitenkaan liian nopeasti, niin että menetetään perinteiset työpaikat ja
sitten jäädään odottamaan näitä cleantechin työpaikkoja, vaan tämä rakennemuutos näis-
säkin [Puhemies koputtaa] täytyy tehdä hallitusti.

15.32 Lea Mäkipää si (vastauspuheenvuoro): Arvoisa puhemies! Täytyy todeta ensin,et-
tä tätä kiertotaloutta tulee edistää joka tavalla, ja sanotaan usein, että toisen jäte on toisen
raaka-aine.

Sitten toiseksi otan esille tämän, että nyt kaikkien pitäisi luopua 2030-luvulla kivihiiles-
tä. Otan vain yhden näkökulman tähän: onko meillä energiahuoltoa. Juuri huoltovarmuu-
18



Pöytäkirjan asiakohta PTK 94/2017 vp
den osalta tiedämme tänäkin päivänä, että jos on kovia pakkasia tammikuulla, niin ener-
giapiikki on korkealla, eli tiedetään, että tämmöisiin poikkeusoloihin kivihiiltä on hyvä va-
rastoida, niin ettei nyt aivan laiteta sitä kivihiiltäkään loppuun.

Kolmanneksi haluan ottaa esiin nämä metsänhakkuut. Sehän on tänä päivänä totisinta
totta, mutta sanon myös, että kunnollinen metsänhoitaja ei jätä sitä aukkoa vaan istuttaa sen
aikanansa. Esimerkiksi mänty kulminoituu jo 50—60 vuoden perästä, eli teollisuus [Puhe-
mies koputtaa] voi ostaa, ja tulevat sukupolvet voivat nauttia tästä vihreästä kullasta.

15.33 Martti Mölsä si (vastauspuheenvuoro): Arvoisa puhemies! Tässä selonteossa ta-
voitteet ovat hyvät, [Eduskunnasta: Miten tämä näin menee? — Ryhmäkierros ensin!] mut-
ta strategioissa on ainakin kaksi eri suuntaa tai vikaa: ne joko toteutuvat eri tavalla tai jää-
vät kokonaan toteutumatta. Toivotaan, ettei ainakaan näin kävisi.

Oma tavoitteeni oli Punkalaitumella kotikunnassani, että jo vuonna 2015 Punkalaidun
olisi [Silvia Modig: Työjärjestykseen, puhemies, ryhmäkierros!] kokonaan omavarainen,
mutta toisin kävi, tuli jytky 2011, jolloin jouduin lähtemään tänne eduskuntaan. Toinen
vielä suurempi asia oli, että öljyn hinta romahti eli kilpailukyky menetettiin tässä asiassa.
Mutta tällä hetkelläkin kotikuntani Punkalaidun on 65-prosenttisesti omavarainen tässä ko-
timaisessa energiassa, kaikki kotitaloudet ja kiinteistöt mukaan lukien, eli työ jatkuu. Hal-
lituksen biotalous ja puhtaat ratkaisut tukevat tätä strategiaa voimakkaasti, ja se on erittäin
hyvä asia.

15.34 Antero Vartia vihr (vastauspuheenvuoro): Arvoisa puhemies! Arvoisa ministeri
Tiilikainen, kun sanoitte, että näissä ryhmäpuheenvuoroissa ei kuulunut ehdotuksia, mitä
tulisi tehdä, niin sanoin, että turvetta verotetaan edelleen kevyesti, vaikka se on haitalli-
sempaa kuin kivihiili, sanoin, että juuri luotiin uusi saastutustuki, päästökauppakompen-
saatio, sanoin, että fossiilisen energian verotuotot ovat yhä satoja miljoonia vuosittain. Eh-
dotukseni nyt siis on: tehkää täysin päinvastoin, koska näillä on kuitenkin huomattavasti
suurempi vaikutus, ja kuvaamaan mittakaavaa: päästökaupan kompensaatio ja energiave-
ron palautus on yhteensä vuosittain 257 miljoonaa, kun energia- ja ilmastostrategian toi-
meenpanoon on varattu 48 miljoonaa, ja nämä ohjaavat päinvastaisiin suuntiin. Tässä on
kyse arvovalinnasta, jota en usko, että tehtäisiin, jos tässä salissa ymmärrettäisiin parem-
min, millaiset seuraukset ilmastonmuutoksella pahimmillaan on.

Edustaja Turuselle kysymys: jos Kiina jaettaisiin sataan osaan, niin voisimmeko todeta,
että kiinalaisten valtioiden päästöillä ei olisi mitään väliä, [Puhemies koputtaa] koska ne
ovat niin pieniä jokainen?

15.36 Silvia Modig vas (vastauspuheenvuoro): Arvoisa herra puhemies! Ministeri Tiili-
kaiselle: Juuri biopolttoainetta käytin esimerkkinä juuri tämän takia, mihin edustaja Vartia
viittasi. Panostuksen pitää olla siellä, missä hyöty on kaikkein suurin. Siitä olen hallituk-
sen valintojen kanssa eri mieltä.

Edustaja Honkonen kysyi sitä, mikä olisi sitten vasemmistoliiton lyhyen aikavälin visio
liikenteen suhteen. Me ilmeisesti olemme kunnianhimoisempia kuin te. Katsotaan, miten
sähköautojen teknologia kehittyy, miten akut kehittyvät, miten sähköauton valmistuksen
hinta tulee alaspäin. [Anne Kalmari: Ostaako, vasemmistoliitto, köyhät sähköauton?] Se
mahdollistaa paljon kunnianhimoisemman polun kuin mitä nytten on valittu.
19



Pöytäkirjan asiakohta PTK 94/2017 vp
Mutta siitä haluan antaa kiitosta Tiilikaiselle, että olen aivan samaa mieltä kuntien roo-
lista. Ilokseni voin kertoa, että Helsinki hyväksyi tänään oman strategiansa, jossa hiilineut-
raaliustavoite on 2035, Espoo pisti paremmaksi, 2030, joten kunnista löytyy kunnianhi-
moa ja mahdollisuutta vaikuttaa. Mutta se globaali näkökulma on hallituksen vastuulla, ja
sen takia tämä hiilinielujen vertailutason määrittäminen on niin olennainen kysymys. Se on
sama keskustelu kuin aikoinaan käytiin päästövähennystavoitteesta, kun päästiin siihen,
että vuosi 90 on se vertailutaso. Kyllähän me ymmärrämme, että ilman tuota vuosilukua
emme me pystyisi vertailemaan päästövähennyksiä keskenään. [Hanna Halmeenpää: Hy-
vä, Silvia!]

15.37 Olli Immonen ps (vastauspuheenvuoro): Arvoisa puhemies! Pariisin ilmastoko-
kouksessa on tehty viimeisin maailmanlaajuinen ilmastosopimus, jonka tavoitteena on ra-
joittaa maapallon keskilämpötilan nousu alle 2 asteeseen. Tämä vaatii radikaaleja toimen-
piteitä, joista voi herätä huoli kotimaisen teollisuuden pärjäämisestä alati kiristyvien mää-
räysten keskellä. Tämän lisäksi Euroopan unionista tulevat direktiivit ja kiristyvät päästö-
tavoitteet voivat johtaa siihen, että esimerkiksi rakennuskustannukset alkavat karata käsis-
tä, jos sääntely on liian tiukkaa alalla.

Arvoisa puhemies! Kysyisinkin asianosaiselta ministeriltä: miten suomalaisen teollisuu-
den pärjääminen ja rakennuskustannusten pysyminen kohtuullisena aiotaan ottaa huo-
mioon esimerkiksi tulevien alaa koskevien lakien valmistelussa?

15.38 Anders Adlercreutz r (vastauspuheenvuoro): Ärade talman, arvoisa puhemies! Il-
mastotyöhän on toki kansallinen asia, mutta mitä suurimmassa määrin myöskin kansain-
välinen. Ilmastokestävyyttä edistävän kehitysyhteistyön toteutuma 2015 oli 245 miljoo-
naa, seuraavana vuonna 189 miljoonaa, ja tälle vuodelle se näyttää pysähtyvän 165 miljoo-
nan euron lukemaan — suuntahan tässä on selkeästi väärä. Pariisin ilmastosopimuksesta
huolimatta Suomen ilmastokestävyyttä edistävän kehitysyhteistyön rahoitus on laskenut.
Pudotusta on ollut 80 miljoonaa euroa viimeisten vuosien aikana. Miten hallitus vastaa tä-
hän? Miten te näette nämä kansainväliset velvoitteet osana tätä ilmastopoliittista ohjel-
maa? Onko meillä tässä asiassa kansainvälinen vastuu, kansainvälinen tehtävä, vai kat-
sommeko tilannetta pelkästään oman maamme rajojen sisäpuolella?

15.39 Sari Tanus kd (vastauspuheenvuoro): Arvoisa puhemies! Suomessa on energia- ja
ympäristöosaamista. Viennin edistämiseksi suomalaiselle energia- ja ympäristöosaamisel-
le tarvitaan kuitenkin kansallisia referenssejä. Referenssejä voidaan edistää innovatiivisil-
la julkisilla hankinnoilla, ja hyviä kokemuksia tällaisista uusista hankinta- ja toimintamal-
leista on saatu esimerkiksi Suomen ympäristökeskuksen vetämässä Hinku- eli Kohti hiili-
neutraalia kuntaa -hankkeessa ja myös Sitran vaikuttavuusinvestointeja tukevilla SIB-ra-
hastoilla. Kysyisinkin ministeriltä: miten hallitus edistää ja pyrkii levittämään näitä hyviä
hankinta- ja toimintamalleja hyvinä käytänteinä?

Ensimmäinen varapuhemies Mauri Pekkarinen: Edustajat, äsken oli tarkoitus käydä
kierros ryhmäpuhujien mukaisessa järjestyksessä. Tässä minun papereissani oli eräällä
ryhmällä kaksi puheenvuoroa peräkkäin, mutta toivottavasti ei hirveän suurta vahinkoa ta-
pahtunut, [Eduskunnasta: Kolme!] eikä varmaan tapahtunutkaan.
20



Pöytäkirjan asiakohta PTK 94/2017 vp
Nyt siirrytään jatkamaan debattia. Pyydän nyt niitä edustajia, jotka haluavat käyttää vas-
tauspuheenvuoron, nousemaan ylös ja painamaan V-painiketta.

15.40 Eero Heinäluoma sd (vastauspuheenvuoro): Arvoisa puhemies! Me puhumme kyl-
lä sekä Suomen että Euroopan että maailman kohtalonkysymyksestä, kun puhumme siitä,
miten tässä ilmastonmuutoksessa otetaan asiat haltuun. Haluan tällä kertaa antaa tunnus-
tusta hallitukselle. Usein sanotaan, että oppositiosta esitetään aina ne kaikki puutteet. Ei tä-
mäkään täydellinen ole, mutta kyllä perusura, jonka hallitus on tässä valinnut, on sinällän-
sä oikea, ja tärkeätä on myös se, että tämä käsittely täällä voi tapahtua varsin laajan yhteis-
ymmärryksen oloissa. Mikään näistä toimista ei ole sellainen, jossa vaalikausi olisi riittä-
vä, vaan tämä on usean vaalikauden urakka, ja kun tämä tavoiteasetanta on yhteinen, niin
uskon, että siitä seuraa myös käytännön toimia tämän vaalikauden jälkeenkin.

15.41 Petri Honkonen kesk (vastauspuheenvuoro): Arvoisa herra puhemies! Kun tässä
nyt on nostettu tämä nieluasia myös esille, haluan todeta sen, että Suomen pitkä linja ilmas-
topolitiikassa eri ympäristöministerien, niin Hassin, Niinistön kuin Tiilikaisen, aikana on
ollut sama eli se, että pyritään nielujen kasvattamiseen ja kuitenkin siten, että pystymme
osan tästä kasvavasta puumäärästä hyödyntämään. 

On mielenkiintoista nyt tämä keskustelu siinä mielessä, että [Satu Hassin välihuuto]
täällä sanotaan, että hallitus lisää puun käyttöä. Suomen hallitus ei hakkaa puuta metsästä.
Suomen hallitus ei valmista sellua, ei paperia, vaan suomalaisten metsäteollisuustuottei-
den kysyntä maailmalla kasvaa, ja siitä tulee voimakkaan kiertotalouden käyttöön ylijää-
mää, erilaisia jakeita, joista sitten voidaan valmistaa edistyneitä biopolttoaineita. Tämä jos
mikään on mielestäni resurssiviisautta ja ilmaston kannalta hyvä: hyödynnetään tarkkaan
se, [Puhemies koputtaa] mitä metsästä milloinkin otetaan.

15.43 Sari Multala kok (vastauspuheenvuoro): Arvoisa puhemies! Tarvitsemme erilai-
sia toimenpiteitä lyhyellä ja pitkällä aikavälillä, ja nyt liikenteen muuntamisessa vähäpääs-
töiseksi ja päästöttömäksi pitkällä aikavälillä erinomainen toimenpide on esimerkiksi tu-
kea sähköautoihin ja biokaasumuunteisiin autoihin siirtymistä. Olen kuitenkin ymmärtä-
nyt, että tällä alalla ei ole kovin paljon toimijoita, jotka tätä tekevät. Miten ministeri arvioi:
minkälaisiin volyymeihin voidaan päästä tällä saralla?

Toinen kysymykseni koskee tavoitetta kävely- ja pyöräilymatkojen lisäämisestä. Tä-
män edistämiseksi ollaan tekemässä toimenpideohjelmaa yhteistyössä kuntien kanssa.
Mitä toimenpiteitä tämä tulee pitämään sisällään?

15.43 Hanna Halmeenpää vihr (vastauspuheenvuoro): Arvoisa puhemies! Hallitus esit-
tää liikenteen biopolttoaineiden sekoitevelvoitteen nostamista 30 prosenttiin sekä 10 pro-
sentin sekoitevelvoitetta työkoneille ja erillislämmitykselle. Nämä toimet pidentävät öl-
jyyn nojaavien teknologioiden käyttöä sen sijaan, että liikenteessä vaihdettaisiin nopeam-
min sähköön ja biokaasuun [Anne Kalmarin välihuuto] ja lämmityksessä nopeammin esi-
merkiksi maalämpöön ja lämpöpumppuihin.

Edustaja Honkoselle aikaisempaan huomioon vastauksena myös, että vihreät ovat sitä
mieltä, että biopolttoaineet tulisi ohjata ensisijaisesti kohteisiin, joissa vaihtoehtoisia käyt-
tövoimia ei vielä ole, kuten raskaaseen maantieliikenteeseen ja lentoliikenteeseen. Arvoi-
21



Pöytäkirjan asiakohta PTK 94/2017 vp
sa ministeri, miten hallitus on ottanut nämä näkökulmat huomioon biopolttoaineiden koh-
dalla?

15.44 Hanna Sarkkinen vas (vastauspuheenvuoro): Arvoisa puhemies! Maankäytön il-
mastovaikutusten laskentasääntöä päätettäessä tulee pitää mielessä Immanuel Kantin kate-
gorinen imperatiivi: toimi siten, että toimintatavastasi voitaisiin tehdä yleinen, kaikkia kos-
keva laki. Tässä tapauksessa se tarkoittaa, että Suomen kannan maankäytön ilmastovaiku-
tusten laskentasäännöksi tulee olla sellainen, että se on kestävä ilmastonmuutoksen torjun-
nan näkökulmasta, vaikka kaikki maailman maat toimisivat sen mukaisesti. [Satu Hassi:
Juuri niin!] Kyse ei ole vain moraalisesta pohdinnasta, sillä EU:n LULUCF-laskennat tu-
levat todennäköisesti vaikuttamaan globaaleihin normeihin, eli myös sademetsävaltio Bra-
silia toimii niiden mukaisesti. 

Arvoisa puhemies! On esitettävä kysymys, onko ilmastonmuutoksen torjunnan kannal-
ta kestävä normi se, jos maat saavat käytännössä itse määritellä vertailutason ja jos netto-
päästöjä ei tarvitse lainkaan vähentää ennen vuotta 2030.

15.45 Anne Kalmari kesk (vastauspuheenvuoro): Arvoisa herra puhemies! Haluaisin
vihreiltä kysyä: Mitä he esimerkiksi Helsingissä yhdistettyyn lämmön- ja sähköntuotan-
non kattilaan haluaisivat laittaa? Miksi on jotain pahaa siinä, että auto liikkuu Nesteen kier-
rätettävällä biopolttoaineella versus kivihiilellä tai Hanhikiven tulevalla ydinvoimalla tuo-
tetulla sähköllä? 

Haluaisin tälle salille selventää metsien monimuotoisuusasiaa seuraavasti: Suomessa on
20 miljoonaa hehtaaria hyvää talousmetsää. Jos meillä on noin 100 000 metsähehtaaria,
joita korjataan, meillä on 19 900 000 metsähehtaaria, joihin ei kosketa, ja sen lisäksi kaik-
ki suojelukohteet. Miettikää, miten pientä osaa siitä metsästä loppujen lopuksi käytetään.
[Puhemies koputtaa] Totta kai monimuotoisuuden turvaaminen on tärkeää, ja siksi on hy-
vä, että Metso sai rahaa. [Satu Hassi: Hiilinielut pienenevät, jos hakkuut kasvavat!]

15.47 Hanna Halmeenpää vihr (vastauspuheenvuoro): Arvoisa herra puhemies! Tietysti
näin Pohjois-Pohjanmaan Kalajoen kuntapäättäjänä on vähän vaikea ottaa Helsingin kun-
tapolitiikkaan kantaa, [Silvia Modig: Siitä vaan!] mutta jos olen oikein ymmärtänyt, niin
käsittääkseni täällä Helsingin kaupunginvaltuustossa juuri vihreiden aloitteesta on ajettu
läpi päätös sulkea kivihiilivoimala, arvoisa edustaja Kalmari. Omassa kotikunnassani Ka-
lajoella käytetään kyllä kaukolämpöverkossa yli 80-prosenttisesti uusiutuvaa energiaa, ja
henkilökohtaisesti käytän sitä 100-prosenttisesti oman taloni lämmityksessä. 

Mitä tulee tuohon metsien monimuotoisuuteen, arvoisa herra puhemies, valitettavasti on
todettava, että Etelä-Suomen metsien suojeluohjelma Metson rahoitus ei ole sellainen, että
sillä voitaisiin kuitata koko Suomen metsien monimuotoisuuden turvaaminen. Metso-ra-
hoja on leikattu toistuvasti, eikä niitä ole tälläkään hallituskaudella oikeasta suunnasta huo-
limatta palautettu ennalleen, ja tulee muistaa, että metsää kasvaa Etelä-Suomen ulkopuo-
lella, Pohjois-Suomessakin.

Ensimmäinen varapuhemies Mauri Pekkarinen: Vielä tähän ehdottomasti viimeinen
puheenvuoro. 
22



Pöytäkirjan asiakohta PTK 94/2017 vp
15.48 Anne Kalmari kesk (vastauspuheenvuoro): Arvoisa herra puhemies! On todella-
kin hyvä, että Metso-rahoja lisättiin, mutta haluan myös kertoa sen faktan, että noin 33 pro-
senttia suojeltavista lajeista on Suomen metsissä. Lähes yhtä paljon on esimerkiksi luon-
nonniityillä. Minä toivoisin, että vihreät olisivat yhtä kiinnostuneita esimerkiksi kotieläin-
talouden turvaamisesta, jolla saamme näitä erittäin uhanalaisia lajeja suojeltua. [Hanna
Halmeenpää: Olemme kiinnostuneita!] Esimerkiksi lahopuun määrä kasvaa Suomen maa-
kunnissa, lähes jokaisessa maakunnassa, ja kovakuoriaisten määrä lisääntyy, ja totta kai
töitä näissäkin asioissa lisää pitää tehdä, mutta ei pidä maalata sellaisia uhkakuvia, että
metsät loppuvat tai monimuotoisuus katoaa, jos metsien käyttöä [Puhemies koputtaa] kes-
tävästi lisätään. Se on sekä Suomen etu että Suomen ja [Puhemies koputtaa] koko maail-
man hiilinielulle etu. 

15.49 Leena Meri ps (vastauspuheenvuoro): Arvoisa puhemies! Kiitän edustaja Olli Im-
mosta, joka toi hyvin esille perussuomalaisten huolenaiheita ja myös sen, että meidän tulee
huolehtia siitä, että meillä Suomessa säilyy työtä ihmisillä. Olisin oikeastaan siksi kysynyt
ministeriltä: Kuinka paljon tehdään töitä sen eteen — kuuluu varmaan toisenkin ministeri-
ön alalle — että me saisimme tämän win-win-tilanteen? Elikkä kun meillä on, juurikin niin
kuin kerroitte, tätä polttoaineen tekoa jätemateriaalista ja muun muassa Afrikan maissa on
valtava jäteongelma, niin kuinka me saisimme sinne vietyä teknologiaa? Sehän olisi paras-
ta kehitysapua: kumpikin voittaa. Ei tarvitsisi aina viedä pelkkää rahaa. Miten tämmöiset
hankkeet edistyvät? Tuntuu jotenkin, että niistä ei oikein puhuta vaan puhutaan aina vain
siitä, kuinka paljon euroja bruttokansantuotteesta annetaan kehitysapua. Tulisivatko täm-
möiset hankkeet kysymykseen, ja miten niitä voisi edistää? Meillähän on varmasti ihan
mielettömästi osaamista. Voisiko ministeri nyt kertoa, miten kaikki voittavat, sekä Suomi
että Afrikka ja ilmastonmuutos myöskin? 

Ensimmäinen varapuhemies Mauri Pekkarinen: Myönnän vielä debatin tässä vaihees-
sa vastauspuheenvuorot edustajille Paatero ja Kiuru ja sen jälkeen ministerille 3 minuuttia.

15.50 Sirpa Paatero sd (vastauspuheenvuoro): Arvoisa herra puhemies! On hienoa kes-
kustella täällä nyt ilmastoon liittyvistä asioista, koska toissa viikolla keskusteltiin kestävän
kehityksen 2030-linjauksista ja nämä liittyvät erittäin kiinteästi yhteen.

Meillä on paljon tehtävää kuluttajien erilaisen tietotaidon ja ymmärryksen parantami-
sessa, jotta meidän kaikkien käyttäytyminen muuttuu, mutta poliittiset päätökset ovat ne,
jotka ohjaavat myöskin kuluttajien toimintaa. Tästä syystä on erittäin hyvä esimerkki, että
saatiin ilmastolaki voimaan 2015, ja tästä syystä sosiaalidemokraatit ovat pitäneet hyvin
tiiviisti esillä kiertotalouden teemoja ja siihen tehtäviä uusia linjauksia, jotta kaikki jätevir-
rat ja muut saataisiin mahdollisimman hyvään kiertoon.

Huolissani olen hieman siitä — kun meillä on kuitenkin kansainvälinen vastuu myöskin
tässä ilmastoasiassa — mitenkä ovat meidän ilmastorahastoihin laitettavat osuutemme
meidän kehitysyhteistyössämme ja toisaalta kehitysyhteistyörahamme, niin että niissä
maissa, joissa itse asiassa ollaan paljon pienemmillä päästöillä nykyisin, pystyttäisiin
ruoantuotantoa, työpaikkoja ynnä muuta luomaan [Puhemies koputtaa] niin, että se voi-
daan tehdä ilman päästöjä.
23



Pöytäkirjan asiakohta PTK 94/2017 vp
15.51 Pauli Kiuru kok (vastauspuheenvuoro): Arvoisa herra puhemies! Pyöräilystä vielä
jatkan. Ministeri Tiilikainen, mitkä keinot teidän mielestänne voisivat olla sellaisia, jotka
auttaisivat pyöräilyn edistämistä nopeiten ja tehokkaimmin? Olen kuullut ajatuksia kotita-
lousvähennyksen laajentamisesta pyörähuollon osalle ja kilometrikorvauksen tarkistami-
sesta. Ja sitten kaupunkipyöräjärjestelmään vielä: jos sitä skaalataan laajemmin, niin voi-
siko siihen ajatella sähköpyörän mukaan tuomista jollain tavalla?

Sitten edustaja Modig toi esille tämän, että hallituksen tavoite sähköautoilun edistämi-
sestä on kunnianhimoton. 250 000 autoa vuonna 2030 on hyvä minimitavoite. Mielelläni
kuulisin, mikä on teidän mielestänne oikea tavoite. [Petri Honkosen välihuuto]

Ensimmäinen varapuhemies Mauri Pekkarinen: Ja ministeri, 3 minuuttia.

15.52 Asunto-, energia- ja ympäristöministeri Kimmo  Tiilikainen:  Arvoisa puhe-
mies! Muutamia vastauksia konkreettisiin kysymyksiin:

Edustaja Kiuru kysyi pyöräilyn edistämisestä ja kaupunkipyörä-asiasta. Ministeri Ber-
ner lähtiessään pyysi toteamaan, että tuohon seuraavaan liikennelakipakettiuudistukseen
sisältyy ajatus velvoittaa yhteensopivat kaupunkipyöräjärjestelmät eri puolille maata. Mui-
ta keinoja edistää pyöräilyä ovat tietenkin kevyen liikenteen väylien rakentaminen ja infor-
maatio. Tuleeko erilaisia taloudellisia kannusteita esimerkiksi työmatkajuttuihin tai näin,
sen aika näyttää. Mielenkiinnolla otamme ideoita vastaan.

Kiitän edustajia Heinäluoma ja Paatero, toitte mainiosti esille pitkäjänteisyyden. Nyt il-
mastolaki on tehty, se nautti laajaa tukea viime kaudella, nyt sen mukaan on tehty ilmas-
tosuunnitelma, ja, kuten täällä todettiin, tarvitsemme pitkäjänteisiä toimia tästä eteenpäin.
Juuri näin.

Teollisuuden kilpailukyvystä, rakennuskustannuksista edustaja Immonen kysyi. Raken-
nuskustannusten hillintä, jos energiatehokkuusvaatimuksia tiukennettaisiin, on aiheelli-
nen kysymys. Senpä takia olemme lanseeranneet ympäristöministeriössä ajatuksen lähteä
kehittämään rakentamiseen normistoa, missä katsotaan koko elinkaaren aikaista hiilijalan-
jälkeä. Tämä energiatehokkuuden tie on tietyllä lailla käyty loppuun. Nyt täytyy katsoa,
miten voidaan rakennusmateriaalien ja sen tuotannon ja myös purkuvaiheen osalta alentaa
vielä hiilijalanjälkeä kokonaisuutena jatkossa.

Teollisuuden kilpailukyvystä muutama oli täällä huolissaan. Se liittyy tietysti päästö-
kauppaan, mutta vastaanpa nyt siihenkin. Eli olen erittäin tyytyväinen tuohon päästökaup-
paratkaisuun, mikä EU:n sisällä on saatu, koska se vähentää riittävän nopeasti päästöjä
mutta samalla meille suomalaisille tärkeät energiaintensiivisen teollisuuden alat saavat riit-
tävästi ilmaisia päästöoikeuksia. Tämä hyvä.

Uudet teknologiat ja niiden vientimahdollisuudet toki toivottavasti tulevat realisoitu-
maan. Itse lähden esimerkiksi ensi viikolla Intiaan bisnesdelegaation kanssa nimenomaan
energiateknologiaan liittyvälle reissulle.

Mutta sitten edustaja Vartia, pohditte eri polttoainemuotojen verotusta. Sekin menee nyt
etupäässä ehkä tuonne päästökauppasektorille, mutta kyllä olen huolissani tästä, miten
päästökauppasektorilla voitaisiin myös nopeasti päästöjä vähentää. Nimittäin 2016 kauko-
lämmön tuotannossa päästöt kasvoivat sen takia, että kivihiilen käyttö lisääntyi. Se koros-
taa sitä, että hallituksen täytyy edetä tässä hiilenkieltolaissa vuoteen 2030, koska muuten
kaupungit eivät näköjään riittävän ripeästi etene.
24



Pöytäkirjan asiakohta PTK 94/2017 vp
Mutta samalla joudun valitettavasti toteamaan sen, että vihreät ja vasemmistoliitto, te
yhdessä olitte viime kaudella korottamassa sähköveron palautusta, laajentamassa sitä yhä
uusille aloille, ja nyt kritisoitte sitä ympäristölle haitallisena tukena. Mutta miksi korotitte
sitä viime kaudella?

Ensimmäinen varapuhemies Mauri Pekkarinen:  Tälle keskustelulle oli varattu tässä
vaiheessa 2 tuntia aikaa. Keskustelua jatketaan sitten päiväjärjestyksen muiden asioiden
tultua käsitellyiksi, mutta koska keskusteluun päästiin välikysymysesittelyn vuoksi vartin
myöhässä, nyt jatkamme vielä vajaat 15 minuuttia.

15.56 Markus Lohi kesk (vastauspuheenvuoro): Arvoisa puhemies! Täällä otettiin esille
pohjoisen metsät ja niiden suojelu. Täytyy lappilaisena todeta, että kun meidän maakun-
nassamme pinta-alasta on kolmasosa suojeltu, niin me ajattelemme, että kun siitä jäljellä
olevasta maasta osa on metsämaata ja siitäkin hyödynnetään vain noin 50 prosenttia, niin
meille kyllä mahtuu yksiköitä, biotalouden tehtaita, jotka muun muassa liikennepolttoai-
neita tuottaisivat biotaloudesta ja hyödyntäisivät hieman enemmän sitä vuotuista metsän
kasvua, joka koko ajan lisääntyy siellä pohjoisessakin.

Jos me aiomme näinkin kovan tavoitteen ottaa kuin nyt on hallitus ottanut, että Suomi
hiilineutraaliksi, niin tähän tarvitaan pitkäjänteinen kokonaissuunnitelma, ja jos siihen si-
sältyy vaikkapa puurakentamisen lisääminen, joka on erittäin hyvä tavoite, niin ei voi olla
niin, että ajatellaan, ettei metsiä hakata yhtään, kun puutavarahan saadaan sieltä sahalta. Ei
tarvita maataloutta, kun maitoa saa kaupasta — tämmöinen ajattelu ei voi sisältyä tähän.
Sen takia minä erittäin ilolla kyllä otan vastaan tämän [Puhemies koputtaa] hallituksen lin-
jan, mikä täällä on.

15.57 Antti Rinne sd (vastauspuheenvuoro): Arvoisa puhemies! Tavoite hiilineutraalista
Suomesta 2045 on hyvä. Ratkaisua ei voi siirtää 2030:n jälkeiseen aikaan. On ihan selvää,
että lähivuodet 2018—2020 ovat aivan kriittisiä. Nyt on tärkeää panostaa ihmisten asen-
teitten muutokseen, ja tärkeää on se, miten kuluttajan näkemystä ilmastoviisaista päätök-
sistä vahvistetaan. Kotimaisuus on tärkeää nostaa kärkeen, myös asunto- ja aluerakentami-
nen, tiivis asuminen, joukkoliikenteen kehittäminen ja kaupunkipolitiikan mahdollisuudet.

Mutta, arvoisa ministeri, olen kiinnostunut siitä, että kun nyt näyttää siltä, että sähköau-
toilu on se voittajaenergiamuoto autoissa, voittajateknologia, niin useat maat ovat kieltä-
mässä polttomoottoriautot. Tässä kun nyt Suomi niin vahvasti biopolttoaineisiin henkilö-
autoilunkin osalta varustautuu, miten näette tämän sähköautoilun [Puhemies koputtaa] tu-
levaisuuden?

15.58 Antero Vartia vihr (vastauspuheenvuoro): Arvoisa puhemies! Istun talousvalio-
kunnassa, ja käsittelemme siellä usein asioita, jotka liittyvät energiapolitiikkaan. Siellä pu-
hutaan muun muassa päästökaupasta — olkoonkin, että se on tämän ulkopuolella, mutta
nyt kun siitä on mainittu, niin sanon tämän — ja yhteen ääneen toistamme, että ilmaston-
muutos on aikamme suurin uhka. Yhteen ääneen sanomme, että päästökauppa on pakko
saada toimimaan, jotta päästöt laskisivat nopeammin. Mutta aina enemmistö sanoo, että
emme saa tehdä mitään semmoista, mikä nostaa teollisuuden energian hintaa. Jos me ha-
luamme, että päästökauppa toimii, meidän on vähennettävä päästöoikeuksien määrää, jot-
ta päästöoikeuden hinta nousee, jotta sillä olisi jokin ohjaava vaikutus. Tämä on se ongel-
25



Pöytäkirjan asiakohta PTK 94/2017 vp
ma. Me päädymme aina vastustamaan niitä toimenpiteitä, joilla päästöjä vähennetään.
Sama koskee tämän päivän keskustelua: metsiä saa hakata, mutta jos niitä hakataan niin
paljon, että tosiasiassa meidän päästömme eivät vähene sinä aikana, kun niiden vähentä-
misellä on kiire, se täytyy kompensoida konkreettisilla toimilla muualla.

16.00 Kaj Turunen si (vastauspuheenvuoro): Arvoisa puhemies! Tässä jo aiemmin edus-
taja Vartia kysyi minulta kysymyksen, joka ei ole enää ajankohtainen — mutta itse asiassa
äsken käytetty puheenvuoro on ajankohtainen. Minä korostaisin sitä, että kun näitä päästö-
jä vähennetään, tämä yhtäaikaisuus on tässä isossa roolissa, niin että ei tule sitä hiilivuo-
toa. Tai jos Suomi esimerkiksi etuajassa kunnianhimoisesti tekee sellaisia ratkaisuja, jotka
käytännössä vievät kansainvälisen kilpailukyvyn, niin kyllä meille suomalaisille jää sitten
luu käteen. Suomi on osa EU:ta, ja Pariisin ilmastosopimuksessa EU on se yksi osapuoli, ja
kun me sitten EU:n sisällä neuvottelemme näistä päästörajoituksista, -vähennyksistä — no
okei, nyt on pikkuisen epäoikeudenmukainen prosentti meillä, mutta sen kanssa tullaan toi-
meen — niin tämän päästöjen vähentämisen täytyy tapahtua jo EU:n sisällä yhtäaikaisesti
[Puhemies koputtaa] ja globaalisti yhtäaikaisesti, niin ettei siellä ole niitä tahoja, joille jää
se luu käteen.

16.01 Laura Huhtasaari ps (vastauspuheenvuoro): Arvoisa puhemies! Maailman parhai-
siin yliopistoihin lukeutuvan MIT:n tekemän laskelman mukaan Pariisissa ilmoitetuilla
toimenpiteillä ilmaston arvioitu lämpeneminen hidastuisi 0,2 astetta vuoteen 2100 men-
nessä. Suomen teollisuuden, kotitalouksien ja maatalouden sekä liikenteen päästöt ovat jo
minimaaliset verrattuna Puolaan, Romaniaan ja Bulgariaan, jopa Saksaan ja Tanskaan. Ja
tällä esityksellä on kova hintalappu. Pellervon taloustutkimuksen mukaan kaukolämmityk-
sen hinta nousee asukkaille noin 40 prosenttia, kotitalouksille vuositasolla 400—600 mil-
joonaa euroa, teollisuudelle 800—1 200 miljoonaa euroa, ja lisälasku liikenteessä on LM:n
oman arvion mukaan vielä 800 miljoonaa euroa vuositasolla, joten näiden pitää olla reiluja
ja oikeudenmukaisia. Kysyisinkin nyt ministeriltä, kun hän on paikalla: voisimmeko me
korvata kivihiilen turpeella?

16.02 Outi Mäkelä kok (vastauspuheenvuoro): Arvoisa puhemies! Tämä pitkän aikavä-
lin ilmastopoliittinen suunnitelma sisältää paljon, paljon tärkeitä painopisteitä. Tieliiken-
teen osuus on tietysti merkittävä, ja ministeri Berner hyvin kävi toimia liikenteen osalta lä-
pi. Olisin kysynyt häneltä vielä — kun hän totesi, että liikkumisvapautta ei ole tarkoitus ra-
joittaa — mikä on suhtautuminen ruuhkamaksuihin tulevaisuudessa ja toisaalta, kun oli
keskustelua myös autokannan ympäristöystävällisemmästä suunnasta, mikä on ajatus työ-
suhdeautokannan muuttamiseksi vähäpäästöiseksi, mutta hän kerkesi jo lähteä.

Toisaalta ruokahävikin merkitys nousi esiin ja se, mikä on tärkeää, että ihmisille saatai-
siin kannustusta ja asennemuutosta siihen suuntaan, että voitaisiin toimia itsekin tämän
ruokahävikin vähentämiseksi. Olisin kuitenkin kysynyt ministeri Tiilikaiselta: onko meil-
lä näitä sääntelyyn liittyviä asioita, normeja, jotka estävät jollain tavoin tätä ruokahävikin
[Puhemies koputtaa] vähentämistä, vai onko tämä vain kaupunkitarinaa, että sikaloihin ei
voida enää viedä koulujen ruokajäämiä?

16.03 Marisanna Jarva kesk (vastauspuheenvuoro): Arvoisa puhemies! Hallitus on to-
siaan toiminut määrätietoisesti ja johdonmukaisesti ja ottanut kovat tavoitteet ja päättänyt
26



Pöytäkirjan asiakohta PTK 94/2017 vp
myös käytännön keinoja, miten päästöjä saadaan vähennettyä. Tämä on tärkeää, että on pu-
heitten lisäksi myös tekoja.

Vielä olisin tuohon vihreitten linjaan tästä hiilinieluasiasta hieman palannut. On harmi,
että nyt tämä linja on vaihtunut hallitusajoista vihreillä, koska viime kaudella ja aikaisem-
pien hallituksien aikana kaikki Suomen ympäristöministerit, myös Hassi ja Niinistö, ovat
ajaneet tätä Suomen mallia sen osalta, että hakkuita pitää pystyä lisäämään, jos tämä hiili-
nieluasia ei heikkene. Eli meidän metsät kasvavat enemmän kuin niitä käytetään myös jat-
kossa, myös hakkuutasoa nostettaessa, ja on ihmeellistä, että tämä linja on nyt oppositiossa
vaihtunut. Ihmettelen kyllä, mikä tässä on. Samalla myös Ruotsin vihreät tukivat Suomen
mallia, niin että mikä tämä tilanne Suomen vihreillä on? [Puhemies koputtaa] Miksi näin
eri linja? Myös energiaveron palautuksesta [Puhemies koputtaa] tosiaan olitte päättämässä
viime kaudella.

16.04 Satu Hassi vihr (vastauspuheenvuoro): Arvoisa puhemies! Tähän väitteeseen, että
minun linjani ympäristöministerinä metsänieluissa olisi ollut sama kuin nykyhallituksen:
Olen netissä kirjoittanut seikkaperäisen selonteon. Vuosina 1999—2002, kun olin ympä-
ristöministeri, Suomen metsien hiilinielu kasvoi, [Välihuuto keskustan ryhmästä] ja silloin
oli kysymys siitä, että kun meidän hiilinielumme ja myöskin metsien hiilivarasto kasvoi,
saimme sellaisen Kioto-ratkaisun, jossa ei näyttäisi siltä, että ne pienenevät. Nyt Suomen
hallitus haluaa, että kun nykyiset hakkuiden kasvatussuunnitelmat johtavat hiilinielun pie-
nenemiseen, tämä ei näkyisi meidän ilmastoraportoinnissamme.

Kivihiilestä haluaisin todeta, että tämän vuoden alkupuoliskolla kivihiilen käyttö oli Ti-
lastokeskuksen mukaan 3 prosenttia yli viime vuoden tason, vaikka vuosituhannen alusta
se on alentunut 24 prosenttia. Toivoisin, että hallitus olisi oikeasti johdonmukainen toimis-
saan. Ihmettelen myöskin sitä, että [Puhemies koputtaa] valtioenemmistöinen Fortum [Pu-
hemies koputtaa] on juuri ilmoittanut ostavansa Uniper-yhtiön, [Puhemies koputtaa] josta
83 prosenttia on kivihiilienergiaa.

Ensimmäinen varapuhemies Mauri Pekkarinen: Nyt olisi vastauspuheenvuoro edusta-
ja Haataisella.

16.06 Tuula Haatainen sd (vastauspuheenvuoro): Arvoisa herra puhemies! Julkisia han-
kintoja tehdään monilla kymmenillä miljardeilla euroilla, ja olisin toivonut, että tässä hy-
vässä selonteossa olisi painokkaammin painotettu julkisten hankintojen merkitystä. Siellä
edellytetään näitä innovatiivisia hankintoja, 5 prosentin osuutta julkisista hankinnoista, ja
näillä voitaisiin sitten turvata myös laadukkaita, kestäviä ja innovatiivisia hankintoja, jot-
ka myös palvelevat näitä ilmastotavoitteita. Toivoisin, että tämän hallitus ottaisi voimalli-
sesti nyt esiin, koska kunnat, valtio, julkinen taho, on todella merkittävä toimija monilla eri
elämänalueilla. Kaiken kaikkiaan näiden hankintojen koko eettinen elämänkaari voisi pai-
nokkaammin näissä hankinnoissa olla mukana. Kunnat tietysti päättävät itse, mutta siinä
tämmöinen valtiovallan hyvä ohjaus ja patistaminen on aina paikallaan.

Ensimmäinen varapuhemies Mauri Pekkarinen:  Myönnän vielä debatin tässä vaihees-
sa vastauspuheenvuorot edustajille Modig ja Adlercreutz ja sen jälkeen ministerille 2 mi-
nuuttia, ja sen jälkeen siirrymme lisätalousarvioon.
27



Pöytäkirjan asiakohta PTK 94/2017 vp
16.07 Silvia Modig vas (vastauspuheenvuoro): Arvoisa puhemies! Edustaja Kiurulle ha-
luan todeta, kun kysyitte, eikö tämä tavoite ole tarpeeksi kunnianhimoinen: no, Norjassa on
tällä hetkellä 100 000 sähköautoa. 

Se, missä vasemmistoliiton näkemys ehkä eroaa hallituksen näkemyksestä, on se, että se
latausverkko, jotta sen sähköautonsa saa ladattua, on aivan olennainen, jotta sähköautot
yleistyvät. Hallitus on päättänyt, että se tulee tapahtumaan ja sen verkon pitää syntyä pää-
sääntöisesti markkinaehtoisesti. Uskon sen täällä tiiviisti asutussa Helsingissä, pääkaupun-
kiseudulla, onnistuvan, mutta mietin sitä syrjäseutujen asukasta. Kyllä siinä tarvittaisiin
isompia julkisia panostuksia, jotta se sitten olisi oikeasti kaikille asuinpaikasta ja tulotasos-
ta riippumatta mahdollista.

Täällä maalataan taas tätä kuvaa, että koko meidän teollisuutemme kuolee ja me me-
nemme konkurssiin, jos me nyt tartumme tähän haasteeseen, joka on itse asiassa viemässä
meiltä elinolosuhteiden mahdollisuuden. Jos aidosti kantaa huolta suomalaisista työpai-
koista, on nähtävä se tosiasia, että metsäsektorin työpaikat eivät ole samannäköisiä tulevai-
suudessa kuin ne ovat nyt. Meillä on paljon uusia innovaatioita, uusia tapoja, uusia tuottei-
ta puusta, ja näitä tulee tukea — tätä tutkimusta, kehitystä ja innovaatiota. [Marisanna Jar-
va pyytää vastauspuheenvuoroa]

Ensimmäinen varapuhemies Mauri Pekkarinen:  No, myönnänpä tässä vastauspuheen-
vuoron edustaja Jarvalle.

16.08 Marisanna Jarva kesk (vastauspuheenvuoro): Arvoisa puhemies! Onneksi halli-
tus on juuri toimimassa tässä investointien edistämisessä, jotta saadaan kehitettyä varsin-
kin metsäteollisuuden toimintaa ja tuotteita. Ympäristön kannalta on kestämätöntä, että täl-
lä hetkellä meidän puutamme viedään pyöreänä, varsinkin tuolta pohjoisilta alueilta, pitkiä
matkoja teollisuuslaitoksiin. Tämän takia nimenomaan jalostusta pitäisi tuoda sinne kas-
vupaikkojen lähelle, missä puu kasvaa, ja nimenomaan tehdä sellaisia tuotteita, joita ol-
laan tekemässä esimerkiksi Kainuuseen suunnitellun biotuotetehtaan yhteydessä, jotta niil-
lä tuotteilla voidaan korvata esimerkiksi vettä paljon kuluttavaa puuvillaa ja jatkossa voi-
daan Kiinan viskoositeollisuuden prosessissa korvata rikkihiili — merkittävä globaali on-
gelma, voitaisiin auttaa siinä — ja voidaan korvata öljystä tehtävää muovia ja näin edes-
päin. Tämä edellyttää, että myös hakkuutasoa pitää pystyä nostamaan. Ne hiilinielut palau-
tuvat, ja ne rupeavat kasvamaan 2030 jälkeen [Silvia Modig: Se on liian myöhäistä!] tällä
nykyisellä ohjelmalla ja politiikalla, ja toivon, että tälle annettaisiin vahva tuki. [Puhemies
koputtaa] Tämä olisi kestävää työllisyyden kehittämistä.

Ensimmäinen varapuhemies Mauri Pekkarinen:  Vastauspuheenvuoro edustaja Ad-
lercreutz, ja vielä hänen jälkeensä myönnän vastauspuheenvuoron edustaja Kiurulle, ja sit-
ten ministerille.

16.09 Anders Adlercreutz r (vastauspuheenvuoro): Ärade talman! Välillä tuntuu siltä,
että käsitteet hiilinielu ja hiilivarasto menevät sekaisin. Nythän me olemme omin toimin
luomassa linjausta, jossa puolitetaan tosiaankin hiilinielu, ja se on ehkä ihan ok, mutta sil-
loin se pitää kompensoida jollain muulla tavalla. Tämä on pelkästään matematiikkaa. Se
pitää hyväksyä ja uskaltaa nähdä. Hiilivuoto teoriana — siitähän eivät kaikki ole ihan yhtä
ja samaa mieltä, onko sitä vai ei. 
28



Pöytäkirjan asiakohta PTK 94/2017 vp
Edustaja Kiuru mainitsi eilisen vierailun Tampereelle, ja siellä kuulimme liikenne-esit-
telyä, jossa esittelijä totesi, että yksityisautoilua tuetaan piilotuin, ja mainitsi muun muassa
sen, että työmatkavähennyksessä on eri taksat yksityisautoille ja vaikka joukkoliikennevä-
lineille. Hän piti tätä tukena yksityisautoilulle ja oli sitä mieltä, että taksan pitäisi olla mat-
kariippuvainen eikä riippuvainen siitä, mitä kulkuvälinettä käyttää. Onko teillä jotain poh-
dintaa tässä asiassa? Voisiko tällä edistää joukkoliikenteen käyttöä?

16.10 Pauli Kiuru kok (vastauspuheenvuoro): Arvoisa puhemies! Totta, kuten edustaja
Modig sanoi, Norjassa ollaan huomattavan paljon pidemmällä sähköisessä autoilussa, mut-
ta, kuten edustaja Modig myös hyvin tietää, Norjassa ollaan huomattavasti pidemmällä öl-
jyn pumppaamisessa kuin Suomessa, ja tämä taloudellinen liikkumatila, mikä Norjalla on,
mahdollistaa aivan erilaiset valtion panokset mihin tahansa hyvään asiaan. Siinä suhteessa
emme ole aivan tasavertaisessa asemassa. 

Mutta korostan edelleen: 2030 tavoitteena 250 000 sähkökäyttöistä autoa. Se on todella
merkittävä paradigman muutos, ja kun se lähtee käyntiin, kehitys on huimaa. Muistutan
edelleen, että valtion talousarvioon ensi vuodelle on varattu määräraha sähköisen liiken-
teen edistämiseen, eli kyllä ponnisteluja tehdään.

Ensimmäinen varapuhemies Mauri Pekkarinen:  Ja, ministeri Tiilikainen, 2 minuuttia.

16.12 Asunto-, energia- ja ympäristöministeri  Kimmo  Tiilikainen:  Arvoisa puhe-
mies! Moni edustaja on puhunut tehtävien toimien nopeuden tarpeesta. Liikenteessä nope-
us on juuri sitä, että uusiutuvaa komponenttia sekoitetaan kaikkeen liikennepolttonestee-
seen, jotta Suomessa lähes 3 miljoonaa teillä rassaavaa autoa saavat päästöjään alas.

Jos ajatellaan, että — kiitos nykyisen varapuhemies Pekkarisen aikoinaan päättämän
kunnianhimoisen sekoitevelvoitelainsäädännön — meillä on joinain vuosina jo yli 10 pro-
senttia polttoaineista ollut biokomponenttia, se tarkoittaa, että meillä olisi 300 000 täysin
päästötöntä autoa verrattuna siihen, että sähköautoja on nyt vajaa 2 000. Juuri tuon sekoi-
tevelvoitteen kautta olemme pystyneet tähän saakka ja pystymme myös tulevan 10—20
vuoden aikana nopeasti ajamaan päästöjä alas, samalla kun annamme tilaa sähköautojen
kasvulle, piristysruisketta sille. Ja uskon, että markkina kääntyy sähköautojen eduksi ehkä
nopeammin kuin arvaammekaan, jolloin tuo tavoite voi osoittautua liian alhaiseksi. [Silvia
Modig: Juuri näin!] Se onkin minimitavoite, mutta tarvitsemme ne uusiutuvat polttoaineet
ennen sitä.

Sitten tämä metsien hiilinielukysymys. Tuodaan nyt vähän konkretiaa tähän: Maailman-
laajuisesti ilmakehä ei tunnista sitä, mistä se hiilidioksidimolekyyli on lähtöisin tai missä
se sidotaan. Äänekoskella avautui juuri uusi biojalostamo. Se tulee käyttämään puuta 6
miljoonaa kuutiota enemmän kuin Suomessa on aiemmin käytetty. Saammeko hakata nuo
puut Suomen metsistä, joitten kasvu on kiihtynyt tuntuvasti viimeisten vuosikymmenten
aikana? Mieluiten näin, että voimme ottaa raaka-aineen Suomen metsistä. Nimittäin jos tuo
6 miljoonaa kuutiota tuotaisiin Venäjältä, kuinka paljon vähemmän hiilidioksidia pääsisi
ilmaan tai olisiko meillä suurempi maailmanlaajuinen hiilinielu? Ei olisi. Ainoastaan työ-
paikat ja hyöty karkaisivat maahan, jossa esimerkiksi luonnon monimuotoisuutta ei hak-
kuissa aivan samalla tavalla oteta huomioon. Sen takia on järkevää, että käytämme järke-
vällä, kestävällä tavalla Suomen metsien kasvua hyödyksi myös jatkossa. [Puhemies ko-
29



Pöytäkirjan asiakohta PTK 94/2017 vp
puttaa] Suomen hiilinielu tulee olemaan Euroopan suurimpia tulevina vuosikymmeninä
edelleen.

Ensimmäinen varapuhemies Mauri Pekkarinen: Asian käsittely keskeytetään. Keskus-
telua jatketaan tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 16.15.

————

Keskustelua jatkettiin kello 18.07.

Toinen varapuhemies Arto Satonen: Nyt jatketaan aiemmin tässä täysistunnossa kes-
keytettyä asiakohdan 3. käsittelyä. Keskustelu asiasta jatkuu, ja puheenvuorojen maksimi-
kesto siis 5 minuuttia.

18.07 Hanna Halmeenpää vihr: Arvoisa puhemies! Ilmastonmuutoksen pysäyttämisek-
si tarvitaan nopeita toimia — nyt. Tärkein tavoite on kokonaispäästöjen saaminen nollaan.
Tavoite ei ole tehdä kompromisseja, jotta saastuttavaa toimintaa voitaisiin jatkaa mahdol-
lisimman pitkään ja jotta päästöjä leikkaavia ratkaisuja ei tarvitsisi kokonaisuudessaan to-
teuttaa. Tavoite on ilmaston lämpenemisen pysäyttäminen. Valtion tehtävä on ohjata koko
yhteiskuntaa, koko julkista sektoria ja yksityistä elinkeinoelämää tehokkaisiin ilmastotoi-
miin, ei pelkästään toivoa sitä.

Arvoisa puhemies! Viime viikkoina on pidetty suurta ääntä siitä, että vielä lopullisesti
ratkaisematta oleva Euroopan komission päästötaakanjako sekä maa- ja metsäsektorin las-
keminen mukaan ilmastonmuutoksen torjuntaan aiheuttaisivat suuria riskejä koko kansa-
kunnallemme.

Arvoisa puhemies! Suurin riskeistä on ilmaston lämpenemisen kiihtyminen. Nyt on teh-
tävä ratkaisuja, jotka johtavat parhaaseen tulokseen koko maapallon elinehtojen kannalta.
Metsät ja niiden ilmakehästä sitomat hiilivarastot uusiutuvat Suomessa hitaasti, noin 60—
100 vuodessa. Sitä aikaa ei voida odotella. Hakkuutavoitteet on asetettava järkeviin mitta-
suhteisiin maltillisesti. Tärkeää on käyttää metsiämme pitkäikäisiin ja korkean jalostusas-
teen tuotteisiin, kuten puurakentamiseen. Metsäenergiaakin tarvitaan. Hallitus pohjaa sii-
hen kuitenkin jo liian voimakkaasti ja ajaa EU:ssa pelimerkkejä, joilla EU:n jäsenmaiden
ei tarvitsisi korvata hiilinielun pienenemistä muiden sektorien päästövähennyksillä lain-
kaan. Ei siinä ole järkeä. Näin sanoivat tällä viikolla lähes 200 ympäristö- ja ilmastotietei-
den tutkijaa vedotessaan EU-ministereihin, jotta metsähakkuiden ja maankäytön ilmasto-
vaikutusten huomioimista ei vesitettäisi täysimääräisesti. Hiilineutraalius vuoteen 2045
mennessä tarkoittaa sekä päästöjen nopeaa vähentämistä että hiilinielujen vahvistamista, ei
niiden heikentämistä vielä parikymmentä vuotta.

Arvoisa puhemies! Kun YK:n ilmastonmuutosta koskeva puitesopimus tuli voimaan
vuonna 94, valmistauduin seuraavan kevään ylioppilaskirjoituksiin maapallon tulevaisuus
mielessäni. Kun päästöjen vähentämisestä solmittu Kioton pöytäkirja tuli voimaan vuonna
2005, maailmalla tuntui olevan toivoa. Minä odotin esikoistani. Jotta maailman maat nyt
pysyisivät vuonna 2015 Pariisissa sovituissa tavoitteissa, jotta lämpötilan nousu saadaan
rajattua 1,5 asteeseen suhteessa esiteolliseen aikaan, mikään keskinkertainen ei riitä. Suo-
30



Pöytäkirjan asiakohta PTK 94/2017 vp
men itsenäisyyden juhlarahasto Sitran mukaan enintään 1,5 asteen lämpenemisessä pysy-
minen vaatisi Suomelta vuoteen 2050 mennessä vähintään 130 prosentin päästövähennyk-
set verrattuna vuoden 90 tasoon. Uusien panosten tulee vastata korkeinta mahdollista ta-
voitetasoa. Olemme luvanneet, että yhteistyö tässä perustuu läpinäkyvyyteen eikä se saa
vesittää päästövähennystavoitteita. Olemme Pariisissa luvanneet näin.

Arvoisa puhemies! Meistä monet tekevät lupauksia myös lapsilleen. Niitä on kuultu tä-
män salin puheenvuoroissa tänään useita. Minäkin olen luvannut tehdä parhaani. Vuonna
2050, jolloin päästöjen ja nielujen tulee olla tasapainossa ilmastokatastrofin estämiseksi,
lapseni ovat 45-, 43-, 40- ja 34-vuotiaita. Itse olen ehkä eläköitynyt 74-vuotias.

Arvoisa puhemies! Kukin meistä tässäkin salissa tehköön parhaansa yhteisen maapal-
lomme ja ihmiskunnan elinmahdollisuuksien turvaamiseksi. Tulevaisuus tehdään nyt.
Meille kuuluu vastuu omasta osuudestamme, ei vähempää.

18.13 Satu Hassi vihr: Arvoisa puhemies! Nyt on 11 vuotta siitä, kun Maailmanpankin
entinen pääekonomisti Sir Nicholas Stern julkaisi raportin, joka kertoi, että ilmastonmuu-
toksen hillintä tulee verrattomasti, paljon halvemmaksi kuin sen päästäminen ryöstäyty-
mään. Tämä raportti sai monet yritykset kansainvälisiä suuryrityksiä myöten havahtumaan
siihen, että on tosi kyseessä, ja myös monien hallitusten ekonomistit. Nyt on 10 vuotta sii-
tä, kun hallitustenvälinen ilmastonmuutospaneeli IPCC julkaisi neljännen raporttinsa, jon-
ka pääviesti oli, että tieteellinen kiista ilmastonmuutoksesta on ohi: viime vuosikymmeni-
nä edenneille muutoksille ei löydy muuta selitystä kuin ihmiskunnan aiheuttamat päästöt.
Nyt on viisi vuotta siitä, kun Maailmanpankki julkaisi Turn Down the Heat -raportin, jon-
ka mukaan nykymenolla olemme menossa 4 astetta lämpimämpään maailmaan, jossa il-
mastonmuutos on käynyt yhteiskunnille tuhoisaksi. Tällainen ilmastonmuutos voi myös
Suomessa tehdä tyhjäksi aivan kaikki haaveemme ja tavoitteemme. Kohta on kolme vuot-
ta siitä, kun maailman hallitukset pääsivät Pariisissa yksimielisyyteen siitä, että ilmaston-
muutos on hillittävä alle 2 asteen, lähemmäs 1,5:tä astetta. Samat hallitukset totesivat, että
maailman maiden yhteenlasketut päästölupaukset eivät tähän riitä vaan kaikkien maiden
pitää tiukentaa siihenastisia päästötavoitteitaan. Tämä koskee myös EU:ta. Tämän allekir-
joitti sama Sipilän hallitus, joka edelleen istuu. Saman hallituksen aikana on koettu kaksi
perättäistä mittaushistorian kuuminta vuotta, joita edeltänytkin vuosi oli ennätysvuosi.

Kaikesta tästä huolimatta keskipitkän aikavälin ilmastosuunnitelmasta eli KAISUsta
paistaa edelleen läpi asenne, että hallitus pelkää enemmän ilmastonsuojelun hintaa kuin
itse ilmastonmuutosta. Tehdään vain se, mihin olemme jo EU:ssa sitoutuneet, ja sekin vain
rimaa hipoen kaikki niin sanotut joustot käyttäen. Hallitus ei puhu mitään siitä, mitä oi-
keasti pitäisi tehdä ilmastonmuutoksen hillitsemiseksi 1,5 asteeseen.

Kun Suomen itsenäisyys täytti 50 vuotta, perustettiin Sitra, Suomen itsenäisyyden juh-
lavuosirahasto. Nyt 100-vuotisjuhlavuonna sama Sitra neuvoo meitä poliittisia päättäjiä,
että ilmastonmuutoksen hillitseminen 1,5 asteeseen vaatisi Suomelta jo 60 prosentin pääs-
tövähennyksiä vuoteen 2030 ja siirtymistä negatiivisiin päästöihin vuosisadan puoleenvä-
liin mennessä eli sitä, että vuosisadan puolivälissä hiilinielumme ovat isommat kuin pääs-
tömme. Tästä hallituksen selonteko ei puhu mitään. Sen sijaan hallitus keskittyy EU:ssa
käyttämään maamme kaiken vaikutusvallan siihen, että voimme piilottaa hakkuiden rajus-
ta, suunnitellusta kasvattamisesta aiheutuvan metsien hiilinielun pienenemisen, joka tekisi
tyhjäksi valtaosan muilla sektoreilla tapahtuvista päästövähennyksistä. Hallitus tekee näin
siitä huolimatta, että 68 suomalaista tutkijaa, kotimainen ilmastopaneelimme, eurooppalai-
31



Pöytäkirjan asiakohta PTK 94/2017 vp
set tiedeakatemiat ja viimeksi lähes 200 huippututkijaa Euroopasta ja muualta maailmasta
ovat varoittaneet hakkuiden liiallisen kasvattamisen vaikutuksesta ilmastoon ja myös met-
säluonnon monimuotoisuuteen.

Hallituksen selonteko sisältää suuren joukon hyviä ja tarpeellisia asioita, mutta valitet-
tavasti ei tarpeeksi. Lisäksi selontekoa, kuten myös viimevuotista energia- ja ilmastostra-
tegiaa, leimaa liian suuri nojaaminen metsäbiomassaan, biopolttonesteisiin ja uhkapeliin
sillä, että nämä jatkossakin katsotaan päästöttömiksi.

Arvoisa puhemies! Muistuttaisin siitä, että meillä on hieno kokemus edelläkävijyyden
voimasta. Suomi oli yksi maailman ensimmäisiä maita, jotka avasivat matkapuhelut kilpai-
lulle, mitä ilman Nokian puhelimista tuskin olisi tullut menestystä, joka nosti maamme 90-
luvun lamasta ja on tuonut pitkän aikaa maallemme suurta taloudellista hyötyä. Seurates-
sani kotimaista ilmastokeskustelua olen ihmetellyt sitä, olisiko tätä niin sanottua Nokian
ihmettä koskaan voinut tapahtua, jos esimerkiksi Metsäteollisuus tai MTK olisivat koke-
neet matkapuhelujen kilpailuttamisen omien etujensa vastaisiksi.

Arvoisa puhemies! Biopolttoaineilla ja biopolttonesteillä on oma paikkansa. Niitä tarvi-
taan jatkossakin. Mutta luonnon monimuotoisuus ja hiilinielujen säilyttäminen asettavat
rajat sille, minkä suuruinen käyttö on vastuullista. Nyt tarvitaan katsetta ja uskoa tulevaan
ja uskallusta ottaa käyttöön myös sellaisia keinoja, jotka pakottavat monia vakiintuneita
toimijoita muuttamaan toimintamallejaan.

18.18 Katri Kulmuni kesk (vastauspuheenvuoro): Arvoisa puhemies! Haluaisin tähän
edustaja Hassin puheenvuoroon vielä jatkoksi käydä läpi hieman tätä monimuotoisuuskes-
kustelua, jota nostitte esille ja joka on erittäin tärkeä aihealue, mutta jossa minusta ei tullut
ehkä riittävästi näkyviin, mitä kaikkia toimenpiteitä myös hallitus on tehnyt sen osalta.

Kun selvitettiin sitä, miten jo itse asiassa viime vaalikaudella lisääntyneet hakkuumää-
rät pystyttäisiin metsien monimuotoisuudesta huolehtimalla jotenkin täyttämään, niin Suo-
men ympäristökeskus ja Luonnonvarakeskus tekivät selvitystä, että kyllä, metsien moni-
muotoisuudesta pystytään huolehtimaan, vaikka hakkuumääriä kasvatetaan, mutta se vaa-
tii, totta kai, toimenpiteitä. Ja sellainen on esimerkiksi se, että metsälajiston uhanalaista-
miskehitystä on saatu hidastettua. Se vaatii kuolleen puuston nykyistä parempaa säästämis-
tä hakkuissa, eräiden elävien säästöpuiden lisäämistä uudistushakkuissa, luonnonhoidol-
lista kulotusta, tietenkin puun korjuun välttämistä arvokkaista luontokohteista ja Metso-
rahoista [Puhemies koputtaa] huolehtimista. Ja näistä kaikista hallitus on tehnyt toimenpi-
teitä, että ne etenevät.

Toinen varapuhemies Arto Satonen: Ja vielä vastauspuheenvuoro, edustaja Hassi, ja sen
jälkeen puhujalistaan.

18.19 Satu Hassi vihr (vastauspuheenvuoro): Arvoisa puhemies! Se, mitä edustaja Kul-
muni luetteli, ei muuta yhtään miksikään sitä, että luettelemani arvovaltaiset ja isot tutki-
jajoukot ovat varoittaneet sen suuruisesta hakkuiden lisääntymisestä, jota Suomen hallitus
suunnittelee ja johon monet hallituksen tukemat suunnitelmat perustuvat. Se ei muuta
myöskään sitä tosiasiaa, että tämä hallitus on suhteellisesti kaikkein suurimmat määrära-
haleikkaukset tehnyt toisaalta kehitysapuun ja toisaalta juuri nimenomaan luonnonsuoje-
luun ja metsäluonnonsuojeluun, joka on yksi niistä asioista, joista ensin kauhalla otettiin ja
sen jälkeen lusikalla vähän annettiin takaisin.
32



Pöytäkirjan asiakohta PTK 94/2017 vp
18.20 Merja Mäkisalo-Ropponen sd: Arvoisa puhemies! Tämä selonteko on laaja koko-
naisuus, joka täydentää aiempaa energia- ja ilmastopoliittista selontekoa, josta myös tule-
vaisuusvaliokunta antoi aikanaan lausuntonsa. Otan kantaa tähän selontekoon lähinnä tu-
levaisuusvaliokunnan näkökulmasta.

Tulevaisuusvaliokunnan perusviesti on jo pitkään ollut se, että kestävän kehityksen
haasteet on muutettava kestävän työllistävän kasvun mahdollisuuksiksi. Tämä tarkoittaa
muun muassa ympäristöliiketoiminnan, cleantechin, bio- ja kiertotalouden sekä erilaisten
ekosysteemipalvelujen määrätietoista ja pitkäjänteistä kehittämistä. Työllistävän kasvun ja
kestävyyden yhdistämiseen tarvitaan luovuutta ja rohkeaa edelläkävijyyttä, Uskalluksen
politiikka -ohjelmaa, jolla ekologisesti, taloudellisesti, sosiaalisesti ja kulttuurisesti kestä-
vän kehityksen haasteet käännetään työllistävän edelläkävijyyden mahdollisuuksiksi ja
kestäväksi elämäntavaksi. Agenda 2030 -mietinnössä tulevaisuusvaliokunta ilmaisi asian
näin: "Agenda 2030 voi olla aikakautemme merkittävin päätös, joka muuttaa koko ihmis-
kunnan kehityssuunnan. Päätöksen merkitys riippuu kuitenkin siitä, miten päättäväisesti
kansakunnat sitoutuvat toimintaohjelman toteuttamiseen. Siksi Suomen ja myös EU:n
edelläkävijyys ja aktiivisuus toimenpiteiden käynnistämisessä ovat merkittävä esimerkki
koko maailmalle."

Nyt lähetekeskustelussa oleva suunnitelma edistää kyllä kestävää kehitystä, mutta se ei
kuitenkaan riitä, vaan tavoitteena pitää olla sellainen edelläkävijyys, jolla kestävän kehi-
tyksen investoinnit muuttuvat kestäväksi työllistäväksi kasvuksi. Suomessa esimerkiksi
aurinko- ja tuulienergiaan, älyliikenteeseen, fotoniikkaan ja älykkäisiin sähköverkkoihin
liittyvät ratkaisut voidaan huomioida paremmin viennin edistämisessä ja kestävän työllis-
tävän kasvun tavoitteissa, vaikka niiden painoarvo Suomen kotimarkkinoilla olisikin vielä
kovin marginaalinen. Suomella on merkittävää vientipotentiaalia myös jätteitä hyödyntä-
vässä kiertotaloudessa. Vientipotentiaalit on huomioitava lisäksi koulutus- ja tiedepolitii-
kassa osaamisen ylläpitämiseksi ja kehittämiseksi.

Arvoisa puhemies! Suunnitelmassa todetaan, että se on tehty rinnakkain vuoden 2016
lopulla valmistuneen energia- ja ilmastostrategian kanssa ja tämän avulla pannaan toimeen
hallitusohjelman ilmastopolitiikan tavoitteet. Keskipitkän aikavälin tavoitteissa tulisi li-
säksi huomioida Agenda 2030 -selonteon ja eduskunnan Agenda 2030 -mietinnön toimen-
piteet. Keskeinen kysymys kuuluukin, toteuttaako keskipitkän aikavälin suunnitelma myös
Agenda 2030 -toimenpideohjelmaa. Pyrkiikö se Agenda 2030 -toimenpideohjelmassa
määriteltyyn edelläkävijyyteen, ja edistääkö se kestävän kehityksen politiikkajohdonmu-
kaisuutta?

Agenda 2030 -tavoitteet mainitaan selonteossa ruokahävikin vähentämisen yhteydessä,
ei paljon muualla. Lisäksi mainitaan, että ilmastovuosikertomuksen seurantatietoja hyö-
dynnetään Agenda 2030 -toimeenpanossa, mutta eikö tämän keskipitkän aikavälin ilmas-
topolitiikan suunnitelman vuoteen 2030 tulisi toteuttaa Agenda 2030 -toimenpideohjel-
maa? Nyt tämä yhteys käy epäselväksi. Kysynkin: mikä merkitys Agenda 2030:llä on hal-
lituksen mielestä, ja mitä siinä korostettu politiikkajohdonmukaisuus oikein tarkoittaa?
Toivon valiokunnassa mietittävän näiden kahden ohjelman yhteyksiä tarkemmin, se jää ni-
mittäin tässä kovin epäselväksi.

Arvoisa puhemies! Suunnitelmassa on paljon hyviäkin asioita, ja erityisesti kiitän siitä,
että siinä korostetaan kuluttajalähtöistä toimintaa. Kuluttajathan eivät ole ainoastaan pas-
siivisia tiedon vastaanottajia ja palvelujen käyttäjiä, vaan teknologia- ja energiamurros te-
kee heistä aktiivisia toimijoita energiamarkkinoilla monissa eri rooleissa: kuluttajana, tuot-
33



Pöytäkirjan asiakohta PTK 94/2017 vp
tajana ja jopa investoijana. Kotitalouksissa on merkittävä energiansäästö- ja tehokkuuspo-
tentiaali: esimerkiksi lämmönvaihtimilla, lämpöpumpuilla, eristeillä ja älykkäillä ohjaus-
järjestelmillä on mahdollisuus saada aikaan suuria säästöjä kotitalouksien sähkön- ja läm-
mönkulutuksessa. Kansalaisille jalkauttamisen lisäksi kuntien ja maakuntien on otettava
tämä asia omakseen. Kestävä kehitys ja siihen liittyvä ilmastopolitiikka on saatava kuntien
ja maakuntien strategioihin ja toimintatapoihin. Hiilineutraali kunta eli Hinku-kuntakon-
septi on hyvä esimerkki tästä.

Arvoisa puhemies! Aivan lopuksi: Käsittelyssä olevassa selonteossa pohjoismainen yh-
teistyö liittyy lähinnä kestävän liikenteen kehittämiseen. Pohjoismaisen yhteistyön tarpeet
ja haasteet ovat kuitenkin suurempia. Tulevaisuusvaliokunnan kuulemisissa asiantuntijat
korostivat muun muassa Pohjoismaiden yhteisen sähköverkon kehittämisen ja ylläpitämi-
sen tärkeyttä osana kestävää kehitystä.

18.26 Kari Kulmala si: Arvoisa puhemies! Yhdessä jo hyväksytyn energia- ja ilmas-
tostrategian kanssa selonteko määrittelee ne keinot, joilla saavutetaan hallitusohjelmassa,
EU:ssa ja Pariisin ilmastosopimuksessa sovitut ilmastotavoitteet. Selonteossa keskitytään
kasvihuonekaasupäästöjen vähentämiseen taakanjakosektorilla, johon kuuluvat muun
muassa liikenne, maatalous, lämmitys ja jätehuolto. Selonteko on lisäksi merkittävä askel
kohti hiilineutraaliutta.

Suomen pitkän aikavälin tavoite on vähentää päästöjä vähintään 80 prosenttia vuoteen
2050 mennessä vuoden 1990 tasosta. On selvää, että päästöjen vähentämiseksi tehtävien
toimien tulee olla maailmanlaajuisesti oikeudenmukaisesti toteutettuja, oikea-aikaisia, ta-
loudellisia ja oikein kohdennettuja. Päästöjen vähentämiseen tulee sitouttaa myös USA.
Yhtä tärkeää on päästövähennystoimien yhtäaikainen ajoitus. Tällöin voimme mahdolli-
simman hyvin estää hiilivuodon eli teollisuuden siirtymisen maihin, missä päästöistä ran-
gaistaan vähemmän tai ei ollenkaan. Päästöjen osalta tuntuu erikoiselta, mikäli Suomi jou-
tuu vähentämään päästöjään 39 prosenttia ja Virossa riittää 13 prosentin päästöjenleikkaus
ja esimerkiksi Puolan ja Kroatian täytyy vähentää päästöjään vain 7 prosenttia vuoden
2005 tasosta. [Laura Huhtasaari: Niinpä!] Tällaisen hyväksyminen ei ole oikeudenmukais-
ta. Pidän myös tärkeänä, että tässä selonteossa esitetyt toimet eivät saa merkittävästi hei-
kentää talouskasvuamme, koska olemme vihdoin päässeet vakaalle talouskasvun tielle.

Maataloudessa lisätoimet koskevat pääasiassa eloperäisten maiden päästöjen hillintää.
Tällöin päästöjä vähennetään muun muassa nostamalla pohjaveden pintaa säätösalaojituk-
sen avulla, metsittämällä ja kosteikkometsittämällä eloperäisiä maita ja edistämällä bio-
kaasun tuotantoa maataloudessa. Selonteon mukaan tutkimus- ja kokeilutoiminnalla pyri-
tään edistämään hiilen sitomista maaperään, ja tämä on osa Suomen tukemaa kansainvälis-
tä aloitetta maaperän hiilivarastojen lisäämisestä vuosittain 4 promillen verran.

Arvoisa puhemies! Liikenteessä on suurin päästövähennyspotentiaali. Liikenne aiheut-
taa noin viidenneksen Suomen kasvihuonekaasupäästöistä. Tästä huolimatta haluan onni-
tella kaikkia Saudi-Arabian naisia. Olette maailmassa viimeisinä saaneet oikeuden ajaa itse
autolla. Toivottavasti teidän ajokortin saamistanne ei muilla tavoilla hankaloiteta. Olette
ajo-oikeutenne todellakin ansainneet. [Teuvo Hakkarainen: Toimiikohan käytännössä?]

18.29 Katri Kulmuni kesk: Arvoisa puhemies! Tänään, kun käsittelemme keskipitkän ai-
kavälin ilmastosuunnitelmaa, kysymys ei itse asiassa ole siitä, miten teollisuudessa tai
energiapuolella pitäisi tehdä ilmastopolitiikkaa, vaan kysymys on siitä, mitä me kaikki, jo-
34



Pöytäkirjan asiakohta PTK 94/2017 vp
kainen, voimme tehdä omassa elämässämme, niitä päätöksiä, jotka vaikuttavat oman kulu-
tuksen kautta myös ilmastoon. 

Kun miettii sitä pitkää kaarta, että Pariisinkin ilmastosopimuksesta on pian kaksi vuotta
kulunut, ja vaikkapa tätä keskustelua, jonka kävimme, itse asiassa niitä Suomen linjauksia,
kun me asumme metsäisessä maassa metsien keskellä, niin Pariisin ilmastosopimus pysty-
tään kyllä Suomen tavoitteilla ja nykyisillä linjauksilla täyttämään erinomaisesti meidän
toimestamme, ja me pystymme myös tarjoamaan monille, monille muille valtioille uusiu-
tuvan energian osaamista ja fossiilisista polttoaineista eroon pääsemisen osaamista.

Arvoisa puhemies! Ajattelin puhua ensin liikenteestä, koska se on kuitenkin kaikista
suurin osa päästökaupan ulkopuolisista sektoreista, ja jokainen joka päivä käyttää liiken-
nettä jollain tavalla. 

Se, että ollaan ensimmäistä kertaa saatu esimerkiksi sähköautoihin erittäin merkittävät
panostukset, kertoo siitä, että nyt ollaan siirrytty puheista konkretiaan ja laitetaan miljoo-
nia euroja siihen, että saisimme meidän autokantamme myös sähköistettyä. Mutta toki se ei
yksistään riitä. Meidän täytyy tehdä nopeita toimia, meidän täytyy tehdä ne taloudellisesti,
sosiaalisesti, kaikin puolin kestävästi, ekologisesti, ja se vaatii myös sitä, että me pystym-
me vaikkapa biopolttoaineiden sekoitevelvoitetta nostamaan. Kysymys on ennen kaikkea
siitä, että raskaalla teollisuudella ja lentoliikenteellä ei ole olemassa sellaista akkuteknolo-
giaa. Jos ajatellaan, että 25 EU-maassa on olemassa jonkinlainen sekoitevelvoite, niin Suo-
messa se on varsin kunnianhimoinen, kuten naapurimaallamme Ruotsilla myös, ja jos aja-
tellaan maailman ehkä edistyksellisimpiä alueita ilmastokysymyksissä, vaikkapa Kalifor-
niaa, niin San Francisco ja Sacramento taitavat olla suomalaisen Nesteen suurimmat asiak-
kaat siksi, että ne ovat päättäneet siirtyä sataprosenttisesti uusiutuviin polttoaineisiin.

Mitä tulee sitten siihen, kuinka merkittäviä biopolttoaineet ovat Suomessa ja kuinka
merkittäviä biokaasun tuotantomahdollisuudet ja autojen konvertointi ovat, niin ennen
kaikkea maaseudulla ja harvaan asutuilla alueilla tällä on erittäin suuri merkitys. Ja ei se-
kään ole vähäpätöinen asia, että myös globaalisti isot toimijat, suuryritykset, rahavirrat
ovat kiinnostuneita investoimaan Suomeen. Se, että omalle kotiseudulleni kiinalainen Kai-
di suunnittelee isoa biojalostamoa, kertoo siitä, miten kysymys on globaalisti niin merkit-
tävä, että myös kiinalainen pääoma hakeutuu Suomeen ja suomalaisten teknologian osaa-
misen resurssien keskelle.

On paljon myös keskusteltu siitä, kuinka paljon ilmastonmuutoksen hillitseminen ja ta-
louden edut jotenkin olisivat ristiriidassa. Eivät ne mielestäni ole ristiriidassa, jos me toi-
mimme fiksusti ja pidämme huolta kaikenlaisesta kestävyydestä. Mutta kyllä täytyy miet-
tiä myös sitä, minkä ilmastoministeri Tiilikainenkin tässä sanoi, että kun meidän ilmake-
hämme ei tiedä, missä vaikkapa se metsien hakkuu tehdään, niin täytyy pitää huolta siitä,
että se tehdään semmoisilla alueilla, joissa metsät kasvavat koko ajan enemmän kuin niitä
käytetään ja joissa itse asiassa hiilivarasto, hiilinielut koko ajan kasvavat, eli vaikka tulee
hiilinielussa notkahdusta, niin silti se kasvu jatkuu. Ei ole suomalaisen työntekijän, suoma-
laisen teollisuuden tai suomalaisen talouden kannalta järkevää siirtää niitä toimintoja jon-
nekin muualle, missä ei ympäristöllisestä kestävyydestä ollenkaan samalla tavalla kanneta
huolta.

Lopuksi haluan todeta vielä sen, että jokainen pystyy tekemään myös omassa asumises-
sa ja vaikkapa ruokailutottumuksissa päivittäin ilmastotekoja. Se, että hävikkiruokaa pys-
tytään vähentämään, on erittäin tärkeä asia, ja kyllä myös se, että kaupungit, kuten tuossa
KAISUssa tuli esille, pystyisivät siirtymään uusiutuvan energian käyttöön. Minusta on ol-
35



Pöytäkirjan asiakohta PTK 94/2017 vp
lut suoraan sanottuna surullista seurata sitä, miten oman maani pääkaupungissa, aina kun
tänne tulen, on kivihiilikasa tervehtimässä. Naapurimaassa on Tukholmassa jo aikaa sitten
siirrytty siihen, että 80-prosenttisesti se on hiilivapaa. Ja investoipa toisen naapurimaan
Tanskankin Kööpenhamina aivan uuden bio-CHP-laitoksen, jonka investoinnin sai raken-
taa suomalainen Valmet. Nämä ovat hyviä uutisia muista naapurimaista. Toivottavasti
myös Suomessa seurataan samalla linjalla.

18.35 Johanna Karimäki vihr (vastauspuheenvuoro): Arvoisa puhemies! Edustaja Kul-
muni totesi, että Suomessa metsät kasvavat enemmän kuin niitä hakataan, mutta hallituk-
sen omassa ilmasto- ja energiastrategiassahan on tavoitteena puolittaa metsien hiilinielut
vuoteen 2030 mennessä. Vaikka elämme täällä pohjoisten metsien keskellä, mihin itse viit-
tasitte, niin emmehän me voi saavuttaa Pariisin ilmastotavoitteita, jos me emme noudata
Pariisin ilmastovelvoitteisiin kuuluvia hiilinielun säilyttämissääntöjä. Kysymyshän on sii-
tä, että sääntöjen tulee olla globaalisti kestävät, kaikille samat, perustua todellisiin päästöi-
hin ja hiilinielujen kehitykseen. 

Toinen varapuhemies Arto Satonen: Vastauspuheenvuoro, edustaja Kulmuni, ja sen jäl-
keen puhujalistaan. 

18.35 Katri Kulmuni kesk (vastauspuheenvuoro): Kuten edustaja Karimäki hyvin tietää,
niin Suomen hiilinielu, Suomen hiilivarasto tulee kasvamaan, mutta se, että me lisäämme
hakkuita sen edellisen vaalikauden metsästrategian päätöksen pohjaisesti, tarkoittaa sitä,
että kyllä hieman aikaa hiilinielumme odotetusta kasvusta pienenevät mutta ne palautuvat.
Itse asiassa kokonaisuudessaan ne kasvavat koko ajan. Tuoreimpien lukemien mukaan esi-
merkiksi Luonnonvarakeskus on arvioinut, että Suomen metsien hiilinielu olisi 20—
30 miljoonaa hiilidioksiditonnia vuonna 2030 eikä esimerkiksi 13,5 miljoonaa hiilidioksi-
ditonnia, kuten esimerkiksi Luonnonvarakeskuskin on aikaisemmin arvioinut. 

On erittäin tärkeää, että Suomessa pystyy olemaan metsäteollisuutta, että Suomessa pys-
tyy olemaan puurakentamista, ja ne asiat, jätteetkin, jotka eivät sitten mene sinne puura-
kentamiseen tai pitkäaikaiseksi tuotteeksi, täytyy kyllä pystyä johonkin kiertotalouden ni-
missä käyttämään. 

18.37 Laura Huhtasaari ps: Arvoisa puhemies! Minä olenkin ekaa kertaa nytten täällä.
Kiva katsoa, tämä on upea sali — ja siellä on komeita kansanedustajia paikalla.

EU:n ilmastosopimuksen soveltamisneuvotteluissa Suomi unohti oman ohjelmansa.
Hallitus on sitoutunut vuodelle 2030 päätetyn ilmasto- ja energiapaketin markkinaehtoi-
seen toteuttamiseen. Teollisuuden kansainvälinen kilpailukyky ja hiilivuodon torjunta ovat
ilmastopolitiikan keskeisiä lähtökohtia. Komission esitystä ei voida toteuttaa markkinaeh-
toisesti, ja se vaarantaisi teollisuutemme kilpailukyvyn sekä kiihdyttäisi EU:ssa edelleen
suomalaisen teollisuuden ulosliputusta, eli suomeksi: hiilivuoto kiihtyisi EU:n sisällä, suo-
malaiset työntekijät joutuisivat kilometritehtaalle ja maksaisivat tästä lisäveroa ja kor-
keampaa bensan ja sähkön hintaa.

Kahden edellisen hallituksen lepsuuden johdosta suomalaisen teollisuuden kilpailuky-
vystä on uhrattu EU:n ilmastopolitiikan alttarille jo 30 prosenttia suhteessa tärkeimpiin kil-
pailijamaihin nähden. Tässä on yksi keskeinen syy, miksi nyt jouduttiin kilpailukykyäm-
me parantamaan sisäisellä devalvaatiolla, palkkoja alentavalla kiky-sopimuksella. Tämä
36



Pöytäkirjan asiakohta PTK 94/2017 vp
tie on nyt käyty loppuun, ja Suomen on puolustettava teollisuutemme kilpailukykyä EU:n
ilmastoneuvottelupöydissä. EU:n ilmastopolitiikan taloudellinen mielettömyys jatkuu ja
pahenee. Niissä maissa, joissa päästöjä vähentävät investoinnit olisivat suhteessa edulli-
simpia, pyritään minimaalisiin päästövähennyksiin. Niissä maissa, joissa investoinnit ovat
suhteessa kaikkein kalleimpia, pyritään maksimaalisiin päästövähennyksiin. Perussuoma-
laiset ovat olleet ainoa poliittinen voima, joka on yrittänyt estää tämän katastrofin. Suo-
men teollisuuden, kotitalouksien, maatalouden sekä liikenteen päästöt ovat jo minimaali-
set verrattuna Puolaan, Romaniaan, Bulgariaan ja jopa Saksaan ja Tanskaan.

Miksi hallitus ei julkaise esityksensä todellista hintalappua? Pellervon taloustutkimuk-
sen mukaan kaukolämmityksen hinta nousee asukkaille noin 40 prosenttia. Kotitalouksille
tulee vuositasolla 400—600 miljoonan euron, teollisuudelle 800—1 200 miljoonan euron
lisälaskut. Ja vielä liikenteestä: LVM:n oman arvion mukaan se on 800 miljoonaa euroa
vuositasolla.

Arvoisa puhemies! Maailman parhaisiin yliopistoihin lukeutuvan MIT:n tekemän las-
kelman mukaan Pariisissa ilmoitetuilla toimenpiteillä ilmaston arvioitu lämpeneminen hi-
dastuisi 0,2 astetta vuoteen 2100 mennessä. 

18.40 Johanna Karimäki vihr: Arvoisa puhemies! Jo monta talvea on ollut Etelä-Suo-
messa vähälumista. Hiihtokausi on jäänyt lyhyeen ja lasten lumileikit vähiin. Hirmumyrs-
kyt Irma ja Harvey ovat pyyhkäisseet laajaa tuhoa Amerikassa. Niiden aiheuttama inhimil-
linen hätä on suurta, ja jälkeen jäi miljardien jälleenrakennuslasku. Silti ihmiskunta hidas-
telee ilmastonmuutoksen torjunnassa. Ihmettelen, onko Sternin raportin viisaat opetukset
unohdettu. Ilmastonmuutosta on torjuttava mahdollisimman aikaisin. Muuten sen kustan-
nukset ovat mittavat.

Yksi kohtalonkysymys on Pariisin ilmastosopimuksen toimeenpano. Uutena toimena
sopimus tuo globaalin hiilinielujen suojelun. Metsien nieluja pitää kasvattaa, ei vähentää.
Metsien käytön vertailutason määrittelyssä tulee huomioida maankäytön todelliset ilmas-
tovaikutukset. Maiden ei tule voida asettaa vertailutasoja kansallisesti omin päin, sillä se
on luonnontieteen näkökulmasta mielivaltaista ja globaalisti kestämätöntä. Laskentasään-
töjen tulee perustua päästöjen todelliseen kehitykseen. Mutta Sipilän hallitus aikoo puolit-
taa Suomen metsien hiilinielut vuoteen 2030 mennessä. 

Monet metsä- ja ilmastotutkijat ovat esittäneet huolen hallituksen ylimitoitetuista bio-
energiatavoitteista. Niiden toteutuessa ilmastopäästöt eivät vähene lähivuosina ja luonnon
monimuotoisuus on uhattuna. Suomella on korkean teknologian maana mahdollista edis-
tää vihreää teknologiaa, pitkäkestoisten puutuotteiden valmistamista sekä tuuli- ja aurin-
koenergian lisäämistä. Kestävä biotalous on myös osa ratkaisua — kohtuullisuuden ja kes-
tävyyden rajoissa. Autoilun viherryttäminen ei voi pohjautua vain biopolttoaineisiin, vaan
lisätukea tarvitaan sähkö- ja biokaasuautoiluun.

Hallituksen energia- ja ilmastostrategiassa ei ehdoteta nopeasti vaikuttavia keinoja kivi-
hiilen käytön vähentämiseksi, ja hallitus aikoo jopa lisätä turpeen polttoa. Hiilineutraali
Suomi on mahdollinen jo 2030-luvulla, ja kivihiilen käytöstä lämmityksessä on luovuttava
jo vuonna 2025. Hallitus ei esitä sähkön pientuotannolle konkreettista tukea. Vihreiden
pienenergiaohjelma vauhdittaisi maatilojen biokaasulaitoksia, maalämpöä ja aurinkoener-
gian pientuotantoa. Erityisesti julkisten rakennusten maalämpöön siirtymisessä on poten-
tiaalia, ja aurinkoenergiasta on tehtävä houkutteleva vaihtoehto myös taloyhtiöille, kerros-
37



Pöytäkirjan asiakohta PTK 94/2017 vp
taloille ja rivitaloille. Se vaatii muutoksia sähkömarkkinalakiin sekä kotitalousvähennyk-
sen laajennusta. 

Kunnissa tehtävä ilmastotyö on keskeistä. Panostetaan kävelyn ja pyöräilyn edistämi-
seen sekä tehokkaaseen joukkoliikenteeseen. Tarvitaan lisää vuoroja ja yhteyksiä julki-
seen liikenteeseen sekä lisää raideliikennettä kaupunkeihin ja kaupunkien välille. Ihmisten
ilmastoystävälliset valinnat, kuten kierrätys, on tehtävä helpoiksi.

Ministeri Tiilikainen mainitsi ruokahävikin vähentämisen keskeisenä ilmastotekona.
Toivon ministerin edistävän ruokapoliittisen selonteon yhteydessä hyväksyttyjä ponsia
ruokahävikin vähentämiseksi. On syytä asettaa elintarvikeketjun eri osien ruokahävikin
vähentämiselle numeeriset tavoitteet sekä selvittää elintarvikkeiden päiväysmerkintöjä
koskevat uusimistarpeet hävikin vähentämiseksi.

Se, mitä syömme, on myös olennaista ilmastopäästöjen vähentämisessä. Kasvisproteii-
nien hiilijalanjälki on paljon pienempi kuin lihan. Valtakunnallisesti kouluissa järjestettä-
vällä viikoittaisella kasvisruokapäivällä olisi iso ilmastovaikutus.

Ilmastonmuutoksen torjunnassa on kysymys siitä, että lapsillamme ja heidän lapsillaan
on hyvä elää maapallolla. Aikaa ei ole hukattavaksi, sillä globaali puolentoista asteen läm-
peneminen saavutetaan jo vuonna 2024, jos päästöjä ei nopeasti leikata. Tässä on, arvoisat
edustajat, myös selitys sille, minkä takia myöskään metsien hiilinieluja ei pidä vähentää:
meillä ei ole aikaa odotella puuston kasvua, kun päästöjä pitää vähentää jo tänä päivänä.
Suomen ja EU:n pitää leikata päästöjä 60 prosenttia vuoteen 2030 mennessä, jotta Pariisin
velvoite saavutetaan.

18.45 Katri Kulmuni kesk (vastauspuheenvuoro): Arvoisa puhemies! En tiedä, kuulinko
aivan oikein, mutta jäi sen verran harmittamaan, että täytyy kommentoida tätä kivihiili-
asiaa. Kuitenkin kun hallitus on esittämässä lakia, joka kieltää kivihiilen käytön, niin en nyt
kyllä ensimmäisenä olisi hallitusta kritisoimassa siitä, ettei kivihiilen käytön estämiseksi
tehdä toimenpiteitä. Ensimmäinen maa maailmassa, joka tulee kieltämään sen lainsäädän-
nöllä.

Tästä metsien monimuotoisuudesta haluaisin vielä ottaa esille erään erittäin mielenkiin-
toisen Greenpeacen tekemän tutkimuksen tämän vuosituhannen alusta, 2000—2013. Siinä
vertailtiin pohjoisten koskemattomien metsien metsäkatoa, ja tällä ajanjaksolla Suomessa
metsäkato oli 0,2 prosenttia. Sama luku oli Venäjällä 7,2, Alaskassa 5,9 ja Kanadassa 4,5.
Metsäteollisuus siirtyy kuitenkin johonkin, kun tuotteille on kysyntää. Me emme varmas-
tikaan halua, että se siirtyy Suomesta pois.

Toinen varapuhemies Arto Satonen: Vastauspuheenvuoro, edustaja Karimäki, ja sen jäl-
keen puhujalistaan.

18.46 Johanna Karimäki vihr (vastauspuheenvuoro): Arvoisa puhemies! Hallituksen ta-
voite luopua kivihiilestä on tärkeä ja kannatettava, mutta se on edennyt kovin hitaasti. Hal-
litus ei ole tehnyt asian eteen yhtään mitään tähän mennessä, ja kivihiilen käyttö on tämän-
kin vuoden alusta lisääntynyt 3 prosenttia. Tämä on todella valitettavaa, kun on ollut jo
kaksi vuotta aikaa valmistella laki ja tuoda se tänne käsittelyyn.

Metsäluonnon monimuotoisuus valitettavasti hupenee kovaa vauhtia. Tutkijat ovat ker-
toneet kuudennesta sukupuuttoaallosta. Erityisesti lahopuusta riippuvainen lajisto kärsii, ja
populaatioiden välinen geenivaihtelu on uhattuna, kun alueet ovat pieniä ja pirstoutuneita.
38



Pöytäkirjan asiakohta PTK 94/2017 vp
Täällä Etelä-Suomessa varsinkin on hyvin vähän luonnontilaista, suojeltua vanhaa metsää,
ja sen takia vihreät esittävätkin luonnonsuojelualueiden hankintamäärärahoihin merkittä-
viä lisäpanoksia muun muassa tulevan vuoden budjettiin.

18.48 Teuvo Hakkarainen ps: Arvoisa puhemies! Tuntuu siltä, että kaikki muut paitsi
perussuomalaiset ovat kompastuneet tuohon vihreään lankaan ja kaikki tuntuvat uskovan,
että Suomi pelastaa koko maailman. Mutta minä olen sitä mieltä, että täällä voi lyödä ja
hyppiä korkealle, lyödä karvattomaan rintaan ja sanoa, että täältä pesee — ei tapahdu mi-
tään. Ihan sama vaikka tehtäisiin reservaatti tästä Suomesta — ilmastonmuutokselle sillä ei
ole mitään merkitystä. Suomessa on maailman puhtain teollisuus, mitä päästöihin tulee, ja
jos se siirtyy vaikka Venäjälle, sinnehän voidaan tehdä vaikka Suomen kokoinen aukko —
siis kaikki puut pois — ja silloin niitä haittoja saattaa tulla. Mutta eihän semmoisesta välitä
varsinkaan vihervasemmisto, koska se haluaa, että täällä on työttömyyttä ja kurjuutta, ja
sitten toveripopulismi ja vihreä populismi purevat nimenomaan tänne.

Hallitusohjelmassa sovittiin perussuomalaisten vaatimuksesta, että Pariisin ilmastosopi-
muksen tavoitteisiin Suomi osallistuu vain markkinaehtoisesti. Tämän piti tarkoittaa, että
Suomi ei ryhdy taakanjakoihin eikä energiantuotantotukipaketteihin. Suomi otti kuitenkin
kantaakseen EU:n eniten saastuttavien maiden Puolan, Romanian ja Bulgarian päästövel-
voitteet, koska ne eivät muuten olisi ratifioineet Pariisin sopimusta ja EU olisi jäänyt sil-
loin sopimuksen ulkopuolelle.

Arvoisa puhemies! Tämä solidaarisuus merkitsee suomalaisille kotitalouksille 500 mil-
joonan euron ja teollisuudelle 800—1 200 miljoonan euron lisälaskua vuositasolla Peller-
von taloudellisen tutkimuslaitoksen mukaan. Kalliita suomalaisille työntekijöille ja yrittä-
jille tämmöiset sopimukset. Eivätkä lisälaskut jää tähän, koska keskustavetoinen hallitus
ilmastosopimukseen vedoten suunnittelee toteuttavansa miljardiluokan veroeurojen tulon-
siirron yksityisille toimijoille. Kuinka ollakaan ne ovat päättäjien lähipiiristä. Esimerkiksi
tuulivoimalle ollaan etsimässä uutta noin miljardin euron tukipakettia, joka tulee syöttöta-
riffien, 2—3 miljardin euron lisäksi. Siksi Suomi otti kantaakseen Puolan, Romanian ja
Bulgarian päästöosuudet. Löytyykö maastamme rohkeaa tutkivaa journalismia, joka pal-
jastaisi tämän rakenteellisen korruption? 

Mielenkiintoista on nyt todeta, että ennen kesäkuuta hallituksessa olleet puolueet sopi-
vat, että uusiutuvan energian tukipakettien lainvalmisteluakaan ei aloiteta ennen kuin tuu-
livoiman infraäänien terveystutkimukset on tehty. Niistä on vasta ykkösvaihe toteutunut.
Kakkosvaihehan vasta selvittää, onko infraääni aiheuttanut tuulivoimalan lähellä asuville
oireet vai ei. Tällainenko arvo- ja moraalipohja on nyt hallituksessa, ettei se edes noudata
omia päätöksiään, kun kiirehtii jakamaan omalle hyvä veli -verkostolleen miljardikaupalla
euroja? Mistä leikataan lisämiljardit?

18.53 Ritva Elomaa ps: Arvoisa puhemies! Hienoa, että täällä ovat edustajat Savio, Hak-
karainen ja Mäkelä, perussuomalaiset, paikalla, ettei tarvitse ihan tyhjille seinille puhua.

Tulevaisuuden varalle olisi aina hyvä olla suunnitelma. Aiheena on tänään ilmastopoli-
tiikan suunnitelma vuoteen 2030. Selkeät tavoitteet auttavat tekemään oikeansuuntaisia
asioita ja päätöksiä myös politiikan saralla. Hallituksen toimintasuunnitelma "Kestävän
kehityksen Suomi" tavoittelee parempaa sosiaalista oikeudenmukaisuutta, ympäristöystä-
vällisempää tulevaisuutta sekä kestävämpää taloutta. Kestävä kehitys on valtavan tärkeä
teema. On pyrittävä löytämään ympäristöystävällisiä ratkaisuja, mutta samanaikaisesti tu-
39



Pöytäkirjan asiakohta PTK 94/2017 vp
lee huolehtia talouden rattaiden pyörimisestä ja ihmisten hyvinvoinnista. Edellinen virke
tiivistää oikein hyvin perussuomalaisten näkemyksen energia- ja ilmastopolitiikan osalta.
Kestävään kehitykseen on panostettava kansallista etua valvoen. Tässä suhteessa Suomen
on suhtauduttava varauksella EU-alueen laajoihin ilmastopoliittisiin hankkeisiin, ettei
meillä nieltäisi purematta erityisen haitallisia esityksiä.

Me perussuomalaiset kannatamme kotimaisten energianlähteiden käytön vahvistamis-
ta. Esimerkiksi turve ja puu ovat keskeisiä palasia suomalaisen energiapolitiikan saralla.
On perusteltua pyrkiä mahdollisimman korkeaan energiaomavaraisuuteen. Myöskään
huoltovarmuustekijänä kotimaisten energianlähteiden merkitystä ei voi kyllin korostaa.
Mitä tulee energianlähteiden uusiutuvuuteen, hyvällä suunnittelulla kotimaisia luonnolli-
sia energianlähteitä kyetään hyödyntämään kätevästi. Erilaisten energiantuotantoon liitty-
vien tukien osalta tulee suomalaisten elinkeinonharjoittajien asemaa puolustaa. Tuet eivät
saa johtaa vinoutuneeseen jakaumaan eri energiantuotantomenetelmien osalta. Kasvihuo-
nepäästöjen osalta nykyisten polttoaineiden korvaaminen uusiutuvilla biopolttoaineilla on
järkevää politiikkaa, ja tällä saralla Suomella on osaaminen hyvällä tasolla. Kotimainen
cleantech-ala on kehittynyt viime vuosina harppauksin, ja suomalaisyrityksiä on kannus-
tettava tarttumaan ilmastopolitiikkaan nivoutuviin liiketoimintamahdollisuuksiin.

Sähköautot ovat tulevaisuutta, ja siellä meillä Uudenkaupungin autotehtaalla mielellään
valmistetaan tulevaisuudessakin sähköautoja. Tulee suomalaisille töitä ja vienti vetää, jos
vain on kysyntää sähköautoilla. Sähköautoilua ja muuta ympäristöystävällisempää liikku-
mista on edistettävä, mutta tällä saralla ei pidä mennä liiallisuuksiin esimerkiksi kohdenta-
malla suomalaisille autoilijoille ylisuuria veroja tai leikkaamalla ympäristönsuojelun pe-
rusteella kilometrikorvauksia.

Arvoisa puhemies! Globaalisti ajateltuna väestönkasvu varsinkin köyhissä maissa jat-
kuu edelleen. Maapallo ei kestä myöskään tätä kehitystä loputtomiin. Nälkään kuolee val-
tavat määrät ihmisiä joka päivä. Ilmastonmuutoksesta puhutaan, päästövähennysten pitäisi
olla jokaisen maan velvollisuus. Jotkut maat Euroopassakin ovat vapaamatkustajia tässä
asiassa. Suomi kantaa vastuunsa ilmastopolitiikassa, mutta meidän hartioillemme ei voi
laittaa toisten velvoitteita.

Edustaja Immonen otti esille myös puurakentamisen puheessaan. Suomi voisi olla todel-
la puurakentamisen mallimaa. Samoin perussuomalaisten ryhmän puheessa tuli esille maa-
talouden tärkeä merkitys ja asema maassamme. Suomen maataloutta päästöjen suhteen
syytetään usein rankasti. Usein maataloutemme kohdalla on kuitenkin tehty viime vuosien
ajan erittäin hyviä uudistuksia muun muassa vesistöjämme ajatellen. — Kiitos.

18.58 Jani Mäkelä ps: Arvoisa puhemies! Tämän ilmastopolitiikan suhteen meidän on-
gelmamme näissä sitoumuksissa, mitä olemme tehneet, on juurikin tämä lähtötaso, joka
Suomessa on ollut jo varsin hyvin ennaltaan. Nyt kun me lähdemme toteuttamaan entistä
tiukempia päästövaatimuksia, niin olemme ongelmissa erityisesti liikenteen suhteen. Vä-
hänkin asiaan perehtyneenä kuulostaa mahdottomalta, että niihin tavoitteisiin liikenteen
päästöistä voitaisiin millään realismilla päästä, koska se autokanta, mitä me tällä hetkellä
ostamme uutena, on vasta elinkaarensa puolessavälissä vuonna 2030. Voidaan puhua esi-
merkiksi dieselistä luopumisesta, mutta eihän siitä dieselistä luovuta vielä ennen kuin vuo-
teen 2040 mennessä, vaikka tänä päivänä ei myytäisi yhtään dieselautoa. 

Jos kaikkiin autoihin asennetaan vuodesta 2020 lähtien erään valmistajan toimesta säh-
kömoottori eli myöskin lasketaan hybridit, niin eihän se autokanta sitä kautta ole uusiutu-
40



Pöytäkirjan asiakohta PTK 94/2017 vp
nut kuin vuosikymmenten kuluessa. Sähköautojen teknologia on kallista, puolivalmista, ja
on kyseenalaista, miten ympäristöystävällinen se koko elinkaarensa matkalta on. Toisaal-
ta, mistä niitä satojatuhansia sähköautoja tulisi, kun ne ovat niin kalliita, että vain pienellä
kansanosalla on varaa niitä uusina ostaa, ja käytettyinä niitä ei ole markkinoilla? On tiet-
tyjä epäilyksiä siitä, miten se akkuteknologia kestää esimerkiksi 10—15 vuoden kuluttua
edes kierrättää niitä autoja uusille omistajille käytettyinä. 

Kuitenkin Suomi on pitkien etäisyyksien maa, jossa auto on välttämättömyyshyödyke.
Se on edellytys liikkumiselle ja työnteolle, ja ilman sitä liikkumista ja työntekoa meillä ei
ole rahaa myöskään ympäristönsuojeluun. Nämä edellytykset meidän täytyy välttämättä
suomalaisilla säilyttää, että me voimme autoilla. 

19.00 Sami Savio ps: Arvoisa puhemies! Energiapolitiikka on Suomen teollisuudelle, ta-
loudelle, kehitykselle erittäin tärkeä, ja se tulee jatkossakin hoitaa järkevästi ja taloudelli-
sesti.

Edustaja Hakkarainen otti täällä äsken esille muun muassa tuulivoiman syöttötariffin.
Tämä syöttötariffi on tullut valitettavan kalliiksi veronmaksajille vuosien myötä. Se on on-
neksi hieman laskenut, mutta sen taso on edelleen 83 euroa 50 senttiä megawattituntia koh-
ti, ja tämäkin huolimatta siitä, että tuulivoima on erittäin epävarma energianlähde. Halli-
tusohjelmassa syöttötariffikiintiö päätettiin rajata 2 500 megavolttiampeeriin, mutta tämä-
kin kiintiö edelleen aiheuttaa kansalaisille, veronmaksajille, satojen miljoonien eurojen
lisälaskun vielä vuosikausien ajan. Kuten edustaja Hakkarainen äsken totesi, niin hallitus
suunnittelee edelleen uusia uusiutuvan energian tuotantotukia. 

Arvoisa puhemies! Valitettavasti myös tuulivoimaan liittyviä infraäänen vaikutuksia
kansalaisille on vähätelty. Monet ihmiset kokevat tuulivoiman tuotantoalueilla sairastu-
neensa, kokevansa terveyshaittoja. Heille on vuosikausien ajan ehkä jopa naureskeltu, ai-
nakin heidän ongelmiaan on vähätelty, ja tämä on aiheuttanut kyllä oireita kärsiville ihmi-
sille suurta tuskaa. Perussuomalaiset kuitenkin suhtautuvat näiden ihmisten ongelmiin va-
kavasti, ja vaadimme, että näistä infraäänen vaikutuksista, varsinkin terveysvaikutuksista,
tehdään laajamittainen, puolueeton selvitys. 

Arvoisa puhemies! Aivan lopuksi: on tietysti selvää minulle tekniikan alan koulutuksen
saaneena, että uutta teknologiaa on syytä jatkossakin kehittää, mutta sen täytyy jatkossakin
olla markkinaehtoista, ei yhteiskunnan tukiin perustuvaa.

Keskustelu päättyi.

Asia lähetettiin ympäristövaliokuntaan, jolle liikenne- ja viestintävaliokunnan, maa- ja
metsätalousvaliokunnan ja talousvaliokunnan on annettava lausunto.
41


