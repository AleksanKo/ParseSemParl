















































DEM47E0.tmpSave.xml


Pöytäkirjan asiakohta PTK 49/2015 vp
Pöytäkirjan asiakohta 

PTK 49/2015 vp

Täysistunto

Tiistai 13.10.2015 klo 14.00—17.26

11. Hallituksen esitys eduskunnalle laiksi sakon ja rikesakon määräämisestä annetun lain 
1 §:n muuttamisesta annetun lain ja rikoslain 2 a luvun muuttamisesta annetun lain kumoa-
misesta

Hallituksen esitys HE 62/2015 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 11. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

17.05 Oikeus- ja työministeri Jari Lindström: Arvoisa puhemies! Tässä on siis kyse sa-
kon muuntorangaistusuudistuksesta ja sitä koskevien säännösten kumoamisesta.

Kesäkuussa 2015 vahvistettu sakon muuntorangaistuksen käytön laajentamista koskeva
lainsäädäntö ehdotetaan tässä esityksessä peruutettavaksi. Ehdotus uudistuksen peruutta-
misesta ja lakien kumoamisesta johtuu ensi sijassa taloudellisista syistä. Uudistusta on
myös arvosteltu eikä sitä ole pidetty korkeisiin kustannuksiinsa nähden riittävän vaikutta-
vana.

Viime kevään kehyspäätöksessä muutoksen toteuttamiseen osoitettiin oikeusministeri-
ölle ja sisäministeriölle yhteensä 12,4 miljoonan euron määräraha. Valtion heikon talou-
dellisen tilanteen vuoksi määräraha on nyt poistettu julkisen talouden suunnitelmasta
2016—2019. Uudistusta ei voida toteuttaa ilman siihen osoitettua määrärahaa.

Sakon muuntorangaistuksen käytön laajentamista koskeva uusi lainsäädäntö ei ole vielä
voimassa. Sen oli määrä tulla voimaan samanaikaisesti kuin sakon ja rikesakon määräämi-
sestä annettu laki. Voimaantulosta säädetään erikseen lailla, ja se riippuu oikeus- ja polii-
sihallinnon tietojärjestelmien valmistumisesta.

Nyt kumottavaksi ehdotetun lainmuutoksen mukaan poliisin tulisi ohjata sakkorikos kä-
räjäoikeuden käsiteltäväksi silloin, kun toistuvasti sakkoja saaneen henkilön voidaan kat-
soa osoittavan piittaamattomuutta lain kielloista ja käskyistä. Piittaamattomuuden arvioin-
ti perustuu aikaisempien rikosten toistuvuuteen ja samankaltaisuuteen. Jos henkilölle on
vuoden sisällä määrätty vähintään kolme sakkorangaistusta samankaltaisista rikoksista,
uusi rikkomus käsiteltäisiin tuomioistuimessa. Käräjäoikeus voisi muuntaa sakon vankeu-
deksi, jos sakkoa ei saada perityksi. Tuomioistuinten määräämät sakot ovat muunnettavis-
sa vankeudeksi, mutta poliisin määräämät sakot eivät.

Hallituksen esityksessä painotetaan, että uudistuksen kumoamisesta huolimatta mahdol-
lisuus määrätä sakon muuntorangaistus on tälläkin hetkellä olemassa. Pelkästään sakon
muuntorangaistusta suorittavia on noin 50 vankia päivittäin. Lisäksi osalla vankeusran-
 Tarkistettu
4.0



Pöytäkirjan asiakohta PTK 49/2015 vp
gaistusta suorittavista on suoritettavanaan myös sakon muuntorangaistus. Poliisi voi jo ny-
kyisten säännösten mukaan saattaa asian käsiteltäväksi tuomioistuimessa rangaistusmää-
räysmenettelyn sijasta. Näin menetellään toistuvasti esimerkiksi näpistysrikoksiin syyllis-
tyvien tapauksissa.

Poliisin sakotusohjetta on tältä osin nimenomaisesti täsmennetty. Lisäksi asianomistaja
voi kieltäytyä asian käsittelemisestä rangaistusmääräysmenettelyssä ja saada näin asian
tuomioistuimen käsiteltäväksi.

Muuntorangaistusjärjestelmän kalleuden johdosta tavoitteena on nykyisessä tiukassa ta-
loudellisessa tilanteessa panostaa ennen kaikkea ennalta ehkäiseviin toimenpiteisiin sekä
rikoksentorjunnan keinoin että kehittämällä yhteiskunnan tukipalveluita.

Oikeusministeriössä on selvitetty myös erilaisia vaihtoehtoja vankilassa täytäntöön pan-
tavalle muuntorangaistukselle. Rikosseuraamuslaitoksessa on käynnistetty kokeilu, jossa
sakon muuntorangaistusta suorittavia vankeja sijoitetaan päihdekuntoutuslaitokseen tai
tuetun asumisen palveluihin rangaistuksen suorittamisen aikana. Toimintamallista on saa-
tu positiivista palautetta. Myös muuntorangaistusmenettelyn yksinkertaistamista selvite-
tään eduskunnan maaliskuussa 2015 antaman lausuman mukaisesti. — Kiitos.

17.09 Kari Kulmala ps: Arvoisa puhemies! Kuten oikeusministeri Lindström juuri äsken
kertoi, nykyisin tuomioistuinten määräämät sakot ovat muunnettavissa vankeudeksi mutta
poliisin määräämät sakot eivät. Poliisin ja syyttäjälaitoksen arvioiden mukaan tällaisia lain
käskyistä ja kielloista piittaamattomia rikoksentekijöitä on vuosittain noin 25 000. Teot
ovat useimmiten näpistyksiä tai niiden yrityksiä, lieviä petoksia sekä kulkuneuvon kuljet-
tamisia oikeudetta tai muita liikennerikkomuksia. Sitä, että poliisin määräämiä sakkoja ei
ole voinut muuntaa vankeudeksi, on yleisesti pidetty oikeustajun vastaisena, koska sak-
konsa maksamatta jättänyt voi jäädä käytännössä vaille rangaistusta. Tämä on ollut selvä
epäkohta jo vuodesta 2008. Tässä on ollut vaarana myös se, että mikään ei katkaise henki-
lön rikoskierrettä. Pidän tätäkin seikkaa varsin merkityksellisenä. Muuntorangaistus on
mahdollista määrätä tällä hetkellä sakoista, jotka tuomioistuin on tuominnut. Pelkästään
näitä sakon muuntorangaistuksia suorittavia on päivittäin noin 50, kuten oikeusministeri
juuri äsken kertoi. Myös osalla vankeusrangaistusta suorittavista on suoritettavanaan sa-
kon muuntorangaistus, nämä rikokset kun kasaantuvat usein samoille henkilöille. Poliisin
uuden, vuoden 2014 sakotusohjeen mukaan tuomioistuimen käsiteltäväksi viedään sakko-
rikokset niissä tilanteissa, joissa kysymyksessä on toistuvasti samanlaisiin rikoksiin syyl-
listynyt henkilö. Tämän lisäksi asianomistajalla, esimerkiksi kauppiaalla, on mahdollisuus
olla hyväksymättä rangaistusmääräysmenettelyn käyttöä ja saattaa asia tuomioistuimen
käsiteltäväksi. Näin myös eräät asianomistajat automaattisesti tekevät, ja käytäntö on mie-
lestäni hyvä. Käytännön laajenemista voisi jopa suositella enemmänkin, vaikka se virka-
koneistoa ja poliisia työllistääkin. Tällöin ainakin asianomistajan tunne oikeuden saami-
sesta paranisi.

Eduskunnassa käsitellään nyt lakiesitystä, joka lisäisi sakon muuntorangaistusta suorit-
tavien vankien määrää selvästi. Tähän meillä ei valitettavasti ole varaa, ellei toisesta pääs-
tä vapauteta vankeja. Yksi vanki maksaa yhteiskunnalle noin 200 euroa vuorokaudessa ja
73 000 euroa vuodessa. Valvottu koevapaus on käytössä, mutta mielestäni se on vain kei-
notekoinen keino säästää rahaa ja avovankilaan pääsevien vankien pääsyvaatimukset ovat
jo nykyisellään pelottavan alhaalla. Vuonna 2014 valvottuun koevapauteen sijoitettiin 615
2



Pöytäkirjan asiakohta PTK 49/2015 vp
vankia. Valvottua koevapautta ei voida siten mielestäni enää lisätä, koska se vaarantaa jo
nyt yhteiskuntamme turvallisuuden.

Arvoisa puhemies! 1.7.2015 Suomessa oli vankeja Rikosseuraamuslaitoksen tilastojen
mukaan 3 007. Heistä ulkomaalaisia oli yhteensä 481 eli noin 16 prosenttia. Kansainvälis-
tyminen näkyy siten ulkomaalaisten vankien kansallisuuksien lisääntymisenä vankiloissa.
Tällä hetkellä kansalaisuuksia on noin 60. Ulkomaalaisista vangeista suurimmat ryhmät
ovat virolaiset, 25 prosenttia, venäläiset, noin 7,6 prosenttia, irakilaiset, noin 7,2 prosent-
tia, ja liettualaiset, noin 6,5 prosenttia, sekä romanialaiset ja somalit 4,7 prosentin osuudel-
la. Suurimpina päärikosryhminä ja pääsyytteinä ovat huumausainerikokset noin 50 prosen-
tin ja varkausrikokset noin 16 prosentin osuudella. Myös henkeen ja terveyteen kohdistu-
vat rikokset sekä siveellisyysrikokset näyttäytyvät noin 10 prosentin osuudella.

Arvoisa puhemies! Ulkomaalaislain mukaan ulkomaalainen vanki voidaan tietyin edel-
lytyksin karkottaa omaan maahan suorittamaan vankeusrangaistustaan. Suosittelen lämpi-
mästi ulkomaalaisten palauttamista turvallisiin kotimaihin — ja nimenomaan suoritta-
maan vankeusrangaistusta — enkä karkotusta vasta rangaistuksen suorittamisen jälkeen.
Tällä toimella säästäisimme jokaisesta vangista 73 000 euroa joka vuosi. Se olisi 100 kar-
kotetusta vangista jo varsin paljon rahaa.

17.14 Timo Heinonen kok:  Arvoisa puhemies! Vuonna 2008 eduskunta poisti sakon
muunnon. Olin itse sitä silloin hyväksymässä, ja nostan käden ylös: se oli virhe. Sen myötä
näpistykset lisääntyivät merkittävällä tavalla. Meillä on tällä hetkellä toistuvia näpistelijöi-
tä noin 25 000, jotka siis kerta toisensa jälkeen varastavat kaupasta, jättävät ostoksensa
maksamatta. Tämä aiheuttaa meidän kaupalle noin 400 miljoonan laskun, on puhuttu jopa
500 miljoonan euron laskusta. Se tarkoittaa 80:tä euroa jokaista suomalaista kohden vau-
vasta vaariin, eli jokainen suomalainen maksaa näpistelijöiden kolttosia tällä hetkellä 80
euroa vuodessa.

Nyt tämän sakonmuuntopalautuksen — joka ei siis olisi ollut se ihanteellinen vanhan
ajan kunnon sakon muunto vaan tällainen hieman kevennetty malli siitä — vaikutukset oli-
sivat olleet 12,4 miljoonaa. Jos sitä vertaa nyt siihen, mitä kauppa menettää, niin se on tie-
tysti jossain määrin sen tuntuinen ajatus, että tässä nyt otetaan käsi pois omasta taskustam-
me ja laitetaan se jälleen sinne kaupan taskuun. Ymmärrän sen, että kauppa, kauppiaat,
yrittäjät ovat tästä tuohtuneita, että meillä toistamiseen voi viedä tavaraa kaupasta, näpis-
tää, ja se, että niistä joutuisi vastuuseen, on kovin pitkän tien takana.

Pidän myönteisenä sitä, että oikeusministeri Lindström on kuitenkin käynnistänyt toi-
menpiteitä sen eteen, että kaikki joutuisivat vastuuseen omista rikoksistaan, ja poliisin sa-
kotusohjetta on täsmennetty, mutta toivon, että edelleen edetään määrätietoisesti siihen
suuntaan, että jokainen rikoksentekijä saa tässä maassa jonkin rangaistuksen.

17.16 Johanna Ojala-Niemelä sd: Arvoisa herra puhemies! Ihmettelen kyllä tätä halli-
tuksen poukkoilevaa politiikkaa tässä oikeuspolitiikassa ja sitä, että hallitus jo nyt esittää
kesäkuussa 2015 vahvistetun sakon muuntorangaistuksen käytön laajentamista koskevan
lakimuutoksen peruuttamista. Lainsäädännön ennakoitavuuden kannalta on mielestäni on-
gelmallista, että hallitus roiskii sinne ja tänne ja nyt yhtäkkiä ilmoittaakin peruuttavansa jo
valmistellun lain.

Myös minulla itselläni on tämän sakon muunnon osalta pitkä historia. Olen itse niitä
sakkoja muunnellut käräjäoikeudessa, osallistunut tähän vuoden 2008 valmisteluun, sa-
3



Pöytäkirjan asiakohta PTK 49/2015 vp
moin kuin viime vaalien alla käytyyn valmisteluun, ja voin sanoa kyllä tästä, että tätä esi-
tyksen peruuttamista on perusteltu ja ministerikin tässä edellä perusteli taloudellisilla syil-
lä, mutta nämä lain kustannusvaikutukset olivat kyllä hyvin tiedossa jo lakia viime kaudel-
la valmisteltaessa. Yllätyksenä ne eivät tulleet.

Joulukuussa 2014 meidän paikallinen aviisimme uutisoi "Piittaamattomuudelle loppu:
sakon muunto vankeudeksi jälleen mahdolliseksi". No, tämä ilo jäi kyllä aika lyhytaikai-
seksi, ja nyt Kaupan liitto ilmoittikin, että on tyrmistynyt tämän muuntorangaistuksen pa-
lauttamisen perumisesta. Myös sitä pidän erikoisena, että kokoomus nimenomaisesti ajoi
tätä uudistusta viime kaudella kuin käärmettä pyssyyn ja nyt ääni kellossa on muuttunut.
Lakia pidetään byrokraattisena ja monimutkaisena, ja samaan aikaan, kun laki hallituksen
toimesta haudataan, kokoomuslainen lakivaliokunnan puheenjohtaja, edustaja Tolvanen,
vaatii täällä eduskunnassa toimia korvaavien toimenpiteiden valmistelemiseksi, ei tässä tä-
män illan istunnossa, mutta aikaisemmassa, viime viikon istunnossa. (Timo Heinonen: Hy-
vä, että vaatii!)

17.18 Sari Essayah kd: Arvoisa puhemies! Yhdyn kyllä edustaja Ojala-Niemelän huo-
leen siitä, että tässä nyt aika lailla tehdään veivausta lainsäädännön ympärillä — laki ei ole
ehtinyt vielä astua voimaan, kun ollaan jo sitä muuttamassa.

Kyllä on olemassa tämä huoli, joka täällä on noussut näissä puheenvuoroissa: jos on
henkilö, joka osoittaa ihan täydellistä piittaamattomuutta lakia kohtaan eikä sitten maksa
näitä sakkoja, niin millä tavalla hänen käytökseensä voidaan puuttua? Jossain näin sellais-
takin, että sanottiin, että nythän tässä niin sanotut juoksukaljat tulevat ikään kuin jollakin
tavalla hyväksytyiksi. Elikkä kun siihen ei puututa, niin varmasti tämäntyyppiset ikävät il-
miöt lähtevät sitten lisääntymään.

Kun tästä muuntorangaistuksen perumisesta vuodelta 2008 eduskunnan päätökseen vii-
tattiin, niin kuitenkin silloinkin eduskunta ponnessaan edellytti, että rangaistusmääräysme-
nettelyn käyttö rajataan pois tilanteista, joissa tekijä on menettelyllään osoittanut piittaa-
mattomuutta lain kielloista ja käskyistä. Kyllä tämä huoli koko ajan on ollut siitä, että jos ei
millään tavalla näihin tilanteisiin puututa, niin näin ei voida lainsäätäjinä menetellä.

Mielestäni olisi äärimmäisen tärkeää, että tämä uudistus, joka viime kaudella saatiin ai-
kaiseksi ja jota silloin kehuttiin ja josta sanottiin, että tämä on nyt oikea suunta, todellakin
olisi järkevää pitää voimassa ja antaa sen mennä lainsäädännössä eteenpäin.

Täällä tuli näitä lukuja esille. 400 miljoonaa kaupalta, tai sitten 12,4 miljoonaa laitettai-
siin viime kaudella tehdyn lainsäädännön voimaan saattamiseen. Onhan se aivan varmaa,
että uudistus varmasti maksaa jonkun verran, mutta minun mielestäni olisi tärkeää, että
kannustetaan lailliseen, kunnialliseen elämäntapaan. Kyllä näidenkin arvojen ylläpitämi-
sellä aina jonkunmoinen hintansa on.

Ensimmäinen varapuhemies Mauri Pekkarinen: Keskustelu asiasta on päättynyt, ellei
ministeri halua puheenvuoroa. — Ministeri, olkaa hyvä, paikalta 1 minuutti.

17.20 Oikeus- ja työministeri Jari Lindström (vastauspuheenvuoro):  Arvoisa puhe-
mies! Otan tämän kritiikin vastaan ja tunnustan täysin sen, että ei tätä voi kauheasti perus-
tella muulla kuin sillä taloudella. Sehän on suoraan näin myönnettävä, koska nythän tässä
annetaan semmoinen signaali, että tästä ei seuraa mitään. Sen takia täytyy nyt ihan oikeasti
sitten miettiä, mitä muita keinoja meillä on puuttua tähän, ja ensi tilassa, kun sitten tämä ta-
4



Pöytäkirjan asiakohta PTK 49/2015 vp
lous toivottavasti tässä tulee jonkunlaiseen tasapainoon, palataan tähän keskusteluun, ja
toivottavasti sitten tämä muuttuu. Olen itsekin sitä mieltä, että rikoksista pitää aina seurata
joku rangaistus, ja en missään nimessä puolusta sellaista menettelyä, että tämä on tällä kui-
tattu.

Tämä oli tämmöinen esitys tällä kertaa, ja seison tämän takana, vaikken siitä pidäkään.

Keskustelu päättyi.

Asia lähetettiin lakivaliokuntaan.
5


