















































DEM1E39.tmp.xml


Pöytäkirjan asiakohta PTK 59/2019 vp
Pöytäkirjan asiakohta 

PTK 59/2019 vp

Täysistunto

Keskiviikko 6.11.2019 klo 14.01—19.16

5. Hallituksen esitys eduskunnalle laiksi pelastuslain muuttamisesta ja eräiksi muiksi laeik-
si

Hallituksen esitys HE 59/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 5.
asia. Puhemiesneuvosto ehdottaa, että asia lähetetään hallintovaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

14.44 Sisäministeri Maria Ohisalo (esittelypuheenvuoro): Arvoisa herra puhemies! Hy-
vät kansanedustajat! Kyseessä on siis hallituksen esitys eduskunnalle laiksi pelastuslain
muuttamisesta ja eräiksi muiksi laeiksi. Esitys on osaltaan osa niitä lainsäädäntömuutok-
sia, joita tehdään sen vuoksi, että hallintolainkäyttölaki korvautuu ensi vuoden alussa lailla
oikeudenkäynnistä hallintoasioissa. Pelastuslain, Pelastusopistosta annetun lain ja palo-
suojelurahastolain muutoksenhakua koskevat säännökset muutettaisiin vastaamaan yleis-
lainsäädäntöön tehtyjä muutoksia.

Esityksessä ehdotetaan myös tiettyjä muita muutoksia lainsäädäntöön. Pelastusopiston
opiskelijoille säädetty kielto hakea muutosta tietyissä asioissa korkeimmalta hallinto-oi-
keudelta kumottaisiin. Jatkossa hallinto-oikeuden päätökseen asiassa, joka koskee esimer-
kiksi opiskelijaksi ottamista tai opiskeluoikeuden menettämistä, saisi hakea muutosta siten
kuin laissa oikeudenkäynnistä hallintoasioissa säädetään. Muutos parantaisi opiskelijan oi-
keusturvaa ja saattaisi Pelastusopiston ammatilliseen perustutkintoon opiskelevat yhden-
vertaiseen asemaan pelastustoimen päällystötehtäviin opiskelevien ammattikorkea-
kouluopiskelijoiden kanssa. Lisäksi pelastuslaissa olevat viittaukset kumottuun henkilötie-
tolakiin ja siinä käytettyyn termiin ”arkaluonteiset tiedot” muutettaisiin vastaamaan tieto-
suojalainsäädännössä tapahtuneita muutoksia ja hätäkeskustoiminnasta annetussa laissa
oleva viittaus henkilötietolakiin kumottaisiin. — Kiitos.

14.46 Markku Eestilä kok: Arvoisa puhemies! On hyvä, että ministeri tuli tänne viime
hetkellä paikalle esittelemään tätä lainsäädäntöä. [Maria Ohisalo: Olen istunut täällä mel-
kein tunnin!] — Okei, anteeksi sitten. Katsoin väärin. Luulin, että ministeri ei ole paikalla,
kun en nähnyt, että siellä on joku. — Joka tapauksessa tarkoitukseni on hieman pohtia tätä,
että missä mennään ja minkälaisia päätöksiä tehdään, milloin ministeriössä ja milloin tässä
salissa. 
 Tarkistettu
4.0



Pöytäkirjan asiakohta PTK 59/2019 vp
Katsoin tätä 55 §:ää ”Valtion vastuu koulutuksesta”: ministeriö voi päättää, mikä yhtei-
sö antaa sitä koulutusta. Tässä on viime keväältä sisäministerin tiedote, johon kansalaiset
varmaan uskoivat kuin vuoreen, ainakin tuolla Itä-Suomessa, Kuopiossa. Tässä lukee, että
Kriisinhallintakeskus siirtyy pääkaupunkiseudulle — hyvä asia pääkaupunkiseudulle var-
maankin — ja pelastuskoulutus keskitetään Kuopioon. Sisäministeri Mykkänen päätti tä-
män. Ovatko hallituspuolueet nyt tietoisia siitä, että uusi sisäministeri ilmeisesti, muistaak-
seni, on linjannut jossain muualla kuin tässä salissa, että ilmeisesti vuodesta 21 lähtien ei
tämä pelastusalan peruskoulutus alakaan Kuopiosta? Vai minkälainen tilanne on nytten,
arvoisa sisäministeri: minkälaisen päätöksen te olette tehnyt, ja onko se nyt erilainen kuin
viime keväänä sisäministeriön tiedotteessa annettu linjaus?

14.47 Sari Essayah kd: Arvoisa puhemies! Olisin myöskin edustaja Eestilän tavoin ha-
lunnut nostaa esille tämän valtion vastuun koulutuksesta, joka tässä muutoin aika teknis-
luontoisessa hallituksen esityksessä on. Huoleni on sama, elikkä Kriisinhallintakeskuksen
muuton yhteydessä edellisen hallituksen aikana tehtiin selkeä lupaus siitä, että Kuopion
Pelastusopistoon keskitetään meillä pelastusalan koulutus, ja Helsingin Pelastuskoulun ti-
loja pidettiin jopa vanhanaikaisina ja sopimattomina tulevaisuudessa koulutuksen järjestä-
miseen. Nyt kuitenkin sitten sisäministeriö on linjannut, että Helsingissä edelleenkin jatke-
taan koulutusta. Voisi sanoa, että tällä tavoin se kompensaatio, mitä odotettiin tuonne Itä-
Suomen suuntaan, tämän hallituksen toimesta ollaan vesittämässä, mikä näkyy myöskin
niissä määrärahoissa, joita tähän koulutuksen järjestämiseen odotettiin tuolla Kuopion
puolessa mutta joita nyt ei sitten tulla vastaavissa määrin saamaan. Siinä mielessä tämä
tuntuu kyllä harmilliselta. 

Kuopion Pelastusopistolla on myöskin odotettu sitä, että ministerillä olisi mahdollisuus
tulla siellä käymään. En tiedä, onko ministeri jo käynyt siellä. Toivotaan, että olisi, koska
täytyy sanoa, että kun itselläni oli mahdollisuus tuolla alueella vierailla aikoinaan, niin se
kyllä teki valtavan suuren vaikutuksen, että Suomessa on tuollainen koulutusalue, jossa täl-
laisia todellisia kriisitilanteita voidaan oikeasti harjoitella. Vastaavantyyppisiä alueita ei
meillä Suomessa missään muualla ole. 

Tietysti hivenen on herättänyt kysymyksiä sekin, että kun ministeri toimii myöskin Hel-
singin kaupunginvaltuustossa valtuutettuna ja tämä Helsingin Pelastuskoulu toimii Helsin-
gin kaupungin alaisuudessa, niin onko ministeri sitten valtuutettuna tästä asiasta päättäes-
sään minkälaisessa roolissa ja onko kokenut, että näitten roolien välillä olisi jonkunlaista
ristiriitaa, kun kuitenkin valtuutettuna on kysymys oman kaupungin koulutuksen turvaami-
sesta. Siinä mielessä tietenkin aina toivotaan, että näitä asioita pystytään katsomaan sieltä
valtakunnallisesta näkökulmasta, koska tämä Kuopion Pelastusopiston tulevaisuus on kui-
tenkin niin tärkeä koko tälle pelastusalan koulutukselle.

14.50 Mari Rantanen ps: Arvoisa puhemies! Nyt täytyy sanoa, että monasti olen hyvin-
kin eri linjoilla sisäministeri Ohisalon kanssa, mutta tässä Pelastusopisto ja Helsingin Pe-
lastuskoulu -kysymyksessä Ohisalo on tehnyt äärimmäisen järkevän ratkaisun jatkaessaan
tätä Helsingin Pelastuskoulua, ja itse asiassa sitä pitäisi jatkaa tämän jälkeenkin. 

Olen tässä viime viikkoina tavannut pelastus- sekä hätäkeskusalan ihmisiä, ja he ovat
kyllä kovasti toivoneet, että tämä koulutus säilyy täällä pääkaupunkiseudulla, koska itse
asiassa Kuopio ei pysty tuottamaan tänne pääkaupunkiseudulle riittävästi palomiehiä. Toi-
2



Pöytäkirjan asiakohta PTK 59/2019 vp
sekseen Hätäkeskuslaitokselta uupuu henkilöstöä, ja siinäkin voisi olla yksi ratkaisu tuoda
se koulutus tänne etelään, niin kuin tehtiin joitakin vuosia sitten.

Tämä opiskelijoiden oikeusturvan parantaminen on sinänsä hyvä asia, mutta olisin ky-
synyt tästä lakiesityksestä sen verran, millä tavalla tämä suhteutuu muuhun tuomioistuin-
ten ja muutoksenhaun osalta. Kun nyt samaan aikaan tässä täysistunnossa meillä tulee las-
tensuojeluasioista lakiuudistus, jossa tämä tuotaisiin valitusluvan alle eli siis ehkä heiken-
netään lastensuojelun oikeusturvaa, niin millä tavalla hallitus nyt katsoo tätä kokonaisuut-
ta, niin että nämä menisivät linjassa, niin että kun jossain parannetaan, niin jossain ei hei-
kennetä ja niin päin pois, koska tiedetään, että tällä hetkellä meidän muutoksenhakutuo-
mioistuimet ovat täysin ylityöllistettyjä muutoinkin?

14.52 Markku Eestilä kok: Arvoisa puhemies! Jatketaan vielä tätä keskustelua. Tämä on
nimittäin mielenkiintoista, että olemmeko me nyt täällä Helsingin kaupunginvaltuutettuja,
Kuopion kaupunginvaltuutettuja vai Suomen kansan edustajia. Minun mielestäni tämä on
vähän erikoista: siirrettäköön vaikka Inariin tämä koulutus, mutta jos se on jo kerran tehty
linjaus ja se on ollut sisäministeriön tiedotteessa viime keväänä, että tässä tehdään selvä
vaihtokauppa, alueelta viedään jotakin ja alueelle annetaan jotakin, niin nyt se on vesitetty.
Minkälainen uskottavuus tässä tulee, kun me tiedämme, että ministeri on vielä Helsingin
kaupunginvaltuutettu? Me tiedämme, että ministerinä häntä ei intressijääviys sido. Mutta
tämä antaa hyvin erikoisen kuvan, että te vedätte heti kotiinpäin. Ketä te olette kuullut?
Oletteko te Helsingin kaupungin pelastuslaitoksen edustajia kuullut? Sieltä tulee varmaan
tietynlainen viesti. Ja onko teille Kuopiossa sanottu, että siellä ei ole mahdollista kouluttaa
Suomen tarpeisiin, koska siellä on valtavasti uhrattu infraa ja siellä on viimeisen päälle lait-
teet ja kaikki edellytykset koulutus antaa siinä muodossa, että se varmasti on pätevää?

Vielä sanoisin, että onhan tämä erikoinen juttu, että kun te, perussuomalaiset, olette ai-
koinaan ilmoittaneet, että te olette sorateittenvarsipuolue, niin te vastustatte sitä, että pelas-
tusalan koulutus keskitetään Itä-Suomeen, Kuopioon, vaan te haluatte, että sitä jatketaan
Helsingissä. Tämä on hyvä viesti Itä-Suomelle. [Mari Rantanen pyytää vastauspuheenvuo-
roa]

Puhemies Matti Vanhanen: En tässä vaiheessa anna vastauspuheenvuoroja. Kannattaa
pyytää varsinainen puheenvuoro.

14.53 Sari Essayah kd: Arvoisa puhemies! Edustaja Eestilä kyllä kuvasi erittäin hyvin
tätä tilannetta, että nimenomaan kysymys on meidän ymmärtääksemme ollut yli hallitus-
kausien menevästä kompensaatiopäätöksestä, jolla todellakin oli tarkoitus nimenomaisesti
Itä-Suomen ja ennen kaikkea Kuopion Pelastusopiston tulevaisuus turvata, ja nyt sitten si-
säministeri on tehnyt tällä kaudella heti pyörtävän päätöksen. 

Täytyy kyllä ihmetellä myöskin perussuomalaisten kantaa tässä. Hyvä tietää sinällänsä,
että täällä ollaankin sitä mieltä, että mieluummin Helsingissä jatkettaisiin tulevaisuudessa-
kin tätä koulutusta pidemmän päälle, nimittäin teidän edustajanne, edustaja Reijonen, on
kyllä kovasti tuolla Kuopion seudulla profiloitunut tällä, ja häntä on erityisesti lehdissä
siellä haastateltu, hänen kirjallista kysymystään on nostettu esille, mutta tämä on tietysti
hyvä nyt sitten siellä Savon puolessa tietää, että itse asiassa kyllä ollaankin perussuoma-
laisten mielestä mieluummin keskittämässä tänne Helsinkiin tätä koulutusta. Siinä mieles-
3



Pöytäkirjan asiakohta PTK 59/2019 vp
sä puolueen kanta näyttääkin olevan sitten se, että Helsinki on se oikea paikka, ja toivotaan
jopa, että tulevaisuudessa se enemmän keskittyisi tänne. 

Nyt kyllä suosittelisin, että kannattaa sinne Kuopion Pelastusopistolle mennä ja vierail-
la sillä alueella ja nähdä, että se on Suomen oloissa aivan ainutlaatuisen hieno paikka kou-
luttaa pelastusalan henkilöstöä, ja se on sellainen paikka, jonne ympäri Eurooppaa tullaan
katsomaan nimenomaan näitä katastrofiharjoitusalueita. Vastaavantyyppisiä alueita ei ole
muualla. Toivonkin, että me ymmärtäisimme tässä salissa, niin kuin edustaja Eestilä tuos-
sa totesi, että nyt katsotaan koko Suomen etua ja sitä, missä alan henkilöstö pystyy saa-
maan parhaan mahdollisen koulutuksen.

14.55 Mia Laiho kok: Arvoisa puhemies! Hätäkeskuspäivystäjien ja pelastajien koulutus
on tärkeä asia. Se on tärkeä asia koko maalle, ja riittävän henkilöstön saaminen koko maan
tarpeisiin on siinä tärkeässä roolissa. Itse olen tyytyväinen siihen, että on nyt tehty linjaus,
että Helsingissä jatkuu pelastajien koulutus, koska siihen liittyy myöskin lähihoito. Heillä
on ollut mahdollisuus lähihoitajakoulutukseen siinä ohessa. Kuten tiedetään, ikääntynei-
den ihmisten määrä jatkuvasti kasvaa kotihoidossa, ja sen takia on hyvä, että myöskin pe-
lastajilla on lähihoitajakoulutusta ja he pystyvät vastaamaan niihin moninaisiin tehtäviin,
joissa on ikäihmisiä usein mukana. Se ei tarkoita sitä, etteikö Kuopion Pelastusopistolle ole
edelleenkin jatkossa vankka tarve. Näitä molempia tarvitaan. 

Haluaisinkin lähestyä tätä asiaa tarpeiden lähtökohdista. Uusimaa on iso alue, ja täällä
tarvitaan paljon henkilökuntaa, ja sen takia on tärkeätä, että myöskin täällä koulutetaan
henkilöstöä. Nähdäkseni ei ole järkevää, että tänne mitenkään keskitetään sitä koulutusta,
mutta meillä pitää olla useampi paikka. Voi olla Kuopio ja Helsinki, molemmat. Erityisen
tärkeätä tämä on myös esimerkiksi perheellisille ihmisille, jotka eivät lähde — esimerkiksi
hätäkeskuksen päivystäjien saantivaikeudet osittain johtuvat siitä, että perheelliset eivät
lähde Kuopioon, vaikka se puolitoista vuotta on tietenkin suhteellisen lyhyt aika, mutta se
on kuitenkin perheellisille ihmisille iso asia muuttaa kaupunkia. Ehkä lähtisin tässä siitä,
että lähdetään rakentamaan hyvää koulutusverkostoa, joka palvelee koko maata.

14.57 Mari Rantanen ps: Arvoisa puhemies! Näihin äskeisiin puheenvuoroihin: Ensin-
näkään tässä ei ole perussuomalaisten linjaa kerrottu, vaan se, miten minä tämän asian
näen. Siinä voi olla monenlaisia näkökulmia, ja on hyvä huomata tässä kohtaa, että turval-
lisuus ei saa olla koskaan minkään sortin kompensaatiopäätös, mikä täällä myöskin on tuo-
tu esiin, vaan kysymys on ihan käytännöistä. Nythän me emme varmastikaan kukaan aja si-
tä, että jompikumpi lakkautetaan, ja Kuopion harjoitusalueen ja Kuopion Pelastusopiston
infraa kouluttamiseen ei kukaan kiistä, mutta se on fakta, että valitettavasti ne koulutus-
määrät eivät riitä. Ne eivät riitä Helsingin, eivät riitä Uudenmaan tarpeisiin.

Ja kuten tässä edustaja Laiho äsken juuri kertoi, juuri näin se on, että täältä on vaikea esi-
merkiksi perheellisten ihmisten lähteä opiskelemaan Kuopioon. Sitten jos he lähtevät, niin
he eivät välttämättä palaa takaisin, ja se on toinen asia. [Hannakaisa Heikkinen: Sama mat-
ka se on toiseen suuntaan!]

Nyt on niin, että Helsingin pelastusopisto on vastannut pelastajien koulutuksesta Helsin-
gissä jo pitkän aikaa erittäin laadukkaasti ja ottaen huomioon Helsingin ja pääkaupunki-
seudun erityispiirteet, ja tätä ei pitäisi hukata. En tiedä, onko tässä salissa tietoa siitä, mutta
joskus silloin, kun hätäkeskuspäivystäjistä oli kova pula, myös sitä koulutusta järjestettiin
täällä pelastusopiston tiloissa, jolloin myös saatiin tänne pääkaupunkiseudulle hätäkeskus-
4



Pöytäkirjan asiakohta PTK 59/2019 vp
päivystäjiä. Ja esimerkiksi täältä meidän etelän hätäkeskuksesta puuttuu tällä hetkellä 15—
20 henkilötyövuotta, ei ole päivystäjiä, joten toisin sanoen tätäkin koulutusta itse asiassa
olisi täällä etelässä enemmän kuin tarpeen saada. 

Minusta tätä ei kannata katsoa niinkään aluepoliittisesti. Tätä pitää katsoa turvallisuus ja
tarpeet edellä, ja minun mielestäni tämä Helsinki kannattaa säilyttää, jolloin meillä myös-
kin etelän työntekijätarpeet tulevat paremmin huomioiduiksi.

Puhemies Matti Vanhanen: Minä yritän puhemiehenä olla joustava ja ymmärtäväinen
siinä, että tämmöistä ajankohtaiskeskustelua kiinnostavista asioista käydään, mutta nyt tä-
hän mennessä keskustelussa ei ole käytetty ainoatakaan puheenvuoroa, jossa edes yhdellä
lauseella olisi käsitelty tätä varsinaista lakiesitystä. 

15.00 Petri Huru ps: Arvoisa herra puhemies! Kiitos ministerille esityksestä. Haluaisin
kysyä tästä 23 §:stä, missä mainitaan, että ministeriö valvoo pelastustoimintaa, sen palve-
lujen saatavuutta ja tasoa. Miten te näette, onko tämä riittävä kirjaus, jotta voitte valvoa
palvelutason ja asemaverkoston pysyvyyttä, kun viime kauden pelastusuudistus ei mennyt
läpi — eli että turvataan nykyinen palvelutaso ja asemaverkoston säilyvyys. Onko tämä
kirjaus mielestänne siihen riittävä?

Edustaja Essayahille tiedoksi, että myös länsirannikon pelastusharjoitusalue tarjoaa vas-
taavia palveluita kuin Kuopio, myös Euroopan laajuisesti, joten pitäisikö 55 §:ssä olevaan
kirjaukseen, jossa ministeriö voi hyväksyä myös muun julkisyhteisön ylläpitämän oppilai-
toksen, [Puhemies koputtaa] lisätä myös harjoitusalue, jotta oppilaitoksen lisäksi myös
harjoitusalueita voitaisiin käyttää alueellisesti? — Kiitos.

15.01 Hanna Huttunen kesk: Arvoisa puhemies! Koetan keksiä, mitenkä linkittäisin sen
tähän hallituksen esitykseen, mutta pakko on kyllä sanoa tässä nyt edustaja Rantasen äs-
keiseen puheeseen viitaten, että ei se yhtään sen vaikeampaa ole mennä opiskelemaan poh-
joissuuntaan kuin pohjoisesta tänne etelän suuntaan, ja valitettavasti se liikenne on aika
usein toisinpäin. Täällä on puhuttu paljon Savo-Karjalan kansanedustajien toimesta sen
koulutuksen merkityksestä meidän alueella, ja se on äärettömän tärkeää. Odotankin nyt mi-
nisterin vastausta asiaan, koska olen ymmärtänyt näin, että Kuopio ei joudu pettymään jat-
kossa: tämän siirtymäajan jälkeen se koulutus on ja pysyy sitten siellä Kuopiossa, niin että
tämä soutaminen ja huopaaminen päättyy. Kyllä täytyy sanoa, että ainakaan keskustapuo-
lueessa ei ole pienintäkään epäilystä puolueen linjasta, ja se on kyllä se, että me kannatam-
me aluepolitiikkaa ja alueellistamista.

15.02 Ari Torniainen kesk: Arvoisa herra puhemies! Tämä hallituksen esitys käytännös-
sä on lähes siinä, että yleislainsäädännön muutoksista johtuvia teknisiä muutoksia pelas-
tustoimen ja hätäkeskustoimen lainsäädäntöön tehdään ja laitetaan tässä käytäntöön. 

Sitten, kun tässä keskustelussa tämä on laajentunut Kuopiota koskien, ymmärrän hyvin
edustajien Eestilä ja Essayah kannanotot ja näkemykset siitä, että usean vuoden ajan on
keskusteltu siitä, mikä on Kuopion pelastuskeskuksen ja koulutusalan tulevaisuus, ja itse
toivon, että se saa jatkua siellä edelleen ja kehittyä. 

Kaiken kaikkiaan itse toivon, että meillä pystyttäisiin eri ministeriöissä myöskin laajem-
min koko maata katsomaan alueellistamisen näkökohdista ja toimintoja koko Suomeen
laajentamaan. Ja itse toivon, että sama linja jatkuu myöskin Kuopion Pelastusopistolla, ni-
5



Pöytäkirjan asiakohta PTK 59/2019 vp
menomaan niin, että siellä toiminnat kehittyvät ja siellä koulutuspaikat lisääntyvät, niin
kuin olen ymmärtänyt, että esimerkiksi ensi vuonna siellä koulutuspaikat lisääntyvät. Toi-
vomme, että ministeri myöskin tähän asiaan ottaa kantaa tässä keskustelussa, koska se on
noussut esille.

Sitten itse kaiken kaikkiaan toivon, että meillä koko maassa kehitetään niin laajakaista-
verkostoa kuin muitakin tietoliikenneyhteyksiä ja liikenneyhteyksiä ihan sen takia, että sil-
loin pystytään hyödyntämään koko maata paremmin myöskin ministeriöitten eri toimi-
aloilla.

15.04 Pasi Kivisaari kesk: Arvoisa puhemies! Ensinnäkin keskusta kannattaa esitystä.
On siis hyvä, että Poliisiammattikorkeakoulun kirjoilla olevat opiskelijat asetetaan oikeus-
turvan kannalta samalle viivalle. Siitähän tässä on kysymys. Pelastusalan päällystökoulu-
tus on hallinnollisesti Poliisiammattikorkeakoulussa, vaikka koulutus annetaan Kuopion
Pelastusopistossa.

Itseänikin huolestuttaa tämä paljon puhuttu Kuopion tilanne, ja minusta tätä kysymystä
pitää todella voimakkaasti katsoa aluepolitiikan näkökulmasta. Sitä ei voi tässä sivuuttaa.
Tässä kannanotto myöskin edustaja Rantasen sanoihin. Sinänsä on hyvä, että Kuopiolle an-
netut lupaukset opiskelijamäärän kasvattamisesta pitävät myös ensi vuonna. Herää kuiten-
kin kysymys, kuinka pysyvä päätös on Kuopion kannalta — varsinkin jos palomiehiä kou-
lutetaan niin Kuopiossa kuin Helsingissäkin yli tarpeen. Jatkan siis kysymystä ja toistan
kysymyksen, joka täällä on aikaisemminkin tullut. Kysyisin ministeriltä ystävällisesti —
kiitos siitä, että olette paikalla: mikä on Kuopiossa annettavan koulutuksen tulevaisuus?

15.05 Jussi Halla-aho ps: Arvoisa herra puhemies! Edustaja Eestilällä ja edustaja Essay-
ahilla on luonnollisesti vahva puoluepoliittinen intressi puhua perussuomalaisista. Muistu-
tan kuitenkin, että kyseessä on hallituksen esitys, ei perussuomalaisten esitys.

Kuten edustaja Mari Rantanen aivan oikein totesi, hän ilmaisee kantansa helsinkiläisenä
kansanedustajana, siis helsinkiläisten edustajana, ja aivan samalla tavoin edustaja Reijo-
nen puhuu kuopiolaisena kansanedustajana. Meillä on Suomessa vaalipiirijako juuri sitä
varten, että myös alueelliset intressit tulisivat huomioiduiksi ja kuulluiksi päätöksenteossa
ja poliittisessa keskustelussa. Valitettavasti usein on niin, että alueelliset intressit ovat ris-
tiriidassa keskenään, ja tietyllä tavalla kyse on usein nollasummapelistä. — Kiitos.

15.06 Anu Vehviläinen kesk: Arvoisa puhemies! Toteaisin edustaja Halla-aholle sen,
että sen lisäksi, että olemme täällä omien vaalipiiriemme edustajina, olemme myös koko
Suomen kansanedustajia, ja meidän pitää katsoa kokonaisuutta eikä vain sitä, mistä me
olemme.

Ensinnäkin haluan todeta tästä esityksestä samalla tavalla kuin tässä jo edustaja Kivisaa-
ri toi esille eli että tässä on kysymyksessä oikeasti Poliisiammattikorkeakoulun kirjoilla
olevien opiskelijoiden asettamisesta oikeusturvan kannalta samaan asemaan ja sitten erik-
seen vielä siitä, että pelastusalan päällystökoulutus on hallinnollisesti Poliisiammattikor-
keakoulussa, vaikka se koulutus annetaankin Kuopiossa.

Mutta sitten tähän itse kysymykseen Pelastusopistosta. Minun korvaani kyllä särähti eri-
tyisesti kaksi lausetta täältä. Ensinnäkin se, että Kuopio ei pysty riittävällä tavalla koulut-
tamaan. Kyllä se pystyy, kun koulutuspaikkoja on riittävästi ja resursseja on riittävästi. Ja
toinen kysymys oli siitä, voiko perheellinen lähteä kouluttautumaan. Kyllähän me tiedäm-
6



Pöytäkirjan asiakohta PTK 59/2019 vp
me, että jokainen perheellinen joutuu miettimään, kun koulutuspaikkaa hakee, että miten-
kä tämä sujuu — että ei tämä ole pelkästään nyt Pelastusopiston kysymys. Ja Helsingistä
on aivan yhtä lyhyt matka Kuopioon kuin Kuopiosta Helsinkiin, se kannattaa meidän aina
muistaa.

Sitten ehkä sen sanoisin Kuopion osalta, että Kuopio on joutunut itse asiassa jo vuosi-
kymmenienkin ajan erittäin poukkoilevan politiikan kohteeksi myös koulutuksen osalta.
Aikanaan lakkautettiin hammaslääkärikoulutus Kuopion yliopistosta, nykyisestä Itä-Suo-
men yliopistosta, ja nyt se tuotiin sinne takaisin. Kaikki tunnemme Fimean asian, sen, mi-
ten siinä palloteltiin ja poukkoiltiin moneen suuntaan. Tämmöisen poliittisen uskottavuu-
den kannalta on erittäin tärkeää, että niissä päätöksissä kestetään, mitä tehdään, niin että ei
heti lähdetä muuttamaan. Sen takia tässä on käyty myös ministeri Ohisalon kanssa keskus-
telua tästä asiasta, että mikä tämä tulevaisuus on. Itse luotan siihen, että ministeri Ohisalo
katsoo, että koulutus pelastuspuolella tullaan keskittämään sinne Kuopioon ja että tämä on
väliaikainen ratkaisu, mitä tässä nyt parille vuodelle on tehty.

Sitten ylipäänsä koulutuksesta: Me kaikki tiedämme sen, että sillä on aina valtava mer-
kitys alueille, mutta jos me katsomme turvallisuusalaa, niin myös poliisipuolella on tehty
kokoaminen yhteen. Ei ole kovin pitkä aika siitä, kun Poliisiammattikorkeakoulu toimi
täällä Otaniemessä ja poliisiopisto toimi siellä Tampereella. Nyt ne on koottu sinne Tam-
pereelle, ja minun käsitykseni mukaan asia toimii erittäin hyvin.

Puhemies Matti Vanhanen: Koska varattu puoli tuntia alkaa kohta menemään ohi, niin
ministeri Ohisalo.

15.09 Sisäministeri Maria Ohisalo: Arvon puhemies! Hyvät kansanedustajat! Kiitoksia
näistä tärkeistä huomioista ja kysymyksistänne. 

Ensinnäkin lähdetään tietysti siitä, että tämä hallitus on uusi hallitus, joka katsoo asioita
hieman eri tavalla kuin aiemmat hallitukset, ja senkin vuoksi tässä kokonaisuudessa, kun
keskustelemme pelastusalan koulutuksesta, meillä on käynnissä pelastusalan koulutusko-
konaisuusuudistus ja pohdinta siitä, miltä koko alan koulutusnäkymät näyttävät, ei vain
Kuopion Pelastusopiston tulevaisuus vaan ylipäätään se, kuinka saamme tarpeeksi pelas-
tusalan ammattilaisia ihan kaikkialle Suomeen. Tästä uudistuksesta tehdään vuoden 22
loppuun mennessä esitys eduskunnalle, ja toivon voivani ennen sitä käydä kaikkien teidän
kanssa rakentavaa keskustelua siitä, mitä tarpeita meillä eri puolilla maata on.

Kysehän on siitä, että sisäministeriö jatkuvasti kehittää johdonmukaisesti Pelastusopis-
toa Kuopiossa valtakunnallisena osaamiskeskuksena ja varmistaa sen mahdollisuudet tuot-
taa korkeatasoista pelastusalan koulutusta. Eli kyse on siitä, että Kuopiolla on vahvasti tut-
kinnonanto-oikeus tällä hetkellä. Se, miksi Helsingin kohdalla on tehty tällainen määräai-
kainen päätös, johtuu siitä, että täällä on nyt jo vaikeuksia saada pelastusalan ammattilaisia
töihin. Nyt toivon huomiota kaikilta: Tässä kysyttiin, onko niin, että tämä resurssi oli nyt
sitten pois Kuopiolta. Ei ole, vaan Pelastusopisto Kuopiossa ja -koulu Helsingissä koulut-
tavat molemmat yli 20 uutta henkilöä per vuosi tästä eteenpäin. Itse asiassa me pääsemme
muutaman vuoden ajan tasaamaan sitä vajetta, mikä meillä koko alalla on ollut. Tämä on
keskeistä niin kauan, että saadaan se koulutuskokonaisuusuudistus yhdessä vietyä maaliin
asti. Eli turvataan sitä hetkellistä hätätilaa, joka nyt tällä hetkellä on.
7



Pöytäkirjan asiakohta PTK 59/2019 vp
Kun oli kysymys siitä, olenko menossa Kuopioon, niin kyllä, vanhaan opiskelu-, väitte-
lykaupunkiini olen menossa. Vierailu on ollut sovittuna jo pidemmän aikaa, mutta toki ka-
lenteri on varsin täynnä ihan joka päivä.

Mitä tulee kysymykseen siitä, riittääkö: Täällä kysyttiin 23 §:stä. Kyseessähän tässä
kohtaa on lähinnä tekninen muutos. On vain päivitetty sisäasiainministeriö sisäministe-
riöksi nykytilaa vastaamaan. Yksi pykälä ei tietysti koskaan yksinään turvaa mitään. Me
tarvitsemme laajalti viranomaisyhteistyötä monessa. Tässäkin kohtaa on huomioitava se,
että yhteistyötä tehdään ihan joka suuntaan ja pidetään huoli siitä, että tieto myös kulkee eri
viranomaisten välillä mahdollisimman hyvin.

Pelastusopistoon palaan vielä sen verran, että kyse on todella siitä, kuten sanoin, että sitä
kehitetään tällaisena valtakunnallisena osaamiskeskuksena, mietitään koulutustarpeita laa-
jalti, ja hallitus tässä tulee työskentelemään yhdessä sen puolesta, että valtiovarainministe-
riö meille ne resurssit myös sitten suo, jotta voimme Pelastusopiston toimintaa turvata
mahdollisimman hyvin jatkossakin. — Kiitos.

15.12 Mari Rantanen ps: Arvoisa puhemies! Vielä muutamaan kohtaan puutun tässä,
kun tähän viitattiin edellisissä puheenvuoroissa. 

Juuri niin kuin tässä ministeri Ohisalo totesi, niin sitä pulaa täällä pääkaupunkiseudulla
on. Sillä ei liene itse asiassa kovin suurta väliä, lukeeko tämän Helsingin koulun nimessä
”Pelastusopisto”, mutta olennaista on nyt se, että sitä henkilöstöä tänne saadaan. 

Ja koulutusmääriin viittasin sen vuoksi, että ei siellä kuitenkaan ole kapasiteettia ottaa
ihan valtavia määriä oppilaita, muutenhan sitä pitäisi laajentaa, koska, kuten todettua, tilaa
tarvitaan, ei voi vain laittaa päitä sinne. 

Mutta minusta tässä on olennaista — ja on hienoa kuulla — että tämä tämmöinen kou-
lutuskokonaisuudistus on tekeillä. Siinä varmaan otetaan nämä tavallaan etelänkin mur-
heet ja tarpeet huomioon, ja siinä mielessä on hyvä varmaan sitä sitten odottaa. Voihan sen
kompromissin tehdä ja työntää osan Tampereelle, jos se tuntuu paremmalta. 

15.13 Sari Essayah kd: Arvoisa puhemies! Edustaja Halla-aho tuossa epäili, että oli jo-
tain erityistä syytä käydä perussuomalaisten kimppuun tässä asiassa, mutta ihan samalla ta-
valla minä kuuntelin tässä kokoomuksen edustajien näkemyseroja — sitä, kuinka toisessa
vaalipiirissä asuva kokoomuslainen täällä on sitä mieltä, että Helsinkiin pitää edelleenkin
satsata, ja toinen, Itä-Suomesta tuleva, näkee tämän Kuopion Pelastusopiston tärkeänä.
Tässä on nimittäin puolueitten välillä isoja eroja. Meillä on puolueita, joilla on ideologias-
saan ajatus siitä, että koko Suomi on tärkeää pitää asuttuna. Silloin sellaisissa tilanteissa,
kun on mahdollisuus huolehtia, vaikkapa valtionhallinnon alueellistamisen kautta, siitä,
että koko Suomi pysyy asuttuna, niin sellaiset puolueet, joissa tämä on ideologinen tavoite,
ja niiden edustajat ovat näitten asioitten takana riippumatta siitä, mistä vaalipiiristä he tu-
levat. He eivät katso silloin vain pelkästään sitä oman vaalipiirinsä asiaa.

Tästä on hyvä esimerkki viime kaudelta: käräjäoikeusuudistus. Täällä Uudenmaan vaa-
lipiiristä tuleva edustaja Laukkanen, joka istuu lakivaliokunnassa, taisteli henkeen ja ve-
reen nimenomaan sen edestä, että me olisimme saaneet tämän haja-asutusalueitten käräjä-
oikeusverkoston pidettyä ja että olisimme voineet sen säilyttää siellä ja että myöskään Tuo-
mioistuinvirastoa ei oltaisi tuotu Uudellemaalle vaan että se olisi ollut joko Joensuussa tai
Rovaniemellä, koska nähtiin tärkeänä, että näitä laitoksia pitää saada myöskin Kehä kol-
mosen ulkopuolelle. Eli tässä tavallaan tämmöinen puolueitten välinen ero tulee, että ei
8



Pöytäkirjan asiakohta PTK 59/2019 vp
kaikissa puolueissa katsota vain sitä, mikä on sen oman vaalipiirin etu, vaan yritetään —
niin kuin täällä edustaja Vehviläinen minusta hyvin sanoi — katsoa sitä kokonaisuutta, yri-
tetään miettiä, mikä olisi sen kokonaisuuden kannalta tärkeätä. Ja sen takia tässä täytyy
muistaa, että puolueitten välillä on eroja ja että on niitä puolueita, jotka näkevät, että koko
Suomen asuttaminen on itseisarvo.

Viime kesänä muistaakseni Maaseudun Tulevaisuus teki gallupin, jossa kysyttiin juuri
siitä koko Suomen asuttuna pitämisestä, ja kristillisdemokraatit olivat siinä kärjessä. Mei-
dän jäsenistössä, meidän kannattajissa, oli sataprosenttinen kannatus sille ajatukselle, että
näin tulee tehdä. Me näemme sen todella tärkeänä, että ihmisten pitää saada asua siellä,
missä he haluavat, ja meidän pitää myöskin tehdä politiikalla se mahdolliseksi. Ja sen takia
tässä totean vain tarkennuksena tähän keskusteluun liittyen, että puolueilla on tällaisia eri-
laisia ideologisia eroja, ja silloin tässä ei ole mitään erityistä tarvetta hyökätä yksittäisen
puolueen tai sen puolueen eri vaalipiireistä tulevien kansanedustajien erilaisten näkemys-
ten kimppuun, vaan keskittyä todellakin siihen politiikan linjaeroon.

Puhemies Matti Vanhanen: Aikataulun puitteissa viimeinen puheenvuoro keskustelun
tähän osuuteen.

15.17 Sisäministeri Maria Ohisalo: Arvon puhemies! Kiitokset edustajille. Vielä ly-
hyesti Hätäkeskuslaitoksen tilanteesta, jota sivuttiin, joskaan se ei suoraan liity asiakoko-
naisuuteen, mutta haluan tuoda esille sen, että Hätäkeskuslaitoksen henkilöstömäärää ol-
laan lisäämässä tuleville vuosille 585:stä 620:een. Sen lisäksi koulutusmääriä kasvatetaan
vuotuisesti, ja tätä varten on myös hallitus budjetissaan varannut lisärahaa. Eli on todettu ja
havaittu se haastava tilanne, joka Hätäkeskuslaitoksella on. Tarvitaan lisää henkilöstöä, ja
tarvitsee myös puuttua henkilöstön heikkoon työhyvinvointiin, joka on monessa tunnustet-
tu.

Puhemies Matti Vanhanen: Keskustelu ja asian käsittely keskeytetään. Asian käsittelyä
jatketaan tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 15.17.

————

Keskustelua jatkettiin kello 19.02.

Ensimmäinen varapuhemies Tuula Haatainen: Nyt jatketaan aiemmin tässä täysistun-
nossa keskeytetyn asiakohdan 5 käsittelyä.

19.02 Ritva Elomaa ps: Arvoisa puhemies! Tässä kohtaa puhuttiin pelastusalan koulu-
tuksista, ja totean Kuopiosta ja Helsingistä, että olisi hyvä, jos tätä pelastusalan koulutusta
olisi molemmissa paikoissa. 

Sitten tuli esille myös sellainen asia, että alettiin perussuomalaisia moittia siitä, että ajat-
telemme vain kasvukeskuksia, kun puhumme koulutuspaikoista ja kouluista. Kyllähän se
niin on, että meidän, perussuomalaisten, linja on se, että elämää on Kehätien ulkopuolella-
9



Pöytäkirjan asiakohta PTK 59/2019 vp
kin. Koulutusalaa pitää käsitellä niin, että koulutusta on koko maassa, elikkä aluepoliitti-
nen asia on tärkeä.

Tuli esille myös se, voiko edustaja ajaa oman maakuntansa asiaa. Eli voi olla, että puo-
lueessa toinen edustaja ajaa esimerkiksi koulua Itä-Suomeen ja toinen Etelä-Suomeen ja
silti ollaan samassa puolueessa. Sen takia edustajia on ympäri Suomen valittu. Se on hyvin
luonnollista, että omaa maakuntaa puolustaa ja ajaa sen omankin maakunnan etua, mutta
tietysti kokonaisuutta edustaja katsoo, ja se on tarkoitus, että kansanedustaja katsoo koko
Suomen etua. Mutta mitenkään se ei ole haitallista, jos edustaja nyt puhuu myös oman
maakuntansa puolesta ja ajaa niitä asioita.

Keskustelu päättyi.

Asia lähetettiin hallintovaliokuntaan.
10


	5
	14.44
	14.46
	14.47
	14.50
	14.52
	14.53
	14.55
	14.57
	15.00
	15.01
	15.02
	15.04
	15.05
	15.06
	15.09
	15.12
	15.13
	15.17
	19.02


