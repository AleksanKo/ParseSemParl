















































DEMA393.tmpSave.xml


Pöytäkirjan asiakohta PTK 45/2016 vp
Pöytäkirjan asiakohta 

PTK 45/2016 vp

Täysistunto

Torstai 28.4.2016 klo 16.06—20.01

3. Kansalaisaloite kansanäänestyksen järjestämiseksi Suomen jäsenyydestä euroalueessa
Kansalaisaloite KAA 1/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään perustuslakiva-
liokuntaan, jolle talousvaliokunnan on annettava lausunto.

Keskustelu

17.01 Hanna Sarkkinen vas: Arvoisa puhemies! On hyvä, että kansalaisaloite nostaa eu-
ron ongelmat keskusteluun. On valitettavaa, ettei eurosta aikanaan järjestetty kansanäänes-
tystä. Ruotsalaiset hylkäsivät aikoinaan eurojäsenyyden omalla kansanäänestyksellään.

Jälkiviisaus on viisauden halvin muoto, mutta on silti todettava, että nykyisenkaltaisen
euron luominen ja Suomelta siihen liittyminen oli virhe. Euro ei ole Suomen talouden on-
gelmia yksinään selittävä tekijä, mutta se on osa ongelmien vyyhtiä. Euro ei nykyisellään
toimi ihanteellisesti. Etenkin reunavaltiot, mukaan lukien Suomi, häviävät niille liian vah-
vassa valuutassa, kun taas Saksa euroalueen ytimessä hyötyy sille aliarvostetusta valuutas-
ta. Euromaat ovat liian erilaisia olosuhteiltaan ja talouskehitykseltään. Isot maat lopulta
määrittelevät yhteisvaluutan säännöt, ja valuuttakurssi määrittyy pitkälti isojen maiden ti-
lanteiden mukaan. EU-maat ovat kiinni yhteisessä kurssissa, joka ei useinkaan vastaa mo-
nien jäsenmaiden tilannetta. Liian voimakas valuutta vaikeuttaa myös Suomen elpymistä,
ja devalvaation mahdollisuus on viety Suomelta pois. Rahapolitiikka on poistettu talouden
työkalupakista.

Toki eurossa on hyviäkin puolia. Se esimerkiksi helpottaa kauppaa ja matkailua. Ongel-
mat ovat kuitenkin nykyisillään hyötyihin nähden suuria. Euron oli tarkoitus lujittaa uni-
onia, mutta kriisin alettua se on aiheuttanut lähinnä riitaa ja jakanut EU-maita euromaihin
ja ei-euromaihin, velallisiin ja velkojiin. Valuuttaunioni on vaikea saada toimimaan ilman
syvälle menevää taloudellista unionia, mutta kysymys kuuluu: ovatko jäsenmaat siihen
valmiita? Koska yhteisen rahan vastinparina ei ole yhteistä talouspolitiikkaa, on euron ym-
pärille rakennettu sääntöviidakko. Yhteisvaluutan nimissä rajoitetaan järkevää suhdanne-
politiikkaa ja toteutetaan supistavaa sekä työttömyyttä aiheuttavaa talouspolitiikkaa. Kun
jokainen maa toisensa jälkeen pyrkii parantamaan hintakilpailukykyään leikkaamalla palk-
koja ja julkista kulutusta ja sitä kautta myös tuontia, ne samalla leikkaavat muiden maiden
vientimahdollisuuksia, sillä suuri osa euromaiden viennistä suuntautuu unionin alueelle.
Syntyy kierre kohti pohjaa, jossa kaikki häviävät kierros kierrokselta, sillä toisen vienti on
toisen tuontia. Himoleikkaaminen supistaa taloutta ja luo taas uutta leikkaustarvetta.
 Tarkistettu
4.0



Pöytäkirjan asiakohta PTK 45/2016 vp
Arvoisa puhemies! Euron korjaaminen on aloitettava välittömästi. Nykyisten hatusta ve-
dettyjen talouskurisääntöjen mielekkyys on kyseenalaistettava ja ryhdyttävä määrittele-
mään niitä uudelleen EU-tasolla talous- ja työllisyyspolitiikan liikkumavaran lisäämisek-
si. Talouskurista on tullut este työttömyyden vähentämiselle, ja sitä kautta se toimii tavoit-
teitaan vastaan pahentaessaan työttömyyttä ja julkistalouden ongelmia. Euroopan keskus-
pankin tärkeimmäksi tehtäväksi olisi nostettava työttömyyden vähentäminen ja jäsenmail-
le olisi annettava mahdollisuus lainata rajoitetusti suoraan keskuspankista niiden omistus-
osuuden suhteessa. Nykyiset talouskurisäännöt ohjaavat euromaita irvokkaasti Kreikan
hallitusten ennen kriisiä harrastamaan luovaan kirjanpitoon, jota tässäkin salissa on aivan
aiheellisesti kritisoitu. Keinotekoisen bruttovelkarajan sijaan pitäisi katsoa talouden aitoa
kestävyyttä. Nykyinen hallitus on valitettavasti ottanut mallia tästä luovasta kirjanpidosta
ja suunnittelee mittavan julkisen omaisuuden siirtämistä yhtiöihin perustellen sitä ainakin
osittain myös talouskurikriteereillä. (Olavi Ala-Nissilä: Se on eri asia!) 

On hyvä, että Euroopan keskuspankki on ottanut aktiivisempaa roolia rahapolitiikassa.
Rahapoliittinen elvytys on toki laskenut korkoja, mutta se ei kuitenkaan ole valitettavasti
juuri säteillyt reaalitalouteen ja työllisyyteen. Rahapoliittinen elvytys on vaarassa mennä
finanssipeleihin ja omaisuusarvoihin ja synnyttää sitä kautta uutta finanssikuplaa. Parhai-
ten toimisi suoraan investointeihin ja pienituloisten ostovoimaan suunnattu elvytys.

Arvoisa puhemies! Euro on sitonut siinä olevien maiden kohtaloita yhteen, ja aloitteen
aikana on mietittävä, onko mielekästä järjestää eurokansanäänestystä vain Suomessa tai
onko yhden maan euroero edes realistisesti ajateltuna mahdollinen. Yksipuolinen euroero
ilman valmista mekanismia olisi valtava taloudellinen ja poliittinen riski. Suomen hallituk-
sen tulisi europöydissä ajaa sitä, että Emuun luotaisiin mekanismi, jolla jäsenmailla olisi
aito mahdollisuus erota rahaliitosta. Ei voi olla niin, että euro on ikuinen pakkoavioliitto.
Unionilla on myös oltava suunnitelma koko euron hallitulle purkamiselle, sillä jos euroa ei
saada korjattua, niin silloin sen hallittu purkaminen lienee ainoa viisas ratkaisu.

17.06 Simon Elo ps: Arvoisa puhemies! Kansalaisaloite on kansalaisten aktiivisuuden
osoitus. Se on tahdonvoima, jota edustuksellisen demokratian edustajan on kunnioitettava.
Kansalaisaloite on kaikkien allekirjoittajien yhteinen tahdonilmaisu. Aloitteen käsittelyta-
vasta on ollut erilaisia näkemyksiä, sisältäähän aloite merkittävästi myös talouspolitiik-
kaa. Se ei ole siis pelkästään valtiosääntöön liittyvä aloite. Perustuslakivaliokunta pyytää
lausuntoa talousvaliokunnalta, ja näin ollen aloite saa asianmukaisen ja perusteellisen kä-
sittelyn. 

Kansalaisaloite tähtää kansanäänestyksen järjestämiseen. Paavo Lipponen ja Sauli Nii-
nistö eivät aikanaan antaneet kansan päättää. Kansalta vietiin yleinen ja yhtäläinen pala de-
mokratiaa eli äänioikeus. Tilanteessa, jossa euro natisee liitoksistaan, kansanäänestyksen
järjestämistä voivat kannattaa sekä euroeroa kannattavat että sitä vastustavat henkilöt.

Arvoisa puhemies! Euroalueen perusongelma on se, että euro on liian halpa Saksalle ja
liian kallis muulle Euroopalle. Euroalue ei täytä optimaalisen valuuttaunionin ehtoja. De-
mokraattinen oikeutus on heikentynyt, eikä ole ihme, että kansalaiset haluavat äänensä
kuuluviin. 

Rahaliiton hajoamista tai euroeroa ei ole virallisesti käsitelty. Suomen on kuitenkin va-
rauduttava erilaisiin mahdollisuuksiin. Stefan Törnqvist on epäillyt, ettei 5 prosentin tuot-
tavuusloikka riitä euro-Suomen talouden tervehdyttämiseen. Hän kaipaakin tietoista ja
harkittua strategiaa eikä ajopuuna ajelehtimista. Helsingin yliopiston prosessorin Vesa
2



Pöytäkirjan asiakohta PTK 45/2016 vp
Kanniaisen mukaan eurosta voidaan erota. Hän perustaa käsityksensä tutkimusryhmä Euro
Think Tankin eli ETT:n selvityksiin. Tärkeää onkin arvioida ne vaihtoehdot, joita Suomel-
la on olemassa. 

ETT on esittänyt kolme vaihtoehtoa. Ensimmäinen näistä on ajopuuvaihtoehto, jossa
Suomi olisi mukana liittovaltiokehityksessä ilman selvää tavoitetta ja hyväksyisi muiden
maiden saneleman politiikan. Tähän ajopuuhun Törnqvist viittasi, ja tämä ei oman arvioni
mukaan ole Suomelle hyvä vaihtoehto. Toinen vaihtoehto on peesaaminen. Tämä jättäisi
mahdollisuuden euroeroon myöhemmin, ja tässä vaiheessa Suomi irtaantuisi liittovaltioke-
hityksestä ja palaisi yksipuolisesti noudattamaan Maastrichtin sopimusta, sitä samaa sopi-
musta, johon kaikki jäsenmaat sitoutuvat mutta jota kukaan ei ole noudattanut. EU on aina
osannut olla noudattamatta omia sääntöjään. Kolmas vaihtoehto on niin sanottu fixit. ETT
pitää euroeroa realistisena vaihtoehtona mutta poliittisesti vaikeana toteuttaa. Valtio-
tieteen tohtori Heikki Koskenkylän mukaan tämä helpottaisi huomattavasti talouden so-
peuttamistarpeita mutta toisi erilaisia siirtymäkustannuksia. ETT:n arvioiden mukaan Suo-
mi jäisi kuitenkin nettosaajaksi. Tällä hetkellä tilannehan on päinvastoin. Voinkin lämpi-
mästi suositella Heikki Koskenkylän tekemää hyvää arviota näistä eri vaihtoehdoista.

Suomen lähtö eurosta on kuin vanki pakenisi vankilasta. Lainatakseni Lontoon pormes-
taria Boris Johnsonia: on kuin vartija olisi jättänyt vahingossa oven auki ja ihmiset voivat
nähdä aurinkoisen maan toisella puolella. Näin Johnson kuvaili sitä tilannetta, missä Bri-
tannia on tällä hetkellä, ja sitä tilannetta voi kuvailla myös siinä, mitä me voimme tehdä, eli
tässä kansalaisaloitteessa. 

Arvoisa puhemies! Jos tämä kansalaisaloite ei johda kansanäänestykseen, on euron vai-
kutuksista tehtävä virallinen vaikutusten arviointi ja muotoiltava erilaiset vaihtoehdot sel-
laisiksi, että ne on mahdollista toimeenpanna, mikäli rahaliitto uhkaa hajota tai Suomi jää-
dä EU:n kehityksessä ajopuun rooliin. Rohkaisenkin kaikkia kansanedustajia tukemaan
kansalaisten mahdollisuutta ilmaista mielipiteensä eurojäsenyydestä, sillä kävi miten kävi,
pulinat pois, kyllä kansa tietää.

17.11 Pertti Salolainen kok: Arvoisa herra puhemies! Koen, että tämä kansalaisaloite on
aika paljolti yritys sysätä taloutemme ongelmat jonnekin muualle, vaikka nämä ongelmat
ovat syntyneet meistä itsestämme. Meidän taloudelliset ongelmamme johtuvat meistä, ei-
vät eurosta. Emme ole osanneet hoitaa talouttamme ilman kaksinumeroisia devalvaatioita
kerran kymmenessä vuodessa, mikä oli Suomen taloushistoria ennen kuin me liityimme tä-
hän euroon. Todellakin kaksinumeroiset devalvaatiot joka kymmenes vuosi ja aina välillä
kurjaa talouspolitiikkaa, mikä vaati sen, että kurssi oli korjattava.

Tässä on tapahtunut montakin virhettä kyllä matkan varrella sillä tavalla, että tässä si-
säisessä devalvaatiossa eivät oikeastaan ketkään ole onnistuneet. Kriteerit olivat sellaiset,
että esimerkiksi Saksakaan, joka porskuttaa tällä hetkellä varsin hyvin, ei pystynyt täyttä-
mään näitä kriteereitä vaan oli oikeastaan ensimmäisiä, joka rikkoi näitä pelisääntöjä.
(Eduskunnasta: Kyllä!) Se ei ollut hyvä ennuste koko tälle europrojektille. Mutta mistä
johtuu, että Saksa tänä päivänä pärjää hyvin? Se johtuu yksinkertaisesti siitä, että Saksa on
pannut menonsa ja budjettinsa kuriin sillä tavalla, että se on tehnyt tämän sisäisen deval-
vaation, joka hoitaa maan taloutta erinomaiseen kuntoon. 

Meillä Suomessa syyllisiä siihen, että me emme ole samassa kunnossa kuin Saksa, ovat
tietysti hallitukset, eduskunta ja etujärjestöt, jotka eivät ole osanneet sopeutua tähän uu-
teen maailmanjärjestykseen eli siihen, että devalvaatiolla me emme voi hoitaa Suomen ta-
3



Pöytäkirjan asiakohta PTK 45/2016 vp
loudellisia ongelmia kerran kymmenessä vuodessa. Lisäksi tässä on ollut hyvin paljon
muitakin ongelmia, nimittäin se, että euroalueeseen on otettu mukaan sellaisia maita, joita
sinne ikinä ei olisi pitänyt ottaa. Yksi näistä maista on Kreikka, jota ei olisi ikinä pitänyt ot-
taa mukaan. Mutta on otettu myöskin mukaan sellaisia maita, joitten talous on horjunut
niin paljon, että niistä on tullut taakkaa myöskin koko tälle euroalueelle. Onneksi monet
maat ovat nyt oppineet: Espanja on oppinut aika hyvin, Irlanti on oppinut aika hyvin, ja
Portugalikin on oppimassa. (Olavi Ala-Nissilä: Päinvastoin!) Kysyn: onko Suomi oppi-
massa, olemmeko me oppimassa tähän euromaailmaan sillä tavalla, että emme itse aiheuta
niitä vaikeuksia, jotka meidän päällemme ovat kaatumassa?

Arvoisa puhemies! En käsittele nyt näitä laajempia euroalueen ongelmia, mutta totean,
että tästä eteenpäin Suomen oltava erittäin aktiivinen EU:n puitteissa ja valvottava, että ei
tehdä enää uusia suuria virheitä eri maitten osalta.

17.15 Vesa-Matti Saarakkala ps: Arvoisa herra puhemies! Lainsäädäntömme ei tunnis-
ta eikä tunne sellaista elementtiä, jossa kansalaiset voisivat suoraan päättää jostakin yksit-
täisestä asiasta. Tunnetaan vain edustuksellinen päätöksentekotapa, jota neuvoa antava
kansanäänestyskin edustaa, koska kansanäänestys on itse asiassa neuvoa pyytävä. Kansan-
äänestys voidaan järjestää vain eduskunnan päätöksellä eli pyynnöstä, ja lopullinen päätös-
valta myös äänestyksen järjestämisen seurauksista on eduskunnalla, myös vastuu on edus-
kunnalla. Jos neuvoa antava kansanäänestys halutaan järjestää, silloin siis pyydetään neu-
voa eikä olla lainsäätäjinä varmoja omasta kannasta. Aikanaan rahaliiton jäsenyydestä pää-
tettäessä eduskunta ei ole pyytänyt neuvoa. Eikö sitä sitten ole tarvittu, vai mikä lienee syy-
nä? Joka tapauksessa tilanne on se, että moni rahaliitosta aikanaan päättämässä ollut kan-
sanedustaja on nykytiedon valossa perustanut päätöksensä virheellisiin olettamiin.

Arvoisa puhemies! Minusta Suomen jäsenyyteen rahaliitto Emussa ja rahaliittoon yli-
päätään sisältyy sellaisia elementtejä ja monia epävarmuuksia ja ulottuvuuksia, että olisi
syytä kysyä neuvoa kansalta. Jos kansanedustaja omaa varman kannan Suomen jäsenyy-
teen rahaliitossa, silloin en varsinaisesti ymmärrä neuvon pyytämistä.

Arvoisa puhemies! Tässä kansalaisaloitteessa sinänsä on kysymys poliittisesta toimen-
piteestä, jolla halutaan tarjota neuvoa eduskunnalle koskien Suomen jäsenyyttä rahaliitos-
sa. Nyt siis kysytään, haluammeko kuulla kansaa.

17.18 Peter Östman kd: Arvoisa puhemies! On hyvä, että me voimme käydä avointa kes-
kustelua EU:n ja euron kehityksestä ja tulevaisuuden suunnasta. Niin kuin tässä kansalais-
aloitteessa todetaan, päätös Suomen liittymisestä euroalueeseen tehtiin eduskunnassa ke-
väällä 98. On totta, niin kuin kansalaisaloitteen tekstissä lukee, että Suomi on kärsinyt jä-
senyydestään euroalueessa enemmän kuin useimmat muut jäsenmaat, ja on myös totta, että
euroalue ei ole kehittynyt sellaiseksi kuin eduskunnalle vuonna 98 esitettiin. Mutta, arvoi-
sa puhemies, on myös totta, että Suomi on myös hyötynyt euroalueeseen kuulumisesta.
Toisaalta on myös syytä todeta, että Suomi ei ole kyennyt uudistamaan talouttaan, mitä ei
voi laittaa yksin euron syyksi. Suomi olisi voinut pärjätä myös yhteisvaluutan kanssa, mi-
käli talouden rakenteita olisi korjattu hyvissä ajoin.

Arvoisa puhemies! Tässä tilanteessa on syytä käydä, niin kuin sanoin, avointa keskuste-
lua sekä EU:n että euroalueen tulevaisuudesta. EU-komission puheenjohtaja Jean-Claude
Juncker julkisti kesäkuussa suunnitelman "Euroopan talous- ja rahaliiton viimeistely". Ra-
portin takana ovat myös Eurooppa-neuvoston, euroryhmän, EKP:n ja Euroopan parlamen-
4



Pöytäkirjan asiakohta PTK 45/2016 vp
tin puheenjohtajat. Tämä niin sanottu viiden puheenjohtajan raportti ajaa voimakkaasti liit-
tovaltiokehitystä talous- ja rahaliiton kautta. Komission tiedonanto keskittyy lyhyen aika-
välin toimenpiteisiin. Se kuitenkin selkeästi toteaa, että kaikkia näitä toimia tulee tarkas-
tella askelina kohti 10 vuoden kuluttua toimivaa todellista talous- ja rahaliittoa, etenemistä
kohti keskitettyä talous-, rahoitus-, fiskaali- ja poliittista unionia.

Arvoisa puhemies! Hallituksen kanta komission Emu-tiedonantoon on kriittinen, mistä
voi iloita. Siinä on kuitenkin muutama kohta, joita olisi syytä vielä tiukentaa. Esimerkiksi
pankkien konkursseja varten perustetusta kriisinhallintarahastosta ei yhteisvastuuta pitäisi
ennenaikaisesti lisätä valtioiden takauksilla. Taloudellisesti merkittävin lyhyen aikavälin
ehdotus lienee yhteisen talletussuojajärjestelmän perustaminen. Silloin Suomessakin toi-
mivat pankit osallistuisivat muiden jäsenmaiden pankkien konkurssien maksamiseen, ja ne
keräisivät tähän tarvitsemansa rahat asiakkailtaan.

Arvoisa puhemies! KD on vastustanut yhteisvastuun lisäämistä ja ollut markkinakuri-
Emun kannalla. Markkinoiden toimiessa jäsenmaiden heikko taloudenhoito johtaa valtion-
velan korkojen nousuun ja hyvä taloudenpito korkojen laskuun. Markkinakuri-Emu pakot-
taa jäsenmaat pitämään huolta yritystoiminnan edellytyksistä, turvallisuudesta, toimivasta
infrastruktuurista, koulutetusta työvoimasta ja sen innovatiivisuudesta. Emun viimeistely
herättää suurta huolta jäsenmaiden parlamenteissa, hallituksissa ja myös kansalaisten kes-
kuudessa. Viiden puheenjohtajan raportti pyrkii, niin kuin sanoin, syventämään EU:ta ta-
louden, rahoituksen, budjetin ja poliittisella tasolla. Tämä tuo myötään uusia byrokraatti-
sia elimiä, vähemmän läpinäkyvyyttä ja vie päätöksentekoa kauemmaksi kansalaisista. Nyt
ollaan jo panemassa toimeen ensimmäistä vaihetta kolmivaiheisessa etenemisessä, joten
nyt on korkea aika ottaa kantaa. Tästä tulee perusteellisesti keskustella kansallisissa parla-
menteissa ennen kuin otetaan seuraavia askelia tässä prosessissa. Talouskasvua hakevan
politiikan suunta on väärä, jos se kadottaa näkyvistä yritteliäisyyden ja perheen tärkeyden,
viiden puheenjohtajan raportin peruslähtökohtana kun on yhdentyminen, jolla on suuria
seurauksia kaikille kansallisille demokratioille Euroopassa.

Arvoisa puhemies! Lopuksi: Itsenäinen rahapolitiikka tuo etuja, aivan kuten kansalais-
aloitteessa todetaan, mutta se ei ole mikään oikotie onneen, mikäli ei tehdä järkevää talous-
politiikkaa. On hyvä muistaa, että devalvaatiossa on myös huonoja puolia. Suomen euro-
alueesta eroamisen vaikutuksia tai kustannuksia ei juurikaan käsitellä aloitteessa, joten on
käytännössä mahdotonta arvioida, mitä vaikutuksia tuollainen päätös toisi esimerkiksi
Suomen vastuiden osalta ja vaikkapa valtionvelkaan ja valtion korkomenoihin. KD kannat-
taa perusteellista selvitystä eurossa pysymisen hyödyistä (Puhemies koputtaa) ja haitoista
sekä kunnollisia arvioita eroamisen tai mahdollisen eroamisen kustannuksista, mutta pi-
dämme myöskin tärkeänä, että hallitus valmistautuu Britannian mahdolliseen EU-eroon ja
mahdolliseen euroalueen hajoamiseen ja tekee laskelmia näiden vaikutuksista Suomeen.

17.24 Leena Meri ps: Arvoisa herra puhemies! Tosiaan muistan vuoden 94, kun EU-jäse-
nyydestä äänestettiin. Aloitin silloin oikeustieteen opinnot ja tosiaan en kuullut muuta kuin
sitä hekumaa siitä, miten hienoa on sitten tulla kansainväliseksi ja että meillä on tuleva hie-
no maailma ja nyt kaikki EU:hun. Myöhemmin sitten elämä eteni, ja tosiaan seurasin itse
politiikkaa ja huomasin, että vuonna 98 mehän emme tosiaan äänestäneet eurojäsenyydes-
tä, ja minä ainakin henkilökohtaisesti silloin ymmärsin, että herranjestas sentään, ei tästä
ole koskaan keskusteltu. En minä tiennyt silloin alun perin äänestäväni tästäkin. 
5



Pöytäkirjan asiakohta PTK 45/2016 vp
Minusta on aivan hieno asia, että tästä keskustellaan, ja minä pidän erittäin tärkeänä, että
tästä kansalta voidaan kysyä neuvoa, mutta toki tämä on aika paljon nyt siinä mielessä jäl-
kijunassa, että me emme voi palata enää semmoiseen puhtaaseen, autenttiseen tilantee-
seen. En tiedä, minkä takia SDP:n ja kokoomuksen johdolla on silloin tämmöinen tulkinta-
ajatus otettu, koska kuitenkin sitten Ruotsi ja Tanska ovat ainakin tämän aloitteen mukaan
tulkinneet tätä Maastrichtin sopimusta toisin. 

En halua vaikuttaa siihen, miten kansalaiset itse haluavat tässä asiassa äänestää, jos täl-
lainen äänestys tulee, mutta tässä aloitteessa puhutaan siitä, että jos joku haluaa äänestää
eurojäsenyyden puolesta, hän hyväksyy sen, että olemme velkaunioni ja ylikansallinen liit-
tovaltio. Itse ainakin uskon ja toivon, että jatkossakin me voimme vaikuttaa EU:hun niin,
että meillä olisi mahdollisimman paljon itsemääräämisoikeutta. Olen monista EU-säädök-
sistä hyvin ihmeissäni, ja meille tulee monta kertaa eteen se, että me emme voikaan säätää
tästä, koska EU:n pakottava lainsäädäntö meitä estää. Siinä mielessä oikeastaan mietin,
kun tässä on tämä eniten julkisuutta saanut henkilö, joka tätä aloitetta on tehnyt, miksi hän
ei pyytänyt äänestämään EU-jäsenyydestä, sillä ne asiat, mitä tässä tuodaan esille myös-
kin, vaikuttavat EU-jäsenyyden kautta, niin että euro ei ole se ainoa ongelma tai ilo, ihan
miten sen kukakin haluaa nähdä.

Minä pyysin avustajaani katsomaan, vaikkei tämä suoraan nyt ihan euroon liity, mitä
kaikkia hullutuksia viime vuosina on EU:sta tullut. Ihan muutama oli minusta hauska.
Tämmöinen otsikko kuin paljastavat vaatteet: EU:ssa on mietitty, pitäisikö ulkona työs-
kentelevien ihmisten vaatetuksesta huolehtia paremmin, kun he altistuvat liikaa auringol-
le, ja tämä liittyy nyt nimenomaisesti baijerilaisiin tarjoilijoihin, ja he sitten taas kampan-
joivat sitä vastaan. Lisäksi löytyivät tämmöiset kumisaappaiden käyttöohjeet, että niiden
tulee olla kahdellatoista eri kielellä. Sitten oli tämä käyrät kurkut -keskustelu silloin joskus
aikanaan, ja sehän sitten päättyi siihen, että ei sitä sitten säädettykään. Mutta tämmöistä
kaikkea erikoista on, ja muistan, että tässä kerran perussuomalaisten nykyinen kansanedus-
taja Sampo Terho kirjoitti — oliko 2003, taisi olla — että hän oli tutkinut, että maidosta
löytyi tuommoiset 4 500 eri määräystä. Kyllä siellä paljon on turhaa byrokratiaa, ja se ei
kyllä sitten tällä eurojäsenyydellä ratkea. 

Sitä mietin äsken, kun kuuntelin edustaja Salolaisen puhetta ja hän puhui hyvin myön-
teisesti eurosta, ja minä taas katsoin Suomen uutisista, kun komissaari Jyrki Katainen Ylen
aamu-tv:ssä 23.4. puhui siitä, että nationalistit ja populistit ovat hyvin vaarallisia. Hän kes-
kustelussa rinnasti heidät jopa terroristeihin ja katsoi, että tällä hetkellä on vallalla semmoi-
nen käsitys EU-kansalaisissa, että integraatiota pitäisi syventää. En tiedä nyt, mihin nämä
Kataisen näkemykset perustuvat ja keitä hän näillä tarkoitti, mutta jos katsoo nationalis-
mia sen määrittelyn mukaan, niin se on kansallismielisyyttä ja halua säilyttää oma identi-
teetti ja itsemääräämisoikeus ja tämäntyyppisiä asioita.

Tuli sitten mieleen, olisivatkohan nämä kansalaisaloitteen tekijätkin sitten Kataisen
mielestä tämmöisiä nationalisteja tai jonkinlaisia jopa terroristeja, kun tätä tämmöistä kir-
joitusta katsoo. En tiedä, mitä hän tällä haki. Mutta minusta kriittinen keskustelu ja hyvin-
kin kyseenalaistava on erittäin tervetullutta ja sitä ei pitäisi koskaan tyrehdyttää. Itse olen
sitä mieltä, että meidän täytyy uskaltaa kuulla kansalaisia tässä asiassa. Tämä olisi pitänyt
tehdä jo ajat sitten.

17.29 Satu Hassi vihr: Arvoisa puhemies! Kansanäänestyksen oikea aika olisi ollut en-
nen Suomen liittymistä rahaliittoon ja euroon. Vihreät esittivät sitä silloin, mutta valitetta-
6



Pöytäkirjan asiakohta PTK 45/2016 vp
vasti silloin ehdotuksemme ei saanut riittävää vastakaikua. Ne ongelmat, jotka nyt ovat kä-
sillä, olivat esillä myös eduskuntakeskustelussa ennen Suomen liittymistä rahaliittoon.
Olen itse toukokuussa 97 sanonut näin: "Viimeistään seuraavan suhdannetaantuman, siis
Emu-aluetta koskevan taantuman, yhteydessä tulee syntymään voimakas poliittinen vaati-
mus Emu-alueen yhteisestä talouspolitiikasta. Tässä vaiheessa on kaksi vaihtoehtoa, joista
ensimmäinen on se, että yhteisen talouspolitiikan tarve sinänsä laajasti tunnustetaan, mutta
puuttuu poliittinen uskallus synnyttää niitä päätöksentekorakenteita, joita yhteinen talous-
politiikka edellyttäisi. Jos näin käy, sillä voi olla hyvinkin vahingollisia seurauksia koko
alueen taloudelliselle kehitykselle. Toinen vaihtoehto on, että tällaisessa paineessa synny-
tetään ainakin jollain tavoin tai jossain muodossa sellaiset päätöksentekorakenteet, jotka
pystyvät myös talouspoliittista päätöksentekoa hoitamaan. Jos tuollaiseen vaiheeseen jou-
dumme ja jos Suomi siinä vaiheessa on Emun jäsen, luultavasti tuossa vaiheessa tulen itse
kannattamaan sitä vaihtoehtoa, että näitä päätöksentekorakenteita luodaan."

No, edustaja Salolainen on ihan oikeassa siinä, että on tehty virheitä muun muassa siinä,
että on otettu rahaliiton jäseniksi maita, joita ei olisi pitänyt ottaa, kuten Kreikka. Mutta
kuitenkin meidän tulisi tavoitella EU:n vahvistamista eikä sen heikentämistä. Me tarvit-
semme toimintakykyistä unionia, jotta voimme yhdessä ratkoa muun muassa ilmaston-
muutokseen, terrorismiin ja pakolaisiin liittyviä haasteita. (Susanna Huovinen: Sosiaalista
oikeudenmukaisuutta!) Jos nyt alkaisimme purkaa tätä yhteistä valuutta-aluetta, niin hor-
juttaisimme koko Euroopan unionia, ja sen tämän aloitteen alullepanijakin kyllä hyvin tie-
tää. On vaikea kuvitella sellaista tosielämän prosessia rahaliitosta eroamiseksi, josta ei seu-
raisi vielä suurempi taloudellinen mylläkkä kuin ne, mitä viime vuosina olemme nähneet.
(Susanna Huovinen: Aivan!)

Eli me tarvitsemme nyt enemmän, vahvempaa keskinäistä solidaarisuutta ja myös
EU:lle ja Euroopan keskuspankille toimivaltaa puuttua niihin ongelmiin, jotka ovat käsis-
sä. Unionihan on jonkun verran tehnyt näitä askeleita, jotka liittyvät velkaantumiseen ja
pankkisektoriin. Esimerkiksi pankkien ja valtioiden välistä kohtalonyhteyttä on purettu ja
pankkisektorin vakautta vahvistettu. Kreikkaa lukuun ottamatta ongelmamaat saavat jo lai-
nansa markkinoilta. Seuraavaksi pitäisi kohdata niitä ongelmia, jotka liittyvät siihen, että
erot jäsenmaiden taloudellisessa suorituskyvyssä ovat suuria ja myös suhdanne-erot ovat
merkittäviä maiden välillä. Näistä asioista keskusteltiin ennen Suomen liittymistä rahaliit-
toon. Mutta tosiaan toistan, että eurosta eroaminen ei nyt helpottaisi vaan pahentaisi ongel-
mia. Monien ongelmien ratkaiseminen edellyttäisi myöskin riittävää toimivaltaa Euroo-
pan keskuspankille: sitä, että se voisi toimia enemmän normaalin keskuspankin tavoin.
Tämä tietysti on ongelma niille, jotka lähtökohtaisesti karsastavat Euroopan unionia, mut-
ta me vihreät näemme, että tämän yhteisen päätöksenteon lisääminen rajatulla tavalla toisi
kaikille paremman unionin, kestävämmän talouden ja paremman hyvinvoinnin.

Myös EU-parlamentissa vihreät ovat esittäneet EU:lle kunnianhimoista vihreää inves-
tointiohjelmaa, jolla voidaan tukea ja uudistaa erityisesti kriisimaiden talouksia. Suomessa
hyvin vähän tuodaan esille sitä, että euroalueen vaihtotasetta eniten heiluttava seikka on
tuontiöljyn laskun suuruus. Ohjaamalla toimia ja varoja ilmastoinvestointeihin, uusiutu-
vaan energiaan, jonka potentiaali näissä ongelmamaissa on erittäin suuri, löisimme monta
kärpästä yhdellä iskulla.

Kaiken kaikkiaan tässä keskustelussa meidän on syytä muistaa se perimmäinen asia, että
jos Eurooppa ei ole vakaa ja hyvinvoiva, on hyvin epätodennäköistä, että Suomikaan voisi
7



Pöytäkirjan asiakohta PTK 45/2016 vp
olla. EU perustettiin takaamaan rauhaa ja vahvistamaan yhteistyötä Euroopan maiden vä-
lillä, ja nämä tavoitteet ovat ajankohtaisia tavoitteita tänäkin päivänä.

17.35 Pia Viitanen sd: Arvoisa herra puhemies! On aina hyvin tärkeää, että kansalais-
aloitteet käsitellään täällä eduskunnassa asianmukaisesti. Minun mielestäni keskustan kun-
niapuheenjohtaja Paavo Väyrysen aloite koskettaa erittäin tärkeää aihetta, ja siksi on syytä
kyllä kiittää Väyrystä siitä, että hän on nostanut tämän tärkeän asian julkiseen keskuste-
luun, vaikka tästä euroerosta olemmekin aika lailla toista mieltä. Ero eurosta olisi hyppy
tuntemattomaan, jota nyt ei ole syytä tehdä. Mutta samaan aikaan meidän on muistettava,
että Euroopan rahaliitossa on sekä hyvää että korjattavaa.

Tämä julkinen mielikuvahan on ollut usein se, että silloin kun euroon liityttiin, emme oi-
kein ymmärtäneet sen seurauksia tai niitä ei pohdittu. Tosiasia kuitenkin on, että Suomessa
jäsenyyden vaikutuksia pohdittiin erittäin monipuolisesti ennen päätöksentekoa. (Susanna
Huovinen: Kyllä, juuri näin!) Eri asia on se, kuinka hyvin nämä vaatimukset sitten sisäis-
tettiin. Ongelmia on, koska Suomessa ei toimittu 90-luvulla siten kuin Emu-jäsenyyttä
pohdittaessa todettiin välttämättömäksi. Silloin tiedettiin, että euro tulee alentamaan kor-
kotasoa, helpottamaan ulkomaankauppaa, ja tiedettiin myös, että joustavuutta tarvitaan jat-
kossa enemmän, kun devalvaatioase ei ole käytössä. Työmarkkinajärjestöjen tuolloisessa
yhteisessä Emu-paperissa sekä professori Jukka Pekkarisen selvityksessä todettiin, että
liikkuvia palkanosia tarvitaan, kun jatkossa ei voi devalvoida. Näihin osiin olisivat kuulu-
neet tulospalkkiot, henkilöstörahastot sekä myös Emu-puskurit. Näiden toteutus ja hyö-
dyntäminen ovat valitettavasti jääneet vähäisiksi. Emu-puskureiden periaatehan on se — jo
Raamatustakin tuttu — että lihavina vuosina viljaa laitetaan syrjään, jotta niitä sitten lai-
hoina vuosina voidaan käyttää. Olosuhteet ymmärrettiin, toteutus on jäänyt lihavina vuo-
sina puoliväliin, tämä täytyy sanoa. Eli nyt jos koskaan esimerkiksi on tilanne, jossa Emu-
puskureiden käyttöönotto olisi perusteltua, ja tätähän me sosialidemokraatit olemme omas-
sa vaihtoehdossamme esittäneet. (Olavi Ala-Nissilä: Ei ratkaise ongelmaa!) 

Puhemies! Eurossa on sekä hyvää että korjattavaa. Hyvää ovat eittämättä alhaiset kor-
kotasot. Ne auttavat monia asuntovelkaisia perheitä. Hyvää on esimerkiksi se, että valuut-
tariski on poistunut euroalueelta. Se on auttanut monia ja pieniä keskisuuria yrityksiä. Nyt
kun Emua kehitetään, on hyvin tärkeää, että sitä kehitetään kasvua, työllisyyttä, sosiaalista
oikeudenmukaisuutta ja rahoitusvakautta kehittävään suuntaan, ja on myös hyvin tärkeää,
että esimerkiksi pankkiunionissa sijoittajavastuuta vahvistetaan ja myös veroparatiisien
torjuntaa vahvistetaan entisestään.

Puhemies! Minä haluan alleviivata, että on hyvin tärkeää Emua kehitettäessä, että jokai-
nen valtio vastaa omasta taloudestaan, omista veloistaan, no bail-out -periaatetta on nou-
datettava. Ei saa olla mitään eikä saa syntyä mitään yhteistä saavia, johon velat laitetaan
muiden maksettavaksi — sitä ei saa koskaan tulla. (Olavi Ala-Nissilä: Se vähän tahtoo olla
jo!) SDP:llä on ollut tässä selkeä ja johdonmukainen linja aivan kuten myös Euroopan krii-
simaiden tukipaketteihin liittyen: ei tukipaketteja ilman tiukkoja ehtoja. Tähän liittyen olen
kyllä vähän huolestuneena seurannut esimerkiksi tilannetta Kreikassa tänä päivänä. Olisi
hyvä tietää, suunnitellaanko tässä jo kohta uutta tukipakettia, pelastuspakettia. Ja kyllä täs-
sä täytyy nyt, puhemies, sanoa, että vähän hämmästyttää tässä esimerkiksi perussuomalais-
ten linja. Ensi töiksi, kun he tulivat hallitukseen, hyväksyttiin Kreikka kolmonen, jota tääl-
lä on jo nimitetty Soini ykköseksi. (Ari Jalonen: Ohhoh! — Välihuutoja) Ja nyt täytyy ky-
8



Pöytäkirjan asiakohta PTK 45/2016 vp
syä, keskittyvätkö perussuomalaiset tähän euroerokeskusteluun samaan aikaan kun toisaal-
la rukataan jo Soini kakkosta. (Eduskunnasta: Missä se piilokamera on?) 

Arvoisa puhemies! Emu-ongelmat tunnetaan. Niihin pitää löytää ratkaisuja sen sijaan,
että ottaisimme hypyn tuntemattomaan. On rakennettava uudestaan kansallinen tietoisuus
siitä, mitä yhteisvaluutan jäsenyys edellyttää Suomelta, miten me pysymme kilpailukykyi-
senä yhteisen valuutan oloissa. Me tarvitsemme osaamista, koulutusta, ja nyt tähän nähden
esimerkiksi hallituksen esittämät osaamisen ja koulutuksen leikkaukset ovat tuhoisia. Mei-
dän on turvattava pitkän aikavälin osaamistaso, panostettava muiden maiden tavoin näihin
asioihin. On huomattava myös, että palkat ovat vain osa tuotteiden hinnasta, myös laatu
ratkaisee ja monet muut seikat. Siksi on ollut harmi nähdä, että hallituksen usko tähän kil-
pailukykyyn on lähtenyt lähinnä siitä, että palkkatasoa olisi väkisin, väen vängällä, alen-
nettava.

Lopuksi voi kysyä, puhemies, miten euroero sujuisi, mitä seurauksia sillä olisi. En usko,
että kukaan voi väittää tarkasti tietävänsä, ja tähän kokeeseen me emme ainakaan halua
ryhtyä. On myös muistettava, että kaikkia maamme ongelmia ei voi laittaa euron syyksi.
Vai ajatteleeko joku täällä, että esimerkiksi oma markka olisi pelastanut vääriä valintoja
tehneen Nokian ja sanomalehtipaperiin panostavan metsäteollisuuden? Ei. Oma valuutta ei
suojaa huonoilta strategisilta valinnoilta, joita yritykset ovat Suomessa tehneet. Niitä ei
suojaisi myöskään pohjoismainen Pohjolan kruunu, mitä Paavo Väyrynen on aiemmin
esittänyt.

Puhemies! Kaiken kaikkiaan Euroopan unionissa on paljon hyvää, mutta siellä on myös
paljon kehitettävää. Kaikki, mikä Euroopan unionista tulee, ei toden totta ole korkeamman
sanaa. Kaikkea ei tarvitse kannattaa, kuten vaikkapa autotallien energiatodistusta, mitä
koskevan lain kaikki hallituspuolueet ovat juuri tässä salissa hyväksyneet. Eli tämmöisestä
pois, (Puhemies koputtaa) järki käteen. Kehitetään Eurooppaa (Puhemies koputtaa) oi-
keaan, hyvään suuntaan.

Ensimmäinen varapuhemies Mauri Pekkarinen: Huomaan, että ministerillä on ilmei-
sesti kiire. Kuinka kova kiire? Mieluusti annan puheenvuoron kaikkien eduskuntaryhmien
edustajille ennen kuin ministeri käyttää ensimmäisen puheenvuoron. [Ministeri Alexander
Stubb nyökkäsi.]

17.42 Markus Lohi kesk: Arvoisa herra puhemies! Käsittelyssä on kansalaisaloite, jonka
on allekirjoittanut 53 425 kansalaista. Heidän mielestään Suomen eurojäsenyydestä tulisi
järjestää kansanäänestys, jonka yhteydessä kerrottaisiin jäsenyyden tähänastisista vaiku-
tuksista ja siihen liittyvistä tulevaisuuden uhkista ja riskeistä.

Suomen valtiosääntöön neuvoa-antava kansanäänestys sisällytettiin vuonna 1987. Ahon
hallituksen aloitteesta kansalaiset pääsivät vuonna 94 äänestämään Euroopan unioniin liit-
tymisestä. Äänestyksessä oli kaksi vaihtoehtoa: äänestäjän tuli vastata joko "kyllä" tai "ei"
kysymykseen, tuleeko suomen liittyä Euroopan unioniin jäseneksi neuvotellun sopimuk-
sen mukaisesti. "Kyllä"-vaihtoehtoa kannatti 57 prosenttia äänestäjistä ja "ei"-vaihtoehtoa
43 prosenttia. Eduskunta kunnioitti kansan tahtoa ja päätti äänin 152 puolesta, 45 vastaan
hyväksyä Suomen EU-jäsenyyden. (Susanna Huovinen: Hyvä päätös!)

Päätös Suomen liittämisestä euroalueeseen tehtiin eduskunnassa keväällä 98. Jäsenyy-
destä ei järjestetty kansanäänestystä. Paavo Lipposen ensimmäinen hallitus antoi eduskun-
nalle asiasta ainoastaan valtioneuvoston tiedonannon. Mielestäni Lipposen ensimmäisen
9



Pöytäkirjan asiakohta PTK 45/2016 vp
hallituksen olisi pitänyt ennen euroalueeseen liittymistä antaa eduskunnalle esitys neuvoa-
antavan kansanäänestyksen järjestämisestä. Näin siksi, koska kyseessä oli merkittävä rat-
kaisu, josta ei oltu päätetty vielä silloin, kun kansa äänesti Euroopan unioniin liittymisestä.
Euroalueesta eroaminen olisi myös sellainen päätös, joka vaatisi neuvoa-antavan kansan-
äänestyksen, jos Suomen valtionjohto päätyisi eurosta eroamisen kannalle. 

Eurojäsenyydestä on ollut kiistatta suomalaisille ja Suomen elinkeinoelämälle sekä hyö-
tyä että haittaa. Olemme nauttineet euroaikana poikkeuksellisen alhaisista koroista ja yh-
teisen valuutta-alueen eduista. Toisaalta olemme menettäneet oman rahapolitiikan ja jou-
tuneet myös kantamaan vastuuta euroalueen kriisimaiden rahoituksesta, kuten täällä on ai-
kaisemmissa puheenvuoroissa todettu. Perustellusti voidaan myös sanoa, että euron arvo ei
ole ollut vientiteollisuuden kannalta edullinen ainakaan pääosaltaan euroalueeseen kuulu-
misen aikana. Euron tuomia hyötyjä ja haittoja voidaan arvioida, mutta niiden laskeminen
on mahdotonta. Emme tiedä varmuudella, miten taloutemme olisi kehittynyt omassa va-
luutassa. 

Euroalueessa pysyminen tai siitä eroaminen on taloutemme kannalta perustavanlaatui-
nen ratkaisu. Siksi niiden tulee perustua kokonaisarviointiin kansantaloutemme mahdolli-
suudesta menestyä valitussa valuuttaratkaisussa. Harkintaan vaikuttaa myös muutoksen
tuomien riskien arviointi sekä näkymä siitä, mihin suuntaan euroalue on kehittymässä. Sik-
si keskustelu euron hyödyistä ja haitoista on myös tulevaisuudessa tarpeen.

Arvoisa puhemies! Edustuksellinen demokratia on edelleen suomalaisen kansanvallan
perusta. Politiikkaa tehdään eduskunnan luottamusta nauttivan hallituksen johdolla. (Mar-
kus Mustajärvi: Politiikkaa tehdään ajassa!) Juha Sipilän hallitus ei ole ehdottanut Suomen
eroa euroalueesta. Tällaista ehdotusta ei ole tehty myöskään yhdestäkään oppositioryh-
mästä. Sen vuoksi katson, että kansalaisaloitteessa ehdotettuun kansanäänestykseen ei ole
perusteita.

Ensimmäinen varapuhemies Mauri Pekkarinen:  Ministeri Stubb, 2 minuuttia paikan
päältä. No, pönttöönkin voi tulla. — 3 minuuttia. (Alexander Stubb: Minä luulin, että 5!)
— No, 5 minuuttia.

17.46 Valtiovarainministeri Alexander Stubb: Arvoisa puhemies! Jokainen kansalais-
aloite, joka suureen saliin tuodaan ja paikkansa täällä löytää, on arvokas, ja mielestäni ihan
yhtä arvokasta on se, että kansalaisaloitteen esittäjä on tänään täällä paikalla kuuntelemas-
sa meidän keskusteluamme. 

Ehkä kiteyttäen voisi sanoa, että hallituksen linja ja pääviesti lähtee siitä, että eroaminen
euroalueesta tässä vaiheessa olisi erittäin haitallista Suomen taloudelle ja epävarmuus eu-
romääräisten sopimusten jatkosta ylipäätään, oman valuutan kurssista, koroista ja niin
edespäin aiheuttaisi meille sekä lyhyellä tähtäimellä että pitkällä tähtäimellä isoa vahin-
koa. Se ei myöskään ratkaisisi meidän maamme taloudellisia ja rakenteellisia ongelmia. Se
on meidän ensimmäinen johtopäätöksemme. Toinen johtopäätös on se, että kyllä se on tot-
ta, että talous- ja rahaliitossa on ongelmia, mutta niitä on jo korjattu ja niiden korjaamista
jatketaan edelleen, ja tässä vaiheessa Suomen näkökulmasta on järkevää keskittää kaikki
voimavarat ongelmien ratkaisemiseen, ei uusien ongelmien luomiseen.

Omassa puheenvuorossani on kaksi kokonaisuutta: ensimmäinen on muutama huomio
uhista ja riskeistä ja toinen sitten EMU:n tulevaisuudesta.
10



Pöytäkirjan asiakohta PTK 45/2016 vp
Varmaankin jos Suomi eroaisi eurosta, Suomen kansainvälinen asema heikentyisi. Var-
maankin me ajautuisimme tilanteeseen, jossa meillä olisi aika kestävä, loppujen lopuksi
kestämätön valuuttakurssi- ja rahajärjestelmämyllerrys. Me ajautuisimme myös siinä mie-
lessä vaikeaan tilanteeseen, että kaikki ne sopimukset, jotka me olemme euromääräisesti
tehneet, siis velat, asuntolainat ja kauppasopimukset, olisivat täysin riippuvaisia siitä, mikä
on meidän uuden valuuttamme kurssin suhde euroon, ja rahapolitiikankin suunta olisi aika
vaikea arvioida. Olisiko se kiristävämpää kuin tällä hetkellä vai löysempää kuin tällä het-
kellä? Meidän maariskimme olisi korkea, ja hyvin todennäköisesti ajautuisimme tilantee-
seen, jossa meidän korkomme lähtisivät aika äkkinäiseenkin nousuun. Me olemme tehneet
erilaisia mallisimulointeja siitä, mitä valuutan muutos voi käytännössä tarkoittaa meidän
viennillemme. Nyrkkisääntönä meillä on kansantalousosastolla se, että jos valuuttakurssi
menee 5 prosenttia ylös tai 5 prosenttia alas, niin sen vaikutukset vientiin ovat joko 2 pro-
senttia ylös tai 2 prosenttia alas, ja sen vaikutukset tässä tapauksessa bruttokansantalou-
teen ovat noin 0,3 prosenttia ylös tai alas vähän suunnasta riippuen.

Toinen huomio liittyy Emun tulevaisuuteen. Tuossa kun mentiin euron kriisiin, niin me
olimme aika klassisessa EU-tilanteessa, eli EU kehittyy aina kolmen vaiheen kautta, joista
ensin on kriisi, sen jälkeen syntyy kaaos ja loppupelissä syntyy epätäydellinen ratkaisu. Ja
sitähän se EU-toiminta ja euro aika usein onkin. Paljon on kuitenkin tehty tässäkin salissa:
hyväksytyt twopack-, sixpack-lainsäädäntöpaketit, pankkiunioni on rakennettu, siihen si-
sältyvät valvontamekanismit ja kriisinratkaisumekanismit. Samalla rakennetaan parhail-
laan rahoitusunionia, joka sisältää siis pankkiunionin ja päämarkkinaunionin. Panostetaan,
kuten monessa puheenvuorossa todettiin, sijoittajavastuuseen, panostetaan sääntöjen täs-
mentämiseen ja parantamiseen — niistä muuten keskusteltiin tuolla Amsterdamissa epävi-
rallisissa euroryhmän kokouksissa viime viikolla — ja ylipäätään mietitään, millä tavalla
voidaan tehdä rakenneuudistuksia koko eurojärjestelmään.

Itse vetäisin kuitenkin lyhyen kaavan mukaan siis kolme johtopäätöstä. Kun katsotaan
plussia ja miinuksia vuonna 2016 Suomen mahdollisesta euroerosta, niin miinuspuolella
on paljon enemmän täytettä kuin pluspuolella. Se olisi epävarmuustekijä. Toinen on se,
että on tärkeätä, että Suomi on mukana kehittämässä ja rakentamassa euroa ja euroaluetta
ja Emun tulevaisuutta. Ja kolmas viittaus ehkä suoraan tähän kansalaisaloitteeseen ja sen
perusolettamaan ylikansallisesta liittovaltiosta: Uskallan edelleen väittää ehkä osittain val-
tiovarainministerinä mutta enemmän EU-tutkijana, että Euroopan unioni, mukaan lukien
sen valuutta, tulee aina olemaan enemmän kuin kansainvälinen järjestö, mutta vähemmän
kuin liittovaltio. En näe sellaista mahdollisuutta, että EU yhtäkkiä ottaa askeleen kohti jon-
kinnäköistä liittovaltiojärjestelmää.

Ensimmäinen varapuhemies Mauri Pekkarinen: Jaha, vastauspuheenvuoroja muutama
kappale. Otetaan tässä yhteydessä. Vastauspuheenvuoro, edustaja Niikko.

17.52 Mika Niikko ps (vastauspuheenvuoro): Arvoisa puhemies! Kun edustaja Viitanen
puheenvuorossaan viittasi Soinin tekemiin sopimuksiin tässä Kreikan tukipakettiasiassa,
niin täytyy vähän oikaista tätä virheellistä tulkintaa. Täytyy muistaa, että tämä sitoumus
Kreikan tukemiseen on syntynyt jo niiden kuuluisien Urpilaisen papereiden kautta, joissa
hän teki vakuudet siitä, ne kuuluisat vakuudet, että Suomi sitoutuu tukemaan tämän
EVM:n kautta näitä jäsenvaltioita heidän kriiseissään. Tämä raha, mikä nytten Kreikalle
luvattiin, ei ole mikään lisä Suomen budjetista tai mistään muustakaan budjetista, vaan se
11



Pöytäkirjan asiakohta PTK 45/2016 vp
on sieltä EVM:n ja ERVM:n rahastoista, jotka sitoumukset on jo aikanaan sinne kaadettu.
Siellä on käytettävissä ollut yli 500 miljardia euroa, ja niistä rahoista näitä rahoja nyt jae-
taan. Siinä mielessä, edustaja Viitanen, mainintasi oli väärä, mutta toivoisin, että myös
muistetaan se, että tämä hallitus (Puhemies koputtaa) on lisännyt avoimuutta. Nyt ei enää
piiloteta kassakaappiin niitä papereita kuten ennen. 

17.53 Olavi Ala-Nissilä kesk (vastauspuheenvuoro): Arvoisa puhemies! Muistan niitä
keskusteluja, kun euroalueesta täällä keskusteltiin. Euroaluehan toteutui sitten suppeana,
kun Ruotsi ja Englanti ja niin edelleen jäivät pois. Silloin muun muassa, muistan, tehtiin
selvitys keskustan toimesta, varapuhemies Pekkarinen oli siinä vetäjänä, ja todettiin, että
Emun toteutuessa suppeana valuuttaunionina myös Suomen olisi edullista jättäytyä toistai-
seksi Emun ulkopuolelle. Inflaatio- ja korkoriskin vastapainoksi kelluva kurssi tai kakkos-
jäsenyys ja kurinalainen finanssipolitiikka tarjoaisivat Suomelle mahdollisuuden edetä sa-
manaikaisesti meille tärkeän Emun ulkopuolelle jäävien maiden kanssa. 

Arvoisa puhemies! Tämä oli tasapainoinen, hyvä esitys. Valitettavasti me hävisimme
sen silloin. Olisimme katsoneet Ruotsin kanssa tilannetta paremmin. Nyt on kysymys siitä,
mihin Emu nyt kehittyy. Menemmekö markkinakurin suuntaan vai menemmekö tiiviin
unionin suuntaan? Todellakin, kun EU:ta kehitetään, niin puhutaan syvemmästä, aidosta
tai tiiviimmästä euroalueesta. Kun näitä suunnitelmia nyt raaputtaa vähän tarkemmin, niin
helposti tullaan siihen kysymykseen, että yhteisvastuu lisääntyy (Puhemies koputtaa) ta-
valla, joka ei ole Suomen etujen mukaista. 

17.55 Susanna Huovinen sd (vastauspuheenvuoro): Arvoisa herra puhemies! Kyllä euro-
jäsenyydestä on Suomelle ollut hyötyä. Se on tuonut meidän talouteemme vakautta ja en-
nustettavuutta. Se on hyödyttänyt vientiyrityksiämme ja lukuisia meitä asuntovelallisia,
joille korkotaso on pysynyt varsin matalana. Silti pitää totta kai tunnustaa, ettei tämä mi-
kään täydellinen luomus ole. Näissä perusrakenteissa on puutteita, joihin pitää varmuudel-
la puuttua.

Mutta kyllä täytyy sanoa, puhemies, että tässä keskustelussa tuntuu hyvin oudolta se,
että viime kaudella täällä perussuomalaisten sloganina tunnettu letkut irti -politiikka on nyt
muuttunut tämän hallituksessa mukanaolon johdosta Soini kakkos ja Soini kolmos -pake-
tiksi, kuinka monta näitä nyt sitten (Pia Viitanen: Toivottavasti niitä ei ole ainakaan kol-
meatoista!) tuleekaan, ja olisi hyvä vain tunnustaa se, (Mika Niikko: EVM!) että hallituk-
sessa on pakko kantaa vastuuta näistäkin asioista, niin kuin perussuomalaiset ovat nyt jou-
tuneet huomaamaan tässä (Puhemies koputtaa) ja monessa muussakin asiassa. 

17.56 Markus Mustajärvi vas (vastauspuheenvuoro): Arvoisa puhemies! On hyvä, että
tämä kansalaisaloite on tehty, ja itsekin olen sen allekirjoittanut. Kun olen mietiskellyt täs-
sä näitä EU-asioita, niin taidanpa olla, jos siivoaa pois ensimmäisen kauden opposition
kansanedustajat, ainoa kansanedustaja tässä salissa, joka ei ole hyväksynyt yhtään ainoaa
tukipakettia. Se puhe siitä, että EVM:ssä on tehty sitoumuksia aiemmin ja vapaudutaan
hallituspuolueena siitä vastuusta sillä tapaa kiemurtelemalla, ei vain pidä paikkaansa sillä
lailla, että EVM:stä ei lähde yhtään euroa liikkeelle ilman eri päätöksiä. Se on päivänselvä
asia. Kyllähän tämä koko EU-integraatio on yhtä huijausten ketjua. Silloin kun päätettiin
jäsenyydestä, sanottiin, että tämä ei tarkoita yhteistä rahaa. Kun yhteinen raha tuli, sanot-
tiin, ettei se tarkoita yhteisiä vastuita. Nyt meillä on talouskurisopimus, on yhteinen ulko-
12



Pöytäkirjan asiakohta PTK 45/2016 vp
ja turvallisuuspolitiikka, ja nyt on Euroopan komissio tehnyt ensimmäisen kerran päätök-
sen, että se lähtee tukemaan myöskin puolustuspolitiikkaa. (Eduskunnasta: Eihän sitä olisi
ilman tätä!)

17.57 Toimi Kankaanniemi ps (vastauspuheenvuoro): Arvoisa puhemies! Kyllä kansan-
äänestyksen paikka voi olla nyt lähitulevaisuudessa, kun sitä ei ole tähän mennessä tästä
asiasta järjestetty, eli kannatan kyllä tätä aloitetta. Mutta ennen kansanäänestystä mielestä-
ni pitää tehdä kyllä tavattoman huolellinen ja riippumaton selvitys eron vaikutuksista ja
myös sitten siitä toisesta vaihtoehdosta, että jatketaan tässä liittovaltiokehityksessä, mikä
on se toinen vaihtoehto. Tämän rehellisen, avoimen vaikutusten arvioinnin jälkeen siitä pi-
tää tiedottaa hyvin perusteellisesti äänestäjille, kansalaisille, ja sen jälkeen kansanäänes-
tys. Silloin tiedetään aidosti, mikä on kansan tahto asiassa. Totean, että Ruotsi, Norja,
Tanska ja Islanti eivät ole eurossa ja Suomelle olisi hyvä viiteryhmä tässäkin asiassa siellä. 

17.58 Sari Essayah kd (vastauspuheenvuoro): Arvoisa puhemies! Jakaisin mielelläni
tuon valtiovarainministerin näkemyksen siitä, että tässä ei olla menossa kohti liittovaltiota,
mutta ikävä kyllä tuossa viiden puheenjohtajan raportissa ja ennen kaikkea sitten komis-
sion tiedonannossa, jossa kerrotaan, millä tavalla noita raportin päämääriä tullaan laitta-
maan toimeen, selkeästi todetaan, että näitä kaikkia toimia tulee tarkastella askelina kohti
kymmenen vuoden kuluttua toimivaan todelliseen talous- ja rahaliittoon etenemistä eli
etenemistä kohti keskitettyä talous-, rahoitus-, fiskaali- ja poliittista unionia. On toki aivan
selvää, että tällaiset pitkälle menevät ehdotukset, kuten yhteiset budjetit, valtiovarainmi-
nisteriöt ja valtiovarainministerit, vaativat perussopimuksen muutoksia. Siinä mielessä,
kun tullaan tähän kansalaisaloitteeseen, niin toki sitten siinä vaiheessa, jos tällaisia suuria
rakenteellisia uudistuksia ollaan Emuun tekemässä, silloin on varmaan se oikea paikka
kansanäänestykseen. En näe mahdollisena lähteä tässä tilanteessa kansanäänestystä järjes-
tämään, mutta varmasti silloin, jos olemme (Puhemies koputtaa) tekemässä suuren harp-
pauksen kohti liittovaltiota, kansanäänestys on paikallaan. 

17.59 Ilkka Kantola sd (vastauspuheenvuoro): Arvoisa puhemies! Täällä on pahoiteltu
sitä, että Suomessa ei aikoinaan järjestetty kansanäänestystä euroon liittymisestä niin kuin
Tanskassa ja Ruotsissa ja että Britannia on jäänyt myös euron ulkopuolelle. No, se, mikä
erottaa meidät näistä valtioista, on meidän turvallisuuspoliittinen asema. Me olemme pal-
jon idempänä kuin mikään näistä mainitsemistani euron ulkopuolelle jääneistä valtioista, ja
minun käsitykseni on se, että syy siihen, että Suomi liittyi ensin EU-jäseneksi ja että innol-
la ja etureunassa lähdettiin myös euroon mukaan ja sillä tavalla kuin mentiin, liittyy näihin
meidän turvallisuuspoliittisiin tavoitteisiin. Me halusimme päättäväisesti osoittaa olevam-
me osa länttä ja sen takia lähdimme mukaan yhteisvaluuttaan ja pyrimme kaikkiin ytimiin
vaikuttamaan. Tämä oli tällainen identiteetti- ja turvallisuuspolitiikkaa koskeva valinta.

Ensimmäinen varapuhemies Mauri Pekkarinen: Myönnän vielä vastauspuheenvuoron
edustaja Lohelle. Sen jälkeen kaikille ryhmille on tullut vähintään yksi puheenvuoro, suu-
rimmille kaksi tässä debatissa. Siitä syystä sen jälkeen, siis Lohen jälkeen, annan puheen-
vuoron vielä ministeri Stubbille — hänellä on kiire eteenpäin. Sitten jatketaan hänen jäl-
keensä keskustelua täällä.
13



Pöytäkirjan asiakohta PTK 45/2016 vp
18.00 Markus Lohi kesk (vastauspuheenvuoro): Arvoisa puhemies! Kun tuossa puheen-
vuorossani totesin, että keskustelu euron hyödyistä ja haitoista on myös tulevaisuudessa
tarpeen, niin tarkoitin sitä, että aidosti on seurattava, mihin tämä euroalue kehittyy. Voi to-
deta, että keskusta on sitoutunut ilman muuta hallitusohjelmaan, jossa todetaan, että Suo-
mi on talous- ja rahaliiton jäsenenä sitoutunut edistämään euroalueen vakautta. Suomen ta-
voitteena on sääntöperusteinen ja toimiva euroalue, jossa jokaisella jäsenvaltiolla itsellään
on ensisijainen vastuu omasta talouspolitiikastaan. Mutta hallitusohjelmassa lukee myös,
että Emua ei tule kehittää sellaisen talouskoordinaation syventämisen kautta, joka johtaisi
yhteisvastuun laajentamiseen, ja voisi sanoa, että tästäkin johtuen näitten viiden presiden-
tin raportti ei kyllä minua miellytä. Meidän pitää huolehtia, ei pelkästään seurata vaan huo-
lehtia, Suomena siitä, että euroaluetta ei kehitetä fiskaaliunionin suuntaan.

Ensimmäinen varapuhemies Mauri Pekkarinen: Ja nyt ministeri Stubb. Huomasin, että
hän käytti äsken vasta ensimmäisen puheenvuoron, avauspuheenvuoro ei ollut hänellä
vaan lähti edustajilta. Pyydän sitä anteeksi, että annoin liian lyhyen ajan äsken.

18.01 Valtiovarainministeri Alexander Stubb: Ei mitään ongelmaa, arvoisa puhemies!
— Tässä oltiin vähän historian syövereissä, minusta oikeastaan aika oikealla ja rehellisel-
läkin tavalla, vaikkapa edustaja Kantola ja moni muu, jotka totesivat, että sehän oli mie-
lenkiintoista silloin meidän EU-jäsenyyden kynnyksellä kansanäänestyksessä. Ne, jotka
kannattivat EU:ta, sanoivat, että eihän me tämän kautta euroon tai Emuun mennä, ja sitten
taas ne, jotka vastustivat, sanoivat, että kyllä me nyt mennään, katsokaa, mitä Maastrichtin
sopimuksessa lukee. Ja sitten kun meistä oli tullut jäseniä, niin ne, jotka kannattivat, sanoi-
vat, että no, katsokaa nyt, totta kai me mennään, kun Maastrichtin sopimuksessa näin sa-
notaan, ja sitten ne, jotka vastustivat, sanoivat, että no mutta kun te sanoitte aikaisemmin,
että näin ei pitäisi tehdä. Eli tässä oli tämäntyyppistä ajattelua.

Kyllä minä myös uskon, että euro itse asiassa oli meiltä turvallisuuspoliittinen valinta.
Sehän oli se linja, jonka silloinen pääministeri Paavo Lipponen rakensi, ja ajatuksena oli
se, että pienen jäsenmaan tuki ja turva on vahvat instituutiot ja myös yhteinen valuutta, ja
sen eteen tehtiin töitä. Kyllä minä uskallan väittää, että me olemme saaneet ainakin raha-
poliittisissa pöydissä ja myös valuuttakeskusteluissa etulyöntiaseman niihin Pohjoismai-
hin nähden, jotka eivät ole eurossa mukana. Jos me otamme pienen aikamatkan Suomen
valuutan historiaan tuolta vuodesta 1860 eteenpäin, niin aika useinhan Suomen valuutta
muodossa tai toisessa on heilahdellut joko suurvaltapolitiikan, kultakannan tai muiden va-
luuttakurssien toimesta. Ja loppupelissä nyt me istumme sellaisten pöytien ympärillä, jos-
kin riippumattoman EKP:n kautta, joissa ne samat suurvallat, jotka ovat aikaisemmin mei-
dän valuuttoja heilauttaneet, ovat tekemässä näitä päätöksiä.

Toisekseen viiden puheenjohtajan raportti: Olen siitä samaa mieltä, edustaja Essayah ja
ehkä edustaja Lohi, että sehän on visionäärinen. Aika useinhan EU:ssa tehdään niin, niin
kuin hyvin tiedätte, että puheenjohtajat, Euroopan parlamentin puheenjohtaja, komission
puheenjohtaja, ikään kuin ampuvat yli ja sitten jäsenmaat jarruttavat sitä. Ja sen voin kyllä
vakuuttaa, että viiden puheenjohtajan raportti ei tule sellaisenaan toteutumaan, saatikka
myöskään ehkä ne avaukset, joita komissio on asiaan liittyen viime aikoina tehnyt. Minä
uskon, että oikeastaan lähestymistapa pankkiunionin kehittämiseen ja pääomamarkkina-
unionin kehittämiseen tulee olemaan aika pragmaattinen. Itse asiassa tässä kehityksessä
14



Pöytäkirjan asiakohta PTK 45/2016 vp
otettiin suuria harppauksia tämän eurokriisin aikana, minusta se kannattaa myöntää. Mutta
seuraavat kehitykset, jos ne tapahtuvat, tapahtuvat sitten sopimusmuutosten kautta.

Ihan vain tällaisena viimeisenä, ehkä pienenä spekulaationa: Sitä olen vain itse mietti-
nyt, kun elämme tätä neljättä teollista vallankumousta ja siihen liittyvää digitalisaation, ro-
botisaation, tekoälyn, 3D-printtaamisen, teollisen internetin ja erityisesti blockchain-tek-
nologian aikakautta, että mikäköhän on valuutoissa se seuraava vaihe, koska nyt ensim-
mäistä kertaa maailmanhistorian aikana meillä syntyy sellaiset sähköiset järjestelmät, jot-
ka ovat turvallisia. Jään sitä vain ehkä ääneen pohtimaan, että mikäköhän on maailman va-
luuttojen tulevaisuus. Onko meillä vaikkapa 50 vuoden päästä erillisiä kansallisia valuut-
toja, vai onko meillä jonkinnäköinen järjestelmä blockchain-teknologian kautta, joka ikään
kuin yhdistää ne valuuttakorit, jotka meillä tänä päivänä on?

Yhtä kaikki, minun mielestäni tämä on erittäin hyvää ja arvokasta keskustelua, ja olen
valmis sitä jatkamaan erityisesti silloin, kun lähdemme liikkeelle keskustelussa Emun ke-
hittämisestä.

18.06 Olavi Ala-Nissilä kesk: Arvoisa herra puhemies! On tärkeää käydä tänään keskus-
telua euron eduista ja haitoista ja siitä, mihin suuntaan euroa pitäisi kehittää. Oli tärkeää
myöskin silloin käydä keskustelua, kun Suomi liittyi euroalueeseen ilman kansanäänestys-
tä. Itse asiassa silloin oli vähän epävarmaa, millainen euroalue tulee, tuleeko suppea vai
laajempi. Siitä tuli suppeampi, eli Ruotsi ei tullut mukaan, Tanska ei ole mukana, Iso-Bri-
tannia ei ole mukana. Sen jälkeen tuli myöskin Kreikka mukaan. 

Silloin keskusta teki paljon töitä tämän asian kanssa: mitä se eurojäsenyys merkitsee,
miten siinä pitäisi elää? Äsken viittasin siihen, että Mauri Pekkarisen johdolla tehtiin sel-
vitys, ja eduskunnan pöytäkirjoihin lainaan siitä pari kohtaa: "Mikäli Emu toteutuu suppea-
na valuutta-alueena siten, että Suomi on mukana mutta muut meitä lähellä olevat maat jää-
vät ulkopuolelle, muodostuu talouden häiriöihin vastaaminen, sopeutuminen meille erit-
täin vaikeaksi." Edelleen: "Suomen ongelmia tilanteessa voisivat periaatteessa helpottaa
muut talouden joustoelementit: palkat, hinnat, raaka-aineet. Varsinkin kahden ensiksi mai-
nitun osalta historia ei todista joustoherkkyyttä. Luottamuksen lisääntyessä talouspoliitti-
seen vakauteen tilanne voi muuttua." Edelleen: "Taloudellisten häiriöiden, merkittävien
suhdannevaihtelujen, vakavien ongelmien tilanteessa — johon olemme tulleet — häiriöi-
den maakohtaisuus, epäsymmetrisyys muodostaisi Suomelle merkittäviä sopeutumison-
gelmia. Erityisen suuriksi ongelmat muodostuisivat, jos Suomen ollessa mukana Emussa
muut taloutensa rakenteelta ja suhdannevaihtelulta samanlaiset maat jäisivät Emun ulko-
puolelle. Suomen talouden hallitut joustomahdollisuudet eivät ole kovin suuret. Uudet
merkittävät finanssipoliittiset leikkaukset syventäisivät kansalaisten keskinäistä ja alueel-
lista eriarvoisuutta entisestään." Ja tässähän tultiin johtopäätökseen, että jos euroalue toteu-
tuu suppeana, niin Suomen olisi tässä vaiheessa edullista jättäytyä ulkopuolelle.

No, keskusta hävisi tämän äänestyksen. Muistan, miten silloin täällä keskustelussa pää-
ministeri Lipponen ja myöskin silloinen SAK:n puheenjohtaja Ihalainen tavallaan lupasi-
vat, että kyllä sitten Suomella on välineitä sopeutua näihin ongelmiin, että me osaamme
elää sitten sen mukaan mitä eurossa eläminen globaalissa maailmantaloudessa edellyttää.
Valitettavasti tämä ei ole toteutunut.

Suomessa ja Euroopassa on tällä hetkellä erilaisia näkemyksiä siitä, miten euroaluetta
tulisi kehittää: tulisiko euroalueen siirtyä keskitettyyn ohjaukseen eli pankki- ja pääoma-
markkinoiden lisäksi yhteiseen finanssipolitiikkaan, vai riittäisikö tehokas markkinakuri,
15



Pöytäkirjan asiakohta PTK 45/2016 vp
ja miten tulee ratkoa Emun eri kehityspoluissa eurooppalaisen talouden rakenneongelmia
yleisesti ja moraalikadon ongelmaa erityisesti. Nyt kun euroalueen kehittämisestä puhu-
taan, niin termejähän riittää: puhutaan tiiviimmästä euroalueesta, syvemmästä euroaluees-
ta, todellisesta euroalueesta. Kun näitä suunnitelmia raaputtaa syvemmältä, niin usein jou-
tuu kysymään itseltään, ovatko euroalueen jäsenmaat, pois lukien Saksa, Suomi ja jotkut
muut, tällä tiiviimmällä, syvemmällä, todellisella euroalueella tai tarkoitammeko me tällä
tiiviimmällä, syvemmällä, todellisella euroalueella talous- ja rahaliiton yhteisvastuun li-
säämistä ja suurempaa solidaarisuutta, enemmän tulonsiirtoja hyviltä huonoille. Kysymys
kyllä tulee mieleen, kun lukee viiden presidentin Emu-suunnitelmia. Pitää kysyä, miksi eu-
roalueen kehittäminen ei voisi olla esimerkiksi ensisijaisesti parempaa sääntöjen noudatta-
mista ja onko olemassa nyt vaara, että voitaisiin mennä tavallaan kohti päällekkäistä ja
kahdenkertaistakin yhteisvastuuta ja moraalikadon vaaraa?

Arvoisa puhemies! Tämä moraalikadon vaara: on iso opetus finanssikriisistä, että jos
voidaan siirtää vastuuta, riskiä toiselle, niin sitä helposti tapahtuu finanssisektorilla ja
myöskin laajemmin. Itse asiassa moraalikadon vaara on ehkä tällä hetkellä lähellä Euroo-
pan keskuspankin epätavanomaisia toimia. Monet jäsenmaat ajattelevat, että kyllä se EKP
sitten hoitaa rahapolitiikalla näitä ongelmia, ja monissa Etelä-Euroopan maissa jätetään
uudistukset tekemättä. Tällä hetkellä me näemme, että kun esimerkiksi Kreikassa, myös-
kin Portugalissa, vähän Espanjassakin poliittinen tilanne muuttuu lähinnä siten, että va-
semmisto tulee valtaan, niin sitten ei jaksetakaan viedä näitä tärkeitä uudistuksia eteen-
päin. Sitten tulee todella suuria ongelmia, niin kuin on nähty Kreikassa. Niitä valitettavasti
ehkä on Portugalissakin edessä. 

Arvoisa puhemies! Minä todella kannatan tämmöisiä hyvin keskeisiä periaatteita: avoi-
muutta, omavastuuta, parempaa hallintoa, ammattimaisempaa hallintoa todellakin EU-
alueella. En kannata tällaista laajaa yhteisvastuuta, vaan markkinakuriin perustuvaa euro-
aluetta, jos ja kun sitä kehitetään. Itse asiassa Sipilän hallitusohjelma on tässä suhteessa hy-
vä. Tässä edustaja Lohi jo vähän lainasikin hallitusohjelmaa: Suomi on talous- ja rahalii-
ton jäsenenä sitoutunut edistämään euroalueen vakautta. Suomen tavoitteena on sääntöpe-
rusteinen ja toimiva euroalue, jossa jokaisella jäsenvaltiolla itsellään on ensisijaisesti vas-
tuu omasta talouspolitiikastaan. Samoin jokainen jäsenvaltio vastaa itse veloistaan. Halli-
tus pyrkii palauttamaan tämän no bail-out -säännön. Emua ei tule kehittää sellaisen talous-
koordinaation syventämisen kautta, joka johtaisi yhteisvastuun laajentamiseen. 

Aikaisemmin valtiovarainministeriön Emu-raportissa käsiteltiin samaa asiaa, ja siitä voi
poimia lauseen "Pyrkimyksestä talouspolitiikan koordinaation jatkuvaan syventämiseen
tulisi luopua. Sen sijaan tulisi tukea jäsenvaltioiden edellytyksiä ottaa vastuu talouspolitii-
kan päätöksistä." Tämä on euroalueen iso haaste, että uudistukset julkisen talouden tasa-
painottamiseksi ja kilpailukyvyn parantamiseksi tehdään jäsenmaissa pitkäjänteisesti.
Meillä on hyviä esimerkkejä: Irlanti, Baltian maat, jotka ovat hyvällä, pitkäjänteisellä oh-
jelmalla päässeet vahvan talouskasvun suuntaan. Valitettavasti kaikki maat eivät ole tässä
tilanteessa. Suomessakin pitää nyt tehdä nämä uudistukset, joita Sipilän hallituksen strate-
gisessa ohjelmassa on talouden tasapainottamiseksi ja meidän kilpailukyvyn lisäämiseksi,
ketteryyden lisäämiseksi, paremmaksi osaamiseksi Suomessa. Vain sitä kautta, pitkäjän-
teisen työn kautta, Suomen talous voi nousta. 

On tärkeätä, että me todella jatkamme euroaluetta koskevaa keskustelua, koska siellä on
isoja voimia viemässä euroaluetta sellaisen vahvan yhteisvastuun suuntaan, joka voi lisätä
16



Pöytäkirjan asiakohta PTK 45/2016 vp
merkittävästi moraalikatoa. Tämä moraalikadon tie voi olla itse euron kannalta hyvin hai-
tallinen, jopa tuhoisa tie, jos sille tielle pitkälle mennään.

18.14 Ville Tavio ps: Arvoisa puhemies! Euron piti olla menestystarina vailla vertaa. Eu-
ron ensimmäisten vuosien aikana talouden suhdanteet osoittivat korkeuksiin. Tämä johtui
Euroopan keskuspankin erittäin matalista ohjauskorkotasoista. EKP halusi auttaa Saksaa,
joka maksoi vielä tuolloin yhdistymisensä taloudellista hintaa ja myös vuosituhannen vaih-
teessa puhjennutta teknologiakuplaa. Kuviteltiin naiivisti, että yksi koko sopii kaikille ja
että euroalue kannattaisi integroida yhtenäiseksi alueeksi, jossa kaikki ovat yhtä onnellista
europerhettä. Yhteisvaluutta ja Keski-Eurooppaa hyödyttänyt korkotaso aiheuttivat euro-
alueen reunamaissa kuitenkin asuntokuplia, velkaantumista, julkista tuhlausta ja liian ka-
peaa liikkumavaraa talouspolitiikassa. Euromaita markkinoitiin riskittöminä ja rahaa lai-
nattiin innolla. 

Euro kiihdytti talouden ylämäkeä historiansa alkuvuosina, mutta kun ymmärrettiin, että
koska euromaat eivät voi itse painaa euroja, ne ovat pidemmällä aikavälillä maksukyvyt-
tömyysuhan alla, tämä hermostutti markkinat ja ajoi useat euromaat rahoitusumpikujaan.
Euro siis kiihdytti nousua alkumetreillä mutta kiihdytti myös talouden alamäkeä, kun
markkinoilla alkoi olla epävarmuutta. Euro haittaa korkean hintatason maiden, kuten Suo-
men, kilpailukykyä. Ylivelkaantuneilla mailla, kuten Kreikalla, euro ylläpitää velkavan-
keutta. Euron tukipaketit ovat pohjaton kaivo, koska pieni Kreikan kansa ei voi mitenkään
maksaa jättimäistä velkaansa. Italia ja Portugali kaatuvat Kreikan perässä ja tavallisen kan-
salaisen kärsimykset kasvavat. Tavallinen kansa maksaa. Perussuomalaiset tietävät tämän
ja ovat oikeassa. Euroon liittyessä suomalaiset saivat sammon asemasta pohjattoman kai-
von.

Helppoja reittejä ulos taloudellisesta ahdingosta ei ole. Eurosta on tullut kuuma peruna,
jota on helpompi heitellä kädestä kouraan kuin tarttua siihen. Eurokriittiset perussuomalai-
set varoittivat tulevista ongelmista. Nyt myös nobelistit ja pääekonomistit tulevat meidän
linjoillemme yksi toisensa jälkeen. Kasvava joukko asiantuntijoita näkee, että oli virhe liit-
tyä euroalueeseen. Korkeintaan on erimielisyyttä, siitä onko euroalueesta eroaminen järke-
vää juuri tällä hetkellä. 

On kansanvallan kannalta häpeällistä, että eurosta ei järjestetty kansanäänestystä. Edus-
kunnalle ei edes annettu lakiehdotusta vaan ainoastaan valtioneuvoston tiedonanto. Nyt
tämä vääryys voitaisiin korjata ja pelastaa se, mikä vielä on pelastettavissa.

18.18 Mika Niikko ps: Arvoisa herra puhemies! Aivan aluksi tässä puheenvuorossa täy-
tyy korjata edustaja Mustajärven väärä todistus täällä siitä, että Suomi olisi voinut jättäy-
tyä pois EVM:n tukipaketin maksamisesta yksinään. Suomihan yritti tämän hallituskau-
den alussa saada Saksan mukaan niin, että se olisi tullut auttamaan siihen, että Kreikka kol-
mosta, Kreikan tukipakettia ei oltaisi myönnetty EVM:n rahastosta. Me jäimme yksin täs-
sä hankkeessa, ja se olisi tarkoittanut sitä, että muistaakseni kahden kolmasosan mää-
räenemmistöllä ne olisivat saaneet tämän asian läpi Suomen niskuroinnista huolimatta. Tä-
män tähden Suomi ei lähtenyt vastustamaan yksin Kreikan pakettia, koska se ei olisi voinut
sille tehdä yhtään mitään. Tämä tieto on tullut meille suureen valiokuntaan virkavastuulla
olevilta virkamiehiltä, ja tämän pohjalta me, itseni mukaan lukien, olimme päätöstä teke-
mässä suuressa valiokunnassa, kun tämä prosessi lähti liikkeelle. Siinä mielessä läikkynyt-
tä maitoa on turha itkeä, koska tämä maito kaadettiin mukiin valtiovarainministeri Urpilai-
17



Pöytäkirjan asiakohta PTK 45/2016 vp
sen aikana, ja silloin tämä 500 miljardin EVM-tukipaketin rahasto kasattiin. Suomen vas-
tuu siitä oli muistaakseni alle 1,8 prosenttia, ja sen mukaisesti me nytten vastuulla olemme
osallistuneet tähän EVM-rahastoon. Siinä mielessä me emme ole antaneet yhtään lisää ra-
haa Kreikkaan, emme euroakaan. 

Arvoisa puhemies! Tähän kansalaisaloitteeseen. Eurojäsenyyden kansanäänestys on
hyvä aloite. Miksi, voidaan kysyä. Vaikka tämän sisällöstä voidaan olla mitä mieltä tahan-
sa, on kansalaisdemokratian etu kysyä kansan mielipidettä itsenäisyyttä koskevissa pää-
töksissä. Kuten täällä tänään on jo aikaisemmin tullut esille, Lipposen hallituksessa vuon-
na 1998 euroalueeseen liittymisestä ei tehty minkäännäköisiä äänestyksiä vaan pelkästään
tiedonanto. Silloin pidettiin kansan mielipidettä vähäarvoisena. Me voisimme lisätä ylipää-
tänsäkin kansalaisten oikeutta kertoa mielipiteensä kaikissa tärkeissä yhteiskuntaa koske-
vissa asioissa. 

Sveitsi on hyvä esimerkki siitä, että kansanvaltaisessa demokratiassa myös kansalta voi-
daan kysyä suoran demokratian keinoin tärkeitä asioita. Kun Sveitsissä aikoinaan silloinen
hallitus halusi maan EU:n jäseneksi 2000-luvun lopussa, niin kansa tyrmäsi tämän EU:hun
liittymisen äänestyksellä. Onko maa nielaissut Sveitsin? Onko Sveitsi irti Euroopasta?
Onko Sveitsi eristetty kansainvälisestä kaupasta? Me tiedämme vastauksen, että ei tämä
ole nyky-yhteiskunnassa kuitenkaan se välttämätön elementti, ei ole ainakaan Sveitsin
osalta ollut, ja siinä mielessä, vaikka olisimme mitä mieltä näistä asioista, olisin kuitenkin
toivonut, että me lisäisimme kansandemokratiaa ja kansanvaltaa äänestyksen keinoin. Suo-
mihan on maailman koulutetuinta kansaa, ja onkin syytä kysyä, johtaako kansan mielipi-
teen kuuleminen valtiota haittaaviin päätöksiin. Sveitsin mallin mukaan näin ei ole käynyt.
Sveitsissähän on tapana, kun tulee suoran demokratian kansanäänestyksiä, että siellä tulee
se ei- ja kyllä-puolen vahva tietopaketti jokaisen kansalaisen kotiin ja he saavat perehtyä
tarkkaan, hyvinkin syvällisesti asioihin ennen äänestämistä. Siinä mielessä toivoisin itse,
että jos me tässä eduskunnassa aidosti haluamme kuulla kansan mielipidettä, me myös an-
namme siihen heille mahdollisuuden. 

Tämä kansalaisaloitetapa, mikä Suomessa on, ei itsessään ole edes verrattavissa Sveit-
sin malliin. Täällä jokainen kansalaisaloite kyllä tulee tämänkin eduskunnan päätöksen
mukaisesti saliin äänestettäväksi, mutta kuten tiedämme, meillä on puolueet, hallitusohjel-
mat ja muut sidokset, jotka määrittävät meidän tapaamme äänestää. Tässä on kuitenkin se
hyvä puoli, että monesti tulee näitä niin sanottuja omantunnonvapauksia ja muita poikke-
uksia, että kansanedustajat saavat äänestää kansalaisaloitteen kohdalla kuten itse parhaak-
si kokevat. Uskonkin, että meidän puolueessa tämä on tältä erää täysin jokaisen edustajan
itsensä päätettävissä. Tosin, kuten edustaja Lohi viittasi täällä, hallitusohjelmassa puhu-
taan siitä, että euroalueessa tulee pysyä. Toki sitä ei suoraan siellä sanota, siellä kyllä pu-
hutaan siitä, että meidän täytyy parantaa euroalueen kilpailukykyä ja euron rakennetta,
mutta ei siellä suoraan oteta kantaa siihen, miten tässä tilanteessa meidän tulee suhtautua,
kun tulee tämmöinen kansalaisaloite. Tätä ei tullut ajatelleeksi varmaan kukaan, silloin kun
tämä hallitusmuodostus tapahtui.

Arvoisa puhemies! Suora demokratia sitouttaa kansan yhteiskunnan toimintaan. Mikä
voisi olla demokratian kannalta parempi vaihtoehto aikana, jolloin äänestysinto ja usein
jopa luottamus poliitikkoihin laskee? Mikä on sen parempi keino lisätä ihmisten kiinnos-
tusta yhteiseen päätöksentekoon kuin lisätä kansanvaltaa? Jos kansalaisaloite olisi se ainoa
toimiva elementti, mikä Suomessa on valittu, niin tätäkin lähetystä seurattaisiin tuhatmää-
rin Suomessa. Valitettavasti Suomessa useat kansalaiset eivät usko näiden kansalaisaloit-
18



Pöytäkirjan asiakohta PTK 45/2016 vp
teiden vaikutukseen siinä määrin, että he vaivautuisivat edes aloitteita seuraamaan. Siinä
mielessä haluankin viedä tämän aloitteen kautta asian pidemmälle. Meidän täytyisi todella
ruveta pohtimaan sitä, uskallammeko me ja haluammeko me tulevaisuudessa antaa kansal-
le oikeuden sanoa kyllä tai ei heitä koskeviin merkittäviin, varsinkin itsenäisyyttä koske-
viin, päätöksentekoihin.

18.25 Pia Viitanen sd (vastauspuheenvuoro): Arvoisa puhemies! Kyllä minun täytyy
melkein kysyä, että uskonko minä nyt korviani. Kuulenko oikein, että täällä edustaja Niik-
ko ihan vakavamielisesti ilmoittaa, että perussuomalaiset ovat toimineet oikein suorasel-
käisesti? Tosiasia on, arvoisa edustaja Niikko ja perussuomalaiset, että niinhän tässä taisi
nyt käydä, että toisin kuin ennen vaaleja sanottiin, että yhtään tukipakettia Eurooppaan ei
enää tehdä, niin heti kohta sen jälkeen viime kesänä syntyi uusi tukipaketti, se Soini ykkö-
nen. Näin siinä vaan kävi, ja perussuomalaiset sen hyväksyivät. Täällä minulla on sitaatti
puheenjohtaja Soinilta Helsingin Sanomista 17.1., jossa hän kertoo, että euromaille ei saa
myöntää uusia tukipaketteja, kaikesta muusta voidaan neuvotella. No, kuinka kävi? Kävi
toisin. Ja tosiasia on — eikö olekin, edustaja Niikko? — että nyt tässä sitten tämä Soini yk-
könen vastoin lupauksia syntyi.

Puhemies! Se, mistä minä olen huolissani, on se, (Puhemies koputtaa) että kun katsoo
Kreikan tilannetta nyt, niin kyllä siellä Soini kakkosta pian pukkaa. Haluaisin tietää perus-
suomalaisten linjan tähän.

18.26 Mika Niikko ps (vastauspuheenvuoro): Arvoisa herra puhemies! On totta, edustaja
Viitanen, että hallitus joutui myöntymään siihen, että Euroopan vakausmekanismista Krei-
kan kolmas tukipaketti rakennettiin ja sinne annettiin useampi 10 miljardia euroa. Mutta
totuudenmukaista on kuitenkin tietää se, mistä tämä johtui: tämä johtui edellisen hallituk-
sen kyvystä ja halusta tehdä tämä Euroopan vakausmekanismi ja luoda sinne suomalaisille
sellaiset vastuut, että tämä hallitus ei pääse siitä irti, vaikka olisi halunnut. (Leena Meri: Ei
niin, aivan!) Meillä ei ole keinoa päästä yksin sieltä minnekään, koska te ja teidän minis-
terinne olette meidät sinne naittaneet jo ennen tätä hallitusta. Siinä mielessä ymmärrän to-
ki, että mielikuva on kova, että perussuomalaiset käänsivät takkinsa, mutta totuus on kui-
tenkin se, että me emme yksin voineet sille mitään. Me emme olisi voineet sitä kaataa sitä
maitoa siitä lasista lattialle, vaikka olisimme halunneet. Tämän tähden on syytä puhua
asian oikeilla nimillä ja taustoilla siitä, mitkä ovat faktoja (Puhemies koputtaa) tässä pää-
töksenteossa.

18.27 Pia Viitanen sd (vastauspuheenvuoro): Arvoisa puhemies! Minä olen valitettavasti
joutunut usein täällä salissa kysymään äänestäjän, kansalaisen kuluttajansuojan perään.
Edustaja Niikko, ette te puhunut ennen vaaleja siellä Hervannan torilla tai täällä Helsingin
Myllypurossa äänestäjille, että niin, että kyllä me olemme sitä mieltä periaatteessa, että ei
saa tukipaketteja tehdä, mutta emmehän me sitten oikeasti sille mitään voi ja niinhän me
tuen annamme näille uusille tukipaketeille. Silloin olisi pitänyt rehellisesti sanoa, että täl-
lainen tilanne voi tulla, eikä sitten antaa näitä puheenjohtaja Soinin lausuntoja siitä, että
kaikesta muusta voimme neuvotella, mutta emme uusista tukipaketeista. Muistaakseni aika
näyttäviä kampanjoita myös tehtiin tällä letkut irti -teemalla, ja tämä on vaan tosiasia, joka
nyt on tunnustettava. Minusta tuntuu, arvoisa puhemies, että tänä päivänä tässä salissa ul-
19



Pöytäkirjan asiakohta PTK 45/2016 vp
koministeri Timo Soinin pahin opponentti ja kritisoija olisi silloinen oppositiojohtaja Timo
Soini.

Ensimmäinen varapuhemies Mauri Pekkarinen: Myönnän vielä viimeisen vastauspu-
heenvuoron tähän debatin osaan. 

18.28 Laura Huhtasaari ps (vastauspuheenvuoro): Arvoisa puhemies! Kyllä kansa tie-
tää, että SDP on siihen syyllinen, että olemme eurossa. Kyllä kansa tietää, että SDP on sii-
hen syyllinen, että meillä on sellainen vakausmekanismi, jonne SDP on kantanut rahaa, ja
me emme sitä rahaa saa sieltä pois. (Mika Niikko: Kassakaappiin piti piilottaa!) — Kyllä!
— Ja jos sitä pitää pääomittaa vielä uudestaan, siitä tulee uusia päätöksiä. Mutta sitä rahaa,
mikä siellä on, emme saa pois, koska SDP on sen sinne vienyt, ja onneksi kansa tietää tä-
män. (Mika Niikko: Niin, juuri näin!)

Ensimmäinen varapuhemies Mauri Pekkarinen: Siirrymme puhujalistaan. 

18.29 Teuvo Hakkarainen ps: Arvoisa puhemies! Tuohon edelliseen keskusteluun sen
verran, että edellisen hallituksen valtiovarainministeri painui ensimmäisenä Kreikkaan,
kun siellä oli kriisi. Huivinkulmat suorana painoi sinne sitä hoitamaan, ja rahaa meni, ja
vastuut kaatuivat tälle hallitukselle. Nyt me teemme niitä parannuksia, mitkä silloin olisi
pitänyt tehdä, (Mika Niikko: Juuri näin!) ja jos me olisimme olleet silloin hallituksessa, ei
varmasti olisi tullut semmoista tilannetta kuin nyt on. (Leena Meri: Ei niin!) Me valitetta-
vasti joudumme korjaamaan edellisen hallituksen temppuja. Nyt on onneksi semmoinen
hallitus, joka toimii jollakin tavalla. (Pia Viitanen: Niin, kantaa rahaa Kreikkaan!) — Ni-
menomaan, teidän syystä. Me emme sitä tekisi, mutta valitettavasti meille on tämmöiset
valjaat heitetty sieltä edellisestä hallituksesta, ja ei voi kuin valittaa. — Onneksi meillä nyt
on semmoinen hallitus, joka pystyy pikkusen edes korjaamaan. Meillä on semmoinen
maantieteellinen asema, että jo silloin olisi pitänyt huomata, että me olemme vielä pikku-
sen pahemmassa paikassa kuin tuo Kreikka: meillä on 1 300 kilometriä Venäjän-rajaa. Ja
mikä neuvottelutilanne tällä hetkellä olisi, jos olisimme irti EU:sta? Tämän Euroopan ja
mikä tuli Ukrainan ja Krimin kriisin jälkeen Suomi samalla tavalla kuin 75 neuvottelisi sii-
nä tilanteessa ja olisi todella vahvoilla. Nyt me olemme juoksupoikana tässä koko eurorii-
passa ja todellisia maksumiehiä.

Sitten mitä tulee vielä tähän euroon: Suomi tekee paljon kauppaa dollareilla. Euro on
suhteessa dollariin kallis ja epäedullinen valuutta Suomelle, varsinkin Suomelle, koska
maantieteellinen asema on tämä. Meillä on jäänmurtajakustannukset, meillä on energia-
kustannukset aivan toisenlaiset kuin Keski-Euroopassa. Se tuo meille kustannuksia. Meil-
le liikennesäännökset tulevat Euroopasta. Muun muassa rekkaliikenne ei tahdo toimia sen
minuuttiaikataulun takia. Keski-Euroopassa on lyhyet etäisyydet. Siellä sitä voidaan hoi-
taa näillä, mutta täällä pitkien etäisyyksien maassa se ei yksinkertaisesti toimi. Annan esi-
merkin, ihan käytännön esimerkin: Nyt tulee Äänekoskelle uusi tehdas. Se tarvitsee paljon
puuta. Viitasaarelta on sinne matkaa 60—90 kilometriä, riippuu alueesta. Kuljettaja pys-
tyy viemään kaksi kuormaa päivässä sinne, mutta ei enempää, koska on kuljettajan työ-
aikalaki. Siitä ei ole kellekään, ei yrittäjälle eikä sille työnantajalle... Kokopäiväistä työtä
hän ei voi tehdä, koska jos hän veisi sen kolmannen kuorman, se ylittäisi työaikalain ja var-
masti tulee lappu käteen. Mikään ei jousta tässä eurossa, taikka me olemme liian kilttejä.
20



Pöytäkirjan asiakohta PTK 45/2016 vp
Sitten vielä, mitä tulee tuohon Suomen puolustuspolitiikkaan, että nyt me liityimme sin-
ne sen takia, että meillä on turvallista ja olemme varmasti siinäkin mielessä eri asemassa
kuin Ruotsi ja Tanska ja nämä: Suomi oli ainoa maa, jota ei miehitetty Neuvostoliiton ra-
janaapureista. Kaikki muut miehitettiin. Miten sinä aikana, jona oli tämmöinen Neuvosto-
liitto, Suomi pysyi itsenäisenä? Turha se on puhua, että nyt tarvitaan siihen EU:ta. Tuo on
täysin höpöpuhetta. Elikkä kyllä me pärjäämme silläkin alueella ilman sitä euroa. Itse kan-
natan ehdottomasti tätä irtaantumista siitä riipasta, mikä sieltä on tullut.

Koroista puhutaan. Miksi Ruotsissa ne korot eivät ole niin korkeat? Miksi Tanskassa ei
ole korkeat korot? Euro ja markka rinnakkain toimivat aivan samalla tavalla kuin se euro ja
kruunu. Ja pikkusen meillä olisi täällä pelivaraa. Meillä on erittäin jäykät työmarkkinat.
Niin kuin täällä on jo tullut esille se, että silloin kun mentiin euroon, sanottiin, että kyllä
niistä sovitaan, ja mistään ei ole pystytty sopimaan. Ja nyt kun puhutaan veropakolaisista,
niin jos suomalainen rahamies — tai sanotaan: rikas — haluaa veropakolaiseksi, niin ei tar-
vitse Helsingistä mennä kuin 80 kilometriä, niin silloin pääsee jo veroparatiisiin.

Arvoisa puhemies! Aika taitaa loppua kesken. (Eduskunnasta: Hyvä puhe! — Erityises-
ti tuo ulkopoliittinen osuus!)

18.35 Petri Honkonen kesk: Arvoisa herra puhemies! Suomi liittyi tosiaan euroaluee-
seen, niin kuin tässä keskustelussa on toistettu jo useita kertoja, ilman kansanäänestystä ja
ilman laajempaa kansalaiskeskustelua silloin, kun Suomen eurojäsenyyttä valmisteltiin.
Monet silloin jo vaikuttaneet kansanedustajat, kuten esimerkiksi nykyinen varapuhemies
Pekkarinen ja tässä hetki sitten puhunut arvostamani talousvaikuttaja, edustaja Ala-Nissi-
lä, siihenkin aikaan jo toivat esille niitä mahdollisia riskejä, mitä tähän Suomen eurojäse-
nyyteen liittyy. Nyt, kuten tässäkin keskustelussa on todettu, monet näistä riskeistä ovat
sitten toteutuneet viimeistään tämän edeltävän finanssikriisin myötä, ja näiden seurauksia
edelleenkin tässä yritämme hoitaa.

On kuitenkin tähän samaan hengenvetoon todettava, että nämä yhteisvaluutan vaikutuk-
set Suomeen ovat olleet myös positiivisia. Tämä meillä vallinnut vuosituhannen alkuvai-
heen voimakas talouskasvu oli varmasti osin euroalueen jäsenyyden ansiota. On todettava,
että tämä yhdentynyt valuutta ja sisämarkkina-alue auttoivat silloin monilta osin suomalai-
sia vientiyrityksiä kasvuun ja euroalue sinänsä on ollut myös Suomen keskeisimpiä vien-
timarkkinoita. Eli tämän johdosta en yhdy kyllä niihin arvioihin, joissa on väitetty, että
Suomen jäsenyys euroalueessa olisi ollut kansantaloudelle pelkästään negatiivinen. Täy-
tyy vielä todeta, että korkotaso on pysynyt erittäin vakaana nyt euroaikana. Monesti aika
kultaa muistot ja ne ajat, jolloin pitkälti toistakymmentä prosenttia saattoi kotitalouksien-
kin asuntolainapapereissa korkoprosentti olla, ja näitä aikoja tuskin kukaan kaipaa. Euro-
alueen yhteisvaluuttajäsenyyden ansiosta meillä korkotaso on ollut hyvin vakaa.

Mutta kuitenkin, arvoisa puhemies, euron ongelmat olemme kaikki huomanneet, ja osit-
tain siitä johtuu, että tätä keskustelua käydään. Mielestäni on pelkästään hyvä asia, että
meillä nyt on tällainen keskustelu ja keskustelemme tässä nyt avoimesti niistä ongelmista
ja hyödyistä, mitä eurojäsenyys Suomelle on tuonut. 

Kuten on todettu, Suomen kansantalous ja työmarkkinatkaan eivät kyllä ole vielä aivan
täysin sopeutuneet näihin eurovaluutan olosuhteisiin. Koen vahvasti nyt näkyvillä olevan
kehityksen — tässä jo aikaisemmin viitatun Jean-Claude Junckerin suunnitelman, viiden
puheenjohtajan esityksen, jossa euroaluetta ollaan viemässä entistä enemmän pankkiuni-
onin ja entistä tiiviimmän yhteistyön suuntaan — hankalana kehityksenä monilta osin. Jo
21



Pöytäkirjan asiakohta PTK 45/2016 vp
nyt eurokriisin jälkeen alkanut pankkisääntelyn kiristyminen ja muutoinkin pankkijärjes-
telmän valvonta ovat vaikuttaneet meidän kansantalouden kehitykseen. Pidän kyllä hyvä-
nä sitä ja erittäin välttämättömänä, että ei enää toistu tällainen tilanne, joka meillä tässä
muutama vuosi sitten oli käsillä johtuen pankkien voimakkaasta riskinotosta ja tavallisten
ihmistenkin rahoilla pelaamisesta. 

Siitä syystä on hyvä, että meillä valvontaa ja sääntelyä tiivistetään ja kehitetään, mutta
sillä on ollut omia vaikutuksia myös Suomen kansantalouteen. Tätä sääntelyä tarvitaan,
mutta pitää löytää sellainen hyvä tasapaino, ettemme sitten hankaloita liikaa esimerkiksi
yritysten rahoituksen saantia. Moni suomalainen pk-yritys on viime vuosina tästä kiristy-
neestä pankkisääntelystä johtuen ollut vaikeuksissa rahoituksen saamisessa investoinneil-
le, vaikkakin suomalainen pankkijärjestelmä on tästä kriisistä selviytynyt hyvin. Meillä oli
asiat kunnossa, meillä oli oma pesä kunnossa, ja hiljattainhan on todettu, että muun muas-
sa suomalainen merkittävä pankkitoimija OP-ryhmä on yksi maailman vahvimmista pan-
keista. Siinä mielessä kyllä Suomen asiat ovat näiltä osin hyvin. Voimme nukkua yömme
rauhassa, mutta vaikutuksia Suomen kansantalouteen tällä kiristyvällä pankkisääntelyllä
on ilman muuta ollut.

Arvoisa puhemies! Kuten tässä on todettu, euroa tulee kehittää, euron ongelmat tulee
tunnustaa. Suomi aikanaan valitsi tiensä eduskunnan päätöksellä eurovaluutassa, ja sitä tie-
tä olemme nyt taivaltaneet. On sanottu, että euroalue, euro-yhteisvaluutta, toimii hyvin pit-
kälti Saksan ehdoilla. Saksahan siitä on hyvin paljon hyötynyt. Suomen pitää elää kuten
saksalaiset elävät, jos meinaamme eurovaluutassa pärjätä. Tämä on todellisuutta, mitä nyt
elämme. Suomen pitää todellakin toteuttaa ne rakenteelliset uudistukset, joilla niin kansan-
taloutemme kuin julkisen taloutemme rakenteet uudistuvat, siten, että pärjäämme näissä
olosuhteissa. Meidän pitää myöskin pyrkiä vaikuttamaan euroalueen sisällä siten, että tämä
kehitys on Suomen kannalta mahdollisimman suotuisa.

18.41 Esko Kiviranta kesk: Arvoisa puhemies! Käsiteltävänä oleva kansalaisaloite on
erinomaisen asiantuntevasti laadittu, kuka sen sitten onkin kirjoittanut. En kuitenkaan kan-
nata sitä, että Suomen eurojäsenyydestä tapahtumien tässä vaiheessa enää järjestettäisiin
kansanäänestys. Nähtäväksi jää, mitä tietä yhteisvaluutan ongelmat aikanaan ratkaistaan.

Yhteisvaluutta euroon kuuluvilla mailla ei ole valuuttakurssin muutosmahdollisuutta.
Euro toki kelluu suhteessa muihin valuuttoihin, kuten esimerkiksi Yhdysvaltain dollariin ja
jeniin. Euroalueen 19 valtion kesken sen sijaan vallitsee kiinteä valuuttakurssi. Euroalueen
valtiot ovat taloudessaan kovin eritahtisia, ja tämän vuoksi euroalue ei ole niin sanottu op-
timaalinen valuutta-alue. Monet euroalueen valtiot tarvitsisivat mahdollisuutta omaan va-
luuttaan, joka voisi markkinoiden mukaan kelluvana joko revalvoitua ja devalvoitua. Va-
luuttakurssin muutos on keskeinen hinnoittelutekijä ja taloudellisen vaihdannan moottori.
Euroalueen valtioista Saksa toimii tunnetusti tehokkaimmin ja taloudellisimmin. Yhteisva-
luutasta johtuva hintojen helppo vertailtavuus toimii Saksan hyödyksi ja muiden euroalu-
een valtioiden vahingoksi. Euroalueella Saksan ylijäämää vastaavat muiden valtioiden ali-
jäämät.

Takavuosina selviydyttiin varsin tehokkaasti hankalista tilanteista jopa 35—40 prosen-
tin devalvaatioprosenteilla muun muassa 1990-luvun alkupuolella. Miten Suomi voisi nyt
parantaa kilpailukykyään ainakin tarvittavat 10—15 prosenttia? Sisäisen devalvaation tie
on vaikea tie, mutta ainoa mahdollinen, kun omaa rahapolitiikkaa ei enää ole. Kilpailuky-
22



Pöytäkirjan asiakohta PTK 45/2016 vp
kysopimus on tärkeä, mutta sen ehkä 4—5 prosenttiyksikön vaikutus on varsin vaatima-
ton. Tarvitaan paljon muita toimenpiteitä.

Nykyinen yksikkötyökustannustemme liian korkea suhteellinen taso on perua vuosien
2008—2009 tuottavuuden nousua suuremmasta ansiotason noususta. Olisi kilpailijamai-
den aliarviointia, jos emme tekisi yksikkötyökustannusten alentamiseksi määrätietoisia ja
nopeita toimia. Runsaan 5 miljoonan ihmisen kotimarkkinat eivät nosta kansantalouttam-
me kasvuun, vaikka kuinka elvyttäisimme velaksi. Ainoa mahdollisuus on vientikysynnän
lisääminen. Markkinoita on helppoa menettää, mutta vaikeaa vallata takaisin. Tavoite on
selvä: yksikkötyökustannuksemme on saatava suhteellisesti laskemaan. Toinen keskeinen
linjaus on julkisen sektorin menojen vähentäminen. Tällä pyritään lisäämään henkilöre-
surssien käytön tuottavuutta ja estämään jo nyt korkean kokonaisveroasteen nousu yhä
korkeammaksi. Paljon toivoa voi aiheellisesti asettaa paikallisen yrityskohtaisen sopimi-
sen lisäämiselle. Toistaiseksi se on sallittua vain järjestäytyneiden työmarkkinaosapuolten
kesken työehtosopimusten rajoissa. Selvää on, että yksikkötyökustannusten alentaminen ja
julkistalouden laihduttaminen eivät sellaisenaan tuo talouskasvua. Ne ovat kilpailukykyä
parantavia, valmistelevia toimia, jotka tulevat kukoistukseensa vasta siinä vaiheessa, kun
kysyntä globaaleilla markkinoilla kasvaa niin, että Suomenkin kustannustasolla tuotetut
palvelut ja tavarat alkavat käydä kaupaksi.

Euroalueella on euron kriisin johdosta jatkunut finanssipoliittisen elvytyksen lisäksi
vuosien ajan ennennäkemätön korkoelvytys, kun korkotaso on ollut ainakin noin 3—4 pro-
senttiyksikköä alle normaalitason. Tämän lisäksi Euroopan keskuspankki on harjoittanut ja
harjoittaa edelleen setelirahoituksen luonteista runsastettua rahantarjontaa. EKP:n rahapo-
litiikassa on jo vuosia jatkunut niin sanottujen epätavanomaisten rahapoliittisten toimien
kasvutrendi.

Arvoisa puhemies! Ratkaisua euro-ongelmiin ei ole näköpiirissä. Ei ole myöskään näet
todennäköistä, että eurosta luovuttaisiin yhteisellä päätöksellä sen aiheuttamien suurten
hyvinvointitappioiden vuoksi. Näin ollen vastedeskin kitkutellaan eteenpäin nykypohjal-
ta. Edessä näyttää olevan pitkä matalan kasvun kausi.

18.46 Sari Essayah kd: Arvoisa herra puhemies! Täytyy onnitella kansalaisaloitteen alul-
lepanijaa Paavo Väyrystä, joka läsnäolollaan kunnioittaa tätä keskustelua, siitä, että tämä
ajoitus tälle kansalaisaloitteelle ja sen saapumiselle tänne saliin on aivan erinomainen. Nyt
jos koskaan on aika puhua euron, Emun tulevaisuudesta, mutta myöskin koko EU:n tule-
vaisuudesta, kun olemme tässä Britannian kansanäänestyksen äärellä.

Arvoisa puhemies! Kun täällä useassa puheenvuorossa on viitattu nimenomaan euron ja
Emun tulevaisuuteen, siitä suuntaviivoja ovat luoneet viiden puheenjohtajan raportissa
olevat keskeiset euro- ja Emu-vaikuttajat. Tässä raportissa esitetään varsin selkeä suunni-
telma Emun kehittämiseksi liittovaltiokehityksen kärkenä, ja on vedetty tietenkin aivan oi-
kea johtopäätös, että koko EU — varsinkaan erityisesti tässä tilanteessa Iso-Britannia — ei
tämäntyyppisen hankkeen takana voi olla. Niinpä tässä raportissa ihan selkeästi halutaan
panostaa Emuun ikään kuin tämmöisenä liittovaltiokehityksen kärkihankkeena ja sille ha-
lutaan sitten kymmenen vuoden sisällä oma budjetti, oma valtiovarainministeri, verotusoi-
keus ja verotuksen yhtenäistäminen, oma ulkoinen edustus, pysyvät yhteisvastuumekanis-
mit vaikeuksiin ajautuvien maitten auttamiseksi ja tiukka kontrolli jäsenmaiden talouden-
pitoon. Valtaa siirrettäisiin jäsenmailta EU:n yhteisille toimielimille, ja tämä tietysti kyllä
23



Pöytäkirjan asiakohta PTK 45/2016 vp
vaatisi sitten perussopimusten muutosta, joten ensi vaiheessa, seuraavan parin vuoden ai-
kana, on vielä edettävä maksimaalisesti nykyisiä perussopimuksia venyttämällä.

Vaikka täällä valtiovarainministeri Stubb totesi aikaisemmin, että nämä ovat niitä sellai-
sia herrojen huaveita, niin kuin savolainen sanoisi, visioita, eli sellaisia ajatuksia, joita hy-
vin usein tuolla Euroopan parlamentissa kuulee heitettävän myöskin EU:n muissa toimi-
elimissä, niin minun mielestäni nämä on otettava siinä mielessä vakavasti, että kuitenkin
aivan selkeä ajatus on siitä, millä tavalla parin vuoden sisällä näitä visioita lähdetään to-
teuttamaan. Komission viimelokakuinen tiedonanto on sitten ikään kuin se, mikä lähtee
pikkuhiljaa näitä ajatuksia viemään eteenpäin.

Tässä tiedonannossa näistä lyhyen aikavälin toimenpiteistä todetaan juuri niin kuin tuos-
sa aiemmassa debattipuheenvuorossa sanoin, että kaikkia näitä toimia tulee tarkastella as-
kelina kohti kymmenen vuoden kuluttua toimivaa "todellista" talous- ja rahaliittoa, etene-
mistä kohti keskitettyä talous-, rahoitus-, fiskaali- ja poliittista unionia. Tähän tähtäävä eh-
dotus on myöskin lisätä euromaiden valtiontalouksien kontrollia tiukentamalla näitten ny-
kyisten perussäädösten tulkintaa ja venyttämällä niitä aivan maksimaalisesti.

Näistä esityksistä kenties merkittävin, jota tälläkin hetkellä eduskunnassakin joudumme
pohtimaan, on se, miten tämä yhteinen talletussuojajärjestelmä ollaan rakentamassa. Näen
itse tässä kyllä valtavan suuria riskejä, koska Suomessa toimivat, asiansa hyvin hoitavat
pankit maksaisivat silloin muiden jäsenmaiden pankkien konkursseja ja myöskin tähän tar-
vittavat rahat jouduttaisiin keräämään suomalaisilta asiakkailta.

Esitys, joka täällä eduskunnassa myöskin on ollut käsittelyssä ja johon ainoana suuressa
valiokunnassa jätin eriävän mielipiteen, liittyy siihen, että kriisinhallintarahastoon halut-
tiin jo tässä vaiheessa lähteä tekemään näitä valtiontakauksia, mikäli jostakin syystä tarvit-
taisiin lisärahoitusta ennen kuin tämä kriisinhallintarahasto on lopullisesti siirretty yhteis-
vastuuseen. Vastustin sitä, koska silloin, kun kriisinhallintarahastoa lähdettiin alun perin
laittamaan pystyyn, todettiin, että tarkoitus nimenomaan on, että jäsenvaltiot eivät missään
vaiheessa joudu missään olosuhteissa ottamaan vastuullensa näitä mahdollisia pankkien
konkursseja. Ja kun tiedämme, että Euroopassa — erityisesti Keski-Euroopassa, Saksassa,
mutta myöskin Etelä-Euroopan maissa — on tällä hetkellä valtavasti ylimääräistä pankki-
en kapasiteettia ja pankkisektori on myöskin varsin tehotonta, niin edessä on laajamittai-
nen eurooppalainen pankkiresoluutio, jossa liiat pankit siivotaan markkinoilta pois. Itseäni
huolettaa, kuinka suuria vastuita näitten kahden mekanismin kautta todennäköisesti joudu-
taan ottamaan tällaisessa eurooppalaisen pankkisektorin tervehdyttämisessä. Tällaisen
vastaavanlaisenhan me koimme Suomessa sisäisesti 90-luvun alussa, mutta aivan vastaa-
van tyyppinen, voisi sanoa, savotta on edessä meillä eurooppalaisittain Keski-Euroopan
ylimääräisen pankkisektorin siivoamisessa.

Arvoisa puhemies! Euroopan unionin kehittäminen liittovaltioksi ei ole eurokriisin rat-
kaisu, vaan päinvastoin mielestäni syventää näitä ongelmia. Yhteisvastuun lisääminen hei-
kentää jäsenmaitten omaa vastuuta omasta taloudestaan. Sen sijaan pitäisikin keskittyä ta-
varoiden ja palveluiden sisämarkkinoiden parantamiseen yhteisin säännöin, joiden avulla
myöskin sitten markkinatalous voi toimia kuluttajien eduksi. Silloin kun markkinat toimi-
vat terveellä tavalla, niin jäsenmaan heikko taloudenhoito johtaa sen korkojen nousuun ja
investoinnit suuntautuvat sitten niihin jäsenmaihin, joissa tuotanto on tehokasta ja asiat
hoidetaan parhaalla tavalla. Yksi suurimmista ongelmistahan tässä euron lyhyen historian
aikana on ollut nimenomaan se, että Emu-järjestelmä on taannut samanlaisen korkotason
Saksalle ja Kreikalle, ja todellakin jopa markkinat vähän aikaa elivät tällaisessa illuusios-
24



Pöytäkirjan asiakohta PTK 45/2016 vp
sa, että näitten maitten korkotaso olisi sama. Talouden yhteisvastuun lisäämisen sijaan tu-
lee siis vahvistaa ja avata pikemminkin näitä yhteismarkkinoita, joissa yritykset voivat toi-
mia tasapuolisilla säännöillä. Näitä näkymiä avaa myöskin valtiovarainministeriön työryh-
män arvio Euroopan talous- ja rahaliiton kehittämistarpeista, ja siinä asetetaan vaihtoeh-
doksi komission mukaisesti keskitetyn ohjauksen Emu ja toisaalta markkinakuri-Emu —
täällä edustaja Ala-Nissilä jo viittasikin näihin vaihtoehtoihin.

Keskitetyn ohjauksen Emussa unionissa suositaan kasvavaa yhteisvastuuta, ja se väistä-
mättä johtaa erilaisiin tulonsiirtoihin jäsenmaitten kesken ja myöskin erilaisten tulonsiirto-
mekanismien kehittelemiseen. Kun istuin Euroopan parlamentin työllisyysvaliokunnassa,
niin siellä jo esiteltiin sitä, kuinka voitaisiin mahdollisesti kehittää tällainen eurooppalai-
nen yhteinen työttömyysvakuutusjärjestelmä, jolla sitten ylijäämämaista siirrettäisiin ra-
hoitusta alijäämämaihin. Tämä olisi juuri tämmöinen niin sanottu automaattinen vakautta-
ja. No, meidän on hyvin helppo ymmärtää, minnepäin se raha siirtyisi: pohjoisesta etelään.

Markkinakuri-Emussa puolestaan sitten nämä jäsenvaltiot ovat vastuussa omasta talous-
politiikastaan ja sen seurauksista. Markkinoitten toimiessa jäsenmaitten heikko talouden-
hoito johtaa valtionvelan korkojen nousuun ja taas toisaalta hyvä taloudenpito korkojen
laskuun. Markkinakuri-Emu pakottaisi jäsenmaat pitämään huolta yritystoiminnan edelly-
tyksistä ja turvallisuudesta, toimivasta infrastruktuurista, koulutetusta työvoimasta ja sen
innovatiivisuudesta, ja silloin nämä investoinnit suuntautuisivat tosiaankin niihin jäsen-
maihin, joissa tuotanto on parhaiten järjestetty.

Sen tähden näen tärkeänä, että kun keskustelemme tästä euron tulevaisuudesta, niin sitä
ei voi tavallaan käydä erillään siitä, mikä ylipäätänsä on koko EU:n tulevaisuus ja koko sen
järjestelmän tulevaisuus, ja siinä mielessä näitä keskusteluja tulisi käydä rinnan.

Kun mainitsee sanan "liittovaltio", niin poliitikkona saa hyvin helposti maineen siitä,
että yrittää pelotella kansalaisia. Mutta monet liittovaltiomyönteisetkin tutkimuslaitokset
ovat todenneet, että EU:n nykysuunta, jossa kriisitoimien varjolla hivuttamalla ajetaan liit-
tovaltiota ja vallan keskittämistä komissiolle, johtaa siihen, että EU:n legitimiteetti kansa-
laisten silmissä häviää. On todellakin vakavaa, jos ihmisille tulee sellainen olo, että loppu-
jen lopuksi on aivan sama, ketkä kansallisissa hallituksissa istuvat, jos kuitenkin olemme
pakotettuja toteuttamaan komission näköistä ja vetoista talouspolitiikkaa, joka heijastuu
sitten, totta kai, sinne finanssipolitiikan puolelle mutta myöskin hyvinvointipolitiikan va-
lintoihin. Siinä mielessä, kun keskustelemme Emusta, kun keskustelemme eurosta, keskus-
telemme todellakin demokratiasta, keskustelemme ihan oleellisesti siitä, minkälaisen hy-
väksynnän kansalaiset antavat EU:lle ja sille järjestelmälle, jota olemme tätä kautta vie-
mässä eteenpäin.

Mielestäni nykytilasta (Puhemies koputtaa) on mahdollista päästä eteenpäin liittovaltio-
kehityksen ja yhteisvastuullistamisen sijasta jäsenmaitten omilla ponnistuksilla, ja siinä
mielessä toivon, että tämän kansalaisaloitteen johdosta pääsemme täällä eduskunnassa
edelleen keskustelemaan EU:n ja Emun tulevaisuudesta. Lämmin kiitos vielä kerran tästä
kansalaisaloitteesta.

18.57 Mats Löfström r: Arvoisa herra puhemies! Suomi on pieni maa Euroopan koillis-
nurkassa. Tätä on maantieteellisesti mahdotonta muuttaa. Ei edes Saksa tai Iso-Britannia
80 tai 60 miljoonalla asukkaallaan ole riittävän suuri saadakseen äänensä kuuluviin yksi-
nään tai yksinään vaikuttamaan maailmassa. Suomella on vielä vähemmän vaikutusvaltaa
ilman kansainvälisiä järjestöjä. Siksi olen aina ollut sitä mieltä, että Suomen tulee olla mu-
25



Pöytäkirjan asiakohta PTK 45/2016 vp
kana kaikissa demokraattisissa kansainvälisissä järjestöissä. EU:ssa ja eurossa mukana
oleminen mahdollistaa meidän painimisemme isommassa sarjassa. Punch above our
weight, kuten brittiläiset sanovat. Suomi on ainoa Pohjoismaa, jossa on euro, ja Suomen
Pankin johtaja Erkki Liikanen istuu Euroopan keskuspankin neuvostossa. Tilanteessa, jos-
sa keskuspankeista on tullut äärimmäisen tärkeitä taloudellisen järjestelmän vakaudelle,
vain yksi pohjoismaalainen on mukana siellä, missä päätökset tehdään, koska Suomi on
mukana euroalueessa. Samoin valtiovarainministeri Stubb on ainoa pohjoismaalainen eu-
roryhmässä.

Ruotsilla on kruununsa, mutta ovatko he itsenäisiä? Eivät. He tekevät täsmälleen samo-
ja asioita kuin EKP, mutta heillä ei ole siellä edustusta. Ruotsissa on korkea taloudellinen
kasvu, mutta korot ovat negatiiviset. Ajatelkaa, jos voisimme syyttää euroa kaikista talou-
dellisista haasteistamme. Miten helppoa se olisikaan. Jättäisimme vain euron ja kaikki oli-
si ratkaistu. Mutta vaikeisiin haasteisiin ei ole mitään niin helppoja ratkaisuja. 

Värderade herr talman! Finlands ekonomiska utmaningar beror som ni vet på olika aspek-
ter: en snabbt åldrande befolkning, en hög arbetslöshet, en mismatch på arbetsmarknaden,
tappad konkurrenskraft jämfört med våra närmaste konkurrenter, att världen mest efterfrå-
gar konsumtionsvaror och service i stället för industrivaror, och en snabb skuldsättning.
Men inget av detta är eurons fel. Euron gör dock att vi har haft större ekonomisk stabilitet
och pålitlighet. Euron har inneburit att det politiska svängrummet blivit mindre, men där-
för måste politiken anpassa sig till det. Tänk om vi kunde skylla alla våra ekonomiska ut-
maningar på euron, så enkelt det skulle vara — bara lämna euron och allt löser sig. Men
som vi vet finns det inga enkla svar på svåra frågor. — Tack.

19.01 Laura Huhtasaari ps: Arvoisa puhemies! Kiitos oikein paljon tästä erittäin hyväs-
tä aloitteesta europarlamentaarikko Väyryselle. Tämä aloite on senkin takia hyvä, koska on
nyt hyvä muistaa, että tästä ei ole Suomi koskaan äänestänyt. Ruotsi äänesti eikä tullut mu-
kaan, ja se on ollut Ruotsille erittäin hyvä. Voisimme myös kysyä: mitä hyötyä olisi Ruot-
sille liittyä euroon, mitä hyötyä olisi Islannille liittyä euroon, mitä hyötyä olisi Norjalle tai
Tanskalle liittyä euroon? Emme keksi syitä. Ja kun syyt loppuvat myös sen tukemiselle,
miksi Suomen kannattaa olla eurossa, niin ryhdytään puhumaan turvallisuudesta. Voisin
kysyä taas: millä tavalla muiden Pohjoismaiden turvallisuus lisääntyisi, jos ne maat liittyi-
sivät euroon? Ei lisääntyisi. Tämä argumentti on kestämätön. Minä kansanedustajana en
halua vastustaa sitä ajatusta, että kysytään kansalta. Nyt on aika, että Suomen kansa saa
kertoa, mitä mieltä tästä asiasta ollaan. Tulokset ovat nähtävissä. Meidän kilpailukyky on
kärsinyt, ja euro ei ole aiheuttanut kuin lähinnä kurjuutta. Kreikalle ei olisi ikinä myönnet-
ty tällaisia velkoja, jos he eivät olisi olleet eurossa mukana. Tulokset ovat nähtävissä.

Myös professori Vesa Kanniainen sanoo, että ero eurosta kannattaisi, vaikka se maksai-
si 20 miljardia euroa. Euroeron hyötyinä Kanniainen mainitsi esimerkiksi sen, että oman
valuutan devalvoituessa kilpailukykyiselle tasolle Suomen ei tarvitsisi tavoitella hallituk-
sen nykyisin yrittämää kilpailukykyloikkaa eikä sisäistä devalvaatiota. Sisäinen devalvaa-
tio on aina paljon kivuliaampi kuin ulkoinen devalvaatio. Suomi ei olisi mukana uusissa
eurositoumuksissa, ja tutkimukset puoltavat joustavia valuuttakursseja. Kanniainen listaa
tässä monta eurohyötyä.

On mielenkiintoista, kun keskustelemme siitä, että euro on menestystarina. Muistan,
kun vuonna 2010 tämmöinen poliittinen herääminen tapahtui. En itse päässyt äänestämään
26



Pöytäkirjan asiakohta PTK 45/2016 vp
EU:sta, mutta eurostahan ei silloin äänestettykään. Minä kiersin silloin telttoja ja keskus-
telin eri poliittisten puolueiden kanssa, 2010. Siellä jokainen puolue, lähes jokainen puo-
lue, sanoi, että euro on menestystarina ja se on fantastista. Se oli ikään kuin sellainen fixe
idée. Sitä ei saanut arvostella, ei lehdistössä eivätkä poliitikot. Mutta yksi puolue löytyi,
perussuomalaiset. Timo Soini uskalsi tuoda nämä rahaliiton ongelmat esille, ja jos olisim-
me silloin jo lähteneet eroamaan tästä eurosta, niin olisimme säästäneet paljon rahaa, kos-
ka olemme nyt menneet antamaan rahoituslupauksia ja sitoutuneet näihin euroalueen va-
kausmekanismeihin.

Minusta kysymys ei ole enää siitä, eroammeko eurosta, vaan kysymys on siitä, koska me
eroamme. En näe mitään mahdollisuutta, että menemme yhä syvempään integraatioon.
Euro on tehnyt euromaiden veloista yhteisiä. Minusta olisi myös reilua, että muut puolueet
kertoisivat, minkälaisen hinnan he ovat valmiit maksamaan tässä eurossa pysymisestä.
Tämä euro, yhteisvaluutta, oli virhe, ja se tulisi korjata.

Vielä haluaisin kysyä, mitkä ne ovat ne valtavat hyödyt. Kovasti pelotellaan koroilla,
kovasti pelotellaan sillä, mitä siitä seuraisi, mutta sillekään ei ole hyviä argumentteja, jos
Islantikin 300 000 asukkaan voimin pärjää hyvin omalla valuutalla. Oma rahapolitiikka on
itsenäisyyttä. Kyllä myös Suomen täytyy saada tehdä omaa rahapolitiikkaa. Jos olemme
joskus tehneet huonoa rahapolitiikkaa, niin kuin olemme tehneet — 1990-luvulla jopa re-
valvoitiin, se oli väärää rahapolitiikkaa — niin sen me voimme itse korjata. Me emme eu-
rossa pysty vaikuttamaan millään lailla, olemme niin pieni maa.

Joten minä nyt kannatan sitä, että tästä järjestetään kansanäänestys ja me rupeamme te-
kemään järkeviä toimia, että saamme myös Suomen kilpailukyvyn nousuun.

19.06 Joona Räsänen sd: Arvoisa puhemies! Minusta kysymys tässä kansalaisaloitteessa
on pääsääntöisesti siitä, haluammeko kehittää nykyjärjestelmää vai haluammeko hypätä
kohti tuntematonta. Niin ainakin itse sisäistän sen kysymyksen, kun puhumme mahdolli-
sesti siitä, tuleeko Suomen lähteä eurosta. Kysymys on vahvasti taloudellinen kysymys.
Kysymys on vahvasti myös poliittinen kysymys. Näitä samoja kysymyksiä pyöriteltiin pit-
kään silloin 90-luvulla, kun Suomi teki päätöstä siinä, että lähti mukaan euroalueeseen.

Itse asiassa tässä keskustelussa tänään on monesti syyllistetty niitä päättäjiä, jotka tä-
män päätöksen silloin tekivät, ja on todettu, että silloin ei näitä ongelmia ennalta nähty. Itse
asiassahan, kun näitä asiakirjoja tutkii, niin kyllähän silloin ne mahdolliset euron ongelmat
tiedostettiin. Ne tiedostettiin liittymishetkellä, ja silloin todettiin, että meidän pitää myös
oppia elämään yhteisessä valuutassa. Elikkä kysymys kuuluu pikemminkin niin, olemme-
ko me toimineet tässä yhteisessä valuutassa siten, miten aikaisemmin sovimme ja miten
pohjasimme päätöksentekoa silloin, kun liityimme euroalueeseen.

Silloin myös työmarkkinajärjestöt tekivät päätöksiä siitä, mitä pitäisi tehdä mahdollises-
sa tilanteessa, jossa suhdannevaihtelua tapahtuu ja me emme pysty ulkoisesti rahan arvoa
muuttamaan. Silloinhan luotiin nämä niin kutsutut Emu-puskurit, mistä täällä tänäänkin on
puhuttu, jolloin siis parempina aikoina rahaa kerättiin enemmän, jotta sitten huonoina ai-
koina sitä olisi mahdollisuus käyttää. Hyvät ystävät, nyt on sellaiset huonot ajat, ja senpä
takia myös sosialidemokraattinen puolue omassa vaihtoehdossaan esitti, että nyt otettai-
siin näitä Emu-puskureita käyttöön ja sitä kautta myös madallettaisiin työvoimakustannuk-
sia ja toisaalta myös lisättäisiin työntekijöille käteen jäävää rahaa, jolloin myös kotimark-
kinoiden kysyntä varmasti kasvaisi ja tästä myös ennen kaikkea vientiyritykset hyötyisi-
27



Pöytäkirjan asiakohta PTK 45/2016 vp
vät. Se olisi sitä tapaa, miten nyt eurossa pitäisi toimia, käyttää niitä välineitä, jotka me
olemme luoneet.

Eurosta on ollut, niin kuin täällä on hyvin todistettu, sekä hyötyä että haittaa, mutta ehkä
itse enemmänkin katson sitä siltä kannalta, ovatko Suomen ongelmat nyt ainoastaan ja vain
euron syytä. Menisikö Nokialla edelleen paremmin, jos meillä olisi markka käytössä? Oli-
siko Nokian tuotteen kilpailukyky sen parempi maailmanmarkkinoilla, mikäli meillä olisi
oma valuutta käytössä? Tuskin. Olisiko painopaperin kysyntä parempaa maailmalla, jos
meillä olisi oma valuutta käytössä? Tuskin. Elikkä se, mikä valuutta meillä on käytössä, ei
selitä sitä ongelmaa, mikä meillä liittyy esimerkiksi teollisuuden rakennemuutokseen ja
siitä seuranneisiin ongelmiin.

Myöskään tämä devalvaatio, mitä täällä monesti ovat ihmiset myös kannattaneet, että
jos meillä olisi oma valuutta, niin me voisimme tämän devalvaation tehdä, ei sekään ole
mikään taikakeino. Se, teemmekö me sen ulkoisesti vai sisäisesti, on kuluttajalle lompa-
kossa aivan sama asia: joko niin, että palkkaa tulee vähemmän käteen, tai niin, että sillä
palkalla saa kaupasta pikkuisen vähemmän. Joka tapauksessa tähän devalvaatioonkin liit-
tyy ongelmia, ja se ei ole niinkään yksiselitteinen ratkaisu tänä päivänä kohentaa meidän
taloudellista kilpailukykyämme, kun se meidän kilpailukykymme suurempi ongelma liit-
tyy itse asiassa enemmän meidän yritystemme tuotteisiin, siihen osaamiseen, mitä viemme
maailmanmarkkinoille, ja niihin kysyntään liittyviin ongelmiin, mitä me näemme nyt maa-
ilmantaloudessa.

Sitten tähän mahdolliseen eroon eurosta liittyy myös monia käytännön ongelmia, esi-
merkiksi se, että meillä on monia euromääräisiä sopimuksia, niin Suomen valtiolla, yksi-
tyisillä yrityksillä kuin yksittäisillä kansalaisilla. Jos me ottaisimme oman valuutan käyt-
töön, niin tulisi ratkaistavaksi se, miten sitten suhtaudutaan näihin sopimuksiin, mitkä on
luotu euromääräisinä. Tämä olisi juristien kannalta kyllä taivas, meidän muiden kannalta
helvetti, koska tähän liittyy vahva intressiristiriita. Täällä on esitetty, että sittenhän se on
vain sopimuskysymys ja se sovitaan niin kuin on ennenkin tehty, mutta vaikea sanoa, että
jokaisella sopijaosapuolella olisi täsmälleen samanlainen intressi ratkaista tämä asia joten-
kin meidän eduksemme. Hieman epäilen.

Ehkä ennen kaikkea näistä edellä mainituista syistä itse lähden siitä, että euro ei ole to-
dellakaan mikään täydellinen, sitä pitää kehittää. Meidän pitää kehittää Emua, ja rahaliitto
on saatava parempaan toimintaan. Senpä takia ensimmäinen kysymys on aina se, että siitä,
mistä on sovittu, pidetään kiinni. Se liittyy yhteisvastuuseen. Meidän tulee noudattaa no
bail out -periaatetta. Emme voi hyväksyä sitä, että menemme koko ajan vain siihen suun-
taan, että laitamme velat yhteisille hartioille ja niin edelleen. Myös kun katsomme Euroo-
pan keskuspankin tekemää rahapolitiikkaa, niin talous ja työllisyys tulisi ottaa enemmän
keskuspankinkin harjoittaman politiikan ytimeen. Se keskeinen kysymys liittyy siihen, että
meidän tulee oppia myös elämään yhteisessä valuutassa.

19.12 Pirkko Mattila ps: Arvoisa herra puhemies! Näköjään on niin, että euro ja luon-
nonolot eivät jousta. Olemme pakkopaidassa. Täällä on nyt puhuttu siitä, onko niitä riskejä
arvioitu, kun Suomi on liittynyt Emuun, ja olen samaa mieltä edustaja Räsäsen kanssa, että
on. Tutkimustiedon mukaan ja tätä historiaa tutkiessa huomataan, että riskejä on arvioitu
siitä, jos Suomella ei olisi jatkossa itsenäistä raha- ja valuuttapolitiikkaa. Jos meille tulee
kilpailukykyä heikentävä häiriö, niin emme todellakaan voi reagoida devalvaatiolla. Sitä
politiikkaa ei ehkä ole tehty silloin varautumismielessä, ja nyt kun ne riskit ovat realisoi-
28



Pöytäkirjan asiakohta PTK 45/2016 vp
tuneet, ollaan niin kuin pikkusen housut kintuissa, mutta Emu-puskurit eivät käytännössä
ole olleet riittäviä. Ruotsi naapurissamme esimerkiksi voi tehdä kilpailuhenkistä devalvaa-
tiota. Aivan kuten edustaja Huhtasaari tässä kyseli, mikä mielenkiinto sitten olisi näillä-
kään mailla, jotka ovat Pohjoismaita mutta euroalueen ulkopuolella, liittyä tällä hetkellä
eurovaluuttaan.

No, kun sitten euroalueen elvyttävä rahapolitiikka on ollut tuottamattomiin seiniin si-
joittamista, niin pankkien taseet ovat sitä kautta muotoutuneet höttöisiksi ja talouden teh-
täväksi on osaltaan tullut tukea pankkeja, jotka ovat käytännössä olleet elinkelvottomia.
Tässä vaiheessa on syytä muistaa, miten Islanti selvisi omasta talouskriisistään. Se teki
päättäväisiä toimenpiteitä muun muassa antaen näitten elinkelvottomien pankkien kaatua,
säilytti oman valuuttansa ja on sitten jättänyt jäsenanomuksen EU:hun jäähylle. Ja näitä
pankkeja, solkkusankkoja, Euroopassa taitaa riittää jatkossakin. Tätä kautta EU ei ole hou-
kutteleva maalle, joka vastuullisesti haluaa hoitaa taloutensa. Meillähän olisi aivan ihan-
teellinen Euroopan unioni, jos kaikki maat olisivat niin kuin Suomi.

Sitten haluan kysyä myös unionin arvojen perään, koska me puhumme aina arvoyhtei-
söstä. Haluan tietysti kuulua nimenomaan arvoyhteisöön eurooppalaisena, ja nimenomaan
luottamus on arvo. Mitä siis tekee yhteisö, joka näyttää viittaavan kintaalla luottamuksel-
le? Rakentaako se vai murentaako se itse itseltään sitten tätä arvovaltaansa? Vastauksena
mielestäni ei voi olla liittovaltio. Siis ei enempää tätä arvoyhteisöä, jos tulos on tämä. Eu-
ron kriisi on varsinainen jäätynyt kriisi, ja siitä on keskusteltava perusteellisesti. Siispä kii-
tos kansalaisaloitteen tekijälle.

Onkohan kukaan taloustieteilijä, talousviisas tällä hetkellä pystyvä sanomaan, miten eu-
roalueen lopulta käy? Tämänkin takia komissaari Kataisen rinnastus nationalisteista terro-
risteihin on mauton. Keskustelua tarvitaan. EU on ollut nimenomaan rauhanprojekti, ja tä-
täkään kautta en ymmärrä komissaarin kommenttia.

Euro on unionin valuutta ja samassa sopassa, ja haluan siis sanoa muutaman sanan tästä
EU:n sääntelystä. Olen sitä mieltä, että EU on pienissä asioissa hyvä tai ahkera, mutta suu-
ria asioita se ei pysty ratkaisemaan, ei ainakaan kovinkaan nopeasti. Esimerkiksi viimei-
simmät uutiset metsäpolitiikasta ovat aivan tolkuttomia. Tosiasia on totta kai se, että mo-
net ongelmat meillä Suomessa, joista me syytämme Euroopan unionia, ovat kotikutoisia,
mutta mikä ero siinä silloin on? Jos näyttää, että mitään ei voida tehdä, ja ollaan kuitenkin
tässä samassa liitossa, niin se murentaa uskoa Euroopan unioniin ja samalla euroon, koska
nämä ovat arvovalintoja ja kysymyksiä, vaikka tietysti tänään itkeä kollotamme jo kauan
kauan sitten kaatuneen maidon perään. Mutta huoli on ihan todellinen. EU:n alueella on
valtava työttömyys.

No, sitten seuraava kysymys. Leviääkö esimerkiksi tiettyjen maiden Pohjoismaita julki-
sempi korruptio-ongelma Euroopan alueella? Eli mikä on Euroopan hyvän hallinnon tila?
Työmoraali esimerkiksi on myös osa talouden kilpailukykyä. Ja sitten samalla me muren-
namme omaa talouttamme rahoittaessamme maita, joissa hallinto ei ole samalla tasolla
kuin Pohjoismaissa. Ymmärtääkseni lisärahoituksen tarve on edelleen olemassa, se on suu-
ri Euroopan alueella. Pankkien stressitestien puutteellisuus oli vakava vika silloin, kun
Kreikka liitettiin euroon. Nyt jos pankit ovat ongelmissa, eivät voi rahoittaa investointeja,
euroalueen talous hiipuu edelleen, ja sitä kautta työllisyys ei pääse kasvuun. Yhteinen va-
luutta ei sovi erilaisten maiden talouspolitiikkojen ja tuotannon tekijöiden kanssa, eli kyllä
tässä on melkoinen röhlömi meneillään. (Juho Eerola: Mikä se on? — Pirkko Mattila: Vas-
toinkäyminen!)
29



Pöytäkirjan asiakohta PTK 45/2016 vp
19.18 Markus Mustajärvi vas: Arvoisa puhemies! Kansalaisaloitteen alullepanija Paavo
Väyrynen totesi Ylelle tammikuussa: "Kansanäänestys vie vuosia. Meillä ei ole aikaa tuh-
lattavaksi, kun talous on niin huonossa kunnossa kuin se on, ja euroalue on kehittymässä
nopeaa vauhtia velkaunioniksi ja liittovaltioksi." Ja hänen mukaansa päätarkoitus on, niin
kuin tietenkin onkin, se, että Suomi irrottautuisi euroalueesta. Ajankohtaiseksi tämän pää-
pointin tekee se, että koko Euroopan unionin päätöksentekojärjestelmää ollaan muuttamas-
sa olennaisesti, ja se kaventaa edelleen Suomen taloudellista ja valtiollista itsenäisyyttä.
Valitettavasti tämä prosessi on jo hyvin pitkälle edennyt, ja hintana siitä on yli 20 miljoo-
naa työtöntä Euroopassa. Ei tullut Euroopan unionista työväen paratiisia, niin kuin aikoi-
naan liittymisen yhteydessä ay-johtajat vakuuttivat. 

Sitten muutama sana niistä asioista, mitä täällä keskustelun aikana on nostettu esille, en-
sinnäkin tämä, että Euroopan unioni lisää turvaa ja on nimenomaan turvallisuuspoliittinen
ratkaisu. Minusta täällä sanoi edustaja Hakkarainen aivan oikein sen, että meillä on 1 300
kilometriä yhteistä rajaa, ja Suomi on ainoa sotaan osallistunut Neuvostoliiton naapuri-
maa, jota ei miehitetty. Jos ajatellaan Euroopan unionissa ja muuten sitä, minkälaiset maat,
ja millaisten maiden poliitikot tai sotilashenkilöt neuvovat meitä, siellä on tanskalaisia,
norjalaisia ja virolaisia. Viime sodissa Viron yli mentiin idästä ja lännestä, Norjan miehit-
täminen kesti muutaman viikon ja Tanskan miehittäminen peräti vuorokauden, niin että
kauhean paljon ei tämmöisiä neuvojia kannattaisi kuunnella. Lissabonin sopimuksessa on
avunantolauseke, mutta kannattaa muistaa, että sinne on erityisesti Itävallan mutta myös-
kin Suomen tahdosta saatu poikkeus, että ainutlaatuinen kansallinen asema voidaan ottaa
huomioon. 

Pakolaiskriisin ratkaisu osoitti kyllä, mikä merkitys kahdenkeskisellä yhteistyöllä ja
neuvotteluprosessilla Suomen ja Venäjän välillä oli. Jos me neuvottelisimme pakolaiskrii-
sistä vielä EU:n kautta, niin ongelma olisi räjähtänyt silmille jo aikoja sitten, ja jos puhu-
taan EU:n yhteisestä politiikasta, niin minä olen myöskin siitä aika lailla varma, että siinä
vaiheessa, kun EU:n pakotteita ennemmin tai myöhemmin aletaan purkaa, niin saksalaiset
ja ranskalaiset ovat Venäjällä tehneet bisnestä jo kauan aikaa ja toivottavat suomalaiset sit-
ten jälkijunassa tervetulleiksi. 

Arvoisa puhemies! Vielä Kreikan tilanteesta, kun sitä on yritetty sysätä Syrizan päälle.
Tosiasiahan on, että Kreikassa hallitsivat sosialistit, paikalliset sosialidemokraatit ja pai-
kalliset kokoomuslaiset vuosikymmeniä. Sotilasjuntan jälkeen vuorotellen Padandreoun ja
Karamanlisin suvut laittoivat sen maan aivan kaoottiseen tilanteeseen. Vuosikymmeniä
kestävä korruptio johti sitten siihen surulliseen kehitykseen, mihin se johti. Kreikka otet-
tiin mukaan, vaikka nämä hatusta tempaistut Emu-kriteerit eivät täyttyneet. Silloin aukesi-
vat kreikkalaisille velkataivaan portit ja myöhemmin myöskin Suomelle velkahelvetin por-
tit. 

Ja tässä EU:n integraatiossa on kyllä aivan sama tapa toimia kuin Nato-integraatiossa.
Kun otetaan uusi askel, niin aina seuraava askel kielletään. Jos ollaan johdonmukaisia, niin
mihinkään välitilaan Euroopan unioni ei voi jäädä, se joko hajoaa tai sitten siitä tulee liit-
tovaltio, ja kun ajatellaan sitä, kuinka kaoottinen tilanne Euroopan unionissa on, niin kyllä
tämä EU:n tunnuslause "moninaisuudessaan yhtenäinen" on aikamoinen paradoksi.

Arvoisa puhemies! Kyllä on useampikin sellainen poliitikko ja on puolueitten sisällä
fraktioita, jotka ovat hyvissä ajoin jo 1990-luvun alussa sanoneet, mihin tämä kehitys tulee
johtamaan, esimerkiksi Esko Seppänen, Paavo Väyrynen, Timo Soini silloin — pitää sa-
30



Pöytäkirjan asiakohta PTK 45/2016 vp
noa, että silloin — ja myöskin edustaja Pekkarisen selvitystyössä oli sellaisia faktoja, jotka
valitettavasti toteutuivat. 

Vielä jos kiteyttää sen, mistä on kyse, niin kannattaa muistaa, mitä Jean Monnet on ai-
koinaan sanonut. Suora lainaus hänen teksteistään: "Euroopan kansoja pitäisi ohjata koh-
den supervaltiota niin, että niiden kansat eivät ymmärrä, mistä on kysymys. Tämä voidaan
saavuttaa toinen toistaan seuraavilla askeleilla, joista jokainen on puettu taloudellisen pää-
määrän muotoon, mutta jotka väistämättömästi ja peruuttamattomasti johtavat liittovalti-
oon." Tämä kehityssuunta on täysin selvä ja kiistaton, ja enemmän minä arvostan niitä po-
liitikkoja, jotka rehellisesti sanovat, että heidän tavoitteenaan on liittovaltio, kertovat oman
poliittisen linjansa ja toimintatapansa, mutta niitä minä en ymmärrä enkä arvosta ollen-
kaan, jotka tietävät hiljaisesti tämän, mihin tämä tulee johtamaan, mutta sitten kiistävät
nämä kaikki tosiasiat. 

19.23 Ulla Parviainen kesk: Arvoisa puhemies! Tämä kansalaisaloite tähtää kansanää-
nestyksen järjestämiseen. Tuskin perustuslakia uudistettaessa tiedostettiin, miten nopeasti
maailma muuttuu, kun ajattelemme kansalaisaloitteen allekirjoitusten hankkimista, sen
vaikeutta tai sen helppoutta. Media toiminnallaan mitä voimakkaimmin vaikuttaa kansa-
laisaloitteen kiinnostavuuteen. Näyttääpä mediajulkisuus itse asiassa olevan ratkaisevaa
allekirjoitusten karttumisessa. Olenkin pohdiskellut, onko vaadittu 50 000 allekirjoituksen
määrä aloitteeseen juuri kansanäänestyksestä aivan liian alhainen nykyisen tekniikan ja so-
metuksen aikana. Lähidemokratian tueksi tehtyyn kunnanjäsenten aloitteeseen neuvoa an-
tavan kansanäänestyksen järjestämisestä tarvitaan vähintään 4 prosenttia kunnan 15 vuotta
täyttäneistä asukkaista. Tulisiko tämä sama suhde olla myös valtiollisissa kansalaisaloit-
teissa, ainakin neuvoa antavan kansanäänestyksen järjestämiseen tähtäävässä aloitteessa,
nyt vaaditun noin 1,2 prosenttia äänioikeutetuista sijaan kolmin- tai nelinkertainen määrä
allekirjoituksia?

Arvoisa puhemies! Uudelle edustajalle on ollut erittäin mielenkiintoista seurata hyviä
puheenvuoroja eurosta. Rahaliittoon liittyviin ongelmiin tulee kyllä määrätietoisesti löy-
tää ja pyrkiä löytämään ratkaisua. Neuvoa antavalla kansanäänestyksellä ne eivät valitet-
tavasti kyllä ratkea.

19.25 Satu Hassi vihr: Arvoisa puhemies! Muutama täydennys siihen, mitä sanoin aikai-
semmassa puheenvuorossani.

Kerroin siitä, että kun Suomi teki päätöstä ja eduskunta teki päätöstä rahaliittoon liitty-
misestä, myös näitä riskejä tuotiin esille. Kuitenkin keskustelun yleissävy euroon liityt-
täessä oli pohdinta siitä, miten meidän käy, jos meillä on lama ja suurissa EU-maissa ei ole
lama. Silloin olimme juuri kokeneet 90-luvun alun erittäin pahan laman. En muista, että
kukaan olisi siinä keskustelussa tuonut esille sellaista mahdollisuutta, että jotkut toiset
maat ovat pulassa ja me mietimme, olemmeko valmiita auttamaan. Silloisessa keskustelus-
sa enemmänkin etukäteen valitettiin sitä, että jos me olemme joskus pulassa, niin tuskin
meitä autetaan.

Edustaja Huhtasaaren kanssa olen yhdestä asiasta samaa mieltä: Kyllä, kun rahaliittoa
tietyllä tapaa kaunomaalailtiin ennen tätä päätöstä tehtäessä, kyllä se oli joillekin fixe idée,
minä myöskin sain sen vaikutelman. Siitä huolimatta myöskin kriittistä keskustelua käy-
tiin. Sen voi tarkistaa lukemalla niiden eduskuntakeskustelujen pöytäkirjat. Aivan eri asia
on kuitenkin se, että me emme pysty palaamaan rahaliittoa edeltävään tilanteeseen sillä,
31



Pöytäkirjan asiakohta PTK 45/2016 vp
että päätämme erota eurosta. Kun on hypännyt liikkuvaan veneeseen, joka on ulapalla, niin
ei laiturille pääse sillä tavalla, että hyppää siitä veneenlaidan yli.

Sanoin äskeisessä puheenvuorossani, etten pysty kuvittelemaan sitä, että euroero voisi
tapahtua ilman vielä suurempaa taloudellista mullistusta kuin olemme viime vuosina jo ko-
keneet, ja olen oikeasti tätä mieltä. Muistakaamme nyt se, että globaalin finanssikriisin lau-
kaisi pienehkön pankin, Lehman Brothersin konkurssi Yhdysvalloissa. Sen vaikutukset
tuntuivat koko maailmassa, ja sen jälkimainingeista vieläkin kärsimme. Kreikan bkt on
suuruusluokkaa puolitoista prosenttia EU:n bkt:sta. Kreikan kriisi on heijastunut koko Eu-
rooppaan, myös meihin.

Yksi pointti, joka ei mahtunut ensimmäiseen puheenvuorooni, on se, että olen sitä miel-
tä, että ne EU:n vahvistamistoimet, joita tarvitaan, jotta rahaliitto toimisi jatkossa kunnol-
la, sisältävät myöskin sen, että tarvitaan uusia keinoja koota EU:n omaan budjettiin varoja.
Pidän hyvin epäviisaana Suomen hallituksen, ja itse asiassa suunnilleen kaikkien Suomen
tähänastisten hallitusten ja useimpien muidenkin EU-maiden hallitusten, nihkeyttä sitä
kohtaan, että luotaisiin uusia tapoja koota rahoja suoraan EU:n budjettiin. Tällaisiahan on
ollut esillä, esimerkiksi finanssitransaktiovero ja lentoliikenteen polttoainevero. Mielestä-
ni näitä pitäisi vakavasti harkita.

Täällä on käytetty kaunomaalailevia puheenvuoroja siitä, miten hienoa olisi, jos emme
olisi EU:n jäseniä. Vaikka EU:n päätöksenteossa on monia ongelmia, aivan niin kuin Suo-
messakin on monia ongelmia — en ole läheskään kaikista Suomen päätöksistä samaa miel-
tä, en myöskään läheskään kaikista EU:n päätöksistä — en silti eroaisi Suomesta enkä eh-
dottaisi oman kotikaupunkini tai kotimaakuntani eroamista Suomesta. Palautan mieleen
vielä tämän perusasian eli rauhan ja vakauden turvaamisen. Kyllä olen aika vakuuttunut
siitä, että esimerkiksi siinä vaiheessa, kun Venäjä liitti Krimin itseensä ja aloitti sodan Itä-
Ukrainassa, meillä suomalaisilla olisi ollut todella paljon epävarmempi olo, jos emme olisi
EU:n jäseniä.

Arvoisa puhemies, viimeisenä pointtinani: Tässä aikaisemmin kyselytunnilla keskuste-
limme veronkierrosta. Hallitus on tänään julkaissut sen työryhmän, jonka pääministeri lu-
pasi, parlamentaarisen työryhmän. Olen hyvin pahoillani ja pettynyt siihen, että sen toi-
meksianto on rajattu vain laittomuuksien torjuntaan, harmaan talouden ja talousrikollisuu-
den torjuntaan. Ymmärsin pääministerin lupaavan, että se kattaa myös niin sanotun aggres-
siivisen veronkierron eli että tehtävänä on myös tukkia sekä Suomen omin toimin että
EU:n kautta ne porsaanreiät, joiden kautta tapahtuu tämä niin sanottu aggressiivinen ve-
rosuunnittelu.

19.31 Sami Savio ps: Arvoisa puhemies! Suomessa on järjestetty kansanäänestyksiä hy-
vin harvoin. Tilanne on maassamme hyvin erilainen kuin Sveitsissä, jossa asukkaat voivat
ilmaista kantansa suoran demokratian keinoin varsin monissa asioissa. Suomi liitettiin eu-
roalueeseen Lipposen hallituksen aikana ilman uutta kansanäänestystä, vaikka 90-luvun
EU-kansanäänestyksen tiimoilla ei keskusteltu yhteisestä rahasta riittävän laajasti. Valitet-
tavasti eurosta ei tullut toivottua ja mainostettua menestystarinaa. Kun Suomi otti euron
käyttöön, ei nykyisen kaltaisia tai ainakaan nykyisen laajuisia ongelmia ennakoitu. Se
luonnollisesti tiedettiin, että Suomen itsemääräämisoikeus kaventuisi merkittävästi mar-
kasta luopumisen myötä.

Edustaja Sarkkinen totesi tänään aloituspuheenvuorossaan, että talouskurikriteerit ovat
olleet euroalueen ongelmien aiheuttajia, mutta itse asiassa ongelmia on pikemminkin ai-
32



Pöytäkirjan asiakohta PTK 45/2016 vp
heuttanut sovittujen sääntöjen noudattamatta jättäminen. Muun muassa Kreikka otettiin
alun perin mukaan euroalueeseen vääristeltyjen tilastojen perusteella ja väärinkäytöksiä
katsottiin eurohuumassa läpi sormien. Sääntöjen rikkominen on valitettavasti jatkunut sii-
tä lähtien. 

Vaikka monet Suomen talouden sisäiset ongelmat johtuvat paljolti taloutemme kulura-
kenteesta ja rakenteelliset uudistukset ovatkin välttämättömiä, on myös tässä keskustelus-
sa tuotu esiin matala korkotaso eräänä merkittävänä euroalueen hyötynä. Kuitenkin esi-
merkiksi myös euroalueeseen kuulumattomassa Ruotsissa korkotaso on matala, joten pe-
rustelu euron mukanaan tuomasta korkohyödystä ontuu tältä osin. En myöskään katso eu-
ron olevan ratkaisu Suomen turvallisuuspoliittisiin kysymyksiin, kuten muun muassa
edustaja Kantola aiemmin tänään esitti asian olevan. Turvallisuuteemme liittyvät kysy-
mykset on ratkaistava aivan muilla keinoilla.

Valitettavasti viime vuosina EU:ta on viety kiihtyvään tahtiin kohti liittovaltiota, joilta-
kin osin ehkä pakon edessä mutta monelta osin ideologisista syistä. Britannian mahdollista
EU-eroa kesällä käsittelevä kansanäänestys osoittanee EU:n kehityksen laajat suuntavii-
vat. Vaikka Britannia ei kuulu euroalueeseen, on EU- ja euroalueen toimintaa kohtaan esi-
tetty voimakasta kritiikkiä halki Euroopan. Kritiikki koskee raha- ja talouspolitiikan lisäk-
si oikeutetusti muun muassa maahanmuuttokriisin hoitoa. Yleisesti onkin nähty, etteivät
EU:n laajuiset ongelmanratkaisumekanismit toimi aina kovin hyvin koko Euroopan alueel-
la.

Arvoisa puhemies! Aiheeseen liittyvää keskustelua on syytä käydä meillä Suomessa-
kin, ja tämä kansalaisaloite on toiminut ansiokkaana keskustelun herättäjänä ainakin täällä
eduskunnassa. Sivumennen sanoen tämä keskustelu on kaiken lisäksi ollut yllättävän hy-
vähenkistä, vaikka selvästi meillä mielipide-eroja onkin. On myös muistettava, että kansa-
laisaloitteessa on esitetty järjestettäväksi kansanäänestys. Siinä ei ainakaan suoraan vaadi-
ta Suomen eroa eurosta saati EU:sta.

Arvoisa puhemies! Meidän päättäjien on syytä kuunnella aidosti ja tarkalla korvalla
kansan mielipidettä, vaikka tietenkin myös puolueetonta tietoa euroeron seurauksista tar-
vitaan vielä lisää. Tähän asiaan viitataan myös kansalaisaloitteessa. Koulutettuna kansa-
kuntana ja seurauksista hyvin informoituina suomalaiset osaavat kyllä muodostaa tästäkin
asiasta järkevän näkemyksen, jota päättäjien tulee kunnioittaa.

Arvoisa puhemies! Kansalaisaloitteessa esitetty kansanäänestys toisi koko kansan näke-
myksen eduskunnan tietoon, ja tällä perusteella kannatan kansanäänestyksen järjestämistä.

19.35 Sanna Marin sd: Arvoisa puhemies! Euroeroon liittyisi merkittäviä taloudellisia ja
muita riskejä, ja mikäli olen ymmärtänyt oikein, ei yksikään eduskuntapuolue, ei myös-
kään perussuomalaiset, ole esittänyt euroeroa. Tästä näkökulmasta katsottuna kansanää-
nestyksen järjestäminen olisi ongelmallista, enkä sitä tässä tilanteessa kannata. On kuiten-
kin selvää, että Eurooppaa ravisuttanut talouskriisi on tuonut esiin euroalueen haavoittu-
vuuden ja raha- ja talousliiton rakenteisiin liittyviä isoja ongelmia, ja yhtä selvää on se, että
euroalueen rakenteita on kehitettävä. Raha- ja talousliitto Emua on kehitettävä siten, että
sen painopisteenä on talouskasvun, työllisyyden, sosiaalisen oikeudenmukaisuuden ja ra-
hoitusvakauden vahvistaminen Euroopassa.

Sosialidemokraattien mielestä Suomen on oltava aktiivinen raha- ja talousliiton kehittä-
mistyössä. Olennaista tässä työssä on rakenteellisiin heikkouksiin puuttuminen, pankki-
sektorin sääntelyn parantaminen sekä finanssipolitiikan koordinaation johdonmukaisuus.
33



Pöytäkirjan asiakohta PTK 45/2016 vp
Arvoisa puhemies! Aivan kuten edustaja Viitanen puheenvuorossaan totesi, Suomen ta-
louden nykyisiä ongelmia ei voi kuitenkaan kaataa yksin eurojäsenyyden tai euroalueen
syyksi. Samaan aikaan kun keskustelemme euroalueen valuvikojen korjaamisesta, on kes-
kusteltava myös Suomen harjoittaman talouspolitiikan järkevyydestä. Onko esimerkiksi
hallituksen harjoittama leikkausvetoinen talouspolitiikka erityisesti koulutuksessa ja tutki-
muksessa järkevää, kun samaan aikaan pitäisi uudistaa maamme elinkeinorakennetta, vah-
vistaa osaamista ja parantaa kilpailukykyämme? Vastaus on, että ei ole. Entä onko järke-
vää leikata esimerkiksi harmaan talouden torjunnasta, kun harmaa talous, veronkierto ja ta-
lousrikollisuus ovat merkittäviä ongelmia Suomessa ja Euroopassa ja aiheuttavat suuria
menetyksiä julkisille talouksille?  Vastaus  tähänkin on, että ei ole. Päinvastoin, yhteisiä
aggressiivisen verosuunnittelun, veronkierron ja veroparatiisien vastaisia toimia on kiireh-
dittävä ja vahvistettava niin kotimaassa kuin Euroopassa.

Arvoisa puhemies! Tarvitsemme siis uudistuksia talouspolitiikkaan ja (Puhemies koput-
taa) rakenteisiin niin euroalueella kuin Suomessa, ja tätä työtä sosialidemokraatit haluavat
aktiivisesti tehdä.

19.37 Ritva Elomaa ps: Arvoisa puhemies! Muistan, kun 1995 käynnistettiin kansanää-
nestys EU:hun liittymisestä. Se oli demokratiaa, koska kansa äänesti. Kyllä-äänet voittivat
niukasti. Se on jäänyt mieleen, että sitä myönteistä päätöstä blokattiin ja lobattiin kovin sil-
lä, että ruokakassin hinta halpenisi, myös oltaisiin kansainvälisiä ja ei jäätäisi kehityksestä
jälkeen. No, ruokakassin hinta ei kovin paljoa ole halventunut. Jos ajatellaan meidän tuot-
tajiemme, maanviljelijöiden, tilannetta tällä hetkellä, niin se on miltei katastrofaalinen. Eli
silloin tässä EU-huumassa neuvoteltiin jotakin huonosti myös tuottajien kannalta, koska ti-
lanne on tällä hetkellä tämä.

Käsillä oleva kansalaisaloite ehdottaa kansanäänestyksen järjestämistä Suomen jäse-
nyydestä euroalueessa. Aloite on kerännyt noin 53 000 nimeä, ja siihen on jo kannatuksen
vuoksi suhtauduttava täydellä vakavuudella. Kuten kansalaisaloitteesta käy ilmi, Suomi
liitettiin euroalueeseen vuonna 1998 eduskunnan päätöksellä. Tällöin ei järjestetty kansan-
äänestystä eikä eduskunnalle annettu edes lakiehdotusta vaan valtioneuvoston tiedonanto.
Euroalueen ongelmien myötä monet tahot ja henkilöt ovat ilmaisseet tyytymättömyytensä
tapaan, miten Suomi euroon aikoinaan liittyi. Ja tämän kysymyksen voisi esittää silloiselle
hallitukselle ja sen jälkeisille hallituksille: miksi ei silloin järjestetty kansanäänestystä?

Maastrichtin sopimuksessa Suomi ja Ruotsi ilmoittivat päättävänsä euroalueeseen kuu-
lumisesta erikseen. Kuitenkin vain Ruotsissa järjestettiin kansanäänestys, minkä tuloksena
Ruotsi jättäytyi talous- ja rahaliiton ulkopuolelle. Suomen ja Ruotsin kansantaloutta ver-
tailtaessa on usein tultu siihen johtopäätökseen, että euroon liittyminen oli virhe. Myös liit-
tovaltiokehitys, mikä euroalueella vallitsee, on kieltämättä huolestuttavaa tällä hetkellä.
Kansallista päätöksentekovaltaa ollaan hivuttamassa askel askeleelta EU:n alaisuuteen, ja
se huolestuttaa todella. Eurosta on oltu osittain tyytyväisiä kuitenkin 2000-luvulla täällä
Suomessa. Suomen talousvaikeuksien alettua euron kritiikki on kasvanut ja vaatimukset
euroalueesta irtaantumiseen voimistuneet. Maamme taloutta vaivaa kuitenkin moni muu-
kin ongelma kuin euro. Rakenteellisten ongelmien ratkaisu, työttömyyden vähentäminen
ja talouden ehostaminen rakenteellisilla uudistuksilla on tällä hetkellä hallituksen priori-
teetti, ei spekulointi eurosta eroamisella ainoastaan. Kuten ministeri Soinikin on todennut,
muutamassa vuodessa on tapahtunut maailmanlaajuisesti niin paljon, että siihen samaan
34



Pöytäkirjan asiakohta PTK 45/2016 vp
maailmaan, siihen samaan tilanteeseen, jossa ennen olimme, emme enää voi palata — ei
ole mahdollisuutta, kaikki on muuttunut.

Ydinasia kansalaisaloitteessa on siis se, että 53 000 kansalaista haluaisi kansanäänestyk-
sen euroalueessa olosta. Tämä kansanäänestys olisi neuvoa-antava. Elikkä vielä kysymys
kuuluu: miksi kansanäänestystä ei järjestetty silloin, kun sen aika oli? — Mutta mitä van-
hoja muistella, koska nyt eletään tätä päivää ja tässä. Tämä kansalaisaloite yleensä kansan-
äänestyksestä on sellainen, mitä perussuomalaiset kannattavat, koska kansan äänen pitää
kuulua ja kansanäänestyksiä ei, kuten edustaja Savio tässä mainitsi, kovin usein pidetä,
vaikka olisi tarvis.

Kuitenkin kiitän kansalaisaloitteen alullepanijaa, Paavo Väyrystä, tästä aloitteesta. Se
on tärkeää, että tätä keskustelua käydään myös kansanäänestyksen merkityksestä. Ja ter-
veisiä sinne lehterille parlamentaarikko Väyryselle: olen jo toista kautta istumassa samas-
sa työhuoneessa, mikä teillä on ollut kansanedustajana ollessa. — Kiitos.

19.43 Teuvo Hakkarainen ps: Arvoisa rouva puhemies! Täällä on puhuttu Euroopan yh-
teisestä puolustuksesta, ja se todella on näyttänyt kyntensä, miten on käynyt Euroopan
suurkaupungeissa — terrori-iskuja, jatkuvaa mellakointia, niitä on kohta täällä Suomessa-
kin täysin Euroopan ansiosta. Tämä on kohta, ja osaksi jo on, niin kuin Troijan hevosen
kautta miehitetty maa, samalla tavalla kuin Itä-Eurooppa, nyt vain muslimien toimesta. Se
siitä puolustuksesta.

Me perussuomalaiset olemme ainoa puolue, joka on johdonmukaisesti alusta lähtien ol-
lut EU- ja eurokriittinen. Euroon liittyminen oli Suomelle virhe, joka on käynyt kalliiksi.
Uskon, että valtaosa kansasta on tätä mieltä, ja heillä on oikeus tulla kuulluksi kansanää-
nestyksen muodossa. Monet sellaiset suomalaiset, jotka alun alkaen uskoivat euron ja
EU:n ihanuutta hehkuttanutta propagandaa, ovat huomanneet, että se olikin kupla ja puhal-
lus. Suomelle ja suomalaisille eurosta on ollut lähinnä haittaa. Haitta on jäänyt huomaa-
matta, kun taloudessa meni hyvin. Mutta nyt, kun ajat ovat olleet heikot jo monta vuotta,
euron haitat ovat tulleet näkyviin sekä meillä että muualla. Euron niin sanotusta menestys-
tarinastahan saamme lukea viikosta ja vuodesta toiseen. Espanjan budjettialijäämä kasvoi
viime vuonna 5,1 prosenttiin eli selvästi Euroopan unionin valtiovarainministerien asetta-
man 4,3 prosentin rajan yli. Euromaista 3 prosentin alijäämän ylittävät Espanjan lisäksi
Ranska, Portugali, Slovenia, Kreikka ja Kypros. Alijäämätavoitteen rikkomisen vuoksi
Euroopan komissio voi esittää Espanjalle sakkoa, joka olisi 0,2 prosenttia maan bkt:sta.

Viikko sitten Saksan valtiovarainministeri Wolfgang Schäuble epäili, saako Kreikka ta-
loutensa raiteilleen tukiohjelman avulla. Taloussanomien mukaan hän sanoi, ettei ole var-
ma siitä, toimiiko Kreikan kolmas tukiohjelma. Hänen mukaansa Kreikan on vaikea elvyt-
tää talouttaan, kun se ei voi euroalueen jäsenenä devalvoida valuuttaa. Kreikan euroeron
todennäköisyys on noin 60 prosenttia, arvioi tutkimusyhtiö EIU raportissaan. Raportin mu-
kaan on kyseenalaista, pystyykö Kreikan hallitus toteuttamaan kolmannen tukiohjelman
toteuttamiseksi vaaditut toimet.

Arvoisa puhemies! Aika moni kadunmies olisi tuon arvannut jo vuosia sitten ilman ta-
lousviisaitten raporttejakin. Tällaiset luikurimaat kuin Kreikka ovat pohjaton kaivo. Sinne
voidaan äyskäröidä vaikka kuinka monta tuhatta miljoonaa euroa, eivätkä asiat kummem-
miksi muutu, eivät ainakaan suomalaisten asiat. Meillähän on pelkkä maksumiehen ja si-
vustakatsojan rooli tässä euroherrojen pelissä. Euro on yksinkertaisesti kilpailukyvyltään
heikko valuutta. Sillä ei ole USA:n dollarin tai Japanin jenin arvostusta. Toisaalta sillä ei
35



Pöytäkirjan asiakohta PTK 45/2016 vp
myöskään ole pienen maan pienen valuutan ketteryyttä reagoida talouden vaihteleviin tuu-
liin. Ei tarvitse katsoa kuin Viroon, Ruotsiin tai Norjaan ymmärtääkseen sen.

Arvoisa rouva puhemies! Euro on ollut meille suomalaisille yhtä suuri menestys kuin
esimerkiksi Schengen-sopimus. Vapaata liikkuvuutta hehkuteltiin aikoinaan, vaikkei pas-
sintarkastus kenenkään tavallisen tallaajan elämää varmaan suuresti ollut haitannut. Nyt
näemme, että vapaa liikkuvuus tarkoittaa myös rikollisten vapaata liikkuvuutta. Euroopan
unionin päättäväisyys ja kyky säätää päätöksiä voimaan punnittiin viime vuonna, kun tur-
vapaikkaturismi alkoi vyöryä sadointuhansin. Päättäväisyys havaittiin kevyeksi. Varmaan-
kin satoja kokouksia on kriisin tiimoilta pidetty. Mitkä ovat tulokset? Aika laihat. EU:n ul-
korajat vuotavat kuin seula. On kuitenkin ollut lohdullista huomata, että joissakin EU-
maissa, kuten Unkarissa, kyetään itsenäiseen päätöksentekoon.

Arvoisa rouva puhemies! Toistan tähän loppuun sen, minkä alussa mainitsin: Suomalai-
silla on oikeus tulla kuulluksi asiassa, josta kansalta ei ole missään vaiheessa kysytty. Kan-
salaiset eivät tuolloin keväällä 98 päässeet vaikuttamaan edes kansanedustajien välityksel-
lä, koska eurojäsenyydestä ei tullut lakiehdotusta, pelkällä valtioneuvoston tiedonannolla
meidät ujutettiin euroon. Toivon, että kansanäänestys järjestetään. Kannatan lämpimästi
tätä aloitetta.

19.49 Markku Pakkanen kesk: Arvoisa rouva puhemies! Täällä on käyty hyvää ja laajaa
keskustelua euroalueesta ja tästä kansalaisaloitteesta kaiken kaikkiaan. On totta, että euron
riskit ovat nyt toteutuneet viime vuosina niin meillä Suomessa kuin myös koko euroalueel-
la ja ongelmat on tunnistettava.

Positiivisia asioita kuitenkin eurossakin on ollut. On ollut hyvää kasvun aikaa, niin kuin
täällä on monessa puheenvuorossa ollut, 2000-luvun alkupuolella. Matalat korot meille
suomalaisille ovat olleet kiistatta myönteinen asia. Mutta se, mitä tästä eurosta on puuttu-
nut mielestäni, on tämä valvonta ja sääntely. Nämä olisivat tärkeitä asioita laittaa tänäkin
päivänä kuntoon, mutta valitettavasti on näin, niin kuin edustaja Kiviranta omassa puheen-
vuorossaan kertoi, että tällä hetkellä euron ongelmiin ei ole ratkaisua vielä näkyvissä. Iso
kysymys on, olemmeko oppineet elämään yhteisessä eurovaluutassa, ja sitä meidän päät-
täjienkin olisi syytä aina silloin tällöin kysyä itseltämme. Samaa voi kysyä tietysti suoma-
laiselta työelämältä, työmarkkinajärjestöiltä ja kaikelta suomalaiselta kansalta: onko meil-
lä taitoa elää tässä yhteisvaluutta eurossa?

Täällä on käyty myös hyvää keskustelua. Kansalaisaloitetta varmaan voi vähän laajen-
taa, kun puhutaan ulkopolitiikasta, turvallisuusasioista. Täällä on käytetty hyviä puheen-
vuoroja, on menty Kreikankin kriisin alueelle, mutta itse kansalaisaloite mielestäni kuiten-
kin pohjautui tähän euroalueen jäsenyyden kysymykseen. Mikäli kansanäänestys toteute-
taan, niin lupaan olla mukana äänestämässä ja käydä sillä vielä lisää keskustelua. Toivon,
että ei jää tähän iltaan tämä keskustelu, mitä täällä Eduskuntatalossa tästä käydään.

19.51 Teuvo Hakkarainen ps: Arvoisa rouva puhemies! Vielä lyhyesti sen verran, että
silloin aikanaan, kun Suomessa oli se pankkikriisi, pankit laitettiin kuntoon väkipakolla.
Sen seurauksena nyt Suomessa on esimerkiksi Osuuspankki varmasti yksi maailman par-
haista. Keski-Euroopassa on tällä hetkellä vastaavanlainen pankkikriisi menossa esimer-
kiksi Saksassa, ja siellä, niin kuin Essayah mainitsi tuossa, monella pankilla menee todella
huonosti. No, nyt tämä Euroopan komissio, kun me tarvitsisimme tänne pohjoiseen Eu-
rooppaan rahoitusta, näistä, joilla on huonot pankit, katsoo mallin ja kiristää rahoitusta.
36



Pöytäkirjan asiakohta PTK 45/2016 vp
Täällä Pohjois-Euroopassa me tarvitsisimme nyt kipeästi investointeja muuhun. Sieltä ote-
taan ikään kuin kuva ja se siirretään tänne ja vaikutetaan. Kuinka paljon siitä on meille in-
vestointeihin ja muuhun hyötyä?

19.52 Simon Elo ps: Arvoisa puhemies! Täällä on varmasti käyty salissa pitkä ja moni-
polvinen ja hedelmällinenkin keskustelu euroalueesta. Kun tässä juoksin juuri paikalle,
niin vähän hengästyttää, mutta eiköhän asian saa kuitenkin sanottua.

Tärkeintä on se, että Suomella olisi vaihtoehtoja. Meillä on se vaihtoehto, että mennään
ajopuuna liittovaltioon. Meillä on toisena vaihtoehtona se, että peesataan sellaisia maita
kuin Saksa, jotka pyrkivät siihen, että tätä liittovaltiota ei sellaisena tulisi kuin jotkut maat
sitä ajavat. Kolmas vaihtoehto meillä on sitten tämä euroero, mitä kansanäänestyksellä
käytännössä pyritään ajamaan.

Tärkeää on ymmärtää se, että mikäli euroalueen talouskehitys pysyy pitkään huonona ja
Suomen talous ei ala toipua, on harkittava vakavasti euroalueesta eroamista, sillä eurossa
pysyminen merkitsisi osallistumista tiivistyvään ja yhteisvastuuseen perustuvaan liittoval-
tiokehitykseen sekä taloudellisen itsenäisyytemme menettämistä. Menettäisimme talou-
dellisen itsenäisyyden samalla tavalla kuin itse olen menettänyt ääneni tänne juostessani,
jotta voisin sanoa tämän tärkeän asian eli sen, että on kolme vaihtoehtoa, mitkä Suomi voi
ottaa. Se on meistä itsestämme kiinni, uskallammeko antaa kansalle mahdollisuuden vai-
kuttaa siihen, mikä on Suomen taloudellinen ja myös suvereniteettiin liittyvä linja jatkossa.

Keskustelu päättyi.

Asia lähetettiin perustuslakivaliokuntaan, jolle talousvaliokunnan on annettava lausunto.
37


