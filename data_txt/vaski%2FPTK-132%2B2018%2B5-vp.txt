















































DEMD1C5.tmp.xml


Pöytäkirjan asiakohta PTK 132/2018 vp
Pöytäkirjan asiakohta 

PTK 132/2018 vp

Täysistunto

Maanantai 17.12.2018 klo 13.00—2.20

5. Hallituksen esitys eduskunnalle valtion talousarvioksi vuodelle 2019
Hallituksen esitys eduskunnalle vuoden 2019 talousarvioesityksen (HE 123/2018 vp) täy-
dentämisestä

Hallituksen esitys HE 123/2018 vp
Hallituksen esitys HE 232/2018 vp
Talousarvioaloite TAA 1-309, 311-617/2018 vp
Valiokunnan mietintö VaVM 28/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 5. asia. Käsit-
telyn pohjana on valtiovarainvaliokunnan mietintö VaVM 28/2018 vp.

Valtion vuoden 2019 talousarviota koskeva menettelytapa hyväksyttiin 14.12.2018 pi-
detyssä täysistunnossa ja mietintö pantiin pöydälle tämän päivän täysistuntoon. Nyt ryhdy-
tään yleiskeskusteluun.

Valtiovarainvaliokunnan puheenjohtajan esittelypuheenvuoron, 10 minuuttia, jälkeen
keskustelu jatkuu ryhmäpuheenvuoroilla, joiden pituus on enintään 7 minuuttia. Muut en-
nakolta varatut puheenvuorot käytetään ryhmäpuheenvuorojärjestyksessä, ja niiden pituus
on enintään 5 minuuttia. Puhemiesneuvosto suosittaa, että nopeatahtisen keskusteluosuu-
den jälkeenkin pidettävät puheenvuorot kestävät enintään 5 minuuttia.

Koko budjettia koskevan yleiskeskustelun jälkeen käydään pääluokkakohtaiset yleis-
keskustelut, joissa valtiovarainvaliokunnan jaostojen puheenjohtajat esittelevät 5 minuu-
tin aikana mietinnön kyseessä olevan pääluokan osalta.

Keskustelu

14.04 Timo Kalli kesk (esittelypuheenvuoro): Rouva puhemies! Edellisen asian osalta
annettiin tunnustusta ja jaettiin kiitosta, haluan aloittaa samalla tavalla. Ensin haluan kiit-
tää valtiovarainvaliokunnan varapuheenjohtajaa, jäseniä, jaostojen puheenjohtajia, kaik-
kia varajäseniä ja koko henkilöstöä, jotka ovat osallistuneet tämän käsittelyn pohjana ole-
van mietinnön valmisteluun.

Käsittelyn pohjana oleva talousarvio ensi vuodelle turvaa kestävän kasvun jatkumisen ja
entistä paremman työllisyyskehityksen. Samalla voidaan varmistaa suomalaisille julkiset
palvelut.

Valtiovarainministeriön tuoreen arvion mukaan bruttokansantuote kasvaa ensi vuonna
noin 1,5 prosenttia. Talousnäkymät ovat edelleen suotuisat, mutta nopean kasvun arvioi-
daan kuitenkin olevan jo takana päin. Talouden kasvua hidastavat muun muassa rakennus-
investointien supistuminen ja monet epävarmuustekijät Euroopassa ja muualla maailmas-
sa.
 Tarkistettu
4.0



Pöytäkirjan asiakohta PTK 132/2018 vp
Työllisyys on kehittynyt viime vuosina hyvin. Erityisesti tänä vuonna työpaikkojen
määrä on kasvanut nopeasti, minkä seurauksena 72 prosentin työllisyysaste toteutunee.

Talouden hyvä suhdannetilanne on kohentanut myös julkista taloutta, jonka alijäämä
pienenee edelleen. Suomen katsotaankin noudattavan EU:n perussopimuksen kriteerejä. 

Talouden suotuisa suhdannevaihe peittää kuitenkin alleen julkisen talouden rakenteelli-
set ongelmat. Hyvästä suhdannetilanteesta huolimatta julkinen talous velkaantuu edelleen.
[Eero Heinäluoma: Paha juttu!]

Ennusteiden mukaan kansainvälisen talouden kasvu hidastuu vuodesta 2019 lähtien,
minkä lisäksi on olemassa riskitekijöitä, jotka voivat johtaa huonompaan kehityskuvaan.
Näitä ovat muun muassa julkisen sekä yksityisen sektorin suuri velkaantuneisuus ja rahoi-
tussektorin hauraus monessa maassa. [Eero Heinäluoma: Muun muassa Italiassa!]

Hallituksen talouspolitiikan tavoitteena on nostaa Suomen talous kestävän kasvun ja ko-
henevan työllisyyden uralle sekä turvata julkisten palveluiden ja koko sosiaaliturvan rahoi-
tus. Myös hallituksen asettamat julkisen talouden velkaa ja rahoitusasemaa koskevat ta-
voitteet ovat pitkälti toteutumassa.

Valiokunta pitää välttämättömänä, että rakenteellisia uudistuksia jatketaan, ja näin vah-
vistetaan julkisen talouden kestävyyttä pitkällä aikavälillä. Valiokunta painottaa myös
työn tuottavuuden parantamista ja koko työuran ajan oppimista.

Onkin perusteltua, että hallitus on noudattanut talouden säästöohjelmaa ja menokuria
myös viimeisessä talousarvioesityksessään. Määrärahataso on noin 750 miljoonaa euroa
alemmalla tasolla kuin tänä vuonna, mikä johtuu pääosin kärkihankerahoituksen päättymi-
sestä ja aiemmin tehdyistä menoleikkauksista. Määrärahatasoa alentaa myös työllisyysti-
lanteen selvä paraneminen. 

Säästöistä huolimatta talousarvioon on pystytty tekemään tarpeellisia panostuksia osaa-
miseen, työllisyyteen, kasvuun, syrjäytymisen ja eriarvoisuuden vähentämiseen, turvalli-
suuteen sekä energia- ja ilmastotavoitteiden saavuttamiseksi. Tutkimus-, kehitys- ja inno-
vaatiotoimintaan tehdyillä lisäyksillä on myös keskeinen merkitys talouden kestävän kas-
vun sekä Suomen menestyksen kannalta. Tuottavuuden parantamiseksi lisäpanostuksia
kuitenkin edelleen tarvitaan.

Työllisyysasteen koheneminen edellyttää edelleen monipuolisia toimia ja työvoimapo-
liittisten resurssien lisäämistä, jotta työmarkkinoiden toiminta edelleen paranee.

Julkisen talouden kestävyyden kannalta on myös aivan keskeistä, että maakunta- ja sote-
uudistus toteutetaan niin, että se turvaa palvelut, vähentää julkisten menojen kasvua ja pie-
nentää siten kestävyysvajeeseen liittyvää painetta.

Valiokunta pitää tärkeänä pitkäjänteiseen päätöksentekoon perustuvaa liikenneväylien
kunnossapidon ja kehittämisen uudistamista. Liikenneväylien tulee vastata elinkeinoelä-
män ja kansalaisten tarpeisiin. Parlamentaarinen liikenneverkkotyöryhmä esittää, että pe-
rusväylänpidon vuosittaista rahoitusta nostetaan vähintään 300 miljoonalla eurolla ja että
liikenneverkkoa kunnossapidetään ja kehitetään 12-vuotisen, parlamentaarisesti valmistel-
lun valtakunnallisen liikennejärjestelmäsuunnitelman mukaisesti.

Arvoisa puhemies! Valiokunta pitää hyvänä, että ilmiölähtöisen budjetoinnin mahdolli-
suuksia arvioidaan valtioneuvoston kanslian käynnistämässä hankkeessa. Ilmiöpohjaisen
budjetoinnin arvioidaan parantavan poikkihallinnollisten ja budjetin pääluokat ylittävien
toimenpidekokonaisuuksien hahmottamista, mutta se edellyttää myös tarkkaa analyysia
siitä, mitä ilmiöitä seurataan ja mihin rakenteisiin ja prosesseihin toteuttaminen vaikuttaa.
2



Pöytäkirjan asiakohta PTK 132/2018 vp
Valiokunnan antamassa lausunnossa lapsivaltuutetun kertomuksesta esille tuli lapsibud-
jetointi. Lapsiin kohdistuvien määrärahojen seuraaminen ja vaikutusten arviointi ovat tär-
keitä. Lapset edustavat tulevaisuutta, joten lapsiin kohdistuvat investoinnit ovat koko yh-
teiskunnan kehityksen kannalta merkityksellisiä. Myös hallitusohjelman mukaan tavoit-
teena on ottaa käyttöön päätösten lapsi- ja perhevaikutusten arviointi ja jatkaa väestöläh-
töisen budjetoinnin kehitystyötä.

Valiokunta on lisännyt talousarvion kertaluonteisia menoja noin 60 miljoonaa euroa,
jotka kohdistetaan erityisesti liikenneväylien korjausvelan vähentämiseen, myös koulutuk-
seen, syrjäytymisen ehkäisyä tukeviin hankkeisiin ja kansalaisten sisäiseen turvallisuuteen
ympäri Suomen. Lisärahoitusta osoitetaan myös terveyteen liittyvien tutkimushankkeiden
lisäämiseen. [Ben Zyskowicz: Hyvä!] Resursseja lisätään myös seuratoimintaan tukemal-
la vähävaraisten lasten liikkumista miljoonalla eurolla. Lasten liikkumista tuetaan myös ra-
hoittamalla Liikkuva varhaiskasvatus -pilottia. [Ben Zyskowicz: Hyvä! — Sari Sarkomaa:
Hieno homma!] Kansallispuistot ja muut arvokkaat luontokohteet saavat rahoitusta yli 3
miljoonaa euroa. Myös valtakunnallisen ruoka-aputoiminnan kehittämiseen osoitetaan 1,2
miljoonaa erityisen tuen tarpeessa oleville. [Antero Laukkanen: Aivan loistavaa!]

Arvoisa puhemies! Valtion talousarvioesitys ensi vuodelle on noin 55,5 miljardia euroa
ja on noin 1,6 miljardia euroa alijäämäinen, joka katetaan lisälainanotolla. Ensi vuoden lo-
pussa valtionvelan arvioidaan olevan noin 109 miljardia euroa, mikä on noin 45 prosenttia
suhteessa bruttokansantuotteeseen.

Valiokunta kiinnittää vielä huomiota julkisen talouden vastuisiin, jotka ovat kasvaneet
merkittävästi etenkin viennin rahoitukseen liittyvien takauksien vuoksi. Vaikka takauksis-
ta ei ole koitunut merkittäviä tappioita, niiden kasvu aiheuttaa kuitenkin kasvavan riskin
julkiselle taloudelle. Kansanedustajan on kuitenkin hyvä muistaa, että takausten ansiosta
muun muassa laivarakennusteollisuus on pystynyt nousemaan merkittäväksi meriteolli-
suusklusteriksi, joka on lisännyt työllisyyttä, osaamista, yritystoimintaa ja näin osaltaan
vahvistanut julkista taloutta.

Arvoisa puhemies! Ihan lopuksi: Rintamalisän jäädytys nousi edellisessä täysistunnos-
sa keskeisesti esiin — nousi kysymyksiä, miksi tässä esitellyssä mietinnössä ei ole osoitet-
tu rahaa. Valitettavasti puheenjohtajana joudun toteamaan, että laki ei sitä mahdollista, ja
varmaan kyseisen pääluokan kohdalla tullaan sitten käymään tarkempaa keskustelua, min-
kä tähden tätä lakia ei ole muutettu. Mikäli jäädytys olisi purettu, edunsaajalle se olisi mer-
kinnyt noin 64 senttiä kuukaudessa. — Kiitoksia. [Ilkka Kanerva: Edustaja osaa asiansa!]

Puhemies Paula Risikko: Ja sitten mennään ryhmäpuheenvuoroihin.

14.14 Olavi Ala-Nissilä kesk (ryhmäpuheenvuoro): Arvoisa puhemies! Ranskalainen, jo
edesmennyt laulaja Yvonne Printemps sanoi: ”Onneen vaaditaan kolme asiaa: jotain teke-
mistä, joku, jota rakastaa, ja jotain, mitä toivoa.” Itse asiassa onni on hyvää elämää. Jokai-
sella ihmisellä on siihen oikeus, ja politiikan tehtävä on luoda siihen edellytykset ja var-
mistaa tämä mahdollisuus.

Puhemies! Edellisen hallituksen perintö oli perin kehno. Siksi viime vuosina on joudut-
tu liikaakin katsomaan sitä, mitä jää viivan alle. Kun ihmisille on saatu nyt töitä, voimme
viimein laittaa jotain myös viivan päälle. Ensi vuonna nostetaan pienimpiä eläkkeitä ja
köyhimpien lapsiperheiden päivärahoja. Parannukset menevät oikeisiin kohteisiin.
3



Pöytäkirjan asiakohta PTK 132/2018 vp
Sanotaan, että yhteiskunnan mitta on se, miten se pitää huolta heikommistaan. Ranskan,
Ison-Britannian, Italian, Yhdysvaltojen ja osin Ruotsinkin tapahtumat osoittavat, miten voi
käydä, kun tiukoilla olevat, ihan tavalliset ihmiset kokevat itsensä unohdetuiksi ja osatto-
miksi.

Suomi on kansainvälisesti vertaillen edelleen tasa-arvoinen maa. Kiitos tehtyjen uudis-
tusten, myös maamme taloudessa menee varsin hyvin. Lyhennämme valtionvelkaa ensim-
mäisen kerran kymmeneen vuoteen. Keskustalla ei ole kuitenkaan tarvetta puhua mustaa
valkoiseksi. Tiedämme, että vihreää näyttävien numerojen takana arki on monelle suoma-
laiselle vielä selviytymistä päivästä toiseen. Työttömyyttä on edelleen monessa kodissa, ja
pätkä- ja silpputyöläisillä, monilla pienyrittäjillä ja monilla viljelijöillä toimeentulo on jat-
kuvasti vaakalaudalla. Ulosotossa on puoli miljoonaa suomalaista. [Li Andersson: Mitä
heidän eteensä on tehty?] Yli satatuhatta lasta joutuu elämään köyhyydessä, ja kymmeniä-
tuhansia nuoria on vaarassa syrjäytyä. [Välihuutoja] Pienestä pitäen alkava osattomuus on
tuhoisinta pienille lapsille ja nuorille itselleen, ja myös tälle maalle. [Pia Viitanen: Miksi
sitten leikkaatte?] Aina ei ole kyse rahasta. Esimerkiksi yksinäisyys on totisinta totta yhä
useammalle suomalaiselle.

Arvoisa puhemies! Lähivuosina tärkeää on saada kaikki mukaan ja pitää kaikki muka-
na. Pitää puhua osallistavasta, mukaansa ottavasta kasvusta. [Välihuutoja vasemmalta]
Esimerkiksi työllisyyden parantaminen on osa tätä ratkaisua. Keskustan tavoite on ensi
vaalikaudella vähintään satatuhatta ihmistä saada työllistettyä. Esimerkiksi yhä useammal-
la osatyökykyisellä on oltava mahdollisuus saada jotain tekemistä ja jotain, mitä toivoa.

SDP näyttää olevan heikentämässä pienyrittäjien tilannetta. Keskustan vaihtoehto on
toinen. Me haluamme parantaa pienyrittäjien mahdollisuuksia pärjätä ja työllistää. [Väli-
huutoja] Tässä yksi ratkaisumme on paikallisen sopimisen edistäminen.

Puhemies! Ylisukupolvisesti kestävä taloudenpito on tärkeää. Inhimillinen oikeuden-
mukaisuus ja turvallinen yhteiskunta on kuitenkin isompi päämäärä. On arvovalinta, mi-
hin käytämme rahaa. Keskusta osoittaisi rahaa perheille. Köyhimpien perheiden toimeen-
tuloa helpottaisimme täsmätoimilla, kuten puheenjohtaja Juha Sipilä on esittänyt. Ko-
tiapuun tulee jo ensi vuonna lisää rahaa, ja tätä matalan kynnyksen tukea on edelleen lisät-
tävä koko maassa. Sekä SDP että kokoomus näyttävät suunnittelevan kotihoidon tuen ro-
muttamista tavalla tai toisella. [Ben Zyskowicz: Väärä käsitys!] Keskustan vaihtoehto on
turvata vanhemmille aito valinnanvapaus lastenhoidossa. [Välihuutoja] Perhevapaat kai-
paavat remonttia, mutta uudistuksen on oltava perheille parannus, ei leikkaus. Sen on myös
mahdollistettava yhä useammalle äidille ja isälle esimerkiksi osa-aikatyö perhevapaiden
aikana.

Puhemies! Myös koulutuksessa keskustan linja on tasa-arvo. Koulujen jakautuminen
hyviin ja huonoihin pitää estää. Jokaisella lapsella ja nuorella on oltava mahdollisuus opis-
kella niin pitkälle kuin rahkeet kantavat. [Pia Viitanen: Nämäkin rahat ovat pienemmällä
tasolla kuin viime kaudella!] Keskustan yksi ratkaisu on pienten lasten koulu, jossa esiope-
tuksen ja peruskoulun kahden ensimmäisen luokan aikana varmistetaan perustaitojen riit-
tävyys. 

Tavoitteemme on, että jokaisella nuorella on vähintään toisen asteen tutkinto. Ammatil-
liseen koulutukseen ehdotamme tuhatta uutta opettajaa ja ohjaajaa. [Välihuutoja] He jal-
kautuisivat työpaikoille auttamaan siinä, että nuori todella saa tehdä opintoihinsa liittyviä
asioita eikä jää tuuliajolle. [Ben Zyskowicz: Ehdotatteko tähän tuhatta uutta opettajaa?]
4



Pöytäkirjan asiakohta PTK 132/2018 vp
Yhteiskuntaan on ajettava sisään elinikäinen oppiminen. Se on kestävä tapa pitää kaikki
mukana, kun työelämä ja työmarkkinat muuttuvat. Osaamisemme turvaaminen edellyttää
yhteistyötä hallituksen, eduskunnan, työmarkkinajärjestöjen ja elinkeinoelämän kesken.
Suomella on tarve erityiseen osaamissopimukseen ensi vaalikaudella. [Välihuutoja]

Perusturvan parantamista jatketaan myös lähivuosina. Ennen muuta pienempiä eläkkei-
tä on tavalla tai toisella edelleen korotettava. [Välihuutoja vasemmalta] Niiden varassa on
liian moni isänmaata rakentanut ikäihminen tällä hetkellä. Perusturvan on samalla uudis-
tuttava. Maailma on muuttunut. Perusturvasta on tehtävä tuntuvasti nykyistä yksinkertai-
sempi. [Ben Zyskowicz: Mites se perustulo?] Sen on aina kannettava heikointa, mutta sen
on myös tuettava työntekoa ja sovittava ihmisten elämän erilaisiin tilanteisiin nykyistä pa-
remmin.

Keskustalle tasa-arvo on paitsi ihmisten myös maan eri osien välistä tasa-arvoa. Elämi-
sen edellytykset pitää turvata myös selkosilla. Työpaikkojen, palveluiden ja koulutusmah-
dollisuuksien lisäksi liikenneväylien on oltava kunnossa. Jotta tämä on kestävästi mahdol-
lista, hankkeiden kustantamiseen tarvitaan kokonaan uusia ratkaisuja, kuten väyläyhtiö,
jota olemme toistuvasti esittäneet. Ihmisillä on myös oltava mahdollisuus ja varaa liikkua.
Julkisuudessa on ollut tietoja ehdotuksista isoista polttoaineverojen korotuksista ja uusista
tiemaksuista, jotka hankaloittaisivat kohtuuttomasti suomalaisen arkea niin kaupungissa
kuin maaseudulla. Ilmastonmuutosta on hillittävä, mutta se on tehtävä myös vähäosaisten
kannalta oikeudenmukaisesti. 

Arvoisa puhemies! Eurooppa ja maailma ovat sekavassa, epävarmassa tilanteessa. Siksi
täällä Suomessa on pidettävä omat asiamme kunnossa ja yhteiskunta kokonaisena. Myös
seuraavalla hallituksella ja eduskunnalla on oltava päätöksentekokykyä, yhteistyökykyä ja
kykyä tehdä kompromisseja. 

Ihmisten luottamuksen vahvistamiseksi politiikan on nykyistä paremmin vastattava hei-
dän toiveisiinsa ja huoliinsa. Yhdessä olemme täällä nyt sopineet tiedustelulaista. Yhdessä
me olemme sopineet täällä veteraanien palvelujen parantamisesta. Arvoisa puhemies, tämä
on se voima, jolla Suomi voi myös tulevaisuudessa pärjätä.

14.22 Timo Heinonen kok (ryhmäpuheenvuoro): Arvoisa rouva puhemies! Hyvät minis-
terit ja edustajakollegat! Yli 110 000 perheessä joulu on työpaikan löytymisen ansiosta va-
loisampi kuin tämän vaalikauden alussa. Suhdanteet ovat olleet myönteiset, mutta asian-
tuntija-arvioiden mukaan puolet työllisyyden kasvusta olisi jäänyt toteutumatta ilman tä-
män hallituksen aktiivisia toimia. Suomalaisen työn kilpailukykyä on tällä vaalikaudella
parannettu, yrittäjyyttä haittaavia normeja purettu ja työnteon kannustavuutta parannettu
— annettu lupa tehdä. Omasta ahkeruudesta jää tänään suurempi siivu itselle. Kenenkään
palkansaajan verotusta ei ole tällä vaalikaudella kiristetty, ja ansiotuloverotusta on keven-
netty 1,4 miljardilla painottaen nimenomaan pieni- ja keskituloisiin suomalaisiin. [Pia Vii-
tanen: Lapsiperheiden verotusta kiristettiin!] Pienten lasten perheitä on helpotettu keven-
tämällä varhaiskasvatusmaksuja. [Pia Viitanen: Ja veroja kiristämällä!] Ihan tavallisen
keskituloisen, kahden lapsen perheen päivähoitomaksut laskivat tämän vuoden alusta yli
1 200 eurolla.

Arvoisa puhemies! Hallitus on onnistunut tavoitteissaan, eikä tämä ole mielipidekysy-
mys. Sekä valtiovarainvaliokunnan kuulemat asiantuntijat että Valtiontalouden tarkastus-
virasto arvioivat, että hallitus on pitkälti saavuttamassa asettamansa talouspoliittiset tavoit-
teet. Julkinen talous on kääntymässä vuosikymmenen vaihteessa vihdoin ylijäämäiseksi, ja
5



Pöytäkirjan asiakohta PTK 132/2018 vp
velkaantuminen on saatu vihdoin kuriin. Valtiovarainministeri Petteri Orpo ilmoitti vii-
konloppuna, että Suomi lyhentää ensimmäistä kertaa kymmeneen vuoteen valtionvelkaa
— Suomi lyhentää ensimmäistä kertaa kymmeneen vuoteen valtionvelkaa. Tämä on mer-
kittävä virstanpylväs Suomen talouden tervehdyttämisen tiellä. Hallitus on joutunut teke-
mään vaikeitakin päätöksiä, mutta ilman niitä ei velkaantumista olisi saatu kuriin. Loput-
tomasti emme voi elää kädet tulevien sukupolvien taskuissa.

Vaikka tänä vuonna velkaa päästään lyhentämään, on ensi vuoden budjetti edelleen ali-
jäämäinen. Valtiovarainministeriön tuore, aamulla julkaistu ennuste nostaa harmaita pil-
viä myös tulevaisuuden horisonttiin. Talouskasvu hidastuu ensi vuonna aiemmin odotet-
tua enemmän. Ensi vuosikymmenen yhtälö on valtiovarainministeriön lukujen valossa
kestämätön: alle prosentin talouskasvu ei riitä kattamaan väestön ikääntymisestä seuraavia
menotarpeita. Hyvinvointiyhteiskuntamme palveluiden rahoitus ei lepää tällä hetkellä kes-
tävällä pohjalla. Tavoitteessa nostaa työllisyysaste vähintään 75 prosenttiin ei ole tinkimi-
sen varaa. Monet asiat perhevapaajärjestelmässä, verotuksessa, työmarkkinoilla ja sosiaa-
liturvassa odottavat yhä korjausta. Jos haluamme — ja kokoomus haluaa — huolehtia sii-
tä, että ikääntyneet läheisemme, isoisät ja isoäidit, saavat hyvää hoitoa ja hoivaa, on meiltä
löydyttävä rohkeutta uudistaa suomalaista yhteiskuntaa. Kokoomuksesta tämä ei jää kiin-
ni. Jos taasen epäonnistumme, kasaamme yhä pienenevän työikäisen väestön, meidän las-
temme ja lastenlastemme, niskaan kohtuuttoman painolastin.

Arvoisa puhemies! Hallitus ja eduskunta ovat käyttäneet pientä julkisen talouden liikku-
mavaraa viisaasti ensi vuoden talousarviossa. Talousarviossa kohdennetaan tarpeellisia pa-
nostuksia muun muassa koulutukseen, osaamiseen, tutkimukseen, työllisyyteen, turvalli-
suuteen sekä energia- ja ilmastotavoitteiden saavuttamiseen. Valtiovarainvaliokunnassa
vierailleet asiantuntijat antoivat erityisesti kiitosta valtiovarainministeri Petteri Orpon
aloitteesta nyt toistamiseen toteutetusta kestävän kehityksen budjetoinnista, jossa hiilineut-
raaliuteen ja resurssiviisauteen liittyvät toimenpiteet kuvataan selkeästi.

Eduskunta on lisäksi täydentänyt hallituksen esityksiä tärkeillä lisäyksillä. Kokoomuk-
sen eduskuntaryhmä pitää erityisen tärkeinä lisäpanostuksia tutkimukseen, liikenneturval-
lisuuteen ja teiden korjausvelan vähentämiseen sekä lasten liikunnan tukemiseen varhais-
kasvatuksessa. Uutena ensi syksynä käynnistyy Liikkuva varhaiskasvatus -toiminta. Li-
säksi koulujen kerhotoimintaan panostetaan ja peruskoulun tasa-arvorahaa lisätään. Lisäk-
si turvallisuuteen sekä tärkeiden luontokohteiden kunnostukseen ohjataan lisärahoitusta.
Tärkeä lisäys on myös erityinen lisämääräraha Oikeusasiamiehen kansliaan. Tällä haluam-
me vahvistaa vanhuspalveluiden valvontaa tässä maassa.

Arvoisa puhemies! Valtiovarainvaliokunta varoittaa mietinnössään Italian muodosta-
van riskin myös Suomen talouden näkymille. Italiassa populistipuolueet voittivat vaalit lu-
pailemalla miljarditolkulla lisää rahaa joka puolelle. Jo valmiiksi umpivelkaantuneen ta-
louden ongelmiin tarjottiin ratkaisuksi lisävelalla rahoitettavia lisämenoja. Komissio kat-
soi Italian rikkovan yhteisiä sääntöjä ja hylkäsi Italian budjettiesityksen. Pysyvät menoli-
säykset eivät ole synonyymi uudistuksille.

Suomessa ollaan laajasti huolissaan Italian tilanteesta. Roskaa ei silti kuitenkaan nähdä
omassa silmässä, vaan myös meillä vaalien lähestyessä velkapopulismi on yltymässä. Tu-
levana vaalikeväänä talouskasvu on hidastumassa mutta lupaukset kasvamassa. Talouskas-
vu on hidastumassa, mutta lupaukset kasvamassa. Toreilla luvataan uusia satasia, vaikka
rahat eivät riitä nykyistenkään palveluiden rahoittamiseen.
6



Pöytäkirjan asiakohta PTK 132/2018 vp
Arvoisa puhemies! Kokoomus peräänkuuluttaa vastuullisuutta kaikilta puolueilta. Val-
tiontalouden tarkastusvirasto arvioi, että ainakaan merkittäviin menolisäyksiin ei ole varaa
ensi vaalikaudella. Velkaantuminen on saatava loppumaan ja valtiontalous vahvemmalle
pohjalle ennen seuraavaa laskusuhdannetta.

Ensi kevään eduskuntavaaleissa tarvitaan keskustelua hyvinvointimme kestävyydestä.
Ilmastonmuutoksen torjunta ja kestävyysvajeen kukistaminen vaativat lisätoimia. Ongel-
mia ei voida sälyttää tulevien sukupolvien vastuulle. Kestävyysvajeen ratkaiseminen var-
sinkin on täysin omissa käsissämme. Rohkaisevia esimerkkejä löytyy muista Pohjoismais-
ta.

Pahin velkamme onkin uudistusvelka. Näillä syntyvyysluvuilla kestävyysvaje tulee pa-
henemaan huoltosuhteen vääristyessä edelleen. Tilannetta ei tulla korjaamaan taloussuh-
danteella — siksi tarvitsemme työntekoa lisääviä uudistuksia.

Arvoisa puhemies! Lopuksi: Veteraanien asioista on tällä vaalikaudella pidetty yhdessä
hyvää huolta, ja kokoomus pitää tärkeänä, että rintamalisän indeksileikkauksen poistami-
seen etsitään alkuvuodesta ratkaisu. Me olemme tähän valmiita.

14.29 Timo Harakka sd (ryhmäpuheenvuoro): Arvoisa puhemies! Kaikki me täällä iloit-
semme talouskasvusta, johon Suomi on vihdoin päässyt mukaan. On myös erinomaista,
että joidenkin tulojen aikaistuttua tämän vuoden viimeistä velkaerää ei tarvinnut nostaa.
Sotaveteraaneja ja heidän läheisiään saattaa kyllä ihmetyttää, että jos ei juuri nyt tarvita
lisälainarahaa, niin miksi Sipilän hallitus todellakin leikkaa rintamalisää. [Olavi Ala-Nis-
silä: Ei sitä leikata!] Sosiaalidemokraatit toivovat hallitukselta sen verran joulumieltä, että
tehdään nämä tarvittavat lakimuutokset eikä leikata niiltä miehiltä ja naisilta, jotka ovat it-
senäisyytemme turvanneet.

Arvoisa puhemies! Talouskasvu hidastuu jo nyt, ilmenee valtiovarainministeriön tä-
nään julkaisemista tiedoista. Huippu oli 2017. Siksi huoli nousee esiin. Hetken meni hy-
vin, entä huomenna? Jo tässä keltaisessa kirjassa ennustettiin, että kasvu puolittuu. Miten
tämänhetkinen hallitus on varautunut haasteisiin? Vastaus on tyly: ei mitenkään. [Arto Sa-
tonen: Mitä seuraavaksi?]

On surkeaa, että hallitus jättää kaiken vastuun seuraavalle hallitukselle. Tiedetään, että
seuraavina vuosikymmeninä työvoima supistuu ja hoivatarve kasvaa. [Välihuutoja kokoo-
muksen ryhmästä] Tämänhetkinen hallitus lupasi poistaa 10 miljardin euron kestävyysva-
jeen, 8 miljardia jäi huonoksi perinnöksi. Suomi ei tullut kuntoon. Eläkeläisiltä leikkaa-
malla se ei onnistunut, koulutuksesta leikkaamalla se ei onnistunut, innovaatioista leikkaa-
malla se ei onnistunut. Ja juuri nyt, kun talouskasvu on hiipumassa, on pakko tehdä uudis-
tuksia. Mutta tämänhetkinen hallitus ei kykene uudistuksiin. Onkin hyvä, että parkkikiek-
kojen entistä vapaampi väritys päätettiin jo alkukaudesta, koska enää hallitus ei sitäkään
pystyisi uudistamaan. [Välihuutoja]

Tämä keltainen kirja kertoo menneisyydestä, se on väistyvän ja väsyneen hallituksen
muistokirjoitus. Nyt on aika esittää ohjelma 2020-luvulle, turvallinen tulevaisuuslinja.

Arvoisa puhemies! Tulevaisuuspuolue SDP on esittänyt seuraavan hallituksen työlistal-
le viisi uudistusta ja viisi investointia. Meillä kaikilla on yhteinen tavoite, että työllisyys-
asteen on noustava nopeasti 75:een ja siitä yli. Mutta meillä on myös keinot ja selvä ohjel-
ma, miten kasvu ja työllisyys turvataan myös vaikeammissa oloissa, tuulisemmassa tule-
vaisuudessa.
7



Pöytäkirjan asiakohta PTK 132/2018 vp
Mitkä ne viisi uudistusta ovat tavallisen suomalaisen perheen kannalta, Suomisen per-
heen elämässä?

Ensin tarvitaan perhevapaiden uudistus, suuri tasa-arvoteko, johon tämänhetkinen halli-
tus ei pystynyt. Suomisen perheen äidin asema työelämässä vahvistuu, naisten palkat on
saatava ylös ja samalla myös eläkkeet. Samalla saamme myös lisää naisjohtajia suomalai-
siin yrityksiin.

Pienimmälle Suomiselle on tarjottava maailman paras varhaiskasvatus, joka on asteit-
tain maksuton kaikille. Tämänhetkinen hallitus rajoitti varhaiskasvatusta juuri niiltä lapsil-
ta, jotka sitä kaikkein eniten tarvitsevat. Me emme hyväksy lasten luokkajakoa.

Kolmas uudistus on oppivelvollisuuden laajentaminen aidosti maksuttoman toisen as-
teen avulla. Nuori Suominen ei saa syrjäytyä kuten tällä hetkellä 60 000 nuorta. Nuorten
syrjäytymiseen meillä ei ole varaa niin taloudellisesti kuin ennen kaikkea inhimillisesti.

Neljänneksi tarvitsemme sosiaaliturvan uudistamisen, ja siihen meillä on ollut pitkään
selvä visio, yleisturva.

Viidenneksi esitämme pieni- ja keskituloisia suosivan verouudistuksen. Työllisyysas-
teen nosto vaatii voimakasta panostusta kaikkein vaikeimmin työllistyviin. Työttömien ke-
pityksen sijaan tarvitaan kannusteita, joilla pienipalkkainen työ kannattaa ottaa vastaan.
Siksi esitämme työtulotukea.

Seuraavan hallituksen täytyy noudattaa hyvän verotuksen periaatteita. Tiivis veropohja
mahdollistaa matalat verokannat. Ei siis pidä tehdä osakesijoitustiliä, joka heikentää vero-
pohjaa ja vähentää verotuloja. Lopetetaan sen sijaan ulkomaisten rahastojen osinkojen nol-
laverotus ja rahoitetaan niillä tuotoilla osinkoveron alennus piensijoittajille nykyisestä 25
prosentista kohti 20:tä prosenttia.

Arvoisa puhemies! Suomi tarvitsee investointeja tulevaisuuteen juuri nyt, kun kasvu on
vaarassa. Hetken meni hyvin, entä huomenna? Investointihan ei ole sama asia kuin meno-
lisäys. Ei uskoisi, että tästä perusasiasta pitää vielä muistuttaa. Investointi tehdään sillä pe-
rusteella, että se maksaa itsensä takaisin ja tuottaa tuloa. Viisaat ja rohkeat investoinnit
ovat yhteiskunnan elinvoimalle yhtä välttämättömiä kuin yrityksille.

Sosiaalidemokraatit haluavat investoida koulutukseen, tutkimukseen ja innovaatioihin.
Tiede on ansainnut kunnianpalautuksen. Kun työ ei kohtaa tekijää, niin ne on tuotava
konkreettisesti toistensa luo. On panostettava työssäkäynnin infraan, raiteisiin ja asuntoi-
hin, jotka luovat työtä ja tuovat tekijät työhön. Emme vahvista vain keskuskaupunkeja
vaan kasvualueita kaikkialla Suomessa, joissa jokaisessa on oma ja ominainen elinvoiman-
sa. Investoinnit lujittavat luottamusta, ja tätä tulevaisuudenuskoa SDP haluaa vahvistaa.
Kun Suomi on rohkeimmillaan, Suomi on parhaimmillaan.

Arvoisa puhemies! Ilmastonmuutos ei ole enää mikään ympäristöasia, vaan se kuuluu
talouspolitiikan ytimeen. On vielä hetki aikaa, entä huomenna? Ilmaston lämpeneminen on
pysäytettävä 1,5 asteeseen. Siltä osin, kuin siihen päästään taloudellisin keinoin, muutos on
pantava heti liikkeelle. Tuotannon, kuluttamisen, yhdessäolon ja liikkumisen muodot
muuttuvat, ja suomalaiset hyötyvät siitä, että olemme muutoksen etujoukoissa. Puhdas ja
uusiutuva tuotanto ja kiertotalous ovat 20-luvun menestyviä elinkeinojamme, joiden vien-
tikysyntä on valtava. Hiilineutraali Suomi ei siis ole mikään ankea ja pimeä luola, vaan tu-
levaisuuteen uskova, valoisa maisema. Seuraavat sukupolvet eivät halua perinnökseen 400
tv-kanavaa, eivätkä he halua 40 gigaa laajakaistaa. Jälkeemme tulevat tahtovat vain neljä
— he tahtovat neljä vuodenaikaa.
8



Pöytäkirjan asiakohta PTK 132/2018 vp
Lopuksi, arvoisa puhemies: Suurin osa suomalaisista ei edes huomannut talouskasvua.
Ensi vuoden budjetissa leikkaukset jatkuvat, leikkaukset eläkeläisiltä, työttömiltä, opiske-
lijoilta, vähävaraisilta perheiltä ja vähävaraisten perheiden lapsilta — muuttumattomina ja
yhtä säälimättöminä kuin tänä vuonna, kuin viime vuonna, kuin toissa vuonna. Aluksi heil-
tä leikattiin huonon taloustilanteen takia ja lopuksi heiltä leikataan hyvästä taloustilantees-
ta huolimatta.

Siltäkin osin tämä on menneisyyden kirja, että seuraavan hallituksen on lopetettava
köyhdyttäminen. Kasvu ei ole itseisarvo, vaan vastuulliset päättäjät pitävät huolen, että
kasvu kuuluu kaikille. Eläkeläiset, työttömät, opiskelijat, vähävaraiset perheet ja vähäva-
raisten perheiden lapset — heillä on mennyt huonosti, vaan entä huomenna? Me pystym-
me parempaan.

Arvoisa puhemies! Näillä perusteilla esitän hallitukselle epäluottamusta vastalauseen 1
mukaisesti.

14.36 Kimmo Kivelä sin (ryhmäpuheenvuoro): Puhemies! Tässä salissa kuulee monen-
laisia puheita, eikä olekaan ihme, jos kansalaisten on välillä vaikea saada selkoa, millä to-
lalla asiat oikeastaan ovat. Siksi aloitan sinisen eduskuntaryhmän puheenvuoron mielipi-
teiden ilmaisun sijaan numerofaktoilla.

Nykyisen hallituksen aikana työllisyys on kasvanut noin 115 000 henkilöllä. Se on
enemmän kuin mitä asetettiin tavoitteeksi. Viime vaalikaudella kasvoi työllisyyden sijaan
työttömyys: yli 100 000 työllisen sijaan saatiin 100 000 työtöntä lisää. Niin pitkäaikais-
työttömyys kuin nuorisotyöttömyys kasvoivat.

Viime vaalikaudella valtio myös velkaantui noin 5 miljardin vuosivauhtia SDP:n pitäes-
sä hallussaan valtiovarainministerin salkkua. Nykyinen hallitus on sen sijaan saanut vel-
kaantumisen taittumaan. Ensimmäistä kertaa 10 vuoteen valtiomme ei velkaannu. [Ben
Zyskowicz: Hyvä, Orpo!] Sen sijaan valtionvelkaa lyhennetään tänä vuonna lähes miljar-
dilla.

Lisäksi Suomen talouskasvu on noussut nykyisen hallituksen aikana euroalueen kärjen
tuntumaan. Sen sijaan viime vaalikauden aikana, jolloin elettiin maailmantaloudessa nou-
sua ja eurotaloutta elvytettiin, Suomi piti perää olemattomalla talouskasvullaan. Jopa
Kreikka meni edelle.

Kaikki muistavat myös sen, että viime vaalikaudella suomalaiset veronmaksajat laitet-
tiin SDP:n neuvottelujen tuloksena tukemaan miljardeilla euroilla saksalaisia ja ranskalai-
sia pankkeja Kreikan kriisin varjolla. Pankkien ottamat riskit realisoituivat, ja suomalaiset
kompensoivat. Ei voi muuta sanoa, kuin että tapoja hoitaa valtiontaloutta on monenlaisia.
[Timo Harakka: Terveiset Kataiselle!]

Puhemies! Tässä salissa on puhuttu paljon myös julkisen talouden tasapainottamiseksi
tehdyistä leikkauksista. Leikkauksia ovat tehneet niin nykyinen kuin edellisen vaalikau-
den hallitukset. Syyttömiä ei ole, Dostojevskin sanoin olemme kaikki syyllisiä kaikkeen.
Erona on kuitenkin se, että nykyinen hallitus on saanut Suomen talouden kasvu-uralle, kun
taas edellisen vaalikauden hallitusten aikana valtio velkaantui velkaantumistaan ja työttö-
myys kasvoi. [Simon Elo: Tämä on se oleellinen ero!]

Rehellisyyden nimissä olen huolissani siitä, miten työllisyyden ja valtiontalouden käy,
mikäli seuraavalla vaalikaudella valtiovarainministerin salkku heiluisi taas SDP:n hallussa
tai mikäli seuraava hallitus on yhtä kyvytön tekemään päätöksiä, kuin mitä viime kaudella
nähtiin. Vaikka nykyinen hallitus on pääsemässä asettamiinsa tavoitteisiin työllisyysas-
9



Pöytäkirjan asiakohta PTK 132/2018 vp
teen parantamisen ja valtion velkaantumisen pysäyttämisen suhteen, ei talous ole vielä va-
kaalla pohjalla. Seuraavan hallituksen olisi pystyttävä jatkamaan toimia talouden vakaut-
tamiseksi, jotta maamme kestäisi tulevat taantumat, väestön ikääntymisestä johtuvat kus-
tannukset ja mahdolliset yllättävät menoerät. Työ ei ole vielä valmis, vaikka vaalikausi lä-
henee loppuaan.

Ensi vuoden budjetti on jatkoa hallituksen aiemmalle linjalle. Painopisteinä näkyvät työ,
talous ja turvallisuus. Nämä ovat meille sinisille tärkeitä asioita. Pieni- ja keskituloisten ve-
rotusta kevennetään, suurimmat panostukset osoitetaan työllistämisen edistämiseen muun
muassa valtakunnallisen työkykyohjelman muodossa. Tavoitteena on pitkäaikaistyöttömi-
en työ- ja toimintakyvyn sekä kuntoutustarpeen yksilöllinen tunnistaminen. Panostuksia
osoitetaan myös poliisille, Rajavartiostolle ja Puolustusvoimille. Myös suomalaisen ruuan-
tuotannon turvaamiseksi osoitetaan mittavat määrärahat.

Olemme alusta asti paitsi ajaneet järkiperusteista politiikkaa myös puolustaneet pienen
ihmisen asemaa. Tämä näkyy muun muassa eriarvoisuuspakettina. Eriarvoisuuteen reagoi-
daan esimerkiksi niin, että budjetissa on vähävaraisille opiskelijoille suunnattu lähes 47 eu-
ron oppimateriaalilisä ja vähimmäismääräisten päivärahojen merkittävä 80 euron kuukau-
sikorotus. Muun muassa sairauspäivärahat ja vanhempainpäivärahat nousevat nyt huomat-
tavasti enemmän kuin ne olisivat nousseet pelkillä indeksikorotuksilla. Lisäksi takuuelä-
kettä taas nostetaan ja Lex Lindström uusitaan, eli kertaluonteisen eläketuen piiriin pääse-
vät 60 vuotta täyttäneet pitkäaikaistyöttömät. Lääkkeiden vuosiomavastuuta alennetaan
noin 40 eurolla. Tämä helpottaa erityisesti paljon lääkkeitä käyttäviä vähävaraisia eläkeläi-
siä. Emme kumarra etujärjestöjä, vaan pyrimme oikeudenmukaisiin ja kansalaistemme hy-
vinvoinnin turvaaviin ratkaisuihin.

Puhemies! Siniset on arvopuolue, jolle inhimillisyyden ja oikeudenmukaisuuden toteu-
tuminen ovat kaikki kaikessa. Taloudella on välinearvo, eli toimiva talous turvaa jokapäi-
väisen leivän ja vakaat yhteiskunnalliset olosuhteet. Jatkamme SMP:n ja Veikko Venna-
mon viitoittamalla tiellä korostaen jokaisen ihmisen, jokaisen ihmisen, ainutlaatuisuutta.
Jokainen ihminen, jokainen ihmiselämä on tärkeä ja arvokas. [Ben Zyskowicz: Juuret kun-
niaan!]

Arvoisa puhemies! Oppositiopuolueiden varjobudjeteista ei tällä kertaa ollut hallituksel-
le sparraajaksi. Liekö syynä ollut kiire vai vaalien lähestyminen, mutta useammalla puo-
lueella menot oli syystä tai toisesta, vahingossa tai tarkoitushakuisesti, laskettu alakanttiin.
Tämä on harmillista, sillä kunnollista vertailua on vaikea tehdä, mikäli menoarviot ovat
epärealistisia. Esimerkiksi sosiaalidemokraatit ilmoittivat vaihtoehtobudjetissaan ottavan-
sa 500 miljoonaa euroa [Puhemies koputtaa] vähemmän velkaa, mutta kun sitten lasketaan
SDP:n eduskunnassa tekemät talousarvioaloitteet, [Puhemies koputtaa] niin summa olisi
1,7 miljardia miinuksella. [Välihuutoja — Naurua kokoomuksesta] Sen sijaan [Puhemies:
Aika!] hallituksen linja on vakauden linja, ja siitä on hyvä jatkaa.

14.44 Sami Savio ps (ryhmäpuheenvuoro): Arvoisa puhemies! Perussuomalaiset halua-
vat varmistaa, että talouskasvusta pääsevät viimein nauttimaan kaikki kansalaiset. Ketään
ei saa jättää yksin. Haluamme panostaa Suomeen ja suomalaisiin ja olemme tarjonneet
vaihtoehtobudjetissamme hallituksen esitystä selvästi oikeudenmukaisemman vaihtoeh-
don. Suomalaisten valitsemien päättäjien on puolustettava kotimaamme ja kansalaistem-
me etua.
10



Pöytäkirjan asiakohta PTK 132/2018 vp
Vaikka hallitus on pääsemässä maailmantalouden kasvun vauhdittamana työllisyysta-
voitteeseensa, ei kestävyysvaje ole poistunut vaalikauden aikana. Ikäsidonnaiset menot ja
vaimea talouskasvu ovat synnyttämässä kestävyysvajeen, jonka mittaluokka on peräti 4
prosenttia bruttokansantuotteesta. Kestävyysvajeen poistaminen jää seuraavan hallituksen
tehtäväksi.

Maatalouden ja maaseudun palvelujen alasajo on kiihtynyt viime aikoina. Keskustajoh-
toisen hallituksen EU-politiikka on liittovaltiomyönteistä, ja EU:n rahoituskehykset uh-
kaavat tuhota maaseutumme lopullisesti. Suomen kansa unohtuu.

Keskeinen uhka julkiselle taloudelle lähivuosina ovat sote-uudistuksen aiheuttamat kus-
tannukset. Säästöjä ei tulla saavuttamaan. Päinvastoin, sote-kustannuksia lisäävät muun
muassa palkkojen yhtenäistäminen, ict-kustannukset ja kasvanut palvelujen käyttö. Tämä
nostaisi väistämättä myös asiakasmaksuja. Kustannusten alentamiseksi seuraavan hallituk-
sen täytyy etsiä aktiivisesti uusia mahdollisuuksia kansalaisten toimintakyvyn ylläpitämi-
seksi, ja myös hyvinvointiteknologioihin on panostettava.

Arvoisa puhemies! Koulutus ja elinikäinen oppiminen tulevat nousemaan entistä suu-
rempaan rooliin. Suuri joukko nuoria on työelämän ja koulutuksen ulkopuolella. Nämä
nuoret on saatava mukaan työelämään pysyvän syrjäytymisen estämiseksi. Seuraavalla
vuosikymmenellä on koulutettava ja jatkokoulutettava miljoona kansalaista. Koulutuksen
laatu ja riittävät resurssit on varmistettava. Tarvitsemme älykästä koulutusta sekä jatkoko-
ulutuksen osalta kohdennettua osaamista. Koulutuksen ja tutkimuksen määrärahoja on
kasvatettava kautta linjan, kuten vaihtoehtobudjetissamme esitämme.

Työelämä on murroksessa. Tulevan hallituksen on purettava kannustinloukkuja, koska
nykyinen hallitus on epäonnistunut tehtävässä. On syytä tehdä sotu-uudistus, jossa sovite-
taan palkkatulo, etuudet ja muut tulot yhteen. Työn vastaanottamisen on oltava aina kan-
nattavaa, ja mahdollisten etuuksien maksuun ei saa tulla katkoksia pätkätöitä vastaanotet-
taessa. [Ben Zyskowicz: Oikein!]

Arvoisa puhemies! Nousukaudesta huolimatta syvän taantuman aikoina tehtyjä kipeitä,
heikommassa asemassa oleviin kohdistuneita leikkauksia ei ole peruttu. Kansaneläkein-
deksi ja jopa rintamalisät on jäädytetty myös ensi vuodelle. Palkat ovat nousseet merkittä-
västi enemmän kuin eläkkeet ja perusturva. Monella kansalaisella kaikki lisäansiot ovat
kuitenkin kuluneet kohonneisiin asumisen ja liikkumisen kustannuksiin. Esimerkiksi säh-
kön siirtohinnat ovat karanneet hallituksen toimettomuuden takia kohtuuttomiksi.

Tavallisen keskiluokkaisen suomalaisen palkansaajan hyvinvointi on uhattuna. Hänen
osakseen on jäämässä vain maksajan rooli ja jatkuvasti laskeva elintaso. Asumisen ja liik-
kumisen kustannuksia tulee alentaa. Perussuomalaiset ovatkin esittäneet vaihtoehdossaan
konkreettisen toimenpideohjelman.

Arvoisa puhemies! Erityisen heikossa asemassa ovat pientä työeläkettä saavat vanhuk-
set, jotka hallitus tuntuu unohtaneen täysin. Asiakasmaksuja ja omavastuita on korotettu
eikä vanhustenhuoltoon ole panostettu riittävästi. Me perussuomalaiset vaadimme, että hy-
vinvointimme rakentaneiden ikäihmisten asema hoidetaan nyt kuntoon. Olemme esittä-
neet vaihtoehtobudjetissamme lukuisia uudistuksia eläkeläisten aseman kohentamiseksi.
Myös keskituloisten ja lapsiperheiden taloudellista asemaa ja ostovoimaa pitää parantaa.

Arvoisa puhemies! Vaikka hallituksen budjettiesitykseen sisältyy monia ongelmakoh-
tia, on valtiovarainvaliokunta kuitenkin tehnyt siihen joitakin hyviä korjauksia. Se on
muun muassa palauttanut talousarvioon ruoka-apujärjestöjen tuen, kuten perussuomalai-
set vaihtoehtobudjetissaan aiemmin syksyllä esittivät. Suurin kiitos tästä erinomaisesta ja
11



Pöytäkirjan asiakohta PTK 132/2018 vp
oikeudenmukaisesta päätöksestä kuuluu valiokunnan kunta- ja terveysjaostolle ja erityi-
sesti sen puheenjohtajalle, edustaja Kankaanniemelle.

Arvoisa puhemies! Perussuomalaiset ottavat ilmasto- ja ympäristökysymykset vakavas-
ti. Korostamme, että teollisuuden säilyttäminen Suomessa on ympäristö- ja ilmastoteko,
koska maassamme tuotteet valmistetaan varsin puhtaasti ja luontoa kunnioittaen. Suomea
lukuun ottamatta muut EU-maat eivät ole päässeet lähellekään Pariisin sopimuksen tavoit-
teita.

Suomen pitää vaatia puhtaamman tuotannon suosimista. Saastuttamalla ja ympäristöä
pilaamalla valmistetuilta tuotteilta tulee poistaa kilpailuetu. Perussuomalaiset esittävät il-
mastotullien käyttöönottoa tuotteille, jotka on valmistettu eurooppalaisia ympäristönorme-
ja noudattamatta jättävissä maissa ja joita vastaavia tuotteita voi hankkia lähempää ekolo-
gisemmalla jalanjäljellä. Tullien tuotoilla voitaisiin pienentää jäsenmaiden maksuosuuk-
sia EU:n budjetista ja samalla ohjata tuotantoa vähemmän saastuttavaan suuntaan.

Arvoisa puhemies! Hallitus julkisti joulukuussa 2015 erittäin hyvän turvapaikkapoliitti-
sen toimenpideohjelman. Se olisi toteutuessaan tehnyt Suomesta merkittävästi vähemmän
houkuttelevan maan kyseenalaisista syistä turvapaikkaa hakevien henkilöiden keskuudes-
sa. Tähän ohjelmaan sisältyvät muun muassa kirjaukset Irakin kanssa tehtävän palautusso-
pimuksen neuvottelemisesta, minimipalveluin varustettujen palautuskeskusten perustami-
sesta sekä laittomasti maahan tulleiden ihmisten henkilöllisyyden selvittämisestä.

Valitettavasti hallitus ei ole kuitenkaan halunnut noudattaa tätä laatimaansa hyvää ja
monipuolista ohjelmaa, eikä se ole muutoinkaan suhtautunut kansalaisten turvallisuudes-
taan esittämään huoleen läheskään riittävällä vakavuudella. Joulukuussa julkaistussa kan-
sallisen turvallisuuden katsauksessa todetaan, että suojelupoliisin seuraamien terrorismin
torjunnan kohdehenkilöiden määrä on kasvanut jo 370 henkilöön. Tilanne on kansallisen
turvallisuutemme näkökulmasta täysin kestämätön. [Perussuomalaisten ryhmästä: Ja mi-
tään ei tehdä!]

Arvoisa puhemies! Teen edellä mainituista syistä seuraavan, vastalauseeseemme sisäl-
tyvän epäluottamuslause-ehdotuksen: ”Eduskunta toteaa, että hallitus ei ole halunnut eikä
kyennyt toteuttamaan sellaista maahanmuutto- ja turvapaikkapolitiikkaa, joka takaa suo-
malaisten lasten ja aikuisten fyysisen ja henkisen koskemattomuuden. Koska hallitus ei li-
säksi ole toteuttanut laatimaansa turvapaikkaohjelmaa, se ei nauti eduskunnan luottamus-
ta.”

14.51 Pekka Haavisto vihr (ryhmäpuheenvuoro): Arvoisa puhemies! "Kaikki onnelliset
perheet ovat toistensa kaltaisia, jokainen onneton perhe on onneton omalla tavallaan." Täl-
lä tunnetulla virkkeellä alkaa kirjailija Leo Tolstoin suurromaani Anna Karenina. Virke so-
pii myös suomalaisen arjen kuvaukseksi. Ne suomalaiset perheet, joilla asiat ovat hyvin,
jakavat monia samanlaisia onnen palasia: on koulutusta ja on työpaikka, on asunto ja on
terveyttä, on ystävien ja perheen turvaverkko.

Suomalaisen huono-osaisuuden kuva on moninaisempi. Riittää, että yksi elämän kulma-
kivi on rempallaan: koulupudokkuus, työttömyys, asunnottomuus, sairaudet, läheisten tur-
vaverkon puuttuminen. Joillakin elämän eväät jäävät jo lapsuudessa heikommiksi. On py-
säyttävä luku, että joka kahdeksas suomalainen lapsi elää köyhyydessä. Monilla vastoin-
käymiset tulevat myöhemmin, kun pudotaan opintieltä, jäädään työttömäksi tai kohdataan
terveysongelmia. Hyvinvointiyhteiskunta tarkoittaa, että elämän vaikeuksien kohdatessa
myös turvaverkot toimivat. Nyt ei aina niin ole.
12



Pöytäkirjan asiakohta PTK 132/2018 vp
Nyt meneillään olevan sote-uudistuksen tulee olla osa toimivan turvaverkon kehittämis-
tä. Tämän jälkeen seuraava sotu- eli sosiaaliturvajärjestelmän uudistus on vähintään yhtä
tärkeä remontti. Se antaa myös mahdollisuuden kehittää yhteiskunnallisesti oikeudenmu-
kaista perustuloa, joka vähentäisi köyhyyttä, purkaisi byrokratiaa ja kannustinloukkuja, li-
säisi ennakoitavuutta ja rohkaisisi yrittämään.

Arvoisa puhemies! Eilen sunnuntaina päättyi Puolan Katowicessa tärkeä ilmastoko-
kous, jossa hyväksyttiin ilmastosopimuksen toteuttamiselle säännöt. Jos Pariisissa hyväk-
syttiin menu, Katowicessa on nyt lyöty pöytään reseptit. Vuoden päästä Chilessä tullaan
jatkamaan siitä, mitä Katowicessa ei saatu valmiiksi. Neuvottelut ovat tärkeitä, mutta
suunta on nyt selvä.

Myös Suomen pitää tiukentaa vuoden 2030 päästötavoitteensa miinus 60 prosenttiin ja
pyrkiä samassa ajassa hiilineutraaliksi. Puhutaan suuresta muutoksesta tavassamme tuot-
taa ja kuluttaa, ekologisesta rakennemuutoksesta. Ilmastonmuutos on sivilisaatiomme koh-
talonkysymys, ja siihen vastaaminen vaatii teollisen vallankumouksen mittaluokkaa ole-
via muutoksia.

Ärade talman! Att bekämpa klimatförändringen är den största utmaningen och det vikti-
gaste uppdraget i vår tid. Hur vi lyckas med detta uppdrag avgör hur framtidens generatio-
ner kommer att värdera oss i sina historieböcker. Kommer vi att ses som de själviska ge-
nerationerna som visste vad man borde göra men bestämde sig att inte göra det, eller kom-
mer vi att bli ihågkomna för hur vi gjorde vårt samhälle hållbart på ett rättvist sätt som be-
varade allt det goda vi åstadkommit med vårt välfärdssamhälle?

Arvoisa puhemies! Suurissa muutoksissa avainsanoja ovat reiluus ja oikeudenmukaisuus.
Muutos on pelottava, jos se ei ole hallinnassa. Ilmastohaasteisiin vastattaessa on kiinnitet-
tävä huomiota myös työllisyys- ja tulonjakovaikutuksiin. Suomessa tarvitaan reilun muu-
toksen ohjelma, joka toteuttaa hyvinvointivaltion ihanteita ja samalla uudistaa yhteiskun-
tamme kestävän kehityksen pohjalle. Kun tällainen muutos on hallittu, keltaiset liivit jää-
vät silloin pyöräilyyn ja koiran ulkoilutukseen. Avohakkuista mennään kohti metsäistutuk-
sia, hiilestä kohti maalämpöä, tuulta ja aurinkoa, turpeesta kohti uusiutuvaa energiaa, polt-
tomoottoreista kohti sähköä, asfaltista kohti raiteita. Uusi ilmastoystävällinen Suomi on
myös työllistävä, ja se vaatii paljon uutta osaamista, koulutusta ja jatkuvaa oppimista.

Yrityselämäkin muuttuu. Jo nyt suuren suomalaisen yrityksen omistajaportaassa pohdi-
taan, voiko johdon palkkauksen sitoa suoraan ilmastovastuuseen. Kymmenien suurten suo-
malaisten yritysten muodostama Climate Leadership Coalition todistaa meille, että myös
ilmastovastuulliset yritykset ovat nyt tosissaan mukana.

Arvoisa puhemies! Päätän oman puheenvuoroni suomalaiseen arvopohjaan. Olemme jo
vuosia tottuneet olemaan monien vertailujen kärjessä: menestyksemme koulutuksessa, in-
novaatioissa, ympäristössä, tasa-arvossa, kaikessa siinä, minkä itsekin ajattelemme olevan
suomalaisuuden ydinosaamista. Tänä syksynä Suomelle mätkähti kuitenkin ikävä jumbo-
sija. 12 EU-maan vertailussa oli Suomessa koettu eniten rasismia. Tarvitsemme tulevai-
suudessakin kansainvälisiä osaajia, ja myös maassa aina eläneillä on montaa eri ihonväriä.
Rasismin kitkeminen on oma kotiläksymme. Toinen ikävä tilasto Suomesta on naisiin koh-
distuvan väkivallan määrä: 30 prosenttia 18—74-vuotiaista suomalaisista naisista on jou-
tunut nykyisen tai entisen kumppanin fyysisen tai seksuaalisen väkivallan kohteeksi — 30
prosenttia. Tämä on syy, miksi myös vihreät ovat antaneet tukensa Suostumus2018-kam-
13



Pöytäkirjan asiakohta PTK 132/2018 vp
panjalle. Aloite toivottavasti etenee myös seuraavan eduskunnan aikana. Kun rakennam-
me tulevaisuuden Suomea, on tärkeää, että se on myös ihmisoikeuksia kunnioittava Suomi.

Arvoisa puhemies! Lopuksi teen hallitukselle epäluottamuslause-ehdotuksen vihreiden
vastalauseen 2 mukaisella muotoilulla: ”Kansainvälinen tiedeyhteisö vaatii kaikilta kun-
nianhimoisempaa ilmastopolitiikkaa, mutta Suomen hallitus ei vastaa tähän huutoon. Hal-
litus on kyvytön turvaamaan nielumme, ajamaan fossiilituet alas ja uudistamaan taloutem-
me. Tulevaisuuden — ja myös tämän päivän — menestystä vaikeuttavat myös mittavat
koulutusleikkaukset, jotka rapauttavat osaamisen laatua ja heikentävät koulutuksen tasa-
arvoa. Tasa-arvoa heikentävät myös edelleen jatkuvat sosiaaliturvan leikkaukset, jotka sy-
ventävät eriarvoisuutta. Myös kehitysyhteistyö ja luonnonsuojelu tarvitsevat parempaa re-
sursointia, jotta pystymme rakentamaan parempaa tulevaisuutta niin Suomelle kuin maail-
mallekin. Tämän johdosta eduskunta toteaa, että hallitus ei nauti eduskunnan luottamusta.”

14.59 Kari Uotila vas (ryhmäpuheenvuoro): Arvoisa rouva puhemies! Edesmennyt va-
semmistoliiton kansanedustaja Outi Ojala totesi aikoinaan, että vahva valtiontalous on
köyhän paras ystävä. [Kimmo Kivelä: Hyvin sanottu!] Tämä totuus pätee yhä. Oleellista
on, mitä vahvalla valtiontaloudella tarkoitetaan.

Vasemmistoliitolle se tarkoittaa, että valtio pystyy nyt ja tulevaisuudessa takaamaan laa-
dukkaat hyvinvointipalvelut kaikille. Meille vahva valtiontalous ei tarkoita sitä, mitä se
näyttää tarkoittavan oikeistolle, eli politiikkaa, joka ottaa köyhimmiltä, romuttaa perustur-
vaa ja hyvinvointirakenteita, leikkaa koulutuksesta ja tutkimuksesta sekä heikentää julkis-
taloutta miljardien veronkevennyksillä ja ympäristölle haitallisilla verotuilla. [Li Anders-
son: Se oli hyvä kiteytys!]

Viime viikolla hallituspuolueiden edustajat päättivät leikata taas ensi vuonna suomalais-
ten perusturvaa. Pienituloisten työttömien, eläkeläisten, vammaisten, rintamalisiä saavien
ja lapsiperheiden on tultava toimeen vielä vähemmällä kuin nyt. Tämä siitä huolimatta, että
päivittäin kuulemme sosiaaliturvan riittämättömyydestä, leipäjonojen pidentymisestä ja
siitä, etteivät rahat monilla riitä edes lääkkeisiin ja vaatteisiin.

Vaalikauden alussa perusturvaleikkauksia perusteltiin valtion talousahdingolla, mutta
pahimman taantuman aikaan leikkaukset vain syvensivät julkistalouden ahdinkoa ja lyk-
käsivät nousun alkua. Lisäksi hallitus on itse tehnyt leikkausten perusteet tyhjiksi miljar-
diluokan veronkevennyksillään. Aitoa säästämistä tärkeämpää porvarihallitukselle on ol-
lut heikentää julkissektoria ja suosia omia sidosryhmiään, joita onkin veronkevennysten ja
kikyn ohella hellitelty esimerkiksi teollisuuden uusiutumattoman energian tukia kasvatta-
malla.

Ei olekaan yllättävää, että tilanteessa, jossa Suomen talous on korkeasuhdanteessa ja
hallituksella yhtäkkiä 2 miljardia enemmän rahaa kuin se vielä hetki sitten luuli, pitää hal-
litus kiinni kurituslinjastaan. Hallituskauden indeksijäädytysten ja -leikkausten peruminen
eli reilut 300 miljoonaa pienituloisimmille suomalaisille on hallituksen mielestä liikaa
mutta yhteensä miljardien kädenojennukset suurituloisille eivät sitä ole.

Arvoisa puhemies! Epävarmuus tulevasta varjostaa monen suomalaisen elämää. Tätä
epävarmuutta hallituksen kurituspolitiikka entisestään kasvattaa. Ei ole ihme, että synty-
vyys laskee, kun ihmisillä ei ole takeita siitä, miten he pystyvät perheensä elättämään.

Vasemmistoliiton budjettivaihtoehto vähentää eriarvoisuutta ja köyhyyttä, parantaa
Suomen tulevaisuuden näköalaa ja antaa ihmisille toivoa paremmasta. Haluamme korottaa
tuntuvasti pienimpiä eläkkeitä, työttömyysturvaa, opintorahaa, asumistukea ja muita peru-
14



Pöytäkirjan asiakohta PTK 132/2018 vp
setuuksia. Me teemme julkisista palveluista parempia, edullisempia ja helpommin saavu-
tettavia. Haluamme luopua terveyskeskusmaksuista koko maassa ja varmistaa, että kaikki
pääsevät hoitoon viikon sisällä. Me panostamme Suomen koulutusjärjestelmään sekä tut-
kimus- ja kehitystyöhön. Tahdomme aidosti maksuttoman toisen asteen koulutuksen.

Vasemmistoliiton vaihtoehtobudjetti pienentää tuloeroja kuvaavaa Gini-kerrointa lähes
prosentilla. Lähes 60 000 ihmistä nousee köyhyysrajan yli. Toisin kuin hyväosaisia suosi-
va porvarihallitus vasemmistoliitto on aidosti kansan enemmistön asialla. Vaihtoehdos-
samme kaikkien paitsi yli 6 500 euroa kuukaudessa tienaavien palkansaajien nettotulot
kasvavat.

Arvoisa puhemies! Ilmastonmuutos on aikamme kohtalonkysymys. Meidän on tehtävä
kaikkemme, jotta tulevillakin sukupolvilla on elinkelpoinen ympäristö. Tapamme tuottaa,
kuluttaa, asua, liikkua ja syödä on muututtava nopeasti. Kansainvälisen ilmastopaneelin ja
Puolan ilmastokokouksen viesti on, että kaikkien valtioiden on tehtävä enemmän. Ennen
kaikkea tämä koskee Suomen kaltaisia rikkaita ja paljon päästöjä aiheuttavia maita.

EU:n puheenjohtajamaana meidän on kiritettävä unionia nostamaan päästötavoitettaan.
Samalla meidän on kiristettävä omia tavoitteitamme, asetettava selvät määräajat fossiilisis-
ta irtautumiselle ja mitoitettava metsiemme hakkuusuunnitelmat kestävällä tavalla. Ke-
vään ilmastovaalien alla kaikilta puolueilta odotamme konkreettisia sitoumuksia.

Vasemmistoliitto ottaa tämän haasteen vakavasti. Meidän vaihtoehdossamme panoste-
taan 40 miljoonaa hallitusta enemmän joukkoliikenteen, pyöräilyn ja kävelyn edistämi-
seen. Uusiutuvan energian ja energiatehokkuuden tukia lisätään yli 40 miljoonalla. Ha-
luamme karsia tehottomia ja ympäristölle haitallisia tukia ja ottaa käyttöön lentoveron.
Suomen kansainvälistä ilmastorahoitusta on lisättävä tuntuvasti.

Arvoisa puhemies! Outi Ojalan lausetta soveltaen voi tänään sanoa, että reilu ja oikeu-
denmukainen ilmastonmuutoksen torjunta on köyhän paras ystävä niin meillä kuin maail-
manlaajuisesti. Ilmastonmuutoksesta kärsivät eniten vähäosaiset. Varakkailla on aina mah-
dollisuus muuttaa, suojautua, sopeutua ja hankkia tarvitsemansa.

Ilmastonmuutoksen torjunnassa on keskeistä, että se tehdään tavalla, joka ei pahenna
eriarvoisuutta. Kun ympäristöperusteisia tasaveroja ja maksuja korotetaan, on vastapai-
noksi lisättävä verotuksen progressiota muutoin, parannettava tulonsiirtoja ja julkisia hy-
vinvointipalveluja sekä investoitava julkiseen liikenteeseen ja puhtaan energian ratkaisui-
hin.

Arvoisa puhemies! Vasemmistoliiton mielestä kaikkia päätöksiä on vastaisuudessa ar-
vioitava ilmastonäkökulmasta. Ehdotamme, että Suomessa otetaan käyttöön yleinen ilmas-
tovaikutusten arviointi. Jokaisen suuren hankkeen yhteydessä on kartoitettava, millaisia il-
mastovaikutuksia sillä on.

Tämä vaade koskee kaikkia politiikan lohkoja, ja sen tulee olla velvoittava yhtä lailla
julkishallinnolle kuin yrityksille ja muille yhteisöille. Täten esimerkiksi hallituksen esityk-
siin tulee sisältyä arvio suorista ja välillisistä ilmastovaikutuksista samalla tavoin kuin nii-
hin nykyisin sisältyy arvio taloudellisista vaikutuksista.

Arvoisa rouva puhemies! Lopuksi teen vastalauseen 3 mukaisen epäluottamusehdotuk-
sen.

15.06 Thomas Blomqvist r (ryhmäpuheenvuoro): Värderade fru talman, arvoisa puhe-
mies! Suomi ei ole Ranska, Suomi ei ole Iso-Britannia, Suomi ei ole Kreikka, eikä Suomi
ole Italia. Suomi on Suomi, ja se on monessa mielessä hyvä asia.
15



Pöytäkirjan asiakohta PTK 132/2018 vp
Monien vaikeiden vuosien jälkeen talous on ollut kasvussa viimeiset kolme vuotta.
Työllisyys on parantunut, ja valtionvelka pienenee ensimmäistä kertaa sitten vuoden 2008.
Henkseleiden paukutteluun hallituksella ei kuitenkaan ole syytä eikä varaa. Kaikki eivät
nimittäin koe, että Suomella menisi entistä paremmin. Ranskan keltaliivien tapaan monet,
aivan liian monet, suomalaisetkin kokevat, että heidän tulonsa eivät riitä kelvolliseen ar-
keen. Tämän lisäksi finanssipolitiikkaa valvova Valtiontalouden tarkastusvirasto julkaisi
hiljattain raportin, joka on huolestuttavaa luettavaa. Raportin keskeinen johtopäätös on,
että hallitus ei ole onnistunut vähentämään julkisen talouden pitkän aikavälin kestävyysva-
jetta. Syy siihen, että hallitus on epäonnistunut keskeisessä tavoitteessaan eli kestävyysva-
jeen pienentämisessä, on ilmeinen. Se johtuu ennen kaikkea siitä, että sote-uudistuksen
keskeinen tavoite, terveydenhuollon tulevien menopaineiden hillitseminen, ei näytä toteu-
tuvan.

Ärade talman! Hållbarhetsunderskottet växer då regeringen inte lyckas ens med sina egna
planer. Vi har sagt det förr och vi säger det igen: det var inte klokt att koppla ihop vårdre-
formen med en så radikal administrativ reform som landskapsreformen är. Dessutom ser
valfrihetspaketet ut att göra reformen ännu mer tungrodd. Man har inte lyckats påvisa vare
sig de kvalitativa förbättringarna i vården eller kostnadsinbesparingarna. Det är därför lätt
att förena sig med Statens revisionsverks slutsats att reformen innehåller så mycket osäker-
het och sannolika utgifter att den inte kommer att korrigera hållbarhetsunderskottet, som ju
var ett av de primära målen. Kommunförbundets färska bedömning att vårdreformen tvärt-
om ger en tilläggsräkning på 1 miljard euro per år talar precis samma språk.

Arvoisa puhemies! Ruotsalainen eduskuntaryhmä haluaa nähdä menestyvän ja inhimilli-
sen Suomen, jossa panostetaan lapsiin ja luodaan arjen turvallisuutta. Politiikassa on aina
mahdollista priorisoida ja tehdä toisenlaisia valintoja. Me osoitamme vaihtoehtobudjetis-
samme, että on mahdollista tehdä vastuullista talouspolitiikkaa ilman massiivisia ja lyhyt-
näköisiä leikkauksia koulutukseen, opintotukeen ja kehitysyhteistyöhön. Näytämme, että
on mahdollista toteuttaa tarpeelliset uudistukset, kuten perhepoliittinen kokonaisuudistus
ja verouudistus, joka antaa jokaiselle enemmän käteen. Olemme vakuuttuneita siitä, että
koulutuspanostuksilla ja tutkimuksella rakennetaan tulevaisuuden Suomea, pysäytetään il-
mastonmuutos, joka on tämän päivän suuri haaste, ja luodaan uusia työpaikkoja.

Suomen Pankin pääjohtaja Olli Rehn on viisaasti todennut, että ilmastonmuutoksen vas-
tustaminen on hyvää talouspolitiikkaa — paitsi että se on muuten aivan välttämätöntä. Ha-
luamme kannustaa työntekoon, terveyteen ja hyvinvointiin. Maailman kasvavia pakolais-
virtoja ei ratkaista kehitysavun alasajolla tai maahanmuuton rajoittamisella.

Ärade fru talman! Pensionärer med låga inkomster är en grupp vi vill ta särskild hänsyn till.
I sitt budgetförslag och sin budget har regeringen föreslagit en höjning av garantipensio-
nen, och det är bra, men vi anser att den inte är tillräcklig. Vi föreslår en ytterligare höjning
på tio euro. Utöver det vill vi förbättra situationen för dem som lever på små pensioner ge-
nom att befria folkpensionen från regeringens indexfrysning.

Vi vill också stärka den sociala tryggheten. Därför satsar vi på barnbidragets ensamför-
sörjartillägg och ändrar bestämmelserna så att ensamförsörjartillägget inte längre minskar
utkomststödet. På så sätt kan ensamförsörjarnas ekonomiska situation klart förbättras. 
16



Pöytäkirjan asiakohta PTK 132/2018 vp
Regeringen måste få ett dåligt vitsord för sitt jämställdhetsarbete. I regeringsprogram-
met skrev man in att kvinnor och män är jämställda, men vi har inte sett några åtgärder som
skulle ha främjat ett mer jämställt Finland. Vi anser att en bedömning av budgetens konse-
kvenser för jämställdheten ska vara ett viktigt verktyg i budgetarbetet i framtiden.

Vi behöver en skattepolitik som ger löntagarna mer i handen. SFP:s modell — att sänka
skatten på arbete och försiktigt höja skatten på konsumtion — skapar bättre förutsättningar
för företagsamhet och ger en högre sysselsättningsgrad. Modellen bara stärks av att vi även
höjer hushållsavdraget.

Arvoisa puhemies! Tänä syksynä eduskunnan tietopalvelu on ensimmäistä kertaa tehnyt
huolellisen selvityksen jokaisen yksittäisen vaihtoehtobudjetin vaikutuksista. RKP:n osal-
ta tulokset ovat hyviä: vaihtoehtobudjettimme parantaa kaikkien tuloluokkien tulokehitys-
tä, ja sen työllistävä vaikutus on 3 000 työpaikan verran suurempi kuin hallituksen budje-
tin vastaava vaikutus. [Eero Heinäluoma: Se on aika paljon! — Timo Heinonen: Toisin
kuin vihreillä!] Valtiovarainvaliokunta toteaa mietinnössään, että Suomen talouden näky-
mät ovat edelleen suotuisat, mutta nopeimman kasvun arvioidaan olevan jo takana päin.
Rakenteellisia uudistuksia on tehtävä nyt, kuten perhevapaauudistus ja työmarkkinauudis-
tus, jotka lisäävät joustoja mutta myös vahvistavat luottamuksen ilmapiiriä työpaikoilla.

RKP peräänkuuluttaa rohkeampaa politiikkaa, missä panostukset koulutukseen, tutki-
mukseen ja innovaatioihin ovat avainasemassa. Koska hallitus ei mielestämme ole onnis-
tunut tässä, esitän hallitukselle epäluottamuslauseen, jossa toteamme, että hallitus ei nauti
eduskunnan luottamusta. Tämä on vastalauseen 4 mukaisesti: ”Eduskunta toteaa, että hal-
lituksen politiikka on ollut lyhytnäköistä. Hallitus ei ole parantuneesta talous-ja työllisyys-
tilanteesta huolimatta poistanut kehitysapuun ja koulutukseen tehtyjä leikkauksia. Koulu-
tusleikkaukset muodostavat todellisen uhan opetuksen ja tutkimuksen laadulle, koulutuk-
sen tasa-arvolle ja maamme kilpailukyvylle. Hallitus ei ole ollut valmis uudistamaan per-
hevapaita ja varhaiskasvatusta, vaikka sille on ollut kiistaton tarve. Hallituksen toimet työl-
lisyyden parantamiseksi ovat olleet riittämättömiä, ja tarpeelliset rakenteelliset uudistuk-
set ovat jääneet tekemättä. Tehdyt veronkevennykset ja tulonsiirrot eivät ole olleet
riittäviä. Tämän johdosta eduskunta toteaa, että hallitus ei nauti eduskunnan luottamusta.”

15.13 Peter Östman kd (ryhmäpuheenvuoro): Arvoisa puhemies! Enää ei kannata kinas-
tella siitä, onko taloudessa tapahtunut myönteinen käänne vai ei. Kyllä on tapahtunut. [Ti-
mo Harakka: Oli tapahtunut!] Kristillisdemokraattinen eduskuntaryhmä haluaa tästä kään-
teestä antaa reilun tunnustuksen hallitukselle. Jotain te olette sentään tehneet oikein — kii-
tos siitä.

Värderade talman! Den kristdemokratiska riksdagsgruppen vill ge ett erkännande för att
skuldspiralen svängt. Något har ni gjort rätt, och det tackar vi för. Tyvärr har den ekono-
miska tillväxten enligt flera mätare redan avstannat, och för att skapa hållbar tillväxt krävs
det ännu nya reformer.

Arvoisa puhemies! On syytä kysyä, miten me saavutamme kestävän talouskasvun pidem-
mällä aikajänteellä. Julkisen talouden tasapainottaminen vaatii edelleen myös kurinalaista
talouspolitiikkaa, sillä loppuvuoden aikana on ollut huomattavissa, että talouskasvu on
useiden mittareiden mukaan jo hidastumassa. Vuoden alussa vienti vielä kasvoi, mutta kol-
17



Pöytäkirjan asiakohta PTK 132/2018 vp
mannella neljänneksellä tavaravienti kääntyi laskuun. Rakennusalalla on nähtävissä kään-
ne huonompaan, ja myös palveluviennin kehitys on jäämässä odotettua pienemmäksi.
Kansainvälisessä taloudessa on useita huolta herättäviä tekijöitä, kuten kauppasotien mah-
dollisuudet, epäselvyys brexitiin liittyen sekä Italian ja Ranskan sisäiset ongelmat.

Arvoisa puhemies! Voimme todella iloita siitä, että Suomi pystyy lyhentämään velkaan-
sa ensimmäistä kertaa kymmeneen vuoteen, mutta työtä Suomen uudistamiseksi on jatket-
tava. Vuosi vuodelta heikkenevä syntyvyys on merkittävä huolenaihe. lkäsidonnaiset me-
not tulevat kasvamaan tulevina vuosina, ja huoltosuhde jatkaa heikkenemistään. Toimivan
sote-uudistuksen lisäksi tarvitaan muita rakenneuudistuksia, kuten kannustavampi sosiaa-
liturva, reilumpi verotus ja joustavampi työelämä.

KD-eduskuntaryhmä ottaa toiminnassaan huomioon talouden realiteetit. Tästä syystä
ryhmän vaihtoehtobudjetti on varsin maltillinen. Emme lupaa kaikille kaikkea hyvää. Tie-
dostamme, että valtio ei voi hallitsemattomasti lisätä pysyviä menoja noususuhdanteen ai-
kana, varsinkaan kun hallituksen talousarvion mukaan jatkamme velkataakan kasvattamis-
ta ensi vuonna. [Eero Heinäluoma: Entäs veronalennukset?] KD:n vaihtoehto on tasapai-
noinen esitys, jolla korjataan pahimmat puutteet hallituksen esityksessä.

Arvoisa puhemies! Lisäysesitystemme keskiössä ovat lapsiperheet ja vanhukset. Nämä
ryhmät ovat monella tapaa joutuneet hallituksen sopeutustoimien maksumiehiksi tällä vaa-
likaudella. KD:n vastalauseessa esitetään konkreettisia toimia, joilla parannetaan lapsiper-
heiden, sairaiden ja iäkkäiden asemaa. Samalla panostaisimme koulutukseen, tutkimuk-
seen ja kehitykseen, työllisyyteen, uusiutuvaan energiaan sekä turvallisuuden parantami-
seen. Ryhmä esittää myös terveellisten elintarvikkeiden arvonlisäveron alentamista ja sa-
malla epäterveellisten tuotteiden ankarampaa verotusta.

Arvoisa puhemies! Suomi tarvitsee lapsimyönteisen yhteiskunnan, ja perheiden tilanne
tulee huomioida kaikessa päätöksenteossa. Esitämme muun muassa lapsivähennyksen pa-
lautusta, lapsilisien tasokorotusta, 1 000 euron kertaluonteista vauvarahaa perheille ja
huoltajalisän korotusta. Perhe-etuuksien korotusten lisäksi esitämme varhaiskasvatuksen
ja peruskoulun ryhmäkokojen pienentämistä.

Monet vanhukset kipuilevat heikentyvän eläkkeen ja kasvavien sairaskulujen luomassa
köyhyysloukussa. Hallituksen tekemä indeksileikkaus ja indeksijäädytys kansaneläkkee-
seen on mielestämme peruutettava. Tarvitaan tuntuvampi tasokorotus takuueläkkeeseen, ja
pienituloisten eläkeläisten toimeentuloa tulee parantaa.

Arvoisa puhemies! Vanhustenhoidon tilanne pitää korjata, ja toimeen pitää ryhtyä välit-
tömästi. Vastalauseessamme esitämme rahoitusta tuhannen uuden hoitajan palkkaami-
seen. Määrärahojen lisäksi tarvitaan parempia hoitosuosituksia. Saattohoitoa tulee kehit-
tää koko maassa, ja esitämme edelleen vanhusasiainvaltuutetun viran perustamista.

Suomen menestys riippuu korkeasta osaamisesta ja tutkimustoiminnasta. Yliopistojen ja
ammattikorkeakoulujen toimintaedellytyksiä ja koulutuksen laatua on parannettava. Tut-
kimustoiminnan resursseja on lisättävä, jotta saamme tutkimus-, kehitys- ja innovaatiotoi-
minnan kautta uusia kasvuyrityksiä ja työllisyyttä. Opiskelijoiden toimeentuloa pitää pa-
rantaa korottamalla opintorahaa.

Vaikka työllisyys on parantunut, on monella alalla ja monilla alueilla samaan aikaan va-
kava työvoimapula. KD panostaisi hallitusta enemmän aktiivisiin työllisyystoimiin ja
muuntokoulutukseen. Työttömät tarvitsevat henkilökohtaista ohjausta, ja yritykset tarvit-
sevat tukea rekrytointiin.
18



Pöytäkirjan asiakohta PTK 132/2018 vp
Arvoisa puhemies! Lopuksi teen KD:n vastalauseen numero 5 mukaisen epäluottamus-
lause-esityksen.

Puhemies Paula Risikko: Nyt on kaikki ryhmäpuheenvuorot käyty. Nyt, ministeri Orpo,
olkaa hyvä, 7 minuuttia. Sen jälkeen käynnistetään debatti. [Eero Heinäluoma: Ensiksi kii-
tos siitä, että niin vähän muuttui budjetti!]

15.20 Valtiovarainministeri Petteri Orpo: Arvoisa rouva puhemies! Kiitos siitä, että
eduskunta, valiokunnat ja erityisesti valtiovarainvaliokunta ja sen jaostot ovat tehneet pe-
rusteellista ja hyvää työtä syksyn ajan, ja kiitos valiokunnan vakaalle ja harkitsevalle pu-
heenjohtajalle hyvästä työn johtamisesta. Tämä antaa aina hyvää pohjaa tuleville budjeteil-
le, ja nämä keskustelut ovat arvokkaita, kun katsotaan eteenpäin, varsinkin kun olemme tu-
lossa vaalikauden loppuun. Silloin on hyvä pysähtyä miettimään, missä ollaan ja mihin ol-
laan menossa.

Itse täytyy sanoa, että on hieman kahtiajakoinen mieliala tällä hetkellä. Olen toisaalta
erittäin tyytyväinen siihen, mitä tämän hallituskauden aikana on saavutettu. Hallitus on
saavuttanut oikeastaan kaikki keskeiset talouspolitiikan ja työllisyyspolitiikan tavoitteen-
sa. 115 000 ihmistä, 115 000 kotitaloutta on saanut työtä. Se on merkittävä asia, mitä ei voi
sivuuttaa tässä yhteiskunnassa. Se luo pohjaa tasa-arvoiselle Suomelle ja on perusta hyvin-
voinnin pysymiselle. Velkaantuminen on saatu pysäytettyä, ja julkinen talous on käytän-
nössä tasapainossa. Kokonaisveroaste on laskeutunut 2 prosenttiyksiköllä, ja kenenkään
verotus ei ole kiristynyt. Eli pitää olla erittäin tyytyväinen tähän. Mutta samaan aikaan olen
huolissani, kun katson tulevaan: 20-luvun haasteet eivät ole kadonneet mihinkään, vaan
päinvastoin viimeiset kestävyysvaje-ennusteet kertovat, että meidän haasteemme ovat
edelleen karanneet, kun sen taustalla olevat syntyvyysluvut on otettu sinne pohjiin. Eli
meidän täytyy tehdä määrätietoista työtä tulevaisuuden puolesta, ja toivon, että tänään kes-
kitytään keskustelussa myöskin erittäin paljon siihen, mitä tehdään ja pitää tehdä Suomen
ja Suomen hyvinvoinnin puolesta tästä eteenpäin.

Viikonloppuna todella tuli hyvä uutinen siitä, että me emme tänä vuonna elä lastemme
piikkiin vaan velkaa lyhennetään 900 miljoonaa. Tämän taustalla on useita eri tekijöitä,
useita eri tekijöitä. [Välihuutoja] Tietenkin kaiken perusta on jo kolme vuotta kestänyt vah-
va talouskasvu. Se on kaiken perusta. Tämä ei ollut mahdollista silloin, kun talous ei kas-
vanut, ja tämä ei ollut mahdollista silloin, kun oli paljon työttömiä, mutta nyt kun talous on
kasvanut ja on 115 000 työllistä enemmän ja on pidetty tiukkaa finanssipolitiikkaa yllä,
tämä on mahdollista. Totta kai tässä on myöskin kertaeriä, jotka on useaan kertaan kerrottu
— myyntituloja on tullut enemmän, ja Vientiluotto maksoi ennenaikaisesti 1,4 miljardia
velkaansa valtiolle, valtion omaa velkajärjestelyä — mutta tämä ei poista sitä tosiasiaa, että
hyvän talous- ja työllisyyskehityksen myötä tulot ja menot ovat ynnättynä 1,4 miljardia po-
sitiivisia, vielä suhteessa siis toiseen lisätalousarvioon, joka tehtiin syksyllä. Tämä kiistat-
ta johtuu siitä, että talouden veto on ollut vahvaa. Tämän lisäksi — se oli yllättävä tieto ai-
nakin itselleni — 600 miljoonaa euroa syntyi siitä, että ARAn luottoja on maksettu mak-
suohjelmaa nopeammin kassaan. [Eero Heinäluoma: Koska korot ovat niin matalat!] Joka
tapauksessa tämä toi sen efektin, että sitä viimeistä lainaerää ei tarvinnut nostaa.

Mutta ei kannata paukutella henkseleitä, ei kenenkään, koska budjetti, jota tällä hetkellä
täällä käsitellään, on rakennettu velanotolle. Siis budjetti, jota tänään täällä käsittelemme,
on rakennettu velanotolle. Ei ole siis mitään uutta jaettavaa, eikä ole syytä perua niitä tiuk-
19



Pöytäkirjan asiakohta PTK 132/2018 vp
koja päätöksiä, joita olemme joutuneet tekemään, koska ensi vuonna ennusteiden mukaan
— jotka on julkaistu tänään — kansantalouden kasvu jää 1,5 prosenttiin ja 2020 se jää 1,3
prosenttiin, varsinkaan kun tähän otetaan todellakin tämä kestävyysvajelaskelma, joka siis
ikärakenteesta ja syntyvyydestä johtuen karkaa 2 miljardia. Hallitus on saanut 4 miljardilla
kurottua kestävyysvajetta, ja nyt uuden ennusteen mukaan se karkaa 2 miljardia ja on edel-
leen todella korkeaa luokkaa.

Eli herätys jokaiselle tässä salissa ja herätys jokaiselle vaalilupaajalle, että meillä ei ole
varaa keventää finanssipolitiikkaa, vaan meidän keskeinen tehtävämme on pitää yllä ta-
louskasvua ja työllisyyttä ja sitä kautta taata meidän hyvinvointiyhteiskuntamme. Vaalien
lähestyminen ei saa ajaa lupaamaan kansalaisille yhdeksää hyvää tai kymmentä kaunista.
Paras ja kaunein vaalilupaus on se, että sitoudumme yhdessä siihen, että velkaantuminen
pysäytetään myöskin ensi vaalikaudella. — Oletteko, pääministeriehdokas Rinne, valmis
antamaan tämän lupauksen? [Välihuutoja]

Muutama kommentti:
Vihreiden edustaja Haavisto puhui erittäin tärkeästä asiasta, ilmastopolitiikasta. Me

jaamme varmasti tänä päivänä tässä salissa kaikki tämän huolen. Perussuomalaiset näytti
tänään kävelleen pois yhteisestä ilmastoryhmästä. Se on harmi, mutta muuten jaamme yh-
teisen huolen. Pitää tehdä enemmän ja nopeammin, mutta mielestäni ei kannattaisi mennä
siihen, että syyttelemme toisiamme. Viime hallituskaudella teimme yhdessä ilmastolain.
Se oli hieno asia. Tällä hallituskaudella on tehty vielä kunnianhimoisempaa ilmastopoli-
tiikkaa, muun muassa kivihiilikiellolla. Nyt pitää miettiä yhdessä rakentaen, rakentavasti,
mitä voimme tehdä seuraavaksi.

Vasemmistoliitolle jälleen kerran: 1,4 miljardin veronkevennykset, 0,5 miljardia pieni-
ja keskituloisille työtulovähennykseen, 900 miljoonaa kiky-kompensaatioina kaikille. —
Ja olen kyllä edelleen eri mieltä: mielestäni kenenkään työn verotuksen ei pidä kiristyä, ei
edes niissä paremmissa tuloluokissa, nimenomaan työn verotuksen, koska se motivoi teke-
mään työtä, opiskelemaan, pysymään tässä maassa. Se on myöskin edellytys sille, että me
saamme osaajia Suomeen. Ei voi mennä överiksi siinä yläpäässäkään.

SDP: Edelleen siis suurin ongelma on se, että vaikka teillä tuntuu tilannekuva teidän
vastalauseenne mukaan olevan ihan oikea, talouskasvu hiipuu ja pitää tehdä toimia, ja vie-
lä veropolitiikkannekin peruslinja — laaja pohja, tiiviit kannat, matalat kannat — on hyvä,
niin sen jälkeen annatte miljardien menolupaukset ja miljardi euroa työlle, yrittämiselle,
omistamiselle ja investoinneille. [Timo Harakka: Ja veronkierrolle!] Ei se talous sillä kas-
va eikä se työllisyys sillä kasva, jos koko meidän hyvinvointimme perustuu työhön. Me
tarvitsemme sosiaaliturvauudistuksen, työn tekemiseen kannustavan verouudistuksen. Me
tarvitsemme työelämän ja osaamisen uudistuksia. [Pia Viitanen: Neljä vuotta on ollut ai-
kaa, mitä te olette tehneet?] Me tarvitsemme rohkean uudistusohjelman, jossa ymmärre-
tään se, mikä meidän taloustilanne on ja mikä on maailman muutos meidän ympärilläm-
me. Me emme voi jäädä paikalleen. Se, joka nyt tyytyy, se hyytyy.

Puhemies Paula Risikko: Kiitoksia. — Sitten mennään debattiin, ja ensiksi valiokunnan
puheenjohtaja, edustaja Kalli.

15.28 Timo Kalli kesk (vastauspuheenvuoro): Kiitoksia, arvoisa puhemies! Olen ymmär-
tänyt, että meillä kaikilla on yhteinen näkemys siitä, että maailmalla on hyvin paljon epä-
varmuuksia, jotka tavalla tai toisella heijastelevat Eurooppaan. Siitä huolimatta meillä on
20



Pöytäkirjan asiakohta PTK 132/2018 vp
täysin erilainen poliittinen tilannekuva siitä, mitenkä me voimme vahvistaa jatkossa suo-
malaisten kuluttajien ja suomalaisten yrittäjien talous-, finanssi- ja veropolitiikkaa niin,
että kuluttajien luottamusta edelleen voitaisiin pitää yllä ja että ennustettavuus talouden
osalta seuraavankin vaalikauden aikana olisi jatkumoa tälle vaalikaudelle. Nyt pitää unoh-
taa kevään eduskuntavaalit ja yrittää löytää sen kaltainen näkemys, että Suomi pienenä
maana pystyy jatkamaan sitä hyvää työllisyyskehitystä, jota se näiden neljän vuoden aika-
na on aikaansaanut.

Puhemies Paula Risikko: Ja nyt sitten ryhmäpuheenvuorojen pitäjät.

15.29 Olavi Ala-Nissilä kesk (vastauspuheenvuoro): Arvoisa puhemies! Todella, minul-
takin ihmiset ja yrittäjät ja muut kysyvät, mikä on SDP:n linja. [Eero Heinäluoma: Mitä ne
sinulta kysyvät?] Onko se tämä edustaja Harakan edustama medialeimaaminen? Onko se
tempoileva veropolitiikka? Onko se vain yksittäisillä tuloerillä, Sitran ja Suomen Pankin
kupilla käynti? Vai onko siinä pitkä linja?

Miksi me todella olemme tällä vaalikaudella joutuneet säästämään? Sen takia, että vii-
me vaalikaudella SDP:n johdolla kyllä vähän säästettiin, korotettiin veroja, mutta jäi hoi-
tamatta kilpailukyky. Kustannuskilpailukyky jäi hoitamatta. Sen me olemme nyt tällä vaa-
likaudella hoitaneet, ja työllisyys on parantunut. Nyt voidaan, kun sitäkin pitää parantaa,
mennä enempi tähän osallistavaan ja mukaan ottavaan talouskasvuun, joka on edelleen hy-
vin tärkeä. Mutta kyllä suurella puolueella, arvoisa puheenjohtaja, pitää olla joku talous-
poliittinen linja. Tällä viittaan SDP:hen.

15.30 Timo Heinonen kok (vastauspuheenvuoro): Arvoisa rouva puhemies! Viikonlo-
pun uutinen kymmenen velanoton vuoden jälkeen oli kova ja hieno uutinen jokaiselle suo-
malaiselle. Ensimmäisen kerran vuoden 2008 jälkeen Suomen valtionvelka vähenee, sitä
vähennetään nyt noin miljardilla eurolla. Väittää oppositio sitten täällä salissa tai toreilla
mitä tahansa, niin totuus on, että valtiovarainministeri Petteri Orpon johdolla noudatettu ta-
louspolitiikka toimii. Se tuottaa tulosta. Tästä on kiistattomat näytöt: työllisyys paranee,
työttömyys vähenee, ja talous kasvaa.

Mutta osaava työvoima on meidän ongelmamme, ja tähän on nyt tulossa myös toimen-
piteitä. Kysyisin ministeri Grahn-Laasoselta: kuinka nopeasti näillä täydennys- ja uudel-
leenkoulutuksilla pystytään avittamaan niitä yrityksiä, jotka nyt kipeästi tarvitsevat teke-
viä käsiä, osaavia työntekijöitä? Työministeri Lindström voi myös vastata tähän.

15.31 Timo Harakka sd (vastauspuheenvuoro): Arvoisa puhemies! Oli mukava yllätys,
että tulot aikaistuivat niin, että tämän vuoden viimeistä velkaerää ei tarvinnut nostaa — siis
yllätys, myös hallitukselle, eikä suunnitelmallista talouspolitiikkaa. Tuulen tuomaa on ol-
lut myös se talouskasvu, joka on ollut merkittävämpi kuin hallituksen omat toimet. Julki-
nen talous ei ole tasapainossa. [Välihuutoja] Ensi vuoden budjetti on alijäämäinen. Halli-
tus ei ole valmistautunut tulevaisuuteen, jossa jo tiedetään talouskasvun hidastuvan. Se on
menneisyyden politiikkaa, kun nyt tarvitaan tulevaisuuslinja.

Jostain syystä on muuten jäänyt mainitsematta, kuka oli se valtiovarainministeri, jonka
johdolla velkaa viimeksi suunnitelmallisesti lyhennettiin. Hän on täällä salissa tänään. Kun
täällä käsiteltiin budjettia 12 vuotta sitten, siis 2006, ylijäämäisen budjetin esitteli valtio-
varainministeri Eero Heinäluoma. Myös silloin oli talouden myötätuuli. Kun hallitus vä-
21



Pöytäkirjan asiakohta PTK 132/2018 vp
hensi velkaa, seuraavalla hallituksella ja valtiovarainministeri Kataisella oli kriisin tullen
pelivaraa. Sipilän hallitus ei ole ollut yhtä vastuullinen.

15.32 Kimmo Kivelä sin (vastauspuheenvuoro): Puhemies! Todellakaan ei ole syytä hen-
kselien paukuttamiseen. Pitää muistaa, että talous ei ole tasapainossa, ja VM:n ennuste on
karua luettavaa. Mutta nyt me olemme hyvällä tiellä, ja siksi on tärkeätä, että tällä tiellä jat-
ketaan, että työllisyystilanne entisestään paranee, sillä työttömyyttä pahempaa ei ole kuin
sota, ja työttömyys ei ole pelkästään taloudellinen kysymys, se on myös ihmisarvokysy-
mys.

On erittäin hienoa, että tällä hallituksella on yhtenä keskeisenä kysymyksenä työky-
kyohjelma, ja kysynkin toimeliaalta työministeri Lindströmiltä: Miten uskotte, että lähitu-
levaisuudessa tämä työkykyohjelma tulee tepsimään? Millä tavalla saadaan torjuttua syr-
jäytymistä ja saadaan ihmisiä takaisin samaan veneeseen osaksi työmarkkinoita ja yhteistä
elämää?

15.33 Sami Savio ps (vastauspuheenvuoro): Arvoisa puhemies! Eduskunnan tulee aivan
ehdottomasti toteuttaa sellaisia toimenpiteitä, jotka edistävät tavallisen suomalaisen mah-
dollisuuksia käydä töissä ja elää normaalia elämää. Tämä edellyttää paitsi verotuksen koh-
tuullistamista myös koulutusjärjestelmän kehittämistä sellaiseen suuntaan, joka edistää
työllistymistä.

Ulkomaisen työvoiman saatavuusharkinnasta ei ole mitään syytä luopua. Suomalaisia
nuoria on koulutettava niille aloille, joilla tarvitaan tulevaisuudessa lisää työvoimaa. Sa-
mallahan pienennetään suomalaisnuorten syrjäytymisriskiä ja luonnollisesti vähennetään
valtiontalouden kuluja ja lisätään verotuloja. Tämä olisi ehdottomasti kaikkien etu.

Arvoisa puhemies! Valitettavasti liikenne- ja viestintäministeriön uudet, täysin epärea-
listiset kaavailut autoilun ja jopa työssäkäynnin tuntuvasta vaikeuttamisesta veisivät toteu-
tuessaan työllisyyskehitystä täysin väärään suuntaan.

15.34 Pekka Haavisto vihr (vastauspuheenvuoro): Arvoisa puhemies! Ministeri Orpo
otti aivan hyvin esiin ilmastopolitiikan todeten, että se ei ehkä ole riidan aihe. Ei se sellai-
nen saa ollakaan, vaan pitää rakentaa laajaa konsensusta sen asian ympärille. Mutta ym-
märrätte varmaan opposition tuskan, kun olemme täällä penkeissä katsoneet, miten halli-
tus vaikkapa jatkaa tai lisää sellaisia yritystukia, jotka toimivat täysin toiseen suuntaan, eli
ympäristölle haitallisia tukia on edelleen tässäkin budjetissa. [Keskustan ryhmästä: Mitä te
teitte?] Eli täytyy löytää ne käytännön keinot, joilla tähän tilanteeseen puututaan.

Toinen asia: Mielestäni edustaja Uotila otti erittäin hyvän ajatuksen siinä, että yvan rin-
nalle tai sen sisään — eli ympäristövaikutusten arvioinnin sisään — pitäisi tulla iva, ilmas-
tovaikutusten arviointi. Nythän on niin, että kun tulee uusia teollisuuslaitoksia ja tuotanto-
laitoksia, niiden resurssipohjaa ei katsota ja niiden päästölukuja ei välttämättä katsota täs-
sä ilmastomielessä. Tässä tarvittaisiin välitön lainmuutos.

15.35 Kari Uotila vas (vastauspuheenvuoro): Arvoisa rouva puhemies! Valtiovarainmi-
nisteri Orpo, jälleen kehuskelitte veroasteen laskulla. Jos veroaste olisi samalla tasolla kuin
se oli vaalikauden alussa, meidän julkinen taloutemme olisi paljon paremmassa kunnossa.
Te puhutte palkansaajille annetuista veronkevennyksistä. Mikä oli niiden taustalla? Niiden
taustalla oli se, että kiky-sopimuksessa te pakotitte palkansaajat maksamaan työnantajille
22



Pöytäkirjan asiakohta PTK 132/2018 vp
kuuluvia sosiaaliturvamaksuja miljardiluokkaa. Sen kompensaatioksi oli tietysti ihan luon-
nollista, että oli pakko tehdä tuloveron kevennyksiä. Mutta julkisen talouden tasapainon
kannalta meidän velkaantumisemme ensi vuonna olisi pienempi ja meidän ylijäämämme
tänä vuonna olisi suurempi ilman tätä teidän politiikkaanne.

Mitä tulee keskustan linjaan, niin minun ystäväni edustaja Ala-Nissilä totesi täällä kaksi
kohtaa: palkataan tuhat opettajaa — on helppo palkata sen jälkeen, kun ensin irtisanotaan
kaksituhatta — ja sitten te sanoitte, että tavalla tai toisella pitäisi pienituloisia eläkeläisiä
auttaa seuraavalla vaalikaudella. [Puhemies koputtaa] Onpa aikamoinen vaalilupaus tämä,
kun on ensin leikattu jopa kansaneläkkeitä indeksit jäädyttämällä.

15.37 Thomas Blomqvist r (vastauspuheenvuoro): Ärade talman! Liksom minister Orpo
är också jag orolig för hållbarhetsunderskottet, och fast sysselsättningen har förbättrats och
statsskulden minskar vill jag ändå fråga regeringen vilka åtgärder regeringen nu har vidta-
git eller tänker vidta för att trygga en bättre utveckling på lite längre sikt. Statens revisions-
verk konstaterar ju att regeringen inte lyckats med att minska det långsiktiga hållbarhets-
underskottet hittills, och finansministeriet konstaterar i dag att tillväxten håller på att för-
svagas. 

Arvoisa puhemies! Vaikka työllisyys paranee ja vaikka valtionvelka pienenee tänä vuon-
na, niin Valtiontalouden tarkastusviraston raportti on suoraan sanottuna jopa tyrmäävä.
Raportin keskeinen johtopäätös on, että hallitus ei ole onnistunut vähentämään pitkän ai-
kavälin kestävyysvajetta. Arvoisa hallitus, kysyn: mihin toimenpiteisiin pitäisi ryhtyä tai
mihin toimenpiteisiin hallitus on ryhtymässä tämän asian johdosta?

15.38 Peter Östman kd (vastauspuheenvuoro): Arvoisa puhemies! Ymmärsin viikonlo-
pun uutisista, ettei pääministeri eikä valtiovarainministeri osannut oikein kunnolla jäljit-
tää, mistä tämä ylijäämä valtion kassassa nyt oikeasti johtuu. Tuli vain mieleen se, kun luin
viime viikolla, että tuhansille yrittäjille oli yllätys, että veronpalautusta käytettiin jo 12.
marraskuuta erääntyneelle verolle, vaikka yritys olisikin maksanut veron eräpäivänä, ja
näin ollen veronpalautuksen määrä saattoikin olla rutkasti odotettua pienempi. Verohallin-
non mukaan asia koski noin 22 000:ta yrittäjäasiakasta. Nyt en tiedä sitten, mikä voi olla
mediaaniluku näillä yrityksillä, mutta muistan, että ainakin omana aikanani yrittäjänä vä-
lillä ne saattoivat olla kymmeniätuhansia euroja, ja laskinpa äkkiä, että jos tällainen me-
diaaniluku kuin 20 000 olisi per yritys, siis alvia ja muita sosiaaliturvamaksuja, niin se te-
kee jo 560 miljoonaa euroa. Että kuinka paljon tämä vaikuttaa nyt tähän kassatilanteeseen,
että verottaja on ikään kuin ennenaikaisesti ottanut veroja tietyiltä yrityksiltä?

15.39 Eero Heinäluoma sd (vastauspuheenvuoro): Arvoisa puhemies! Budjetti on talous-
politiikan iso linja, mutta se on myös tärkeitä ihmisten arjen elämään liittyviä päätöksiä.
Kovan talouskasvun keskellä hallitus jatkaa perusturvan leikkauksia. Se on ikävä tosiasia.

Erityisen hämmästynyt olen siitä, että budjetissa on edelleenkin sotiemme veteraanien
rintamalisien leikkaus. Se on minusta tyrmistyttävää. Sanotaan, että se on vain muutama
euro vuodessa, mutta tämähän, jos mikä, on oikeudenmukaisuuskysymys, [Välihuutoja
keskustan ryhmästä] miten kohtelemme tätä ikäluokkaa, jolle olemme niin paljon velkaa.
Nyt olemme kuulleet, että kokoomus on valmis perumaan tämän veteraanien rintamalisän
leikkauksen. Jään ihmettelemään, kuka siellä hallituksessa oikein haraa vastaan, niin ettei
23



Pöytäkirjan asiakohta PTK 132/2018 vp
tehtäisi tällaisia perusturvaleikkauksia. Onko sinisillä niin paljon vaikutusvaltaa, vai onko
se keskusta, joka haluaa, että tämä leikkaus pitää tehdä? [Välihuutoja] Annan tunnustuk-
sen, että kokoomus on valmis korjaamaan budjettiesitystä tältä osin.

15.40 Ben Zyskowicz kok (vastauspuheenvuoro): Arvoisa rouva puhemies! En muista
tarkkoja sanoja, mutta SDP:n ryhmäpuhuja, edustaja Harakka sanoi suunnilleen niin, että
tämä on väsynyt ja saamaton hallitus. [Timo Harakan välihuuto] En käsitä, kuinka tum-
manpunaisilla silmälaseilla edustaja Harakka joutuu katsomaan, jotta saa valkoisen näyt-
tämään mustalta. Tämä nyt kuitenkin on hallitus, joka on lisännyt yli satatuhatta työpaik-
kaa. Talous kasvaa, työllisyys paranee, työttömyys vähenee — luulisi, että tällaiset saavu-
tukset kelpaisivat SDP:llekin. [Välihuutoja] Tänään tai viikonloppuna on sitten vielä ker-
rottu, että pystytään ensimmäisen kerran kymmeneen vuoteen vähentämään valtionvelkaa.

Sitten vihreät ovat paljon puhuneet lapsiköyhyydestä mutta eivät anna mitään arvoa sil-
le, että yli sataantuhanteen perheeseen, joissa monessa on varmasti myös lapsia, on työlli-
syyden, työllistymisen kautta tullut huomattava elintason nousu.

15.41 Antti Kaikkonen kesk (vastauspuheenvuoro): Arvoisa puhemies! Tässähän valio-
kunnan puheenjohtaja Kalli kertoi rintamalisäasiasta, että ei sitä ollut oikein valiokunnas-
sa esitettykään, että tässä on jonkinnäköinen työtapaturma tapahtunut ilmeisesti koko va-
liokunnalle, mutta on toivottavaa, että hallitus katsoo, onko joku tapa hoitaa tämä asia kun-
toon. Keskustasta se ei ainakaan ole kiinni, elikkä toivottavasti tämä asia voidaan hoitaa.

Mutta, arvoisa puhemies, miten hallitus on onnistunut talouspolitiikan suurissa kysy-
myksissä, siitähän tässä ensisijaisesti pitää puhua. Pienetkin ovat tärkeitä, en sitä väheksy
ollenkaan, mutta muistetaan nyt se, että maamme talouskasvu on nostettu Euroopan hän-
niltä Euroopan huipulle, työllisyyskehitys nostettu korkeammalle tasolle, työllisyys on
korkeammalla tasolla kuin moneen kymmeneen vuoteen tässä maassa ja velkaantuminen,
jossa aloitettiin hurjassa velkaantumistahdissa, on saatu hallintaan jopa niin, että velkaa ly-
hennetään nyt vuosikausien jälkeen. Kyllä hallitusta voi monesta moittia, ja niinhän te moi-
tittekin, mutta jos näitä isoja linjoja katsoo, niin kyllä ne tulokset, arvoisa puhemies, ovat
aika vahvat.

15.42 Simon Elo sin (vastauspuheenvuoro): Arvoisa rouva puhemies! Ensinnäkin tästä
rintamamieslisästä. Niin kuin valiokunnan puheenjohtaja Kalli toi esille, käsityksemme
on, että se tarvitsisi lakimuutoksen, mutta alkuvuodesta tämä asia voidaan tavalla tai toi-
sella hoitaa, ja sinisetkin ovat siihen ilman muuta valmiita.

Täytyy sanoa autoiluun liittyen, kun sekin täällä eri puheenvuoroissa on nostettu esille,
että kyllähän tämä liikenne- ja viestintäministeriön ilmastoraportti on täysin epärealisti-
nen, ylioptimistinen. Se, mitä pitäisi tehdä ja mitä demarit ovat koko ajan vastustaneet, on
nimenomaan autoveron keventäminen, sen lopulta kokonaan poistaminen. Vähemmän ve-
roja, enemmän autoja, ja kas kummaa, kun ne autot päästävät vähemmän, niin päästötkin
vähenevät. Tällä sinisellä linjalla pitäisi siinä asiassa edetä.

SDP väitti vaihtoehtobudjetissaan, että te ottaisitte yli 500 miljoonaa euroa vähemmän
velkaa hallituksen talousarvioon verrattuna. No, kun lasketaan yhteen teidän budjettiin te-
kemänne talousarvioaloitteet, niiden yhteissummaksi saadaan 1,7 miljardia euroa miinusta
[Timo Harakka: Huomioikaa tulot, edustaja Elo!] verrattuna hallituksen budjettiesityk-
seen. Kyllä teillä... [Timo Harakan välihuuto] — Arvoisa puhemies, jos saan päättää. —
24



Pöytäkirjan asiakohta PTK 132/2018 vp
Kyllä teillä, edustaja Harakka, niitä tulojakin on, mutta ne ovat täysin epärealistisella poh-
jalla. Jos te lähdette sieltä harmaasta taloudesta ottamaan, niin kukaan ei teitä siinä kysy-
myksessä usko. [Timo Harakka: Te ette edes yritä!]

15.44 Antti Lindtman sd (vastauspuheenvuoro): Arvoisa puhemies! Hallituksen syvästi
epäoikeudenmukainen linja kilpistyy juuri siihen, että tilanteessa, jossa on korkeasuhdan-
ne, tilanteessa, jossa työllisyys kasvaa, talous kasvaa, jossa olemme saaneet kuulla, että
kertaluontoisten erien vuoksi valtionvelka tänä vuonna lyhenee, tässäkin tilanteessa halli-
tus edelleen leikkaa kaikkia perusturvaetuuksia mukaan lukien sotaveteraanien eläkkeitä.
Arvoisat edustajat Kaikkonen ja Elo, tästä asiasta äänestettiin viime keskiviikkona, ja hal-
lituspuolueiden äänin ensimmäisessä käsittelyssä tämä pykälä, leikkaus, siunattiin. Ja kun
täällä nyt olette heränneet siihen, että tämä voidaan korjata, minulla on teille ehdotus. Tä-
nään asia on toisessa käsittelyssä täällä listalla — äänestetään yhdessä tämä hallituksen
leikkaus nurin, sotaveteraanit saavat täydet kustannuksiin sidotut eläkkeet. Tämä olisi [Pu-
hemies koputtaa] tämän hallituksen epäoikeudenmukaisuuden symbolin poistaminen. [Pu-
hemies: Aika!] Se on vähintä, mitä te voitte tehdä.

15.45 Li Andersson vas (vastauspuheenvuoro): Arvoisa puhemies! Keskustan Olavi Ala-
Nissilä sanoi, että keskustalla ei ole tarvetta maalata mustaa valkoiseksi, ja sitten hän teki
juuri näin ja linjasi muun muassa, että perusturvan parantamista on jatkettava. Mutta, hy-
vät keskustalaiset, tehän olette heikentäneet perusturvaa koko tämän vaalikauden ja hei-
kennätte vielä lisää ensi vuonna, jolloin pienituloisiin kohdistuvat leikkaukset jatkuvat sii-
tä huolimatta, että talous- ja työllisyystilanne on kääntynyt paremmaksi. Tämä koskee
myöskin rintamalisiä, jotka on sidottu siihen tismalleen samaan lakiin, millä te leikkaatte
myöskin pienituloisten työttömien, kansaneläkeläisten ja lapsiperheiden sosiaalietuuksia.
Eli tämä ei ole mikään työtapaturma, vaan tämä on osoitus siitä linjasta, jota te olette joh-
donmukaisesti noudattaneet läpi tämän vaalikauden, josta äänestimme viime viikolla ja
josta tulemme äänestämään uudestaan tämän viikon aikana, joten teillä on vielä mahdolli-
suus korjata linjaa tältä osin. Jos tämä hylätään, niin kustannusvaikutus ensi vuonna on 69
miljoonaa. 69 miljoonaa — [Puhemies koputtaa] sillä hinnalla voisimme estää nämä pie-
nituloisiin kohdistuvat leikkaukset.

15.46 Laura Huhtasaari ps (vastauspuheenvuoro): Arvoisa puhemies! Hallitus on lähte-
nyt laukalle ilmastopolitiikassaan. Se tulee johtamaan siihen, että tulee lisää kiinalaista
tuotantoa ja lisää päästöjä. Perussuomalaiset ymmärtävät sen, että energia- ja ilmastopoli-
tiikan pitää tukea työllisyyttä ja talouskasvua eikä haitata niitä. Energiaintensiivisen vien-
tisektorimme kilpailukyky on turvattava alentamalla energiaverotusta: sähkö- ja muut
energiaverot tulee laskea EU:n minimitasolle.

Haluaisin ottaa tässä vaiheessa myös tilastoja ja numeroita. Suomen henkilöautoliiken-
teen kaikki päästöt koko maailman päästöistä ovat 0,15 promillea. Miksi hallitus kiusaa ta-
vallista ihmistä, jolla on tavallinen auto ja jolle se on välttämätön, jatkuvilla bensiinin ja di-
eselin hinnankorotuksilla — ja jatkuvilla asumiskustannusten korotuksilla?

15.47 Krista Mikkonen vihr (vastauspuheenvuoro): Arvoisa puhemies! Oli hienoa kuul-
la sekä valtiovarainministerin vastauspuheenvuorossa että useimmissa ryhmäpuheenvuo-
roissa se huoli, mitä on yhteisestä ilmastostamme. On aivan selvä, että meidän täytyy teh-
25



Pöytäkirjan asiakohta PTK 132/2018 vp
dä kunnianhimoista politiikkaa siinä, että pystymme pitämään ilmaston lämpenemisen 1,5
asteessa, ja on hyvä, että tämä hallitus on päättänyt kivihiilikiellosta. Mutta meidän täytyy
tehdä enemmän, ja on aivan selvä, että yritystuet tulee perata. Tällä hetkellä annamme fos-
siiliselle energialle verotukia kolminkertaisesti sen verran kuin uusiutuvalle energialle, ja
tämä suhde on aivan väärä. Meidän täytyy muuttaa yritystukipolitiikkaa niin, että se kan-
nustaa vähähiiliseen toimintaan, se auttaa energianmurroksessa.

Kysyisin vielä, miten tämä hallitus unohti verotuksen käyttämisen kulutuksen ohjaus-
keinona. Lentovero, jota suomalaiset laajasti tukevat, ei ole paketissa mukana, ei myös-
kään muovivero, vaikka hallitus alkuvuodesta puhui, että palaavat tähän syksyllä.

15.48 Anna-Maja Henriksson r (vastauspuheenvuoro): Värderade talman, arvoisa puhe-
mies! Talouden iso kuva kyllä huolestuttaa. Oli valtavan hienoa, että me saimme viikon-
loppuna kuulla, että nyt hallitus pystyy ja Suomi voi ensimmäisen kerran kymmeneen vuo-
teen lyhentää valtionvelkaa, ja se on äärimmäisen tervetullut uutinen. [Eero Heinäluoma:
Perusturvaa leikataan!]

Mutta hallituksen olisi kuitenkin hyvä herätä todellisuuteen erään toisen asian osalta: ni-
mittäin samana viikonloppuna kuultiin, että Kuntaliiton asiantuntijan mukaan sote-uudis-
tus kasvattaa julkisen talouden menoja reilulla miljardilla eurolla vuodessa, ja tämä on to-
della iso asia. Olemme aikaisemminkin kuulleet tässä talossa, että myös meidän oma val-
tiovarainvaliokunta on kyseenalaistanut hallituksen laskuja, ja nyt, arvoisa valtiovarainmi-
nisteri, olisi ehkä se hetki miettiä, millä tavalla me pystymme tällä sote-uudistuksella ku-
romaan tätä vajetta umpeen, koska näyttää siltä, että mennään ihan toiseen laitaan ja ihan
toiseen suuntaan. Eikö nyt olisi viimeinkin aika tunnustaa, että nämä tehdyt arviot [Puhe-
mies koputtaa] ovat olleet virheellisiä?

15.49 Pia Viitanen sd (vastauspuheenvuoro): Arvoisa puhemies! Kun kuuntelin täällä
keskustan ryhmäpuheenvuoroa, tulin siihen johtopäätökseen, että nyt sitten ilmeisesti kes-
kusta äänestää SDP:n vaihtoehtobudjetin puolesta — niin kauniita sanoja sieltä tuli muun
muassa eläkkeensaajien osalta — mutta valitettavasti, puhemies, on käynyt niin, että se
puhe ei kanna silloin, kun se sormi menee tänne napille ja äänestetään. Viime keskiviikko-
na täällä hallituspuolueet äänestivät muun muassa rintamalisien leikkauksen puolesta,
eläkkeiden leikkauksen puolesta, pienituloisten ihmisten leikkausten puolesta — te äänes-
titte, arvoisat hallituspuolueet. Maanantaina tästä käytiin pitkä keskustelu salissa. Olin hy-
vin pahoillani, että eduskuntaryhmän puheenjohtajakin sanoi, että eihän tätä kukaan ole
esittänyt. Täällä keskusteltiin tästä asiasta hyvin pitkään, ja sosiaalidemokraatit pitivät jär-
kyttävänä sitä, että tässä kasvavassa taloustilanteessa edelleen näitä julmia leikkauksia jat-
ketaan. Laki on nyt vielä eduskunnassa. Hylky on mahdollinen, tänään on toinen käsittely.
Lunastakaa puheenne, arvoisat hallituspuolueiden, ja keskustan, edustajat.

15.51 Aila Paloniemi kesk (vastauspuheenvuoro): Arvoisa rouva puhemies! On kyllä
syytä huomauttaa oppositiolle vielä kerran, että indeksijäädytykset eivät tarkoita euromää-
räisiä leikkauksia etuuksiin. Tarkistakaapa nyt käsityksenne. [Välihuutoja vasemmalta]
Kun etuuden taso jäädytetään ja kansaneläkeindeksin pisteluku nousee tai laskee, etuuk-
sien taso säilyy ennallaan eivätkä ne seuraa hintojen muutosta.

Jos rintamalisään ei tehtäisi ensi vuodelle indeksijäädytystä, se nousisi 64 senttiä kuu-
kaudessa eli erittäin vähän. [Eduskunnasta: Tämä on sydänasia!] Veteraaneille ja sotainva-
26



Pöytäkirjan asiakohta PTK 132/2018 vp
lideille tulee ihan toisessa muodossa tässä budjetissa tulevana vuonna runsaasti rahaa. Sitä
tulee kotipalveluihin ja sitä tulee kuntoutukseen, kymmeniä miljoonia enemmän kuin ku-
luvana vuonna. Että ei kannata ratsastaa nyt sillä 64 sentillä.

15.51 Arto Satonen kok (vastauspuheenvuoro): Arvoisa puhemies! Täällä ovat kaikki
puhuneet ryhmäpuheenvuoroissa osallistavan kasvun puolesta, ja on todella tärkeä asia,
että talouskasvun hyödyt jakautuvat laajemmalle. Me tiedämme esimerkiksi Ranskasta,
mitä on tapahtunut.

Mitä täällä on saatu aikaan — 115 000 ihmistä enemmän on töissä, eli todella monet per-
heet ovat siitä päässeet hyötymään. Merkittävä osa näistä on yksinyrittäjiä, jotka ovat itse
työllistäneet itsensä. Osa heistä työllistää tänä päivänä myös muita. He ovat sillä tavalla
kantaneet kortensa kekoon tämän kansantalouden hyödyttämiseksi. Minkälaista palkkiota
näille ihmisille, jotka ovat siis itsensä työllistäneet ja ehkä työllistäneet jopa vielä muita,
SDP haluaa antaa? Yrittäjävähennys pois. Se on se palkkio, jonka te haluatte antaa niille ih-
misille, [Välihuutoja vasemmalta] jotka ovat itse itsensä työllistäneet ja kantavat vastuuta
tässä taloudessa. [Timo Harakka: Alvin alaraja ylös!] Onko se todellakin teidän vastauk-
senne? 

15.53 Toimi Kankaanniemi ps (vastauspuheenvuoro): Arvoisa puhemies! Nyt hallituk-
sella olisi ollut viimeinen mahdollisuus korjata ne sosiaalipoliittiset virheet, jotka näkyvät
köyhyytenä ja syrjäytymisenä. Meillä on yli 100 000 köyhyydessä elävää lasta. Vanhus-
tenhuolto on monelta osin kriisissä. Hallitus ei kuitenkaan ole suuntaa muuttanut sosiaali-
semmaksi ja oikeudenmukaisemmaksi. Onko oikein, että sairas, pienituloinen ihminen
joutuu yhä ahtaammalle sairaskulujen omavastuuosuuden kohtuuttomuuden takia? Ei ole
meidän mielestämme.

Arvoisa puhemies! Asumiskustannukset ovat kohtuuttomat. Esimerkiksi sähkön siirto-
hinnan alentamiseksi hallitus ei ole tehnyt mitään. Miksi?

Näistä indeksileikkauksista tai -jäädytyksistä pitää todeta muun muassa edustaja Palo-
niemelle, että ne merkitsevät ostovoiman vähenemistä. [Vasemmalta: Kyllä!] Kun hinnat
nousevat ja vastaavia indeksitarkistuksia ei tehdä, ostovoima niillä ihmisillä vähenee ja
elinmahdollisuudet heikkenevät. [Eero Heinäluoma: Juuri näin!] Tämä on ihan yksinker-
tainen asia, ja se tarkoittaa sitä, että te olette leikanneet köyhimmiltä.

15.54 Johanna Ojala-Niemelä sd (vastauspuheenvuoro): Arvoisa rouva puhemies! On
hämmennys suuri siitä, kuinka hallitus on käynyt vimmalla ja voimalla pieniosaisten ja vä-
häosaisten kimppuun. Leikkauksilta eivät ole säästyneet opiskelijat, työttömät, lapsiper-
heet tai eläkeläiset. Voikin sanoa, että omille eturyhmille kyllä on riittänyt mannaa jaetta-
vaksi, mutta aina kun tulee kysymys pieniosaisista ja vähäosaisten aseman parantamisesta,
voi sanoa, että pääministeri Sipilästä kuoriutuu sippi-Sipilä, jolta ei kasvun tuomia hedel-
miä riitä kaikille.

Sitten edustajat Ala-Nissilä ja Satonen täällä kyselivät SDP:n yrittäjyyspaketin perään.
Kyllä meillä on toimia yrittäjien aseman parantamiseksi. Olemme esittäneet työllistämisen
kynnyksen madaltamista siten, että yrittäjä voisi vähentää ensimmäisen ulkopuolisen työn-
tekijän palkkamenoja, alvin alarajan nostamista 30 000 euroon sekä työllistämisseteliä
yrittäjille. Yrittäjät ottavat varmasti nämä esitykset ilolla vastaan.
27



Pöytäkirjan asiakohta PTK 132/2018 vp
15.55 Antti Rantakangas kesk (vastauspuheenvuoro): Arvoisa puhemies! Ilmastopolitii-
kasta vihreille ja vasemmistoliitolle: teidän viime kauden ainoa ilmastopolitiikan tekonne
oli kivihiilen veron alentaminen, ja sekin oli päinvastainen ilmastopolitiikan teko.

Sipilän hallituksen tulokset ovat erinomaisia talouden ja työllisyyden osalta, ja jos olisi
jatkettu edellisen hallituksen SDP:n valtiovarainministeripuolueena hallitsemaa politiikan
linjaa, mehän olisimme Kreikan tiellä. Kilpailukyky oli menetetty, talouskasvu oli miinus-
merkkinen, velkaannuttiin 6—7 miljardia euroa vuodessa. Tilanne olisi se, että tuleva hal-
litus joutuisi vielä enemmän sitten leikkaamaan. Mutta nyt kun on hoidettu vastuullisella
tavalla talous tasapainoon ja saatu kilpailukyky parannettua, meillä on annettu aivan erilai-
nen pohja uudelle hallitukselle aloittaa toimia.

Toivottavasti näillä vaalien alla tehdyillä vaalilupauksilla ei syödä sitä talouden hyvää
pohjaa, mutta vaara on suuri: kun seuraa lehtiä, joka maakunnassa luvataan kaikkea hyvää
kaikille, ja kun sen laskee yhteen... Niin kuin tämä teidän budjettiesityksennekin sisältää
1,7 miljardia lisää velkaa aloitteitten muodossa.

15.56 Antti Rinne sd (vastauspuheenvuoro): Arvoisa puhemies! On kyllä kummallista
kuunnella keskustapuolueen edustajien puheenvuoroja tässä sotaveteraanikeskustelussa.
On käsittämätöntä, ettei ymmärretä, että tämä hallituksen esitys tarkoittaa sitä, että näitten
ihmisten ostovoima tulee heikkenemään. Pyydän teitä todellakin, että lähdette tähän edus-
taja Lindtmanin esittämään mukaan.

Ministeri Orpo, kuuntelin tarkkaan teidän viestiänne eläkeläisille, työttömille, lapsiper-
heille ja opiskelijoille. En kuullut mitään. En kuullut mitään viestiä näille ihmisille, jotka
ovat työelämän ulkopuolella ja joidenka osalta eriarvoisuus ja köyhyys suomalaisessa yh-
teiskunnassa on kasvanut. Sen ymmärtää, kun katsoo tätä teidän keltaista kirjaa. Se on kyl-
mää ja kovaa kyytiä näille ihmisjoukoille.

Toivon todellakin, että mietitte tarkkaan tulevaisuuden näkökulmasta näitä asioita, kos-
ka nyt on tarve rakentaa tulevaisuusinvestointien varaan koko 2030-lukua. Tarvitaan in-
vestointeja, satsauksia koulutukseen, perhevapaajärjestelmä. Haetaan sieltä se tulevaisuus.

15.57 Hanna Halmeenpää vihr (vastauspuheenvuoro): Arvoisa rouva puhemies! Minis-
teri Orpo, te sanoitte, että tänä vuonna emme elä lastemme piikkiin, kun velkaa lyhenne-
tään. Näinhän se euromääräisesti on. Sitten täällä salissa kuulemme puheenvuoroja, joissa
vaaditaan lisää autoja, vaaditaan alempia veroja saastutukselle ja jopa esitetään sellaista,
että Suomen ja suomalaisten päästöillä tai niiden vähentämisellä ei olisi mitään merkitys-
tä. Eikö kuitenkin ole niin, arvoisa hallitus ja oppositio, että 5,5 miljoonan suomalaisen
päästöillä on vähintäänkin yhtä suuri painoarvo ja itse asiassa hiilijalanjäljellä henkeä koh-
ti mitattuna paljon suurempi painoarvo kuin vaikkapa 5,5 miljoonan intialaisen tai kiina-
laisen tai minkä tahansa Afrikan maan kansalaisen päästöillä? Eikö vastuullisuutta ja re-
hellisyyttä olisi se, että epämiellyttävästä totuudesta huolimatta myöntäisimme, että ilmas-
tovelkaa ja velkaa luonnonvarojen liikakulutuksesta me kasvatamme joka päivä, myös ensi
vuonna? Se on pois meidän lapsiltamme. Sitä meidän on korjattava, ja siitä meidän on
huolta ja vastuuta kannettava.

Puhemies Paula Risikko: Kiitoksia. — Sitten vielä edustaja Jaskari ja sen jälkeen kaksi
ministeripuheenvuoroa. — Olkaa hyvä. — Sitten jatkuu taas.
28



Pöytäkirjan asiakohta PTK 132/2018 vp
15.58 Harri Jaskari kok (vastauspuheenvuoro): Arvoisa puhemies! Juuri äsken edustaja
Rinne sanoi, että ei olla luvattu mitään työttömille. Mitäs jos olisi työpaikat? Se voisi olla
aika hyvä lupaus, 115 000 työpaikkaa — [Välihuutoja] tehdään, ei luvata, ja tämä on se
suuri ero, miten sanotaan.

Nyt kun on seurannut tätä vasemmiston retoriikkaa, niin on esimerkiksi sanottu ja vii-
tattu Outi Ojalaan, että ”vahva valtiontalous on köyhän paras ystävä” — minusta vahva
valtiontalous on positiivinen — kun seuraavassa ilman pistettä tai pilkkuakin te ilmoititte,
että 2 miljardia on tullut yllättäen, laitetaan jakoon, ja ensi vuonna on tilanne jo paljon hei-
kompi. Mikä ihmeen vahva valtiontalous tämä sitten on? [Välihuutoja sosiaalidemokraat-
tien ryhmästä] Eli onko vahva valtiontalous teidän mielestänne velkatalous?

Sitten samalla vasemmistoliitto esittää, että 60 000 köyhää nostetaan köyhyysrajan ylä-
puolelle. Me olemme nostaneet 115 000 työllistä [Puhemies koputtaa] köyhyysrajan ulko-
puolelle, jopa 300 000 ihmistä. Tämä on paljon parempi tapa [Puhemies: Aika!] hoitaa se
asia.

Puhemies Paula Risikko: Otetaan vielä tähän väliin edustaja Essayah, sen jälkeen minis-
terit.

16.00 Sari Essayah kd (vastauspuheenvuoro): Kiitoksia, arvoisa rouva puhemies! Vaik-
ka hetkellisesti me voimmekin nyt iloita velkaantumisen taittumisesta, niin valtiovarainmi-
nisteriön arvio tulevaisuuden kestävyysvajeesta, joka kasvaa näitten ikäsidonnaisten me-
nojen takia ja myöskin sitten valitettavasti heikentyvän talouskasvun ja myöskin heikon
syntyvyyden takia, on mittaluokaltaan lähes 4 prosenttia bruttokansantuotteesta. Siinä mie-
lessä jos katsotaan nyt tätä harjoitettua talouspolitiikkaa, joka on leikannut nimenomaan
lapsiperheiltä ja sitten myöskin ikäihmisiltä, täytyy sanoa, että herättää ajatuksia: se on ol-
lut lyhytnäköistä. Eikö nyt olisi äärimmäisen tärkeätä satsata siihen, että meillä Suomessa
olisi tulevaisuudenuskoa, meillä olisi enemmän syntyvyyttä, meille saataisiin työikäisiä ih-
misiä enemmän? Nyt olisi aika perua lapsilisäindeksijäädytykset, nyt olisi aika palauttaa
lapsivähennys verotukseen, luoda sitä tulevaisuudenuskoa nuorille, että he haluavat perus-
taa perheitä, jotta me saamme tulevaisuudessa meidän veronmaksajat, jotta me saamme
meidän [Puhemies koputtaa] eläkejärjestelmän ylläpitäjät. Tämä on ihan kohtalonkysy-
mys meille kansakuntana.

Ensimmäinen varapuhemies Mauri Pekkarinen: Ja nyt luvatut ministeripuheenvuorot
— ensin valtiovarainministeri 3 minuuttia ja sitten työministeri niin ikään 3 minuuttia. [Ee-
ro Heinäluoma: Saisko sotaveteraanien asian kannalta?]

16.01 Valtiovarainministeri Petteri Orpo: Arvoisa puhemies! Otan ensin tämän sotave-
teraaniasian. Hallituksen eduskuntaryhmät ja hallitusryhmät ovat keskustelleet, ja tämä si-
nänsä pieni mutta symbolisesti erittäin suuri asia tavalla tai toisella korjataan. [Välihuuto-
ja] Ministeri Mattila on selvittänyt ja selvittää asiaa. Hän vastannee tähän asiaan. [Välihuu-
toja]

Hyvät sosiaalidemokraatit, edustaja Rinne, ettekö todella näe mitään hyvää tässä talou-
den kehittymisessä, 120 000 työpaikassa, työmahdollisuuksissa työttömille, tulevaisuu-
den toivossa? En ymmärrä, miksi teidän pitää olla tuollainen riidankylväjä. [Välihuutoja]
29



Pöytäkirjan asiakohta PTK 132/2018 vp
Miksi te olette tuollainen riidankylväjä tilanteessa, jossa niin monet asiat tässä yhteiskun-
nassa ovat paljon paremmin kuin vuosia sitten? Paljon paremmin.

Me emme elä tällä hetkellä taloudellisesti lastemme piikkiin. Ja kyllä, me emme saa elää
lasten piikkiin myöskään ilmaston puolesta. Siihen pitää saada stoppi. Niin kuin sanoin ai-
kaisemmin, me teemme yhdessä töitä ja haemme ne keinot, miten voimme tehdä vielä
enemmän, vielä nopeammin. Ehdottomasti ihmiskuntamme suurimmassa haasteessa Suo-
men ja suomalaisten on tehtävä oma osansa, mutta minä kiinnitän huomiota siihen, että
Suomi voi tehdä maailmalla paljon osaansa isomman osuuden ilmastotalkoissa. Suomen
hallituksella — ja itsekin olen voinut käydä — on ollut kunnia käydä maailmalla puhumas-
sa muun muassa meidän aloittamastamme kestävän kehityksen budjetista, joka itse asiassa
on ilmastovaikutusten arviointi: arvioidaan sitä, mihin budjetin eurot ohjautuvat, millaisia
ympäristö- ja ilmastovaikutuksia, millaisia kestävän kehityksen vaikutuksia niillä on. Tai
vaikka hiilen hinnoittelusta, jossa Suomi on ollut edelläkävijä. On aivan selvää, että tämä
täytyy ottaa todella vakavasti.

Edustaja Östmanille ja muutamille muillekin: ei ole tilikohtaista tietoa siitä 1,4 miljar-
dista, eli siitä, missä tulot ja menot yllättivät positiivisesti, ei ole tilikohtaista tietoa, ja mi-
nun asemastani sitä ei ainakaan arvailemaan lähdetä. Tässä vaiheessa on Valtiokonttorin
tieto, että tulot ja menot ovat plussalla 1,4 miljardia, ja se on hyvä asia. Aikanaan me näem-
me sitten, mitä se pitää sisällään, mutta siis sitä tietoa ei ole olemassa vielä. Oleellista on se,
että nyt kuitenkin kokonaistilanne on niinpäin, että velkaa maksetaan.

Mutta vielä siihen kysymykseenne: Täällä kaikki tietävät sen, että Vientiluotto on mak-
sanut 1,4 miljardia, siis valtion Vientiluotto on maksanut takaisin velkaa valtiolle. Minusta
se on ensinnäkin parempi kuin se, että ei olisi maksanut ja olisi otettu ulkopuolelta velkaa.
Mutta ei se millään tavalla oikeuta siihen, että aletaan nyt sitten käyttämään sitä rahaa. Ei.
Ensi vuoden budjetti tehdään miinusmerkkisenä, ja ilman tätä tämän vuoden tilinpäätöskin
tulisi olemaan miinusmerkkinen. [Välihuuto] — Ei ole jaettavaa, edustaja Harakka. Ei edes
teillä. [Välihuutoja — Puhemies koputtaa] Vaikka te verottaistte miljardilla yrittämistä,
omistamista, investointeja, [Puhemies koputtaa] se ei tuo yhtään työpaikkaa tähän maahan.

Ensimmäinen varapuhemies Mauri Pekkarinen: Nyt, arvoisa ministeri, riitti tältä erää.

16.04 Antti Rinne sd (vastauspuheenvuoro): Arvoisa puhemies! Olen todella tyytyväi-
nen siihen, että oppositiosta pystyy vaikuttamaan. Me olemme syyskuusta lähtien puhu-
neet tästä sotaveteraanien rintamalisäasiasta, ja nyt sitten löydettiin oikea kohta, jossa
päästiin vaikuttamaan. Kiitos siitä, ministeri Orpo. Kiitos siitä, hallituspuolueet.

Arvoisa ministeri Orpo, sanoitte äsken tuossa, että en löydä mitään hyvää työllisyydes-
tä. Kyllä löydän, nimenomaan työllisyyden kasvusta löydän hyvää, talouskasvusta löydän
hyvää. Mutta se, mitä te olette tehneet kovaa ja eriarvoisuutta lisäävää politiikkaa, liittyy
työttömien asemaan. Te olette leikanneet tällä hallituskaudella 100 päivää työttömyystur-
vasta, te olette aktiivimallin leikkurin laittaneet työttömille, te olette palkansaajilta leikan-
neet lomarahat, aktiivisilta, ahkerilta ihmisiltä, julkisen sektorin työntekijöiltä te olette lei-
kanneet lomarahat. Tämä on sitä politiikkaa, jota me arvostelemme teidän politiikassanne.

Ensimmäinen varapuhemies Mauri Pekkarinen: Ja nyt työministeri, 3 minuuttia.
30



Pöytäkirjan asiakohta PTK 132/2018 vp
16.05 Työministeri Jari Lindström: Kiitos, arvoisa puhemies! Vastaan ensiksi edustaja
Heinosen esittämään kysymykseen tästä muunto- ja täydennyskoulutuksesta, että kuinka
nopeasti se puree tähän osaajapulaan. No, nopeimmillaan se on kuukausia, mutta esimer-
kiksi jos henkilöllä on pohjana tekniikan alan korkeakoulututkinto tai opistoasteen insi-
nööritutkinto tai teknikon tutkinto, niin kun nykyisin rakennusmestarikoulutukset kestävät
3,5 vuotta, niin nyt se menee 2 vuodessa. Tämä on esimerkki siitä, kuinka nopeasti tämä
puree. Ei toki tähän hetkeen ja tähän hätään, mutta nämä toimet on aloitettu, erittäin tärkeä
juttu. [Hannakaisa Heikkinen: Mikä auttaa paremmin?]

Edustaja Kivelä nosti esille mielestäni tosi ison, tärkeän asian, työkykyohjelman ja sen
merkityksen. Siis budjettiriihessähän me teimme päätöksen työkykyohjelmasta ja siitä tah-
totilasta, että näitä asioita lähdetään viemään eteenpäin. Ja kun edustaja Rinne nosti esille
sen, että hallitus ei olisi näitä työelämän ulkopuolella olevia ihmisiä huomioinut, niin tässä
kohtaa olen kyllä eri mieltä, koska tämä, osatyökykyiset, on nimenomaan se porukka, jos-
sa on potentiaalia, ja me olemme tämän tunnistaneet. Minä lähestyn tätä en niinkään riite-
lyn kautta vaan yhteistyön kautta, koska meillä on pidetty yksi tämmöinen pyöreän pöydän
parlamentaarinen palaveri tämän teeman ympärillä, ja sen tavoite oli siis se, että meillä oli-
si yhteinen ymmärrys siitä, että nämä toimet, jotka muun muassa selvityshenkilöt Tuija
Oivo ja Raija Kerätär ovat havainneet, jatkuisivat myös seuraavassa hallituksessa, ja että
tämä ei ole mikään hallitus—oppositio-kysymys, vaan se on kaikkien eduskuntapuolueit-
ten käsissä oleva asia, joka pitää ratkaista sen takia, että muuten sitä työllisyysastetta ei saa-
da nostettua tarpeeksi ylös. Tässä on myös tämä inhimillinen puoli: pitää muistaa, että
meillä on ollut OTE-hanke, jonka kautta on viety asioita eteenpäin, ja kun työllisyys on pa-
rantunut, niin se on auttanut myös osatyökykyisiä, yli 10 000 heistä on myös saanut töitä,
mutta se ei riitä, vaan pitää tehdä paljon toimenpiteitä, koska työvoimapolitiikan keinot ei-
vät yksin riitä. Sen takia tähän haetaan yhteisymmärrystä, ja siitä annan kiitoksen kaikille
eduskuntaryhmille, jotka on tähän kutsuttu ja jotka ovat tähän keskusteluun myös tulleet
mukaan. Tarkoitus on heti ensi vuoden alusta käydä vielä syvempi keskustelu ja löytää yh-
teisymmärrys ei niinkään niistä yksityiskohdista, koska se on sitten hallitusneuvottelutava-
raa, vaan siitä, että nämä asiat lähtevät menemään eteenpäin, ja se on tavallaan tämän hal-
lituksen perintö seuraavalle hallitukselle ja seuraaville hallituksille. Siitä edelleen kiitos,
että pystymme tekemään yhteistyötä näin tärkeässä asiassa.

Ensimmäinen varapuhemies Mauri Pekkarinen: Arvoisat edustajat, tämän nimenomai-
sen teeman nähdäkseni selkeimmät osapuolet ovat yhtäältä hallitus ja toisaalta SDP:n
eduskuntaryhmä ja vasemmistoliiton eduskuntaryhmä. Tästä syystä myönnän vastauspu-
heenvuoron ensin edustaja Anderssonille ja hänen jälkeensä edustaja Rinteelle, ja sitten
siirrytään muihin asioihin.

16.08 Li Andersson vas (vastauspuheenvuoro): Arvoisa puhemies! Vahva valtiontalous
on köyhän paras ystävä. Mitä se tarkoittaa? Se tarkoittaa sitä, että silloin kun taloudessa
menee hyvin, niin sen pitäisi näkyä myöskin kaikista pienituloisimpien suomalaisten arjes-
sa. Mikä on tämän hallituksen linja? Se on, että satoi tai paistoi, kaikista pienituloisimmilta
leikataan. Eikä siihen riitä vastaukseksi se, että parannetaan työllisyyttä. Mitä te sanotte
esimerkiksi kaikille niille pienituloisille eläkeläisille, joiden taloudellista asemaa kansan-
eläkkeiden indeksijäädytykset ovat heikentäneet koko tämän vaalikauden ajan?
31



Pöytäkirjan asiakohta PTK 132/2018 vp
Edustaja Jaskari, minusta on aivan perusteltua lyhentää velkaa noususuhdanteessa. Mei-
dän kritiikkimme sen sijaan on ollut se, että edes osa siitä puolentoista miljardin liikkuma-
varasta, minkä tämä hallitus on käyttänyt veronkevennyksiin — kaiken lisäksi hyvätuloi-
sia suosiviin sellaisiin — olisi pitänyt käyttää siihen, että myös [Puhemies koputtaa] kai-
kista köyhimpien suomalaisten toimeentulosta huolehditaan.

16.10 Antti Rinne sd (vastauspuheenvuoro): Arvoisa puhemies! Ministeri Orpo, tuossa
kerroin, että kuuntelin tarkkaan teidän puheenvuoronne ja se oli kyllä hyvin selvä viesti
näille ryhmille, jotka ovat työelämän ulkopuolella, siis niille, jotka eivät ole päässeet töi-
hin, eläkeläisille, opiskelijoille, lapsiperheissä jommallekummalle vanhemmista. Te olet-
te, ministeri Orpo, tehnyt kovaa ja kylmää politiikkaa näitten ihmisten näkökulmasta koko
tämän vaalikauden. Olisin odottanut nyt, kun talous on hyvässä vauhdissa, kun työllisyys
paranee, että tässä tilanteessa näitä asioita olisi lähdetty korjaamaan hieman inhimillisem-
pään suuntaan. [Kari Uotila: Pientä inhimillisyyttä!] Mutta ei puhettakaan. Ei mitään, ei
minkään näköistä viestiä siitä, että näitten ihmisten asemaa lähdettäisiin parantamaan.

Teidän ylijohtajanne valtiovarainministeriössä toteaa tänään Kauppalehdessä näihin
velkapuheisin liittyen: ”Nyt poikkeuksellisesti valtio kykenee jopa lyhentämään velkaan-
sa. Meidän alustava arviomme on kuitenkin, että tämä johtuu pääasiassa kertaluonteisista
tekijöistä. Se ei siis tule korjaamaan julkisten tulojen ja menojen välistä epätasapainoa py-
syvällä tavalla.” [Ben Zyskowicz: Eivätkä teidän suuret lupauksetkaan tule!]

Ensimmäinen varapuhemies Mauri Pekkarinen: Vastauspuheenvuoro, edustaja Kive-
lä. Ministerit saavat jonkun ajan päästä, mutta eivät vielä.

16.11 Kimmo Kivelä sin (vastauspuheenvuoro): Puhemies! Kyllä nyt vasemmistoliiton
puheenjohtaja puhuu hyvin tarkoitushakuisesti [Kari Uotila: Puhuu asiaa!] ja ohi virallisen
totuuden. Tämä hallitus nyt ensi vuoden budjetissa korottaa vähimmäismääräisiä päivära-
hoja peräti 80 eurolla kuukaudessa, ja pienimmät sairauspäivärahat ja vanhempainpäivära-
hat nousevat myös huomattavasti. Eli kaikkein heikoimmassa asemassa olevien ihmisten
asemaan puututaan ja takuueläkettä korotetaan jo peräti kolmannen kerran.

Tuntuu myös ihmeelliseltä, että demareitten linja köyhimpiä kohtaan on kylmempää
kuin aikaisemmin. Aikaisempina vuosina vaihtoehtobudjeteissa vaadittiin koko vaalikau-
den indeksitarkistusten perumista, mutta nyt enää vuoden 2019. Eli tämä moneen kertaan
veteraaneille puhuttu 84 senttiä tuntuu tulevan elämää suuremmaksi, [Puhemies koputtaa]
ja kyllä täällä on selvästi edustaja Kallin ja edustaja Elon suulla sanottu, että tähän asiaan
tullaan palaamaan.

16.12 Olavi Ala-Nissilä kesk (vastauspuheenvuoro): Arvoisa puhemies! Kuten ryhmäpu-
heenvuorossa viittasin, osattomuus on yhteiskunnassa ongelma. Nähdään — ja se on on-
gelma — että nyt Euroopassa peruutetaan. Ranskassa peruutetaan, Italiassa peruutetaan,
Yhdysvalloissa peruutetaan, jopa Venäjälläkin eläkeuudistus peruutetaan, eikä pystytä sel-
laisiin uudistuksiin, millä pystyttäisiin hyvinvointi turvamaan.

Minun on aina tehnyt mieli sanoa vasemmistoliiton puheenjohtajalle, viitata Venezue-
laan: Siellä oli vasemmistolainen velkapopulismi vallassa. [Simon Elo: Sosialistinen!] Nyt
yli 80 prosenttia on köyhyysrajan alapuolella, valtio on perikadossa. Venäjä siellä on nyt
auttamassa niin kuin Ukrainassakin. [Kari Uotila: Täällä puhutaan Suomen budjetista!]
32



Pöytäkirjan asiakohta PTK 132/2018 vp
Minusta kuitenkin on hyvin tärkeätä — mitä edustaja Ojala aikanaan tarkoitti vastuullisel-
la valtiontalouden hoidolla — että voidaan osallistaa, ottaa ihmiset mukaan, näin ensi vaa-
likaudella esimerkiksi Suomessa, jotta meillä saadaan talous kuntoon, ihmiset töihin. Tot-
ta kai sillä on merkitystä, että ihmiset saavat töitä. 100 000 ihmistä enemmän töissä, herra
puhemies, tällä me jatkamme ensi vaalikaudelle.

16.13 Timo Harakka sd (vastauspuheenvuoro): Arvoisa puhemies! Täytyy kyllä sanoa,
että minä olen aika pettynyt, kun olen tottunut arvostamaan ministeri Orpoa, mutta nyt hän
kyllä puhui täyttä humpuukia väittäessään, että joku vasemmisto olisi jakamassa näitä 2:ta
miljardia tuulen tuomaa rahaa. Ei. Jos verrataan valtion alijäämäistä talousarvioesitystä
SDP:n vaihtoehtobudjettiin, niin siellä meillä on samaan aikaan oikeudenmukaisempi lin-
ja ja samaan aikaan valtiontaloudellisesti vastuullisempi linja, ja me päinvastoin olemme
vaatineet tätä. Mutta olette ikävä kyllä opetellut huonoja tapoja edeltäjältänne, ministeri
Stubbilta, jolla oli tapana luetella SDP:n vaihtoehtobudjetin menopuoli, kuten täällä nyt
vähemmän tärkeillä ihmisillä on ollut myöskin tapana, huomioimatta sitä, mitkä ovat ne tu-
lot. [Eduskunnasta: Voi, voi!] Voitte olla eri mieltä niistä tuloista, ja mekin olemme sitä
mieltä, että hallitus ei ole tarpeeksi pyrkinyt keräämään tuloa aggressiivisesta verosuunnit-
telusta ja harmaan talouden vastaisesta toiminnasta, jotka olivat vielä edellisille hallituk-
sille äärimmäisen tärkeitä ja jotka nostavat suomalaisten yritysten kilpailukykyä.

16.14 Timo Heinonen kok (vastauspuheenvuoro): Arvoisa puhemies! Kyllä tämä Rin-
teen ja SDP:n riitely ja riidan haastaminen ihmetyttää. Työtä työttömät haluavat, ja onnek-
si he ovat tällä kaudella sitä myös saaneet. Myös SDP:n vaihtoehdot ovat täysin mahdot-
tomia: Sitraa ollaan jälleen ryöstämässä, Suomen Pankin holveja jälleen tyhjentämässä, ja
kädet ovat lasten tai vähintäänkin toisten taskuissa. Ei tämä maa tällä tavalla voi edetä. Hir-
vittää, jos tämä demarien sumutus menee keväällä läpi ja menestytte vielä näiden puheiden
jälkeen vaaleissa. Emme ole nimittäin valmiita uuteen lamaan tai toisaalta siihen vihreiden
esitykseen, joka uudelleen lisäisi tähän maahan työttömyyttä, kääntäisi hyvän työllisyys-
kasvun takaisin työttömyyden tielle. [Timo Harakka: Kuka on riidanhaastaja?]

Tänään tässä keskustelussa KD:lta tuli jopa kiitosta hallitukselle — hieno asia. KD:n
esityksessä liioiteltiin jopa niin vähän, että se oli lähes uskottava. [Timo Harakka: Pelotte-
lua!]

16.15 Anders Adlercreutz r (vastauspuheenvuoro): Ärade talman! On tietenkin niin, että
talouden tilanne on tällä hetkellä parempi kuin se oli kolme vuotta sitten ja se koskee myös
työllisyyttä, ja osa kiitoksesta kuuluu myöskin hallitukselle, joskin me olisimme tehneet
erilaisia painotuksia. Samaan aikaan pitää todeta se, että työttömyys on vielä korkea ja en-
nen kaikkea rakenteellinen työttömyys lähentelee 7:ää prosenttia. Se on äärimmäisen huo-
lestuttavaa siinä tilanteessa, kun voimme odottaa, että kasvu on ehkä heikkenemään päin.
Pelkästään Uudellamaalla kolmasosa yrityksistä kärsii työvoimapulasta, Pohjanmaalla
jopa puolet. Kysyn siksi hallitukselta: Kun selvästi nämä rakenteelliset uudistukset ovat
jääneet tekemättä — ei ole mahdollistettu paikallista sopimista, vanhempainvapaauudis-
tusta emme ole saaneet, tarveharkintaa vielä sovelletaan, ja esimerkiksi yhdistelmävakuu-
tus ei ole edennyt — niin mistä syystä näin? Onko tämä johtunut hallituksen sisäisestä ide-
ologisesta epätasapainosta, vai onko joku muu syy [Puhemies koputtaa] näitten asioiden
taustalla?
33



Pöytäkirjan asiakohta PTK 132/2018 vp
Ensimmäinen varapuhemies Mauri Pekkarinen: Myönnän vielä debatin tässä vaihees-
sa vastauspuheenvuorot edustajille Heinäluoma, Uotila, Mikkonen, ja sen jälkeen ministe-
ri Terholla 2 minuuttia.

16.17 Eero Heinäluoma sd (vastauspuheenvuoro): Arvoisa puhemies! Tämä perusturva-
asia on kuitenkin aika tärkeä, ja luulenpa, että se on jokaisen edustajan hyvin tuntema. Ja
kyllä kai teiltäkin ihmiset kysyvät samaa, mitä he minulta kysyvät, että minkä takia perus-
turvasta edelleen leikataan, vaikka kerrotaan talouden hyvistä uutisista. Sitä on erittäin vai-
kea selittää, enkä usko, että pärjätään sillä keskustan edustaja Paloniemen selityksellä, että
eihän tämä ole mikään leikkaus, kun vain indeksit jäädytetään, kun se tarkoittaa, että osto-
voimaa leikataan ja se vaikutus on pysyvä myös tulevaisuuteen. [Ben Zyskowicz: Oletteko
yrittänyt?]

Palaan tähän sotaveteraanien rintamalisäasiaan. Nyt me olemme kuulleet, että valtiova-
rainministeriö on valmis tarkistamaan tätä asiaa, mutta edelleenkään en ole kuullut keskus-
tan kannanottoa asiaan. Täällä päinvastoin keskusta on puolustanut tätä leikkausta sano-
malla, ettei se oikeastaan ole mikään leikkaus, [Hannakaisa Heikkinen: 64 senttiä!] enkä
edes huomannut, kysyikö sinisiltä kukaan yhtään mitään, kun tästä asiasta hallitus antoi uu-
den ilmoituksen. Toivoisin — jotta Suomen kansa tietää, mitä tässä sotaveteraanien rinta-
malisässä tapahtuu — että kuulisimme keskustan ja sinisten puheenvuorot. Oletteko te val-
miit hylkäämään tämän sotaveteraanien rintamalisän leikkauksen?

16.18 Kari Uotila vas (vastauspuheenvuoro): Arvoisa puhemies! Edustaja Jaskari suoras-
taan hyökkäsi vasemmistoliiton ryhmäpuheenvuoroa kohtaan toteamalla, että olisin sano-
nut, että laittaisimme 2 miljardia heti jakoon, sen summan, joka nyt vähän yllättäen valtion
kassaan on ilmestynyt. En sanonut niin. Totesin, että siitä huolimatta, että yllättäen valtion
kassa on nyt vuoden lopussa 2 miljardia suurempi, hallitukselta ei riitä myötämielisyyttä
näiden indeksijäädytysten perumiseen. Vaalikauden mitassa se tarkoittaisi 300:aa miljoo-
naa mutta ensi vuoden osalta 68:aa miljoonaa, ja tähän viittaamme, siihen on mahdollista
vielä kakkoskäsittelyssä tehdä muutos. Se on aika pieni siivu siitä 2 miljardista, jos kaikis-
ta heikompiosaisille annetaan ensi vuoden osalta 68 miljoonaa pidättäytymällä indeksien
leikkauksesta näiden kaikista pienimpien etuisuuksien osalta.

Ensimmäinen varapuhemies Mauri Pekkarinen: Ministeri Terho, 2 minuuttia.

16.19 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies ja eduskunta! Täällä sitä taas ollaan käymässä sitä samaa keskustelua
niistä samoista leikkauksista, jotka silloin vaalikauden alussa päätettiin. Olemme kuulleet
nämä samat kommentit nyt useamman kerran. Joka kerta tarina on sama. Oppositio syyttää
meitä niistä samoista asioista, mitä te itse olitte edellisellä vaalikaudella pakotettu teke-
mään, kuten koulutusleikkauksista ja muista, jotka osuvat pienituloisiin tai muuten ovat
ikäviä poliittisia päätöksiä tehdä. Totta kai se on opposition tehtävä, mutta tämä teatteri on
hyvin kyllästyttävää näin ajan oloon, kun se toistuu uudestaan ja uudestaan.

Perussuomalaiset syyttävät meitä jopa niistä leikkauksista, jotka itse hyväksyivät sil-
loin, kun hyväksyivät hallitusohjelman. [Arja Juvonen: Arvopohja muuttui!] Mutta mikä-
pä siinä: mitä isot edellä, pienet perässä. Joka tapauksessa tämä teatteri alkaa olla nyt siinä
34



Pöytäkirjan asiakohta PTK 132/2018 vp
pisteessä, että voisimmeko leikata sen vain siihen yhteiseen konsensukseen ja tunnustuk-
seen, että kaikki puolueet, jotka täällä ovat, kaikki puolueet, ovat leikanneet koulutuksesta,
pienituloisilta, tehneet verohelpotuksia. Teidän valtiovarainministerivuorollanne muun
muassa tehtiin yritysveroihin 900 miljoonan euron lasku samaan aikaan, kun te leikkasitte
köyhiltä ja koulutuksesta. Miksi te ette silloin rahoittaneet budjettia mieluummin taistele-
malla harmaata taloutta vastaan tai Emu-puskureilla tai Sitran ryöstämisellä tai Suomen
Pankin taseella, jos se olisi ollut vaihtoehto, realistinen vaihtoehto, mitä Harakka esitti tu-
loista? Miksi ette silloin tehneet niin? Vihasitteko enemmän köyhiä ja opiskelijoita, vai
miksi mieluummin toimitte leikkaamalla heiltä? Koska ne vaihtoehdot eivät olleet realis-
tisia, ja nyt jos voidaan vain päästä siihen yhteiseen konsensukseen, että kaikki ovat teh-
neet niitä ikäviä päätöksiä silloin, kun ovat olleet sen pakon edessä, mutta kukaan ei var-
masti tee niitä vapaaehtoisesti, niin silloin keskustelun älyllinen taso nousee aivan ennen-
näkemättömäksi.

16.21 Arja Juvonen ps (vastauspuheenvuoro): Arvoisa herra puhemies! On hienoa, jos
sotaveteraanien rintamalisien leikkaukset perutaan, mutta, hyvä hallitus, te unohditte va-
rusmiehet. Te olette unohtaneet heidät, ja minä kysyn, arvoisa ministeri Petteri Orpo, mitä
te vastaatte siihen, että varusmiehet ovat tällä hetkellä täysin ilman lisävakuutusturvaa vuo-
den loppuun saakka. Heillä ei ole minkäänlaista lisävakuutusturvaa vuoden loppuun saak-
ka. Meillä on vielä muutamia viikkoja aikaa ennen kuin vuosi vaihtuu, nimittäin lisävakuu-
tusturva astuu voimaan vasta 1.1.2019. Eli mitä te vastaatte heille? Jos minun poikani olisi
nyt armeijassa, niin minä antaisin äidin käskyn ja sanoisin, että nyt pois sieltä armeijasta ja
mene vasta ensi vuonna takaisin, kun vakuutusturva on kunnossa. [Anne Kalmari: Onnek-
si ei ole!] — Niin, mutta ajatelkaa sitä, hyvät isät ja äidit täällä, elikkä mitä te aiotte tehdä
tälle asialle? — Täällä puhutaan, että on ylijäämää, mutta kyllä minä näkisin, että priori-
teetit ovat hukassa ja tämä varusmiesten asia olisi pitänyt hoitaa kuntoon ja huomioida se,
että taannehtivuus laissa olisi ollut mahdollista. Teimme siitä yhteisen [Puhemies koput-
taa] lakialoitteen, yli 100 kansanedustajaa allekirjoitti.

16.22 Simon Elo sin (vastauspuheenvuoro): Arvoisa puhemies! Edustaja Heinäluoma si-
nänsä ihan oikeutetusti kysyi tässä hallitusryhmien näkemyksiä. Täytyy sanoa, että valtio-
varainministeri Orpo tehtävästään käsin vastasi myös asiallisesti, eli hallitusryhmät katso-
vat sen keinon, jolla tämä voidaan korjata, ja tavalla tai toisella se tehdään, ja ministeri
Mattila sen keinon, jolla asiat nyt selvitetään.

Sen sijaan täytyy ihmetellä edustaja Juvosta, joka istuu sosiaali- ja terveysvaliokunnas-
sa. Kun edustaja Kaikkonen sanoi, että tässä on tapahtunut joku työtapaturma budjettikä-
sittelyssä valiokunnassa, [Arja Juvonen pyytää vastauspuheenvuoroa] niin nimenomaan se
on se, että sosiaali- ja terveysvaliokunnasta ei ole tehty tähän asiaan liittyen mitään esitys-
tä. Olisitte siellä ollut esittämässä, kun haluatte asiaan muutosta.

Sitten tämä indeksijäädytyskysymys. Ymmärrän, että sosiaalidemokraatit eivät vaihto-
ehtobudjetissaan nyt esitä indeksijäädytyksien poistamista koko tältä vaalikaudelta — te
esititte vuodelle 2019 — mutta edustaja Kankaanniemi, joka kritisoitte indeksijäädytyksiä
ensi vuodelle, te ette esitä edes ensi vuodelle vaihtoehtobudjetissanne indeksijäädytyksien
poistamista. Tämä on hyvin erikoinen linja.

Edustaja Harakka, vaikka olen vähemmän tärkeä ihminen, koska uskon, että minuun te
viittasitte, [Puhemies koputtaa] niin minullakin on yksi ääni niin kuin jokaisella. [Puhe-
35



Pöytäkirjan asiakohta PTK 132/2018 vp
mies koputtaa] Nyt käytin sitä ja käytän sitä myös vaaleissa ja toivon, että kaikki suoma-
laiset tekevät sen.

16.24 Li Andersson vas (vastauspuheenvuoro): Arvoisa puhemies! Nyt on kyllä pakko
korjata ministeri Terhon lausuntoja tässä salissa, jotka olivat paikkansapitämättömiä. [Ee-
ro Heinäluoma: Uskomattomia!] Viime vaalikaudella ei tehty tämänkaltaisia leikkauksia
sosiaaliturvaan, vaan edellinen hallitus päinvastoin teki historiallisen suuren korotuksen
perusturvaan, [Hannakaisa Heikkinen: 100 000 työpaikkaa!] johon käytettiin satoja mil-
joonia euroja. Siinä kohtaa kun edellinen hallitus oli puolittamassa — ei jäädyttämässä ko-
konaan vaan puolittamassa — indeksit, niin vasemmistoliitto päätti lähteä hallituksesta sen
takia, että me emme ole valmiita hyväksymään senkaltaista politiikkaa kuin mitä tämä hal-
litus on tehnyt pienituloisten ja sosiaaliturvan osalta.

Indeksijäädytykset yhteenlaskettuna tämän vaalikauden aikana ovat olleet 300 miljoo-
nan leikkaus kaikista pienituloisimpien suomalaisten toimeentuloon. Siihen nähden tämä
edustaja Kivelän mainitsema 30 miljoonan euron panostus takuueläkkeen ja vanhempain-
päivärahojen korotuksiin: ne ovat hyviä päätöksiä, mutta panostuksena [Puhemies koput-
taa] se on äärimmäisen pieni verrattuna siihen isoon leikkaukseen, [Puhemies koputtaa]
mitä te olette tehneet.

16.25 Antti Rantakangas kesk (vastauspuheenvuoro): Arvoisa puhemies! Ensinnä sa-
non oppositiolle, että ei aina kannattaisi yrittää maksimoida poliittista hyötyä. Minusta
täällä eduskunnassa on vuosia voitu hoitaa veteraanien asioita yhteisesti opposition ja hal-
lituksen toimesta. Aina suurimman puolueen eduskuntaryhmän puheenjohtaja on laittanut
ensimmäisenä nimen aloitteeseen, jossa veteraanien asioita on parannettu. Nyt on todella
vastenmielistä, että lähdetään poliittista hyötyä maksimoimaan veteraanien asialla. Täällä
on hallituksen puolelta ja hallitusryhmien puolelta sanottu, että tämä tekninen moka, mikä
tapahtui sosiaali- ja terveysvaliokunnassa puheenjohtaja Kiurun johdolla, korjataan nyt al-
kuvuodesta, jolloin saadaan tämä indeksiasia kuntoon elikkä se reilu 80 senttiä kuukaudes-
sa lisää veteraaneille, mutta se tapa, millä te toimitte — te otatte politiikan kärkeen nämä
veteraanien asiat — on suoraan sanottuna vastenmielinen. Minä uskon, että ne katsojat, jot-
ka katsovat tätä tv:stä, veteraanien lapset ja lapsenlapset ajattelevat, että miten tällaiseen
oppositio sortuu, näin ala-arvoiseen politikointiin.

16.26 Anneli Kiljunen sd (vastauspuheenvuoro): Arvoisa puhemies! Nyt on kyllä pakko
korjata.

Ensinnäkin sosiaali- ja terveysvaliokunnassa ei ole tehty veteraanileikkauksia tai rinta-
malisäleikkauksia eivätkä ne ole tapaturma vaan se on hallituksen esityksen pohja.

Ja toinen, mikä pitää korjata, on se, kun sosiaalidemokraatteja syytetään siitä, että indek-
sileikkausten korjauksia olisi tehty ainoastaan tälle vuodelle. Me olemme tehneet niitä sys-
temaattisesti joka ainut vuosi, ja joka ainut vuosi me olemme täällä eduskunnassa hävin-
neet ne äänestykset.

Ja se, että me valiokunnassa teimme yhteisesti lakialoitteen, joka koski sotainvalidien
laitoshoitoa ja haitta-asteen laskemista, oli positiivinen viesti nimenomaan sotainvalideille
ja yleensäkin veteraaneille. Meidän mielestämme on kornia se, että samanaikaisesti halli-
tuspuolueet esittävät rintamalisän leikkausta, kun me kaikki olemme yhteisymmärrykses-
36



Pöytäkirjan asiakohta PTK 132/2018 vp
sä tehneet rintamaveteraanien hyväksi esityksiä [Puhemies koputtaa] positiivisessa mieles-
sä. Sen takia tämä keskustelu kuulostaa [Puhemies koputtaa] kyllä todella kornilta.

16.27 Johanna Karimäki vihr (vastauspuheenvuoro): Arvoisa puhemies! Yksi kysy-
mys, joka hyvin vähän näkyy tässä keskustelussa, on ne mittavat leikkaukset, mitä hallitus
on tehnyt tieteeltä ja tutkimukselta. Ne syövät meidän tulevaisuutemme mahdollisuuksia.
Me tarvitsemme Suomeen uusia vahvoja toimialoja, ja meillä ovat perinteisesti metsäteol-
lisuus, metalli, koneteollisuus, elektroniikkateollisuus olleet vahvoja, mutta jos vertaam-
me Ruotsiin, siellä on paljon monipuolisempi elinkeinorakenne. Ja juuri tutkimus luo vah-
vaa pohjaa kaikelle tälle.

Erityisesti pitäisi tukea ilmastonmuutosta torjuvaa tutkimusta ja siitä kumpuavaa inno-
vaatiotoimintaa. Jos maailma lämpenee kaksikin astetta, niin korallit häviävät ja Grönlanti
sulaa, elinolosuhteet heikkenevät täällä Suomessakin merkittävästi.

Olette leikanneet lapsiperheiltä, köyhiltä, heikompiosaisilta, työttömiltä ja samalla
myös syöneet tulevaisuuden siemenperunoita. Ei ole kestävä linja teillä.

16.28 Harri Jaskari kok (vastauspuheenvuoro): Arvoisa herra puhemies! Palaan vielä
edustaja Anderssonin kommenttiin, että olisi täytynyt selkeästi muuttaa esimerkiksi vero-
nalennuksen painopistettä, ettei keskituloisilla tai suurempituloisilla olisi ollut minkäänlai-
sia veronkevennyksiä. Jos me katsomme tilannetta, millä nämä työpaikat on luotu ja mikä
siihen politiikkaan on vaikuttanut, niin pienempituloisilla ne veronalennukset ovat vaikut-
taneet selkeästi niin, että on ollut kannattavampaa ottaa työtä, ja siinä täytyy tehdä paljon
lisää vielä, että saadaan aikaan, että jokainen työpäivä on kannustava.

Keskituloisilla on ihan maailmanennätysverotukset jo. Meidän täytyy tulevaisuuden lin-
jauksemme tehdä, että keskituloisilla ihmisillä, jotka ovat töissä, olisi alempi verotaso, että
työtä kannattaa tehdä. Ja ongelma suurempituloisilla on se, että he menevät hyvin paljon
maailmalle, noin 1 500 korkeasti koulutettua ihmistä nettona on jo lähtenyt maailmalle.
Täytyy myöskin ajatella, että heille tilanne olisi se, etteivät he maksaisi yli puolta veroa
kaikkinensa. [Puhemies koputtaa] Koko tämä kokonaisuus täytyisi ottaa huomioon. Te ette
ota tätä kokonaisuutta huomioon, ja te ette ymmärrä työn logiikkaa, mistä työ syntyy.

Ensimmäinen varapuhemies Mauri Pekkarinen: Ja vielä vastauspuheenvuorot edusta-
jille Huhtasaari, Henriksson ja Heikkinen tässä debattivaiheessa ja sitten valtiovarainmi-
nisterille 2 minuuttia.

16.30 Laura Huhtasaari ps (vastauspuheenvuoro): Arvoisa puhemies! Olemme varmas-
ti kaikki yhtä mieltä siitä, että meidän pitää seurata ihmisten elintasoa, että säilyykö osto-
voima pienituloisilla.

Perussuomalaisten mielestä siihen ratkaisu on asumisen ja liikkumisen halpuuttaminen.
Myös tarvitaan yksittäisiä erillisiä toimenpiteitä, kuten omaishoidon tuki verovapaaksi ja
lääkkeiden omavastuun poistaminen pienituloisilta.

Mutta edelleen haluan tähän keskusteluun tuoda ilmastopolitiikan, koska muilta puolu-
eilta puuttuu ilmastorealismi. Kun me ajattelemme, että Suomen osuus maailman hiilidiok-
sidipäästöistä on vain 0,1 prosenttia, niin totta, me voimme toimia hyvänä esimerkkinä,
mutta liian kunnianhimoisilla päätöksillä me ajamme teollisuutta sellaisiin maihin, missä
käytetään fossiilista energiaa.
37



Pöytäkirjan asiakohta PTK 132/2018 vp
Ja, edustaja Halmeenpää, tiedäthän sinä sen, että etäisyydet ovat Suomessa EU:n pisim-
mät ja ilmastomme on EU:n kylmin. [Välihuutoja] Tässä meidän pitää olla realistisia. Jos
me haluamme, [Puhemies koputtaa] että Suomessa säilyy hyvinvointi, se tarkoittaa, että
teollisuuden pitäminen Suomessa on ekoteko.

16.31 Anna-Maja Henriksson r (vastauspuheenvuoro): Arvoisa puhemies! Edustaja
Huhtasaaren puheenvuoro puhuu paljon perussuomalaisten suhtautumisesta tähän vaka-
vaan ilmastotilanteeseen. [Laura Huhtasaari: Nimenomaan, haluamme vähentää päästöjä
maailmanlaajuisesti!]

Mutta ihan toiseen asiaan.
Arvoisa puhemies! Ei tarvitse olla vasemmistopuolue tai vasemmistopuolueen edustaja,

jotta pitäisi huolta vähävaraisista tässä maassa. Se on asia, joka on meidän kaikkien huo-
lehdittava, että vähävaraisista pidetään huolta, ja RKP:n vaihtoehtobudjetissa olemme
kiinnittäneet paljon huomiota tähän. Olemme myös sitä mieltä, että Suomen lapsiköyhyys
on otettava vakavasti, vakavammin kuin tänä päivänä, ja sen takia olemme ehdottaneet,
että lapsilisän yksinhuoltajakorotus korotettaisiin ja että päästäisiin eroon tästä ihmeelli-
sestä kytkennästä, että kun henkilö on toimeentulotuella ja hän saa yksinhuoltajakorotusta,
niin samalla otetaan häneltä toisella kädellä se toinen pois, elikkä hänelle ei jää sitä yksin-
huoltajakorotusta käteen ollenkaan. [Puhemies koputtaa] Mitä hallitus aikoo tehdä tämän
puolesta, ja oletteko muut puolueet tähän valmiita?

16.32 Hannakaisa Heikkinen kesk (vastauspuheenvuoro): Arvoisa herra puhemies! En
liene ainut kansanedustaja tässä salissa, joka tämän keskustelun aikana on saanut useam-
man viestin siitä, että on vastenmielistä ohi puhumista ja asioitten tahallista väärinymmär-
rystä. [Pia Viitanen: Voi, voi!] Oppositio, joka viime hallituskaudella, omalla hallituskau-
dellaan, teki monenmoisia leikkauksia mutta jonka oman sössimisen saldona oli 100 000
työtöntä lisää, syyttää täällä hallitusta, joka on määrätietoisella työllä pystynyt pääsemään
kansainvälisen talouden imuun ja luomaan 115 000 työpaikkaa. Lillukanvarsissa pyöri-
tään ja halutaan hävittää tuo iso kuva.

Ja, oppositio, ei pidä paikkaansa, että tämä hallitus ei olisi tehnyt oikeudenmukaisia te-
koja kaikista heikoimmassa asemassa oleville. Tuo ryhmä ei ole yksi ja kokonainen ryh-
mä, vaan huonompiosaisuuteen on monen monia syitä yhteiskunnassa. Olemme korotta-
neet takuueläkettä kolme kertaa, [Puhemies koputtaa] ja kaikista pienimpiä vähimmäispäi-
värahoja on korotettu lähes 100 euroa. [Puhemies koputtaa] Kaikista pieniosaisimmille on
tehty tekoja.

Ensimmäinen varapuhemies Mauri Pekkarinen: Nyt, arvoisa edustaja, yritetään suurin
piirtein pysyä sovitussa aikataulussa. — Äskeiseen liittyen vastauspuheenvuoron myön-
nän vielä edustaja Lindtmanille ennen ministerin puheenvuoroa.

16.33 Antti Lindtman sd (vastauspuheenvuoro): Arvoisa puhemies! On alkuun pakko to-
deta, että on täysin poikkeuksellista, että hallituksen ministeri kuvaa eduskunnan keskus-
telua teatteriksi, [Eduskunnasta: Just näin! — Eduskunnasta: Juuri näin!] saatikka arvioi
sen älyllistä tasoa, etenkin sen keskustelun, jonka johdosta valtiovarainministeri ilmoitti,
että tämä sotaveteraanien rintamalisä voidaan arvioida uudelleen.
38



Pöytäkirjan asiakohta PTK 132/2018 vp
Ja, edustajat Rantakangas, Heikkinen ja Elo, eihän siinä ole mistään työtapaturmasta ky-
se. Sen jälkeen kun valiokunnassa hallituspuolueet eivät tätä asiaa halunneet laittaa kun-
toon, toisin kuin edellisenä vuotena, oppositio oli pakotettu jättämään vastalause, jossa itse
asiassa todetaan, että erityisen irvokasta hallituksen leikkauspolitiikassa on jäädytysten
kohdentaminen myös rintama- ja veteraanilisiin. Tästä keskiviikkona äänestimme ja tästä
tulemme myös huomenna tiistaina äänestämään.

Mutta, edustajat Heikkinen, [Puhemies koputtaa] Elo, voisiko nyt joku keskustasta ja si-
nisistä vahvistaa, keskustasta, että tämä asia hoidetaan kuntoon? [Simon Elo: Olen sanonut
jo!]

Ensimmäinen varapuhemies Mauri Pekkarinen: Ja nyt ministeri — valtiovarainminis-
teri näköjään. 2 minuuttia, mielellään paikan päältä.

16.35 Valtiovarainministeri Petteri Orpo (vastauspuheenvuoro): Arvoisa puhemies!
Vielä kerran tähän: Siis päähallituspuolue keskustan ryhmäpuheenjohtaja Kaikkonen kävi
kertomassa, että he ovat hallituspuolueiden ryhmien välillä sopineet, että tähän asiaan hae-
taan ratkaisuja ja ministeri Mattila valmistelee asiaa. Eli tämä haetaan. Muistutan siitä, että
me olemme tehneet kymmenien miljoonien yhteisen todella suuren ja merkittävän oikeu-
denmukaisen ratkaisun [Välihuutoja keskustan ja kokoomuksen ryhmistä] meidän sotiem-
me veteraanien hyväksi mahdollistamalla kaikille kotiin vietävät palvelut. Tämä on ollut
yhteinen, hieno päätös. Kiitos vielä kaikille siitä, se oli merkittävää.

Palaan vielä tähän velanmaksukysymykseen. Minusta edustaja Rinne kuvasi sen aivan
oikein. Siis se sisältää sekä näitä kertaeriä, kuten olen täällä nyt kahteen otteeseen itsekin
sanonut, että sen lisäksi myöskin sen, että me olemme tulleet nytkin tämän kuluneen vuo-
den aikana ennusteitten mukaisista varmaan 3 miljardista nyt sinne lähelle nollaa ja alle 1
miljardin, ja siihen on näitä muuttuvia eriä. Siinä on sekä talouskasvua, työllisyyskehitystä
että näitä eriä. Mutta koska me käsittelemme nyt ensi vuoden talousarviota, joka on alijää-
mäinen, ja kun me tiedämme ja näemme nyt tämän päivän ennusteen mukaan, että talous-
kasvu hiipuu ensi vuonna, niin siksi minä olen huolissani siitä, että täällä edelleen halutaan
jakaa tai lisätä pysyviä menoja [Timo Harakka: Investointeja!] tilanteisiin, kun me tarvit-
sisimme nyt nopeasti toimia kasvun ylläpitämiseksi. — Edustaja Harakka, olen pahoillani,
jos olen tuottanut teille pettymyksen, mutta minä olen eri mieltä. Kun katson tässä tätä tei-
dän listaanne kaikkeen yrittämiseen, omistamiseen ja investointeihin liittyvästä verotuk-
sesta ja sen kiristämisestä, niin saan 674 miljoonaa rivin alle. Eli minusta tämä tulopohja
vahingoittaa talouskasvua ja työllisyyttä. Sen lisäksi, kun siellä on kertaluontoisia tuloeriä,
siksi minä en usko tähän ja olen erittäin huolissani tässä taloussuhdanteessa siitä, että te ha-
luatte samaan aikaan lisätä pysyviä menoja ja hidastaa talouskasvua. [Puhemies koputtaa]
Me olemme siis eri mieltä.

16.37 Antti Rinne sd (vastauspuheenvuoro): Arvoisa puhemies! Ministeri Orpo, meillä
on varmaan suurin piirtein yhteinen näkemys tästä taloustilanteesta tällä hetkellä, mutta se,
mistä minä olen huolissani tulevaisuuteen nähden, on se, että teidän esityksistänne puuttu-
vat kokonaan tulevaisuuteen suuntautuvat investoinnit, ne, jotka maksavat itsensä takaisin
mutta jotka ovat välttämättömiä tehdä, jotta Suomi pärjää 2030-luvulla. On itse asiassa
vastuutonta jättää näitä uudistuksia tekemättä. Te olette itse puhunut varhaiskasvatuksen
maksuttomuuden puolesta, olette ollut sitä mieltä, että se on tärkeä asia suomalaille nuoril-
39



Pöytäkirjan asiakohta PTK 132/2018 vp
le lapsille, jotta opinpolku alkaa oikealla tavalla. Me olemme esittäneet sitä, että toisen as-
teen koulutus tulisi maksuttomaksi, jotta yksikään nuori suomalainen ei jäisi enää itse
asiassa sen uuden perusasteen eli toisen asteen tutkinnon suorittamisen ulkopuolelle. Me
olemme esittäneet sitä, että tehdään nopeasti perhevapaauudistus, jolla saadaan nuorten
naisten työura samalle kehityskaarelle kuin nuorten miesten, ja sillä voidaan hoitaa palk-
katasa-arvoa mutta erityisesti työllisyyttä tuleville vuosikymmenille.

Ensimmäinen varapuhemies Mauri Pekkarinen: Arvoisa ministeri, en nyt myönnä täs-
sä vaiheessa puheenvuoroa. Aina kun tulee uusi juonne kesken nyt meneillään olevaan kes-
kusteluun, mieluusti ei siihen käydä. Aina yksi teema loppuun niin pitkälti kuin suinkin
mahdollista, ja sitten siirrytään seuraavaan.

16.38 Aila Paloniemi kesk (vastauspuheenvuoro): Arvoisa puhemies! Täällä varsinkin
opposition Li Andersson luettelee koko ajan asioita, joita on tehty, pahoja leikkauksia,
mutta ei mitään ole tullut tilalle. Minä haluaisin nyt kuitenkin muistuttaa, että esimerkiksi
pienituloisten eläkeläisten, perheiden, työttömien, palkansaajien verotus kevenee ensi
vuonna, kun kuntaverotuksen perusvähennystä korotetaan. Pienimmät päivärahat nouse-
vat 80 euroa, mutta siitä te visusti yleensä jätätte mainitsematta mitään — se 64 senttiä on
teille tärkeämpi. Ja perheiden kotiapuun lisätään kunnissa voimavaroja. [Li Andersson
pyytää vastauspuheenvuoroa] Koulukirjahankintoja vähävaraisille nuorille, 47 euroa kuu-
kaudessa. Takuueläkettä kolmannen kerran korotetaan, kuten täällä on todettu. Ja rintama-
veteraaneille mahdollistetaan samat kotona asumista tukevat palvelut kuin sotainvalideil-
le: pitkäaikainen tavoite toteutuu. Näin varmistetaan rintamaveteraanien palveluiden yh-
denvertaisuus kotipaikasta ja sotakohtalosta riippumatta.

Kyllä meillä on paljon myös erittäin hyviä esityksiä täällä, kannattaa lukea nyt huolelli-
sesti tämä budjetti.

16.40 Aino-Kaisa Pekonen vas (vastauspuheenvuoro): Arvoisa puhemies! Minäkin pi-
dän hieman erikoisena sitä, että kulttuuriministeri kutsuu täällä vuoden tärkeintä eduskun-
takäsittelyä teatteriksi. Tämä ei ole mitään teatteria, tämä on politiikkaa, jolla ohjataan val-
tion ensi vuoden tuloja ja menoja, ja tämä on ihan täyttä totta.

Taloudessa menee todella paremmin kuin pitkään aikaan, mutta samalla te, hyvä halli-
tus, teette kylmää ja erittäin kovaa politiikkaa. Te jaatte tätä kasvua erittäin epäoikeuden-
mukaisesti. Leipäjonot kasvavat, ja ihmiset kääntyvät hädissään hyväntekeväisyysjärjestö-
jen puoleen, mutta samaan aikaan te leikkaatte kaikista heikoimmassa asemassa olevien
perusturvasta. Ja nyt vielä täällä salissa hallituspuolueiden edustajat väheksyvät näitä pe-
rusturvan leikkauksia. Minä todella toivon, että täällä ei näitä indeksijäädytyksiä ja perus-
turvan leikkauksia enää yhtään kertaa väheksytä. Ne ovat monille ihmisille todellisia leik-
kauksia ja kovia leikkauksia.

Puhemies! Hienoa, että tämän keskustelun aikana nyt hallitus on herännyt sotaveteraa-
nien rintamalisän indeksijäädytyksen perumiseen, mutta samalla toivoisin, että hallitus
voisi tässä yhteydessä korjata tämän koko paketin ja perua pienituloisien indeksileikkauk-
set kokonaan.

16.41 Arto Satonen kok (vastauspuheenvuoro): Arvoisa puhemies! Kun on täällä varsin
pitkään saanut olla, niin ymmärrän, että ministeri Terhon puheenvuoroa voidaan joiltain
40



Pöytäkirjan asiakohta PTK 132/2018 vp
osin pitää jopa loukkaavana, mutta kyllä siinä puheenvuorossa aika paljon oli asiaa. Se on
pakko kyllä sanoa. [Välihuutoja vasemmalta] Jos me katsomme nyt oikeasti, missä tilan-
teessa Suomi on, niin tämän päivän uusimmankin ennusteen mukaan meillä on 4 prosentin
kestävyysvaje olemassa. Jos tämä vaalikausi ei olisi mennyt niin hyvin talouden ja työlli-
syyden osalta, mikä pitkälti johtuu siitä talous- ja työllisyyspolitiikasta, mitä on tehty —
toki osittain myös maailmantalouden noususta — niin nyt me keskustelisimme siitä, että
mistä tuleva hallitus tulee leikkaamaan, ja joka ikiseltä pääministerikandidaatilta ja puo-
lueelta kysyttäisiin aivan kuten neljä vuotta sitten, että mistä te tulette leikkaamaan. [Kari
Uotila: Kaikki sanoivat, ettei koulutuksesta ainakaan!] Silloin me olisimme sellaisessa ti-
lanteessa, että pienituloisten asema olisi tässä maassa oikeasti todella vaikea. Me olemme
nyt saaneet niin paljon hyvää aikaan, että täytyy antaa tunnustus sille työlle, mitä on tehty.

Ensimmäinen varapuhemies Mauri Pekkarinen: Olen havaitsevinani, arvoisat edusta-
jat, että valtioneuvoston joukot hivenen harvenevat tuossa aitiossa, mutta jatketaan vielä
ehkä puolen tunnin verran tätä keskustelua, ehkä vähän enemmän.

16.42 Tytti Tuppurainen sd (vastauspuheenvuoro): Arvoisa herra puhemies! Kun minis-
teri Terhon puheenvuoroa kuunteli, niin ei todella voinut olla ajattelematta, että se oli to-
taalisen kyllästyneen ja turhautuneen hallituksen puheenvuoro. Eväät oli aivan kerta kaik-
kiaan syöty loppuun. Pidemmälle meni oikeastaan vain tahattomasti edustaja Kivelä, joka
viittasi, että hallituksella on ”virallinen totuus”. Se taitaa olla seikka, mitä ei ainakaan lais-
sa ole määritelty. Kyllä kansalaisilla on se toinen totuus, ja tämäkään budjetti ei mitään hy-
vää tämän maan vähävaraisille joululahjaksi lupaa. Epäoikeudenmukainen linja jatkuu, in-
deksileikkaukset jatkuvat.

Puhemies! Talouden isoon kuvaan: En käy kiistelemään siitä, onko suotuisa talous vien-
timarkkinoiden vedon vai EKP:n elvyttävän rahapolitiikan seurausta. Joka tapauksessa on
niin, että tämä Euroopan keskuspankin rahapolitiikka on auttanut Suomea, mutta nyt osto-
ohjelma loppuu, ja on mahdollista, että korotkin ensi keväänä nousevat, ja, arvoisa valtio-
varainministeri, pitäisi varautua tulevaan. Aivan kuten puheenjohtaja Rinne täällä sanoi:
missä ovat ne tulevaisuusinvestoinnit? SDP tarjoaa perhevapaauudistusta, ja me tarjoam-
me panostusta kouluttamiseen. Oletteko te valmiita tarttumaan tähän tulevaisuuslinjaan?

16.43 Ritva Elomaa ps (vastauspuheenvuoro): Arvoisa puhemies! Rintamamiesleikkaus
olisi suuri virhe, ja on erittäin hyvä, jos tämä asia nyt sitten korjataan. 

Täällä puhutaan paljon sotiemme veteraaneista ja sotainvalideista. Veteraanejamme on
jäljellä enää elossa 11 500, invalideja 2 000. Nostaisin esille sen, että vuodesta 2011 läh-
tien, kun tulin eduskuntaan, olen huomioinut sen, että joka vuosi veteraanijärjestöt tulevat
pyytämään lisää rahaa, koska sitä ei ole tarpeeksi heille annettu, jotta kaikki saataisiin hoi-
dettua kunnollisesti meidän veteraaneillemme. Ihmettelen, miksi aikaisemmat hallitukset
ja myös viime hallitus eivät ole korjanneet näitä asioita. Nyt on tietysti hyvä tehdä se, kos-
ka heitä on enää niin vähän jäljellä. Enemmän olisi voitu tehdä, ja sille ei nyt enää mitään
voi, mutta perussuomalaiset ovat ehdottomasti kaiken sen takana, mitä tästä eteenpäin voi-
daan heidän hyväkseen tehdä, ja toivon, että hallitus tekee kaiken mahdollisen. Ja myös
seuraava hallitus. [Eero Heinäluoma: Hyvä puheenvuoro!]
41



Pöytäkirjan asiakohta PTK 132/2018 vp
16.44 Hannu Hoskonen kesk (vastauspuheenvuoro): Arvoisa herra puhemies! On aika
häkellyttävää kuunnella esimerkiksi demarien johtajan Antti Rinteen kannanottoja esimer-
kiksi metsien käytöstä. Hänhän esitteli Savossa tämän Rinteen mallin, jossa hakkuut olisi
keskeytetty, ja tuli muuten semmoiseen maahan se viesti, että siellä ollaan suunnittelemas-
sa suurinvestointia, kuten Pohjois-Karjalassakin. Metsäisessä Suomessa tunnetaan tämä
Rinteen malli, että hakkuut seis ja koneet kotiin, ja onhan se kannanotto sekin, mutta tulipa
nyt kaikille tiedoksi sekin ja yhtä lailla vihreiden ympäristöpolitiikka ja ilmastopolitiikka.
Ensin ajetaan pienillä autoilla tienvarteen hakattuja puita, sen jälkeen ne lastataan isom-
piin ja sitten tehdään tulosta tässä maassa. Kyllä pitää sanoa, että joulu on näköjään mie-
leen hiipinyt jo vähän aikaisemmin kuin minä luulinkaan, mutta olisi kuitenkin hyvä asia,
että tässä talossa pikkuhiljaa vakavoiduttaisiin. Meillä on kerrankin nyt mahdollisuus teh-
dä tässä maassa uutta työtä, ja muistakaa, hyvät kollegat: kun metsissä hakkuutoiminta ete-
nee, se vaikuttaa välittömästi kemianteollisuuteen, metalliteollisuuteen, elektroniikkateol-
lisuuteen. Koko ala voi hyvin, ja te Rinteen mallin mukaan pistätte kapuloita rattaisiin ja il-
moitatte kuopiolaisille, että ette te tarvitse tehdasta, ettekä Pohjois-Karjalassakaan. [Puhe-
mies koputtaa] Tulipahan nyt tuokin tietoon, ja siitä kiitän demareita: kiitos!

16.46 Ben Zyskowicz kok (vastauspuheenvuoro): Arvoisa herra puhemies! Palaisin vielä
tämän budjetin ja itse asiassa tämän hallituksen ja vaalikauden talouden suureen kuvaan. 

Kun täällä demarit puheenjohtajansa Antti Rinteen johdolla sanoivat, että työttömät ei-
vät ole saaneet mitään, niin varmasti tässä näkyy tämä demareiden ja kokoomuksen ide-
ologinen ero: Demareiden mielestä työttömät saavat jotain, kun työttömyyskorvausta pa-
rannetaan. Kokoomuksen mielestä työttömät saavat jotain, kun he pääsevät töihin. Jos tois-
tasataatuhatta työpaikkaa on tullut tällä vaalikaudella, niin miten te voitte väittää, että työt-
tömät eivät ole saaneet mitään?

Oppositio myös sanoo, että köyhät eivät ole saaneet mitään. Viittaan siihen, mitä täällä
on kerrottu alemmista päivärahoista ja takuueläkkeistä, mutta puhun edelleen näistä työ-
paikoista. Ne perheet, joissa on työttömyyttä, ovat usein köyhiä perheitä. Kun niissä on
saatu töitä, niin silloinhan näiden perheiden tilanne taloudellisesti on huomattavasti paran-
tunut. En käsitä, että ne nonsaleeraatte nämä toistasataatuhatta työpaikkaa aivan kuin sillä
ei olisi vaikutusta esimerkiksi köyhien tilanteeseen.

16.47 Olli-Poika Parviainen vihr (vastauspuheenvuoro): Arvoisa herra puhemies! Pa-
laan, valtiovarainministeri Orpo, teidän ansiokkaaseen kommennettiinne ilmastonmuutok-
sen torjunnasta ja siitä, että Suomi voi olla kokoaan suurempi. Tämä on nähdäkseni hyvä
tavoite, ja yksi tärkeimmistä syistä tietenkin on se, että me haluamme kansainvälisesti olla
hyödyksi tässä asiassa, ja meillä on siihen korkean koulutuksen maana hyvät edellytykset.

Olemme varmasti kaikki sitä mieltä, että koulutukseen on satsattava jatkossa lisää. Siitä
on nyt jo parinkin hallituksen aikana leikattu varsin paljon, ja viimeksi esimerkiksi valtio-
neuvoston tulevaisuusselonteossa ja tietopoliittisessa selonteossa korostettiin koulutuksen
merkitystä.

Toivoisin, että vielä, vaikka hallituskausi lähenee loppuaan, ottaisitte esiin hallituksessa
vaihtoehdon miettiä yli sektori- ja ministeriörajojen keinoja, joilla voisimme hyvää, pitkän
tähtäimen koulutuspolitiikkaa tekemällä edistää myös Suomen mahdollisuuksia esimer-
kiksi cleantechissä ja ylipäätään korkean teknologian osaajavaltiona. Uskon, että tämä aut-
42



Pöytäkirjan asiakohta PTK 132/2018 vp
taisi meitä ilmastotavoitteissamme, jotka, kuten hyvin tiedämme, ovat tiukentuneet tiedon
lisääntyessä.

Ensimmäinen varapuhemies Mauri Pekkarinen: Kun SDP:n eduskuntaryhmän edusta-
jista edustaja Rinteen nimi mainittiin useimmin, niin monista pyytäjistä myönnän hänelle
vastauspuheenvuoron.

16.48 Antti Rinne sd (vastauspuheenvuoro): Kiitos, arvoisa puhemies! Edustaja Zysko-
wicz, nämä henkilöt, joista te puhutte, eivät ole samoja henkilöitä, joista minä puhun. Minä
puhun niistä ihmisistä, jotka eivät ole saaneet töitä. Niiltä ihmisiltä on leikattu työttömyys-
turvaa 100 päivää, niiltä ihmisiltä on aktiivimalli leikannut sitä työttömyysturvan tasoa 5
prosenttiyksikköä. Näistä ihmisistä minä puhun. Näitten ihmisten asia on huonossa jamas-
sa teidän hallituksenne jälkeen. Sama koskee eläkeläisiä, jotka eivät edes voi omaa talou-
dellista tilannettaan parantaa työllään. Sama koskee lapsiperheitä, joille te sääditte erityi-
sen veron tämän vaalikauden aikana.

Edustaja Hoskonen, teille nyt sanon selvästi ja pyydän viemään viestiä eteenpäin, niin
ettette levitä väärää puhetta: SDP:n kanta metsähakkuisiin on se, että hakataan niin paljon
kuin sielu sietää, kunhan se tapahtuu ilmastonäkökulmasta oikealla tavalla. Meillä on hii-
lidioksidipäästöt ja meillä on hiilinielut, jotka pitää saada tasapainoon. SDP haluaa tehdä
vastuullista ilmastopolitiikkaa ja on aivan varmasti uusia hankkeita metsäteollisuudelle
kannattamassa. [Timo Heinonen: Avohakkuita lisää!]

16.49 Simon Elo sin (vastauspuheenvuoro): Arvoisa puhemies! Kun eläkeläiset on nos-
tettu esille, niin tietysti ne vähätuloisimmat eläkeläiset ovat takuueläkeläisiä. Täytyy huo-
mioida, että tasokorotukset huomioiden takuueläkkeen määrä olisi noin 18 euroa korkeam-
pi vuonna 2019 nyt näillä ratkaisuilla, mitä tämä hallitus on tehnyt — eli korottanut 40 eu-
roa — kuin olisi ollut sillä, että indeksin kautta olisi korotettu takuueläkettä. Kyllä sitä vii-
van alle jäävää on takuueläkeläistenkin osalta syytä katsoa.

Toisaalta täällä on nostettu esille se, onko ministeri Terhon puhe opposition mielestä asi-
allinen. Vuosi sitten tämän budjettikeskustelun vastalauseessa SDP sanoi: ”Työllisyysta-
voitteeseen pääseminen edellyttäisi selvästi aktiivisempaa politiikkaa, jolla puututaan kor-
keaan työttömyyteen vahvemmin tässä ja nyt.” Ja tämä hallitus puuttui tässä ja nyt. Tämän
vuoden aikana, tämän viimeisen puolentoista vuoden aikana, työllisyys on noussut niin,
että nyt on yli 115 000 työllistä enemmän, ja silti teatterimaiseen tapaan täällä edelleen väi-
tetään, ettei oltaisi tehty työttömien hyväksi mitään. Ei minusta ole mikään ihme, [Puhe-
mies koputtaa] jos ministeri Terho on sitä mieltä kuin moni äänestäjäkin on, että teatteri-
maisia piirteitä [Puhemies koputtaa] sosiaalidemokraattien ja vasemmisto-opposition toi-
minnassa on.

16.50 Katja Hänninen vas (vastauspuheenvuoro): Arvoisa puhemies! Lapsiperheköy-
hyydestä on käytetty monta puheenvuoroa tässä salissa tänään. Myös keskustan eduskun-
taryhmän puheenvuorossa viitattiin lapsiperheköyhyyteen, mutta valitettavasti pelkät pu-
heet ja lupaukset eivät tuo helpotusta perheiden arkeen tai leipää ruokapöytään.

Sen sijaan, että tämä hallitus yrittäisi edes poistaa köyhyyttä tai parantaa lapsiperheiden
asemaa, hallitus on leikannut lapsilisiä, heikentänyt pienituloisimpien perheiden sosiaali-
43



Pöytäkirjan asiakohta PTK 132/2018 vp
turvaa, rajannut lapsen oikeutta päivähoitoon ja kurjistanut palkansaajan asemaa esimer-
kiksi kiky-leikkausten muodossa.

Me tiedämme, että köyhyys periytyy, köyhyys syrjäyttää ja köyhyys tuottaa monenlais-
ta hallaa erityisesti lapsen elämässä. Täällä kuitenkin myös hallituspuolueet nyt taivastele-
vat köyhien lapsiperheiden tilannetta. On pakko kysyä teiltä, hyvä hallitus, miksi ette pe-
runeet indeksileikkauksia tälle ja ensi vuodelle nyt, kun Suomen talous on ollut jopa niin
hyvällä kasvu-uralla, että jopa valtionvelan lyhennys on ollut mahdollista. Miksi Suomes-
sa elää edelleen yli 100 000 lasta köyhyydessä? Mikä on hallituksen joululahja näille pie-
nituloisille perheille?

16.52 Anne Kalmari kesk (vastauspuheenvuoro): Arvoisa herra puhemies! Hallituksen
lahjat ovat olleet seuraavankaltaisia: päivähoidon ryhmäkokoja on pienennetty, 6 700 per-
hettä on vapautettu kokonaan varhaiskasvatusmaksusta, alimpia päivärahoja, äitiys-, isyys-
ja sairaspäivärahoja, korotetaan 80 euroa. Luulen, että kun heiltä kysyttäisiin, otatteko mie-
luummin 80 euroa vai muutaman euron indeksikorotuksen, he varmasti ottavat mieluum-
min 80 euroa. Sen lisäksi koulukirjahankintoja tuetaan 47 eurolla. Tämä ja paljon muuta on
perheille luvattu ja tehty jo.

Mutta kaikista eniten huolissani olen siitä, että nyt näyttää, että tulevaisuudessa emme
enää saa kasvua aikaiseksi, kun yrittäjiltä viedään sen kasvun mahdollisuudet. Palaan tä-
hän lähemmin puheenvuorossani, mutta tämä on mielestäni erittäin huolestuttava linja, ja
toivoisin, että SDP vielä miettisi tarkkaan, haluaako se tukea pienyrittäjiä vai ei. [Eero Hei-
näluoma: Kukas vastaa hallituksen yrittäjyyspolitiikasta?]

16.53 Li Andersson vas (vastauspuheenvuoro): Arvoisa puhemies! Haluan korjata edus-
taja Kalmaria sen verran, että tämä hallitus on tosiaan kasvattanut varhaiskasvatuksen ryh-
mäkokoja. Se oli osa sitä leikkauspakettia, joka vaalikauden alussa varhaiskasvatukseen
tehtiin, jossa siis rajattiin subjektiivista päivähoito-oikeutta ja kasvatettiin tätä suhdelukua
yli 3-vuotiaiden ryhmissä.

Samaten, mitä tulee näihin sosiaaliturvapanostuksiin, vielä kerran: Takuueläkkeen ko-
rotus on hyvä asia. Takuueläkkeen saajia Suomessa on vähän päälle 100 000. Ja montako
kansaneläkkeen saajaa on Suomessa? Yli 570 000 henkilöä. Tämä on juuri se ongelma,
kun hallitus täällä ylpeilee pienillä panostuksilla, sinänsä tärkeillä, joihin käytetään pieniä
summia verrattuna niihin satoihin miljooniin, mitä te olette leikanneet toisaalta sosiaalitur-
vasta ja kaikista pienituloisimmilta. Tämä tasapaino ei muutu. Mustaa ei saa valkoiseksi,
vaikka kuinka keskustalaiset yrittäisivät.

16.54 Toimi Kankaanniemi ps (vastauspuheenvuoro): Arvoisa puhemies! On ymmärret-
tävää, että kulttuuriministeri puhuu teatterista jopa täällä, mutta kyllä minua ei nyt ehkä
loukannut mutta hämmästytti se, että hän käytti eduskunnasta ilmaisua ”teatteri”. Se on de-
mokratian ja tämän järjestelmän häpäisemistä, että näin tapahtuu ministeritasolta.

Arvoisa puhemies! Perussuomalaisten vastalause on numero 6 täällä valtiovarainvalio-
kunnan mietinnössä. Se on pitkä ja perusteellinen, ja sieltä löytyy meidän selkeä vaihtoeh-
tomme, joka on sosiaalisesti, alueellisesti ja ihmisoikeuksien kannalta varmasti parempi ja
selkeämpi linjaus kuin mitä meillä on käsittelyn pohjana valiokunnan mietintönä. Erityi-
sen tärkeää on se, että me muistamme lapsiperheet, joista aikaisemmin mainitsin, köyhyy-
44



Pöytäkirjan asiakohta PTK 132/2018 vp
dessä elävät lapset ja eläkeläiset ja sotaveteraanit, jotka ovat tämän maan [Puhemies ko-
puttaa] eteen tehneet työtä ja meille tämän hyvinvoinnin luoneet.

16.55 Markku Eestilä kok (vastauspuheenvuoro): Arvoisa puhemies! Itse haluan käyt-
tää muutaman sanan ilmastopolitiikasta, koska se on aika hankala aihe käsitellä. Jokainen
meistä tietää, että kunkin jäsenmaan, ja enemmän globaalisti, täytyy se vastuu kantaa, mut-
ta meidän osuutemme globaaleista päästöistä on 0,1 prosenttia, eli käytännössä hyvin hel-
posti ajaudutaan tilanteeseen, missä meidän vaikutusmahdollisuutemme ovat pienet, mut-
ta me otamme kyllä kaikki vaikutukset vastaan, mitä tapahtuu Intiassa, Kiinassa ja Afri-
kassa. Nyt tästä ilmastokeskustelusta minun mielestäni on selvästi seurannut se, että me
syyllistämme hyvää työtä tehnyttä metsäteollisuutta, meidän metsätaloutta, me syyllistäm-
me suomalaista maataloutta aivan selvästi, siellä on Veikkauskin jo asialla, me syyllistäm-
me autoilijoita, milloin ei saa bensa-autoilla kohta ajaa, milloin dieselautoilla.

Minun mielestäni tähän pitää jonkunmoista arkirealismia saada, ja kyseessähän on kan-
sainvälinen nollasummapeli, niin että jos me kiellämme jotakin täällä metsäteollisuuden
suhteen tai maataloustuotannon suhteen, niin se tuotanto siirtyy ulkomaille. Ei siinä ku-
kaan voita, [Puhemies koputtaa] ja ilmasto häviää.

16.56 Katri Kulmuni kesk (vastauspuheenvuoro): Arvoisa herra puhemies! Täällä on pe-
räänkuulutettu tulevaisuuspanostuksia. Voisi ajatella, että yli 100 000 ihmistä, jotka ovat
päässeet töihin, tekevät tämän maan suurimpia tulevaisuuspanostuksia, [Timo Harakka:
Sekö riittää?] se, että ihmiset nousevat itse omille jaloilleen ja pääsevät köyhyydestä irti.

Täällä on vihervasemmiston puolesta puhuttu vähemmän tärkeistä ihmisistä. Kyllä kes-
kustan mielestä kaikki ihmiset ovat tärkeitä. Täällä on jopa sanottu, ettei ole iso raha, kun
vähimmäispäivärahoja nostetaan. Minun mielestäni 80 euroa kuukaudessa on erittäin iso
raha kenelle tahansa, mutta erityisesti jos elää minimi-, vähimmäispäivärahoilla, se on
merkittävä parannus. [Li Andersson: Panostus on kymmenesosa teidän leikkauksista!]

Täällä on kerrottu, miten takuueläkettä on nostettu kolme kertaa. Miksi te ette, hyvä op-
positio, nostaneet sitä kertaakaan edellisellä vaalikaudella? 18 euroa enemmän saavat
nämä ihmiset rahaa kuin mitä saisivat pelkistä indeksikorotuksista. Ja miksi eivät nousseet
nämä vähimmäispäivärahat jo viime kaudella? Näinkin vaikeassa taloustilanteessa on saa-
tu työllisyys nousemaan ja kaikista pienimmät päivärahat ja takuueläkkeet nousevat.

16.58 Riitta Myller sd (vastauspuheenvuoro): Arvoisa puhemies! Täällä on muutamissa
puheenvuoroissa käsitelty ilmastopolitiikkaa siinä mielessä, että se on erittäin iso kuluerä
meille. Minä katson, että se on meille mahdollisuus, että me vastaamme siihen huutoon,
mikä tällä hetkellä maapalloa koettelee.

Suomessa on osaamista. Meidän täytyy käyttää se osaaminen siihen, että kehitämme
tuotantoa ilmastoystävälliseksi, koska sillä on kysyntää maailmalla. Se, että me menemme
menneisyyteen ja haemme menneisyydestä ratkaisuja, ei auta myöskään suomalaista teol-
lisuutta eikä suomalaista taloutta. Meidän täytyy löytää ratkaisu tulevaisuudesta, ja silloin
me etsimme niitä ratkaisuja, jotka hyödyttävät nimenomaan sitä, että maapallo ei lämpene
enempää kuin se kykenee kantamaan eli ei yli 1,5 asteen. [Puhemies koputtaa] Tässä on
meille haastetta.
45



Pöytäkirjan asiakohta PTK 132/2018 vp
Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Pauli Kiuru ja Laukkanen ja heidän jälkeensä myönnän vielä minuutin puheen-
vuorot kaikille ryhmien ryhmäpuheenvuoron käyttäneille.

16.59 Pauli Kiuru kok (vastauspuheenvuoro): Arvoisa herra puhemies! Edustaja Myller
kaipasi ilmastopolitiikkaan vastuuta ja investointia. Kysyn teiltä: minkä takia te hyökkäät-
te Sitraa vastaan, joka tutkii ilmastopolitiikkaa, ilmastonmuutosta, kiertotaloutta ja kestä-
vää kehitystä? Minkä takia te haluatte hyökätä sitä tutkimusta ja kehittämistyötä vastaan,
mitä he tekevät? Se tavoite, mikä meillä on, on saada vientiä, sellaista vientiä, joka on il-
maston kannalta kestävää.

Sitten sanon, että tämä hallitus on tehnyt ilmaston kannalta erittäin positiivista politiik-
kaa. Meillä on tässä kestävän kehityksen budjetointi. Tämä on aivan ainutlaatuista, ja sitä
tullaan ulkomailta asti kysymään ja katsomaan, miten se tehdään. Siinä on vielä paljon ke-
hittämistä, mutta me olemme oikealla tiellä.

Ministeri Orpolta haluaisin kysyä, kun tässä valtiovarainvaliokunnan mietinnössä puhu-
taan isoista infrahankkeista ja sanotaan, että budjettiin on vaikea saada näitä rautatiehank-
keita, puhutaan hankeyhtiöistä, kuinka realistisia ne ovat, millä aikataululla, saadaanko
eläkeyhtiöitä mukaan. [Puhemies koputtaa] Miten näette tämän vaihtoehdon?

17.00 Antero Laukkanen kd (vastauspuheenvuoro): Arvoisa herra puhemies! Meillä on
kokonaisuutena aika paljon iloittavaa siitä, että elämme nousukautta. Vaikka se on pikku-
hiljaa tasaantumassa, ei se ensi vuosikaan kovin huonolta näytä, ja minusta tämä on aivan
liian vähän tässä keskustelussa korostunut.

On ihan totta, että meillä on väliinputoajaryhmiä, jotka eivät tästä työllisyyden parane-
misesta hirveästi hyödy, ja näitä ryhmiä meidän pitäisi yhdessä pystyä auttamaan. Kuiten-
kin on tosiasia se, että jos työllisyyttä ja kansantalouden kasvua ei synny, niin ei sitä jako-
varaakaan synny. Ei synny sitä, millä voidaan pitää huolta näistä, jotka nyt eivät tästä kas-
vusta hyödy. Vain perusturvan nostaminen, selkeä nostaminen, auttaa näitä ihmisiä. Ja pe-
räänkuulutan kyllä täällä keskustelua, joka on rakentavaa ja uskottavaa ja luo myös niille
nuorille, jotka katsovat tätä, sellaista toivoa, että täällä kyetään näitä asioita hoitamaan.

Ensimmäinen varapuhemies Mauri Pekkarinen: Ja vastauspuheenvuorokierros kaikil-
le ryhmäpuheenvuoron pitäjille.

17.01 Olavi Ala-Nissilä kesk (vastauspuheenvuoro): Arvoisa puhemies! Todella, kun ih-
minen pääsee töihin, hänellä on kymmenen kertaa pienempi riski syrjäytyä kuin työttömäl-
lä. Kun ihminen pääsee töihin, perheiden tulo kasvaa keskimäärin 1 000 euroa. Totta kai
tällä on merkitystä. [Vasemmalta: Totta kai!]

Kiinnitän huomiota myöskin siihen, että onhan meillä raippaverot ja solidaarisuusvero
edelleen voimassa. Meillä tässäkin budjetissa pienituloisten verotusta kevennetään eläke-
tulovähennystä korottamalla, perusvähennystä parantamalla, myöskin taulukkotarkistuk-
silla. Tämän oppositio unohtaa.

Arvoisa puhemies! Toivon, että pääluokkakohtaisessa keskustelussa puhutaan todella
tästä liikenteen rahoituksesta, mistä täällä puhuttiin. Se meillä täytyy nyt saada kuntoon,
että me pystymme liikenneinvestointeihin menemään, koska aluekehityksen kannalta lii-
kenne on tärkeämmässä asemassa asumisen ja yrittämisen kannalta kuin koskaan.
46



Pöytäkirjan asiakohta PTK 132/2018 vp
Ja toisaalta myöskin suomalaisen ruuantuotannon kannattavuus: se on hallitusohjelmas-
sa, mutta sitä ei ole pystytty parantamaan, se on totta. Se on iso haaste, ja siitä meidän pitää
myöskin puhua, jotta pystymme suomalaisen puhtaan ruuan turvaamaan.

17.02 Timo Heinonen kok (vastauspuheenvuoro): Arvoisa herra puhemies! Sain tuossa
viestiä, että aikamoista riitelyä siellä eduskunnassa, että etsikää mieluumminkin ratkaisuja
älkääkä riidelkö. Olen samaa mieltä.

Hallitus on saavuttamassa oikeastaan kaikki nämä finanssipoliittiset tavoitteet, ja työlli-
syysaste on nousemassa ensi vuonna 72,4 prosenttiin. Se oli tavoite, mutta rimaa on koro-
tettu jo nyt valtiovarainministerin ja myös pääministerin toimesta 75:een ja jopa puhuttu,
että täytyy mennä siitä eteenkinpäin.

Täällä on puhuttu myös siitä, että Suomessa 110 000 ihmistä on saanut työtä ja niiden
perheiden tilanne on huomattavasti parempi, mutta samaan aikaan on kuitenkin vielä aika
monia työttömänä, ja heitä meidän pitää saada työn syrjään kiinni. Kysyisin valtiovarain-
ministeriltä, kun tekin yleensä etsitte mieluummin ratkaisuja kuin niitä ongelmia: mitkä
ovat teidän lääkkeenne siihen, että me pääsemme tuohon 75 prosentin työllisyysasteeseen
ja pystymme siitä ottamaan askelia myös eteenpäin?

17.04 Timo Harakka sd (vastauspuheenvuoro): Arvoisa puhemies! Tämä on ollut varsin
vilkas keskustelu, jossa ikävä kyllä tulevaisuudesta ei ole puhuttu niin paljon kuin ehkä so-
siaalidemokraatit olisivat halunneet, vaan aina jumiudutaan menneisyyteen. Tietysti pieni
valopilkku tässä keskustelussa on ollut se, että hallituspuolueet ilmeisestikin nyt ovat lu-
vanneet tämän rintamalisäepäkohdan korjata, ja se ehkä nyt tässä todistaa sen, että myös
oppositiosta voi vaikuttaa.

Puhemies! Ryhmäpuheessani moitin hallitusta siitä, että tästä ensi vuoden budjetista
puuttuvat tulevaisuusuudistukset ja välttämättömät tulevaisuusinvestoinnit 2020-luvun
kasvun ja työllisyyden kannalta, ja itse asiassa edustaja Kalmari todisti tämän moitteeni sil-
lä tavalla oikeaksi, että hän lupasi jatkaa keskustelua nimenomaan SDP:n vaihtoehdosta,
josta onkin täällä aika paljon puhuttu, niin kuin oikein onkin. Pohjustan tätä yrittäjyyskes-
kustelua sillä, että eduskunnan tietopalvelun laskelmien mukaan 50 prosenttia yrittäjistä,
nimenomaan se pienituloisempi puoli, hyötyy SDP:n mallista enemmän kuin hallituksen
mallista. Tästä on hyvä jatkaa.

17.05 Kimmo Kivelä sin (vastauspuheenvuoro): Puhemies! Saksassa toteutettiin vihreit-
ten vaatimuksesta ja johdolla niin sanottu Energiewende eli energiapolitiikan muutos, joka
on johtanut siihen, että ydinvoimalat ajetaan alas ja Saksa joutuu tulevaisuudessa turvau-
tumaan entistä enemmän kivihiileen, nimenomaan ruskohiileen, joka DDR:n aikana saas-
tutti ympäristön. Vihreät vaativat myös suureen ääneen sähköautoilun lisäämistä, mikä
merkitsee sitä, että sähköautojen tarvitsemissa akuissa joudutaan käyttämään materiaaleja,
jotka kenties on louhittu lapsityövoimalla Afrikassa, tai sitten kaivoksia joudutaan perus-
tamaan Suomeen lisää siten, että ympäristö pilaantuu.

Siniset hallitusta koossa pitävänä liimana on hyvin tyytyväinen tähän työn, talouden ja
turvallisuuden linjaan, ja turvallisuus näkyy myös siinä, että rikoksen uhrien [Puhemies
koputtaa] asemaa parannetaan ja oikeuslaitoksessa pystytään entistä enemmän keskitty-
mään olennaisiin asioihin.
47



Pöytäkirjan asiakohta PTK 132/2018 vp
17.06 Sami Savio ps (vastauspuheenvuoro): Arvoisa puhemies! Kuten jo todettu, valtio
pääsee tosiaan lyhentämään velkojaan ensimmäistä kertaa vuosikymmeneen. Tämä suunta
on myönteinen, mutta kuten täällä on monesti käynyt ilmi, tämä perustuu pitkälti kerta-
luontoiseen erään. Ilman tätä summaa valtiontalous siis kasvaisi edelleen, ja täytyy sanoa,
arvoisa valtiovarainministeri, teille, että vastuullinen taloudenpito ei tietenkään voi perus-
tua sattumaan, vaan on ehdottomasti pyrittävä ja päästävä parempaan. Myöskään kerta-
voittojen hakeminen ei ole pitkäjänteistä taloudenpitoa. Varsinkin arvokkaan kansalli-
somaisuuden myyminen on huonoa taloudenpitoa. Arvokas kansallisomaisuus kannattaa
ehdottomasti säilyttää meidän omissa käsissämme, siitä meillä on valitettavasti erittäin sel-
viä näyttöjä menneiltä vuosilta ja aiemmilta vaalikausiltakin. Valitettavasti Sipilän halli-
tuksen aikana on myyty valtion omaisuutta jo useiden miljardien eurojen edestä, huomat-
tavasti enemmän kuin aiemmat hallitukset ovat tehneet. Voisiko ministeri Orpo kertoa,
onko hänellä [Puhemies koputtaa] halukkuutta ja valmiutta nyt lopettaa valtion omaisuu-
den ja kansallisomaisuutemme myyminen?

Ensimmäinen varapuhemies Mauri Pekkarinen: Edustaja Haavisto ei ole paikalla, jo-
ten mennäänpä eteenpäin.

17.08 Kari Uotila vas (vastauspuheenvuoro): Arvoisa puhemies! Nyt ojennan ministeri
Orpolle yhteistyön kättä. Ryhmäpuheenvuorossani totesin, että reilu ja oikeudenmukainen
ilmastonmuutoksen torjunta on köyhän paras ystävä. Meidän on ihan oikeasti otettava to-
sissaan tämä ilmastonmuutoksen haaste, ja sen on katettava kaikki elämän osa-alueet ja
myöskin kaikki julkishallinnon päätökset, budjetit, lainsäädäntö ja niin edelleen. Kaikilla
tasoilla, kaikissa ratkaisuissa meidän pitäisi pystyä miettimään asioita myös ilmastonmuu-
toksen torjunnan lähtökohdista.

Esitin tätä ilmastonmuutoksen vaikutusten arviointia otettavaksi mukaan kaikkeen mer-
kittävään päätöksentekoon ehdoksi uusille päätöksille. Edustaja Haavisto repliikkipuheen-
vuorossaan tätä kannatti. Nyt ihan oikeasti kysyn ministeri Orpolta: näkisittekö tässä mah-
dollisuuksia, että saataisiin systemaattisesti ilmastonmuutoksen torjunta agendalle niin,
että aina kun teemme ratkaisuja, mietimme niitä ennen muuta ilmastonmuutoksen torjun-
nan kannalta ja ratkaisisimme [Puhemies koputtaa] asioita sen mukaan?

17.09 Thomas Blomqvist r (vastauspuheenvuoro): Värderade herr talman! Jag ska försö-
ka se framåt. Det är ändå det som den här debatten också borde handla om.

Olen tyytyväinen siihen, että rintamaveteraanien asia nyt tämän keskustelun jälkeen var-
masti hoidetaan. Pystyttiin hoitamaan tiedustelulain eteenpäinmeno, joten hoidetaan var-
maan tämäkin.

Olen kuitenkin vielä huolestunut kestävyysvajeesta. RKP ei vaihtoehdossaan perusta ta-
loudenpitoa velanottoon vaan uudistuksiin ja rakennemuutoksiin, jotka parantavat työlli-
syyttä muun muassa lisäämällä joustoa työmarkkinoilla, toteuttamalla perhevapaauudis-
tus, panostamalla koulutukseen ja tutkimukseen. Haluamme tehdä verouudistuksen, joka
kannustaa työntekoon. Mitä mieltä hallitus on näistä vaihtoehdoista, vai onko teillä parem-
pia? Ette kai enää itsekään usko soteen, että se toisi helpotusta kestävyysvajeeseen?
48



Pöytäkirjan asiakohta PTK 132/2018 vp
Ensimmäinen varapuhemies Mauri Pekkarinen: Liioin edustaja Östman ei ole paikal-
la. Myönnän vastauspuheenvuorot edustajille Järvinen ja Laukkanen.

17.10 Heli Järvinen vihr (vastauspuheenvuoro): Arvoisa puhemies! Minusta meidän
kaikkien kunniakas tehtävä täytyy olla se, että yritämme jättää tämän planeetan lapsillem-
me vähintään yhtä hyvässä ellei paremmassa kunnossa kuin olemme sen saaneet. Valitet-
tavasti tulemme todellakin varmasti tässä tehtävässä pettymään ja epäonnistumaan, mutta
yrittää meidän täytyy entistä enemmän.

Haluan puheessani myös korjata yhden virheen, joka täällä on esitetty. Edustaja Heikki-
nen väitti, että tällä kaudella takuueläke nousee enemmän kuin viime kaudella. Se ei pidä
paikkaansa. Kannattaa tarkistaa luvut. Viime kaudella takuueläkettä nostettiin lähes 50 eu-
rolla yhteensä. Tällä kaudella se nousee ensi vuoden korotuksen jälkeenkin vain noin nel-
jäkymppiä. Kelan mukaan 26 000 eläkeläistä on jo nyt joutunut köyhyysrajan alapuolelle.
Turhaan taistelemme ja väittelemme täällä siitä, onko kansaneläkeindeksin [Puhemies ko-
puttaa] jäädytys leikkaus vai ei. Viisituhatta eläkeläistä lisää tipahtaa ensi vuonna.

17.11 Antero Laukkanen kd (vastauspuheenvuoro): Arvoisa herra puhemies! Kiitoksia,
että saan varapuheenjohtajana pitää tämä puheenvuoron, mutta... [Hälinää — Puhemies
koputtaa]

Ensimmäinen varapuhemies Mauri Pekkarinen: Edustaja Laukkasella on puheenvuo-
ro eikä siinä ympärillä.

Kiitoksia. — Edustaja Östmanin puhe oli niin hyvä, että moni olisi täällä voinut jatkaa
siitä, koska siinä oli niin paljon rakentavia aineksia. Lähdemme kyllä siitä, että kun kaikki
eduskuntaryhmät tekevät näitä vaihtoehtobudjetteja, niin ne sisältävät paljon hyviä ratkai-
suja. Pitäisikin joskus kokeilla sellaista mallia, että koottaisiin niistä kaikista toteuttamis-
kelpoisimmat ja katsottaisiin, minkälainen soppa siitä saataisiin aikaan.

Tämän päivän keskustelulle en paljon anna pisteitä. Tämä on ollut aika repivää, ja olisin
ajatellut, että meillä olisi ollut rakentavampi ote ottaen huomioon, miten paljon hyviä asioi-
ta on tapahtunut. [Pia Viitanen: Saatiin leikkaus purettua!] — No, saatiin. Kiitos, se oli erit-
täin hyvä. Hyvää joulua! [Puhemies koputtaa] Se oli hieno päätös. 

Ensimmäinen varapuhemies Mauri Pekkarinen: Ministeri Orpo, 2 minuuttia.

17.13 Valtiovarainministeri Petteri Orpo: Arvoisa puhemies! Paljon olisi asioita, mutta
jotta ei vain jää ajanpuutteessa sanomatta, niin kiitos eduskuntaryhmille keskustelusta. Vä-
lillä hyvää ja välillä riitelevää, mutta eteenpäin varmasti mentiin. Minusta meidän pitää
katsoa tulevaisuuteen, niin kuin täällä on monessa puheenvuorossa sanottu. Tästä hahmot-
tuu kolme kokonaisuutta, joista salissa pääasiassa puhutaan.

Ensimmäinen on ilmastonmuutos — valtava haaste koko ihmiskunnalle, siihen meidän
täytyy yhdessä etsiä ratkaisuja. Siitä yksi yksityiskohta, tämä ilmastovaikutusten arviointi:
Sanon vielä, että se työväline on perustettu eli se kestävän kehityksen budjetointi ja sen
eteenpäinvieminen, se alusta, on olemassa. Sitä on mahdollista tulevien budjettien teossa
kehittää niin pitkälle kuin haluaa. Eli miten mikäkin euro, joka budjettiin laitetaan, vaikut-
49



Pöytäkirjan asiakohta PTK 132/2018 vp
taa, tai kun tehdään uutta lainsäädäntöä, miten se vaikuttaa ilmastonmuutoksen kannalta —
se työväline on olemassa.

Toinen kokonaisuus on työllisyys. Ilman työllisyyttä, korkeampaa työllisyysastetta kuin
meillä on nyt, ei ole suomalaista hyvinvointiyhteiskuntaa sellaisena kuin me sen tunnem-
me. Työ muuttuu: teknologia, digitalisaatio, globaalit markkinat muuttavat työtä. Meidän
tehtävämme on tehdä oikeita rakenteellisia uudistuksia koulutukseen, työelämään, yrittä-
jyyteen, verotukseen ja sosiaaliturvaan, joilla korkeampaan työllisyyteen päästään — ja
perhevapaauudistus.

Kolmas kysymys on kestävyys. Eli kuten se kestävyysvajeen raportti osoitti, niin ikära-
kenteesta johtuen ja alhaisista syntyvyysluvuista johtuen me olemme tässä niin sanotusti
korviamme myöten liemessä tulevien vuosikymmenten aikana. Siihen ratkaisu on ennen
kaikkea korkeampi työllisyysaste, eli työikäisistä yhä useamman on käytävä töissä. Muu-
ten me joudumme leikkaamaan meidän hyvinvoinnista tai kasvattamaan töissä käyvien ih-
misten veroja ja muita maksuja, niin että työteko takuuvarmasti tapetaan tässä maassa ja in-
nostus siihen.

Kestävyys on myöskin se, millä me takaamme, että meidän vanheneva väestö saa pal-
velut. Jos meidän julkinen talous on kunnossa ja jos meillä on korkea työllisyysaste, niin
kestävyys on kunnossa eli palvelut pystytään turvaamaan. Siihen me tarvitsemme sote-uu-
distuksen, eikä nyt luovuteta sen kanssa, ei todellakaan, vaan viedään se läpi, niin että hei-
lahtaa. [Puhemies koputtaa]

Arvoisa puhemies! Kiitos 15 sekunnin ylitysajasta.

Ensimmäinen varapuhemies Mauri Pekkarinen: Ministerille suodaan puheenvuoro jäl-
leen kerran, kun aika siihen tulee. Nyt puhujalista.

17.15 Anne Kalmari kesk: Arvoisa herra puhemies! Kun aloitimme hallitustaipaleen, ti-
lannekuva kaikilla hallituspuolueilla oli selvä: Suomi ui syvällä. Edellisellä hallituskaudel-
la Kataisen ja Stubbin johdolla Suomi oli velkaantunut lisää lähes 20 miljardia euroa.
SDP:läisen työministerin hoitaessa tointaan Suomeen tuli satatuhatta työtöntä lisää. Vienti
ei vetänyt, kilpailukyky oli mennyt, ja talous hiipui koko ajan. Kolkuteltiin laman ovenpie-
lessä. 

Suomi oli ollut uudistamatta pitkään. Oli selvä, että suunta ei kääntyisi ilman kipeitä
päätöksiä. Aina kun uusia toimia on esitelty tässä salissa, niiden merkitystä on vähätelty.
Jälkikäteen näkee, että päätösten vaikutukset ovat olleet positiivisia. Ne muodostavat ko-
konaisuuden, joka on suurempi kuin osiensa summa. 

Vaalikauden tärkein aikaansaannos on, että Suomi nousee. Jo 115 000 suomalaista on
saanut työpaikan. Suomen velaksi eläminen loppuu. Tärkeintä nyt on pitää kaikki suoma-
laiset mukana ja saada vieläkin enemmän ihmisiä töihin, pois työttömyydestä. Siksi mei-
dän tulee vasemmistopuolueiden kiukuttelusta huolimatta huolehtia siitä, että pienet ja kes-
kisuuret yritykset menestyvät — ei tappaa niitä byrokratialla, veroilla ja uusilla velvoitteil-
la. Työ syntyy juuri pieniin ja keskikokoisiin yrityksiin. Tämän tiesi jo Eetu Salin, jolta te,
SDP, veisitte suutarivähennyksenkin.

Koko maan voimavarat on saatava käyttöön. Vain eheä, kaikkien maakuntien Suomi
pärjää tulevaisuudessa. Siksi on tärkeää, että investointeja tuetaan jokaisessa maakunnas-
sa. Keski-Suomessa jos jossain talouden käänne näkyy. Ostovoima paranee, ja kuluttajien
50



Pöytäkirjan asiakohta PTK 132/2018 vp
luottamus lisää mahdollisuuksia yrittäjille. Tulee tosi hyvä mieli, kun jälleen tehdään ko-
teja ja perustetaan perheitä.

Se, että kaikki pidetään mukana, näkyy myös valtion ensi vuoden budjetissa. Liikenevät
voimavarat käytetään huolenpitoon heikompiosaisista ja myönteisen talouskehityksen tur-
vaamiseen. Budjettia voi perustellusti kutsua huolenpidon ja työllisyyden budjetiksi. Ensi
vuonna parannetaan pienituloisimpien suomalaisten toimeentuloa ja lisätään ihmisten
työntekomahdollisuuksia. 

Pienituloisten eläkeläisten, perheiden, työttömien ja palkansaajien verotus kevenee ensi
vuonna, kun muun muassa kuntaverotuksen perusvähennystä korotetaan. 

Pienimmät päivärahat nousevat ensi vuonna noin 80 eurolla. Niitä ei nosteta muulloin
kuin silloin, kun keskusta on hallituksessa. Tämä parantaa myös pienituloisimpien perhei-
den toimeentuloa, samoin kuin se, että perheiden kotiapuun kunnissa lisätään voimavaroja. 

Jo aiemminhan vapautettiin 6 700 pienituloista varhaiskasvatusmaksuista. Nyt päivä-
hoidon ryhmäkokoja pienennetään. 

Vähävaraisten nuorten koulukirjahankintoja tuetaan 47 eurolla kuukaudessa, millä on
monessa pienituloisessa perheessä tuntuva vaikutus arjen menoihin. Oppimateriaalilisän
saaminen ei leikkaa toimeentulotukea. 

Takuueläkettä korotetaan jälleen. Yhteensä korotukset ovat olleet 40 euroa hallituskau-
della. Se on enemmän kuin Rinteen leikattu lupaus, 30 euroa.

Lääkkeiden vuosiomavastuurajaa alennetaan, mikä helpottaa etenkin paljon sairasta-
vien toimeentuloa. 

Ylivelkaantuneiden tilannetta helpotetaan muun muassa osoittamalla lisää rahaa talous-
ja velkaneuvontaan. 

Ja muistatte, että Yle-vero poistettiin pienituloisimmilta. 
Jopa ruoka-apuun STM:n kautta saadaan nyt 1,2 miljoonaa euroa siten, että ministeriö

arvioi saapuneet hakemukset, joiden perusteella tuki jaetaan. Kiitos siitä.
Arvoisa puhemies! Myös maatalouden poikkeuksellisen hankalaan tilanteeseen saatiin

ratkaisuja. Nämä ovat ensiarvoisen tärkeitä sekä viljelijöiden että koko suomalaisen elin-
tarvikeketjun ja kuluttajienkin kannalta. Tässäkin asiassa huomaa, että puheita ja ymmär-
rystäkin on paljon, mutta sitten kun kaivataan tekoja, vastustajia tästäkin salista löytyy.
Milloin ollaan leikkaamassa investoinneista, milloin muista tuista, milloin tekemässä koko
maaseudusta museota. Biotalous kaikkinensa on ratkaisu globaaleihin haasteisiin, [Puhe-
mies koputtaa] erityisesti ilmastonmuutokseen.

Arvoisa puhemies! Toivon, että Sipilän hallitus saa jatkaa toimiaan, [Puhemies koput-
taa] niin että Suomeen saadaan lisää hyvinvointia tätäkin kautta.

17.21 Harri Jaskari kok: Arvoisa herra puhemies! Minusta tässä loppuvaiheessa keskus-
telun teemat ja myöskin sisältö alkoivat muuttumaan sellaisiksi, että ruvettiin tarjoamaan
aidosti yhteistyön kättä, ja se on hyvä piirre. Alkuvaiheessa näytti hyvin voimakkaasti sil-
tä, että todellakin meidän maailmankuvat ovat erilaiset ja meillä on hyvin erilaiset keinot,
millä tavalla me suomalaista yhteiskuntaa viemme eteenpäin. Siinä suhteessa esimerkiksi
vasemmistoliiton ihan hyvä keskustelu sitten näytti, kuinka paljon tietyllä tavalla mihinkä-
kin panostetaan, ja aidosti oma käsitykseni aluksi oli, että puhuttiin 2 miljardin menokysy-
myksistä, ja sen takia on ihan hyvä käydä tämä keskustelu täällä ja myöskin varmaan sitten
erikseen kahviloissa tai valiokunnissa ja vastaavasti.
51



Pöytäkirjan asiakohta PTK 132/2018 vp
Siinä se peruskäsitys kieltämättä on vähän erilainen, että meidän perusajatuksemme liit-
tyen siihen, kuinka päästään siitä köyhyydestä pois, on se, että me pystyisimme aidosti luo-
maan työpaikkoja lisää. Totta kai meidän täytyy tukea myöskin riittävästi niitä, jotka ovat
tällä hetkellä työttömänä, mutta ennen kaikkea jos me saisimme luotua työpaikkoja ja reit-
tejä koulutuksen ja kaiken muun kautta töihin, se olisi aivan erilaista politiikkaa kuin pas-
siivinen politiikka. Me tiedämme, kuinka paljon nytkin vielä esimerkiksi työttömyystilan-
teessa on sellaisia haasteita, että kun teet jotain, niin sen seurauksena menetät korvauksesi,
tai kun tulee lisätarkistuksia, niin siksi aikaa menetetään. Sen takia olisi vaikka näissä ak-
tiivimallikeskusteluissa ollut erittäin hyvä käydä perusteellinen keskustelu siitä, mitä esi-
merkiksi meidän työministeri on sanonut, että yritetään tietyllä tavalla tehdä tällaista luot-
tamuspääomaa lisää, että silloin kun työtön ilmoittaa, että hän menee seuraavaan paik-
kaan, luotetaan siihen eikä tarkisteta jatkuvasti, ja katsoa, löytäisimmekö näitä uusia ele-
menttejä.

Toisaalta vihreiden puheenvuoroissa, esimerkiksi ryhmäpuheenvuorossa, käytiin pal-
jon läpi sellaista, että riittää, kun yksi elämän kulmakivi on rempallaan, olkoon se työttö-
myys tai olkoon se koulupudokkuus. Mutta te ette varmaan voi kiistää, etteikö tämän hal-
lituskauden aikana niitä kulmakiviä ole pyritty korjaamaan ja viemään eteenpäin, niin että
niitä kulmakiviä, jotka johtavat putoamiseen, olisi entistä vähempi. Samoin hyvin harva
pystyy kiistämään, etteikö tämän hallituskauden aikana olisi ympäristö- ja ilmastopolitiik-
kaa tehty käytännön teoilla aika hyvään suuntaan. Siinä suhteessa me olemme aidosti tie-
tynlainen eturivin maa ja me alamme pikkuhiljaa olemaan vaikkapa biotaloudessa tällai-
nen esimerkkimaa, joka on myöskin malli maailmalle. Me olemme tehneet ihan käytännön
töitä sen eteen, mutta on osoittautunut samalla, että se on myöskin ollut ihan hyvää työlli-
syyspolitiikkaa.

Sitten tietysti varmaan meillä on hyvin erilainen käsitys siitä, miten jotkut veronkeven-
nykset ja muut kohdistetaan. Kuten sanoin jo aikaisemmassa puheenvuorossani, me us-
komme, että ne pitää kohdistaa kaikille eri syistä: pienituloisten osalta sen takia, että kyn-
nys työhön menemiseen olisi pienempi, keskituloisten osalta sen takia, että meillä on maa-
ilmanennätyksellisen korkeat verot, niin että hyvinkin pienellä palkkaluokalla jo nousee
veroprosentti — ja marginaalivero varsinkin — erittäin korkeaksi, ja sitten suurempitulois-
ten osalta sen takia, että meillä on aika paljon aivovuotoa tästä maasta ja ei pitäisi kenen-
kään yli 50:tä prosenttia maksaa veroja töistään.

Eli oikeastaan meidän pahin velkamme on uudistusvelka. Niin kuin meidän ryhmäpu-
heenvuorossa sanotaan, verotus on edelleenkin liian progressiivista, yrittäjyydessä ja omis-
tamisessa on edelleenkin negatiivinen kaiku, vaikka itse asiassa sitä kautta luodaan niitä
työpaikkoja, ja työttömyyskuvioon liittyen edelleenkin me puhumme tietynlaisesta stag-
naatiosta emmekä siitä, miten me aidosti löydämme reittejä eteenpäin, niin että tulisi lisää
työllisiä — että pystytään sekä tarjoamaan että myöskin löytämään työpaikkoja.

17.26 Eeva-Johanna Eloranta sd: Arvoisa puhemies! Näin vuoden lopussa, ensi vuoden
talousarviosta keskusteltaessa on aika katsoa tulevaisuuteen. Suurin huoli liittyy koulutuk-
seen ja nuoriin. Me sosiaalidemokraatit olemme huolissamme suomalaisten koulutustason
hälyttävästä laskusta ja olemme esittäneet omassa vaihtoehtobudjetissamme ratkaisuja
osaamistason nostamiseksi Osaamispolku 2030:n avulla. Jotta Suomi menestyy ja pärjää
globaalissa kilpailussa, on meidän huolehdittava laadukkaasta koulutuksesta, tutkimukses-
ta ja osaamisesta. Tätä ei hallitus tunnu oivaltaneen riittävällä vakavuudella. Meidän sosi-
52



Pöytäkirjan asiakohta PTK 132/2018 vp
aalidemokraattien mielestä tavoitteen saavuttamiseksi on välttämätöntä, että jokainen nuo-
ri saa vähintään toisen asteen koulutuksen ja Suomessa laitetaan liikkeelle jatkuvan oppi-
misen reformi. SDP:n Osaamispolku 2030 -kokonaisuus on pidemmän aikavälin visio kou-
lutuksen ja sivistyksen kehittämiseksi Suomessa. 

Arvoisa puhemies! On erittäin huolestuttavaa, että Suomen koulutustaso on pudonnut,
tutkimuksen ja tuotekehityksen investoinnit ovat laskussa ja koulutuksella on haasteita
vastata muuttuvan työelämän tarpeisiin. Suomessa on yli 100 000 20—29-vuotiasta, jolta
puuttuu vähintään toisen asteen tutkinto eli lukio tai ammattitutkinto, 17 prosenttia ikäluo-
kasta. Pelkän perusasteen varassa olevien nuorten työttömyystilastot kertovat karua kiel-
tään: heistä alle puolet on töissä. 

Tänä päivänä on hyvin vaikeaa työllistyä ilman koulutusta, ja siksi on huolehdittava sii-
tä, että jokaisella on vähintään toisen asteen tutkinto. Hyvä keino tavoitteen saavuttamisek-
si on oppivelvollisuuden laajentaminen nykyisestä yhdeksänvuotisesta peruskoulusta kos-
kemaan myös toisen asteen tutkintoa. Samalla oppimateriaaleista tulisi maksuttomia, mikä
osaltaan poistaisi esteitä kouluttautumisen tieltä. Tuntuu käsittämättömältä, että Sipilän
hallitus ei ole hoitanut tätä asiaa kuntoon, vaikka nuorten jääminen koulutuksen ja työn ul-
kopuolelle on suurimpia uhkia Suomen tulevaisuudelle. 

Oppivelvollisuuden laajentamisen rinnalla toinen tärkeä uudistus liittyy joustavaan
osaamisen päivittämiseen. Tarvitaan jatkuvan oppimisen reformi, jossa jokaiselle suoma-
laiselle tehdään mahdolliseksi osaaminen ja sen päivittäminen muuttuvan työelämän mu-
kana. Nyt tarvitaan pikaisia ratkaisuja osaamistason nostamiseen ja koulutuksellisen tasa-
arvon parantamiseen. Tämä on samalla avain siihen, että voimme turvata hyvinvointipal-
velut ihan jokaiselle suomalaiselle. 

Arvoisa puhemies! Omassa vaihtoehtobudjetissaan SDP haluaa parantaa myös eläkkei-
tä. SDP:n mallissa kansaneläke tai takuueläke nousisi tasokorotuksen ja indeksikorotuk-
sen myötä noin 37 euroa kuukaudessa, jos työeläke on alle 1 400 euroa kuukaudessa. Li-
säksi eläkkeensaajan verotus kevenisi SDP:n vaihtoehdossa enimmillään 12 euroa kuukau-
dessa. Näin yli 55 000 ihmistä nousisi pois eläkeläisköyhyydestä. Pitkällä tähtäimellä SDP
tavoittelee yhteensä 100 euron korotusta pienimpiin, alle 1 400 euron eläkkeisiin. Jokai-
nen ikäihminen on ansainnut säällisen huolenpidon ja kunnollisen toimeentulon. Hallitus-
puolueiden naureskelu tälle eläkesataselle onkin suoraan sanottuna sydämetöntä. [Simon
Elo: Se on vain pienentynyt 30 euroon!] Luulisi, että hallituspuolueidenkin korviin olisi
kiirinyt monien ikäihmisten taloudellinen ahdinko, kun yhä useammat ikäihmiset kertovat
surullista viestiä toimeentulonsa tiukkuudesta. Hinnat nousevat, ja lääkeomavastuut sekä
palvelumaksut ovat nousseet Sipilän hallituksen päätöksillä, eikä pieni eläke tahdo enää
riittää kohtuulliseen elämiseen varsinkaan yksin asuvilla. 

Eläkeläisten pienituloisuus on todellinen ongelma, johon on ratkaisut löydettävissä ja
johon tulee puuttua. SDP on jo aiemmin ehdottanut, että laadittaisiin nopeasti toimenpide-
ohjelma eläkeläisten pienituloisuuden ja eläkeläisköyhyyden ratkaisemiseksi. Osana koko-
naisuutta selvitettäisiin muun muassa vaihtoehdot kansaneläkkeen tasokorotuksen tekemi-
seksi ja verotuksen muuttamiseksi sekä eläkkeensaajien asumistuen, palvelujen ja palvelu-
maksujen vaikutus. Erityinen huomio tulisi kiinnittää vaikeimmassa tilanteessa olevien eli
pieniä työeläkkeitä saavien asemaan. 

Arvoisa puhemies! Kannatan edustaja Harakan tekemää epäluottamuslausetta, joka
kuuluu: ”Eduskunta toteaa, että hallituksen talouspolitiikan arvovalintojen kohtuuttomuus
korostuu hyvässä taloustilanteessa. Ne lisäävät eriarvoisuutta ja vähentävät luottamusta
53



Pöytäkirjan asiakohta PTK 132/2018 vp
yhteiskunnassa. Politiikka laiminlyö tulevaisuuden talous- ja työllisyyskasvun. Tulevai-
suuden työllisyyttä ja osaamista vahvistavat uudistukset jäävät tekemättä. Kasvun tulee
kuulua kaikille. Näin ollen eduskunta vaatii, että hallitus tuo välittömästi eduskunnan kä-
siteltäväksi uusia korjaavia toimia, jotka edistävät kasvun oikeudenmukaista jakautumista,
vähentävät eriarvoisuutta ja vahvistavat talouskasvua ja työllisyyttä pitkällä aikavälillä.
Eduskunta katsoo, että hallitus on epäonnistunut eikä nauti eduskunnan luottamusta.”

17.31 Kimmo Kivelä sin: Puhemies! Niin kuin monessa puheenvuorossa on todettu,
olemme hyvällä tiellä. Mutta niin kuin VM:n ennuste tänään ja myös monet varoittavat pu-
heenvuorot, esimerkiksi valtiovarainministeri Orpon puheenvuorot, todistivat, ei meillä
mihinkään henkselien paukuttamiseen todellakaan ole syytä. Nyt on mahdollisuus valitet-
tavasti, kun olemme hyvällä tiellä, pilata kaikki ja sählätä pallo omaan maaliin. Tämä on
mahdollista, mikäli seuraavien vaalien jälkeen muodostetaan hallitus, joka hulvattomasti
jakaa rahaa sinne ja tänne ja vielä tuonne.

Tämä budjetti, puhemies, on hyvä ja ansiokas myös siinä mielessä, että vahvistetaan tu-
levaisuudenuskoa ja luodaan tulevaisuuden edellytyksiä. Talous on pitkälti psykologiaa, ja
pitää vahvistaa näitä myönteisiä edellytyksiä, vahvistaa vahvuuksia. Kunnianhimon tasoa
ei pidä laskea alaspäin. Esimerkkinä se, että hallituksen piirissä ei ajoittain itsekään uskot-
tu tähän 72 prosentin työllisyysasteeseen. Se on saavutettu, mutta rimaa pitää korottaa: on
myös jatkossa pyrittävä siihen, että työllisyysaste nousee 75:een.

SDP:n vaihtoehtobudjetin linjaa ja ylipäätänsä opposition linjaa en aina ymmärrä. Pu-
hutaan kauniisti sinänsä hyvästä asiasta, toisen asteen koulutuksen maksuttomuudesta.
Vaihtoehtobudjetissa SDP on laittanut sen hintalapuksi 20 miljoonaa, ja sitten on raha-
asia-aloite, jossa se on 10 miljoonaa, mutta Kuntaliiton laskelmien mukaan se on 100 mil-
joonaa. Sitten edellinen puhuja, arvostamani valiokuntakollega, puhui tästä, että korkea-
koulujen tk-panostukseen, tutkimukseen, on vähemmän rahaa. Juuri on tuoretta tietoa Ti-
lastokeskuksesta, että tk-rahat — yksityiset, julkiset ja korkeakoulujen omat panostukset
— ovat tällä hetkellä jo vuoden 2015 tasolla, jolloin hallitus aloitti työnsä.

Vetoan tässä myös Suomen kansaan tältä paikalta, tältä foorumilta: nyt ei kansalaisten
kannata alistua löysiin vaalipuheisiin, joissa luvataan sitä ja tätä ja vielä tuota. Vauhti kiih-
tyy vaalien lähetessä. Lupauspuheet eivät oikeasti lämmitä mitään, mutta sen sijaan teot
puhuvat. Minulle naurettiin äsken, kun puhuin, että siniset ovat olleet hallituksen liima.
Sitä me nimenomaan olemme olleet. Traagisten poliittisten tapahtumien jälkeen puolitois-
ta vuotta sitten me jäimme hallitukseen kantamaan vastuuta isänmaasta. Me emme halua
olla mitään rintamakarkureita emmekä halunneet tähän maahan minkäänlaista hallituskrii-
siä ja sellaisia asioita, jotka olisivat järkyttäneet yhteiskuntamme vakautta.

Nyt teot puhuvat. Me olemme hallituksessa saaneet aikaan asioita, joista Suomen kan-
san laajat kerrokset hyötyvät, ja tämän linjan on saatava jatkoa. Esimerkiksi — taas äskei-
seen puhujaan liittyen — olemme saaneet taisteltua sen, että lääkkeiden omavastuukattoa
lasketaan noin 40 eurolla. Ja jotta kansalaiset kokevat olonsa turvalliseksi ja oikeusvalti-
operiaate vahvistuu, rangaistuksia tiukennetaan ja rikosvastuu toteutuu entistä paremmin.
Heikomman osapuolen suojasta huolehditaan, tasa-arvoa ja yhdenvertaisuutta edistetään.
Kansalaisten oikeusturvaa kehitetään, tarjotaan oikeudenhoidolle parempi mahdollisuus
keskittyä varsinaiseen ydintehtävään, vähennetään rikollisuutta, kehitetään seuraamusjär-
jestelmää. Nämä ovat jo hallitusohjelmasta nousevia tavoitteita, jotka osaltaan vahvistavat
turvallisempaa Suomea. [Timo Harakka pyytää vastauspuheenvuoroa]
54



Pöytäkirjan asiakohta PTK 132/2018 vp
Ensimmäinen varapuhemies Mauri Pekkarinen: Arvoisat edustajat, nyt käymme listaa
jonkun matkaa läpi ja palaamme sitten kiivaisiin tai ystävällisiin debatteihin, jompiinkum-
piin tai molempiin, vähän myöhemmin.

17.36 Toimi Kankaanniemi ps: Arvoisa herra puhemies! Ensiksi kannatan edustaja Sa-
vion tekemää epäluottamuslause-ehdotusta.

Arvoisa puhemies! On ehkä paikallaan muistella vajaan neljän vuoden takaista tilannet-
ta ja todeta, että Sipilän hallitus toden totta sai perintönä edeltäjältään todella synkän talo-
udellisen ja työllisyystilanteen. Työttömyys oli rajussa kasvussa. Valtion ja kuntien vel-
kaantumisvauhti oli hurja. Silloin oli syöty valtion kassa tyhjäksi. Oli myyty varallisuutta
niin, että oli pidetty sillä tietynlaista staattista tilannetta vielä yllä, niin että valtion menot
pystyttiin hoitamaan mutta todellakin valtavalla velanotolla. Myös verotusta oli kiristetty
lukuun ottamatta yhteisöveron alennusta, jonka valtiovarainministeri Urpilainen silloin
hoiti.

Tässä tilanteessa mentiin vuoden 15 vaaleihin, ja kaikki puolueet vasemmistoliittoa lu-
kuun ottamatta tekivät ankaran säästö- ja sopeutusohjelman. Muun muassa sosiaalidemo-
kraatit esittivät 20. maaliskuuta 15 eli tasan kuukausi ennen vaaleja, että he vaativat kol-
men plus yhden miljardin sopeutusta: kaksi miljardia välittömästi etupainoisesti menojen
karsimista, miljardi hieman myöhemmin ja miljardi veronkiristyksiä. Olisi tietysti mielen-
kiintoista ollut nähdä — onneksi ei nähty — mihin tällä ohjelmalla olisi jouduttu. Verotuk-
sen kiristäminen ja esimerkiksi kunnilta leikkaaminen, mikä oli sosiaalidemokraattien pää-
kohde, olisivat johtaneet entistä huonompaan tilanteeseen. Jo edellisellä kaudella oli kun-
tien taloutta kiristetty niin, että kunnat olivat pahassa velkaantumiskierteessä, palvelujen
alasajoa tapahtui laajasti, vanhustenhuolto, lapset ja koulutus kärsivät ja niin edelleen, eli
sillä linjalla ei enää voinut jatkaa.

Tästä tilanteesta Sipilän hallitus lähti. Perussuomalaiset olivat mukana toteuttamassa
ohjelmaa vajaan pari vuotta, ja tuona aikana tehtiin todella kipeitä päätöksiä. Me kannoim-
me vastuuta. Sitten meidät heitettiin hallituksesta ulos. Meidän lähtökohtamme oli se, että
edelliseltä kaudelta periytynyt talouden syöksykierre oli pakko oikaista. Emme olleet iloi-
sia kaikista niistä kohteista, päinvastoin, joihin hallitus alkutaipaleellaan meni. Erityisesti
leikkaukset kohdentuivat monelta osin kohtuuttomasti. Mutta käänne on tapahtunut. Me
lähdemme siitä, että kun käänne saadaan aikaiseksi, niin silloin käänne tapahtuu myös po-
liittisessa toiminnassa niin, että sosiaalinen oikeudenmukaisuus, ihmisten tasa-arvo ja
kaikkien kansalaisten huomioon ottaminen tulee johtavaksi teemaksi. Nyt se olisi mahdol-
lista. Käänne nimittäin tapahtui jo, niin kuin ministeri Orpo täällä sanoi, vajaa kolme vuot-
ta sitten eli perussuomalaisten ollessa vielä hallituksessa.

Tällä hetkellä näemme sitten sen politiikan, mitä hallitus esittää ensi vuodelle. Se on kyl-
mää kyytiä köyhille, vähävaraisille ja myös keskituloisille. Sadattuhannet lapsiperheet
ovat ahdingossa, eläkeläisistä suuri osa miettii, että ostanko lääkkeitä vai ruokaa. Maaseu-
tua on ajettu tällä kaudella ahdinkoon ja alas ennennäkemättömällä vauhdilla. Maatalous
on kansallisessa mutta nyt erityisesti EU:n syvässä puristuksessa niin, että tilanne näyttää
jopa erityisen huolestuttavalta. Palveluja on todellakin heikennetty ja keskitetty voimak-
kaasti. Palkat ovat muuten muutaman viime vuoden aikana nousseet merkittävästi, ehkä
jopa 6 prosentin luokkaa, mutta perusturvan varassa olevien indeksit on leikattu ja köy-
hyys on heille jäänyt käsiin. Näin ollen kokonaiskuva on se, että eriarvoisuus yhteiskun-
55



Pöytäkirjan asiakohta PTK 132/2018 vp
nassa on kasvanut. [Puhemies koputtaa] Me emme sitä hyväksy, ja meidän vaihtoehtomme
tarjoaa siihen korjauksen.

Ensimmäinen varapuhemies Mauri Pekkarinen: Arvoisat edustajat, on pyydetty vas-
tauspuheenvuoroja nyt ja vähän aikaisemminkin. Sopinee nyt niin, että kun tuon debatin
jälkeen päästiin varsinaisiin puheenvuoroihin, otetaan edes yhden kierroksen verran jokai-
selta ryhmältä puheenvuoroja, ja katsotaan sitten debatin tilaa ja tarvetta. [Antero Laukka-
nen: Hyvä esitys!]

17.42 Krista Mikkonen vihr: Arvoisa puhemies! Ainoa asia, mitä tarvitsemme enem-
män kuin toivoa, on teot. Näin sanoi Katowicen ilmastokokouksessa puhunut 15-vuotias
koululainen Greta Thunberg. 

Ilmastonmuutoksen pysäyttäminen 1,5 asteeseen vaatii meiltä kykyä isoon muutokseen
erittäin nopealla aikataululla. Toivoa on, mutta aika on käymässä vähiin. Ihmiset vaativat
meiltä päätöksentekijöiltä tekoja, nyt.

Myös hallituksen budjettiesitykseen olisi tarvittu enemmän tekoja. Fossiilisten polttoai-
neiden ja ilmastonmuutosta kiihdyttävien tukien alasajoa ei vieläkään aloitettu. Tuet fos-
siilisille ovat kolminkertaiset verrattuna uusiutuvien tukiin. Panostukset raideliikentee-
seen ja liikenteen sähköistämiseen jäävät liian vähäisiksi, vaikka liikenne on yksi merkit-
tävimmistä päästölähteistä. On pettymys, ettei hallitus ole valmis ottamaan käyttöön uusia
kulutusta ohjaavia veroja, edes suomalaisten laajasti kannattamaa lentoveroa. Hallitus lu-
pasi aiemmin tänä vuonna palata muoviveroon budjetin yhteydessä, mutta se näytti jäävän
pelkäksi puheeksi.

Arvoisa puhemies! Suomen pitää tiukentaa omaa päästövähennystavoitettaan miinus 60
prosenttiin vuoteen 2030 mennessä, ja hiilineutraaliksi on päästävä saman vuosikymme-
nen aikana. Sen jälkeen on alettava jo sitoa hiiltä ilmakehästä. Meidän onkin huolehditta-
va, että hiilinielumme kasvaa. Jos nielu pienenee, vaatii sen kompensoiminen vielä no-
peampaa päästöjen vähentämistä. Metsien kyky toimia hiilinieluna on noussut ratkaisevak-
si ilmastonmuutoksen torjunnassa. Emme voi nostaa hakkuita nykytasosta, jos haluamme
samaan aikaan pysäyttää ilmastonmuutoksen ja luonnon monimuotoisuuden katoamisen.

Ilmasto ja talous eivät ole toisilleen vastakkaisia asioita. Kunnianhimoinen ilmastopoli-
tiikka on myös parasta elinkeinopolitiikkaa ja tukee kestävien elinkeinojen syntyä ja kas-
vua. Koko maailma kaipaa kipeästi ratkaisuja, joilla torjumme ilmastonmuutosta. Jos me
voimme niitä tarjota, ovat vientimahdollisuudet rajattomat.

Arvoisa puhemies! Suomen menestys on aina nojannut tasa-arvoiseen koulutukseen.
Meillä ei ole varaa hukata kenenkään osaamista. Koulutus ja tutkimus, osaaminen ja sivis-
tys ovat Suomen voimavaroja ja mahdollisia kilpailuvaltteja. Emme saa hukata näitä. Sipi-
län hallituksen leikkaukset koulutuksesta ovat olleet kohtalokkaita. Olemme tilanteessa,
jossa koulutustasomme laskee ja oppimistulokset ovat heikentyneet. Maailmalla kehuja ja
kiitoksia saanut koulutusjärjestelmämme on murenemassa rajujen leikkausten seuraukse-
na. Opettajilla ei ole riittävästi aikaa oppilailleen, tukea tarvitsevat jäävät liian usein oman
onnensa nojaan, opetustunteja on karsittu. 

Hallituksen tekemät pienet paikkaukset eivät auta. Meidän on satsattava koulutukseen
merkittävästi nykyistä enemmän. Tarvitsemme miljardiluokan panostuksen osaamiseen ja
koulutukseen kaikilla asteilla taaperoista tohtoreihin. Vihreiden mielestä koulutuksen kun-
56



Pöytäkirjan asiakohta PTK 132/2018 vp
nianpalautuksen täytyy olla Suomen seuraava suuri missio. Sen käynnistäminen on seuraa-
van hallituksen keskeinen tehtävä.

Arvoisa puhemies! Hyvästä työllisyyskehityksestä iloitsemme kaikki. Kuitenkaan sen
tuomista hedelmistä eivät kaikki pääse nauttimaan. Kun hallitus teki rajuja säästöjä, kävi se
ensimmäisenä pienituloisimpien kukkarolla. Nyt, kun on ollut varaa höllentää, on helpo-
tukset suunnattu toisaalle. Tämä ei ole oikein. Jopa joka kahdeksas lapsi elää köyhyydessä
ja aivan liian moni eläkeläinen joutuu valitsemaan, ostaako ruokaa vai lääkkeitä. Hallituk-
sen budjettiesitys ei vähennä eriarvoisuutta. Se ei myöskään nosta ihmisiä pois köyhyydes-
tä. Köyhiltä leikkaaminen on ollut hallituksen arvovalinta, jota ei olisi ollut pakko tehdä. 

Vihreiden valinta on toinen. Me haluamme pysäyttää eriarvoistumisen ja kaventaa tu-
loeroja. Pienituloisimpien etuudet pitää palauttaa indeksiin. Hallituksen kunnallisveron pe-
rusvähennyksen korotus jäi liian pieneksi. Työttömän perusturvaan, vähimmäispäivärahoi-
hin, takuueläkkeeseen ja opintotukeen tarvitaan selvä tasokorotus.

Arvoisa puhemies! Budjetissa on lopulta kyse arvovalinnoista. Ilmasto, koulutus ja jo-
kaisen ihmisen pitäminen osallisena tässä yhteiskunnassa ovat vihreiden tärkeimmät ta-
voitteet. Hallituksen budjetti ei valitettavasti näitä tavoitteita toteuta. Siksi kannatankin
edustaja Haaviston esittämää epäluottamuslausetta.

17.47 Li Andersson vas: Arvoisa puhemies! Viikonloppuna olemme kaikki saaneet lu-
kea uutisia siitä, kuinka taloudessa menee ennakoitua paremmin. Hallitus on pääsemässä
työllisyystavoitteeseensa. Sen lisäksi saimme lukea tuoreita uutisia siitä, kuinka hallitus ai-
koo lyhentää valtionvelkaa noin miljardin edestä. Nämä ovat kaikki hyviä ja tervetulleita
uutisia, mutta samalla yhä useampi suomalainen ihmettelee, milloin on luvassa hyviä uu-
tisia suomalaisille pienituloisille.

Tämä hallitus on leikannut sosiaaliturvasta monin tavoin. Ansiosidonnaista työttömyys-
turvaa on lyhennetty, työttömyysturvan ehtoja on tiukennettu, sosiaali- ja terveydenhuol-
lon asiakasmaksuja sekä lääkkeiden ja matkojen omavastuita on korotettu. Aktiivimallin
seurauksena noin 39 prosenttia työttömistä saa alennettua työttömyysturvaa, ja tämän li-
säksi on jäädytetty sosiaaliturvan indeksit koko vaalikauden ajan. 

Yhteenlaskettuna hallitus on pelkästään indeksijäädytyksillä säästänyt noin 300 miljoo-
naa kaikista heikoimmassa asemassa olevien pienituloisten työttömien, eläkeläisten, vam-
maisten, rintamalisiä saavien ja lapsiperheiden kustannuksella tämän vaalikauden aikana.
Näitä leikkauksia on perusteltu huonolla taloustilanteella ja menosäästöjen pakollisuudel-
la, mutta nyt kun taloustilanne on parantunut ja liikkumavaraa on, ei muutosta tähän lin-
jaan kuitenkaan tehdä. 

69 miljoonaa olisi tämän indeksijäädytyksen lopettamisen kustannus ensi vuoden osal-
ta, ja 300 miljoonalla saisi korvattua sen, mikä pienituloisilta on otettu tämän vaalikauden
aikana. Petteri Orpo vastaa mielellään tähän kritiikkiin varoittamalla jakovaarasta, sano-
malla, että pysyviä menolisäyksiä ei saisi tehdä pienituloisten aseman parantamiseksi. Sa-
malla hän kuitenkin unohtaa kertoa, että tämä hallitus on päättänyt mittavista veronkeven-
nyksistä hyvätuloisten aseman parantamiseksi jopa siinä määrin, että Valtiontalouden tar-
kastusvirasto on suositellut tiukempaa finanssipoliittista linjaa. 

Nämä talouspoliittiset painotukset ovat puhtaita arvovalintoja. Hallituksen arvomaail-
maa kuvastaa, että pienituloisten aseman parantaminen on tärkeysjärjestyksessä viimeisel-
lä sijalla. Kun taloudessa menee huonosti, te leikkaatte pienituloisilta, ja kun taloudessa
menee hyvin, te teette saman. Tästä ajattelutavasta voi käyttää esimerkkinä sitä, että suu-
57



Pöytäkirjan asiakohta PTK 132/2018 vp
rituloisia hallituksen mielestä pitää aina kannustaa antamalla heille lisää rahaa mutta pie-
nituloisia pitää aina kannustaa leikkaamalla heidän rahojaan. [Hannakaisa Heikkinen:
Höpö höpö!] Vaarana on, että nyt nähtävä taloudellinen nousu jää lyhyeksi. 

Ennusteet tuleville vuosille näyttävät heikommilta. Siksi viisas hallitus keskittyisi nyt
myös Suomen elinkeinoelämän, tasa-arvon ja työllisyyden kannalta keskeisiin rakenteelli-
siin uudistuksiin. Vanhempainvapaajärjestelmän uudistaminen, oppivelvollisuusiän pi-
dentäminen, yritystukien uudistaminen ja sosiaaliturvan uudistaminen ovat kaikki tärkeitä
uudistuksia, joilla sekä lisätään hyvinvointia että vahvistetaan työllisyysastetta. 

Mutta näistä hallitus ei ole saanut aikaan ensimmäistäkään. Sen sijaan se on toteuttanut
tulonsiirtoja niin kiky-sopimuksen kuin veronalennusten ja -leikkausten muodossa ja lait-
tanut kaikki paukut sellaisen sote-uudistuksen aikaansaamiseen, jonka ennakoidaan kas-
vattavan sosiaali- ja terveydenhuollon menokehitystä jopa miljardeilla verrattuna nykyi-
seen kehitykseen. Siinäpäs vasta sitä kestävyysvajepolitiikkaa.

Seuraavana keväänä tarvitaan hallitus, joka on valmis tekemään politiikkaa tulevaisuu-
den puolesta. Ilmastonmuutoksen torjuminen, eriarvoisuuden vähentäminen ja työn mur-
rokseen vastaaminen ovat keskeisen tärkeitä tavoitteita, joiden pitäisi ohjata kaikkea teh-
tävää politiikkaa. [Hannakaisa Heikkinen: Tätä kaikkea tehdään koko ajan!]

Arvoisa puhemies! Kannatan edustaja Uotilan tekemää epäluottamuslausetta.

17.52 Anna-Maja Henriksson r: Värderade talman, arvoisa puhemies! Aivan aluksi kan-
natan edustaja Blomqvistin tekemää epäluottamuslause-esitystä, jotta en unohda sitä asiaa.

Värderade talman! Som jag konstaterade här tidigare är det förstås positivt att Finland nu
för första gången på tio år kan avkorta statsskulden, men samtidigt fick vi i dag ta del av fi-
nansministeriets prognos där det konstateras att tillväxten kommer att avta. Därför borde
man nu vara på sin vakt, man borde vara lyhörd och man borde inte göra reformer som
kommer att bli ännu dyrare. Nu finns det nämligen en uppenbar risk att regeringens vårdre-
form blir just en sådan. Enligt Kommunförbundets uträkningar skulle regeringens vårdre-
form öka vårdkostnaderna med 1 miljard euro per år. Det här är anmärkningsvärt.

Arvoisa puhemies! Kuntaliiton, valtiovarainvaliokunnan ja VTV:n arviot ovat todella isos-
sa ristiriidassa hallituksen aiemmin esittämien lukujen kanssa. Hallitushan on todennut,
että sote-uudistus hillitsee sote-kustannuksia pitkällä tähtäimellä 3 miljardilla eurolla. Nyt
näyttää siltä, että aivan toisin tulee käymään, ja se ei ole kestävää, eikä se ole viisasta po-
litiikkaa. Eli hallituksen sote-uudistus ei ole täyttämässä hallituksen omaa tavoitetta kus-
tannussäästöistä.

On tärkeää myös muistaa, että hallitus jo nyt on ajanut alas sairaalaverkostoamme kiel-
tämällä yksinkertaiset päiväkirurgiset leikkaukset pienemmissä sairaaloissa. Tämä on joh-
tanut vain jonojen pidentymiseen ja potilasturvallisuuden heikentymiseen. Tämä asetus on
aiheuttanut paljon tyytymättömyyttä sekä pienissä aluesairaaloissa että myös suurimmissa
keskussairaaloissa. Ambulanssiralli on todellisuutta, Kela-taksit eivät toimi. Ihmiset ym-
päri Suomea ovat hämillään, että mistä oikein on kysymys, miksi on näin tehty. Asia pitäi-
si ratkaista, ja asia voidaan ratkaista, jos tahtoa on. Tämä päätös on ollut huono, ja se olisi
syytä korjata.

Mutta mitä hallitus tekee? Ilmeisesti viime torstaina hallitus on antanut esityksen poik-
keussäännöksestä koskien kiireetöntä leikkaustoimintaa, ja ilmeisesti on tarkoitus nyt, että
58



Pöytäkirjan asiakohta PTK 132/2018 vp
yksityiset saisivat tehdä näitä leikkauksia sellaisissa yksiköissä, joissa ei ole yhteispäivys-
tystä, mutta eivät sitten ne kunnan omistamat sairaalat. Missä järki on? Missä on oikeuden-
mukaisuus? Tässä on moni hallituksen edustaja puhunut siitä, että Suomessa tarvitaan oi-
keudenmukaisuutta, niin että ihmiset tuntevat turvallisuutta arjessaan. Nämä päätökset
ovat vieneet aivan toiseen suuntaan.

Värderade talman! Den här situationen med hur man på ett ojämlikt sätt behandlar våra re-
gioner borde man verkligen ta tag i. Det är orättvist mot invånare i olika delar av landet att
man inte kan få till exempel enkla dagkirurgiska operationer skötta i sitt eget sjukhus utan
tvingas åka mycket längre bort för att få en operation som man tidigare har kunnat sköta lo-
kalt. Det här skulle bara kräva vilja att ordna det, men regeringen har inte visat den viljan.
Jag hoppas att man ännu skulle ta sitt förnuft till fånga. Vården ska finnas till för människ-
an och inte tvärtom.

Värderade talman! Finland borde bli världens barnvänligaste land, men för det krävs det
också politisk vilja. Nästa regeringsperiod är det helt nödvändigt att det görs en familjepo-
litisk helhetsreform. Familjernas valmöjligheter ska vara större, det behövs mera flexibili-
tet och vi vill att alla barn ska ha rätt till en kvalitativ dagvård. Därför vill vi ha en 6+6+6-
modell när det gäller familjeledigheterna, och vi vill att alla barn som fyllt tre år ska ha rätt
till fyra timmars avgiftsfri småbarnspedagogik per dag.

Arvoisa puhemies! Seuraavista eduskuntavaaleista tulee myös koulutusvaalit, tulee ilmas-
tovaalit ja arvovaalit. Hallitus on tällä vaalikaudella leikannut massiivisesti koulutuksesta.
Kohta neljän murheellisen vuoden jälkeen on meidän aika kääntää Suomen koulutuksen
suunta. Tarvitsemme määrätietoisia panostuksia koulutukseen ja tutkimukseen. Kaikkien
koulutusasteiden ja tutkimuksen perusrahoituksen tulee olla pitkäjänteistä ja ennakoita-
vaa. Lyhyen aikavälin projektien sijaan tarvitaan riittävä perusrahoitus.

Ja sitten työllisyysaste on nostettava vähintään 75 prosenttiin, ja tämän takia olisi myös
luovuttava työperäisestä [Puhemies koputtaa] tarveharkinnasta. Yritykset tietävät kyllä it-
se, ketkä he tarvitsevat työntekijöikseen.

17.57 Antero Laukkanen kd: Arvoisa herra puhemies! Tämä valtion talousarvioesitys
on varsin tasapainoinen ja kurinalainen ja sillä tavalla noudattaa sitä linjaa, joka hallituk-
sella on ollut. 

Mutta tässä ihan ensiksi kannatan edustaja Östmanin tekemää epäluottamusesitystä.
[Olavi Ala-Nissilä: Minkä takia?] — Minkä takia? Se oli hyvä esitys. [Sinuhe Wallinhei-
mo: On parempiakin!] — Niin, aina voi pyrkiä parempaankin, parempaankin epäluotta-
muslauseeseen. 

Arvoisa puhemies! Suomi on elänyt vahvaa nousukautta jo muutaman vuoden ajan, ja
tämä on näkynyt kansantalouden paranemisena työllisyyden paranemisen myötä. On huo-
mattavaa, että työllisyys on parantunut lähes kaikissa kunnissa, ei vain kasvukeskuksissa.
Tämä kasvu tällä hetkellä on tuottanut hyvää ihan kaikkialla Suomessa. Myös palkat ovat
nousseet enemmän kuin moni on odottanut ja ajatellut. Näin joulun aikana olemme voineet
lukea lehdistä, kuinka suomalaiset aikovat käyttää tänä vuonna joulun viettoon enemmän
varoja kuin moneen vuoteen. Asuntorakentaminen on kasvanut, liikenneväyliin investoi-
daan enemmän kuin kymmeniin vuosiin, liikennejärjestelmän korjausvelkaa on voitu ka-
59



Pöytäkirjan asiakohta PTK 132/2018 vp
ventaa, ja viimeisin uutinen, että voimme jopa lyhentää valtionvelkaa, kyllä kertoo siitä,
että monessa asiassa on onnistuttu. 

Talouden hyvä kehitys on nyt taantumassa mutta kuitenkin jatkuu kohtuullisena vielä
muutaman vuoden. [Eduskunnasta: Ei se vielä ole taantunut!] — Voisi sanoa, että ei se vie-
lä ole taantunut, mutta se on ikään kuin taantumaan päin. [Eduskunnasta: Se hidastuu!] —
Hidastuu, kyllä. — Voisi sanoa, että luterilaisella työmoraalilla Suomi punnertaa itsensä
taloudelliseen ja sosiaaliseen tasapainoon. Valitettavasti samaan aikaan tummia pilviä on
jo taivaalla: alhainen syntyvyys ja samaan aikaan nopea vanheneminen tuottavat sen, että
Suomi on Euroopan nopeimmin vanheneva kansa. Samaan aikaan meitä on jo tituleerattu
Euroopan Japaniksi alhaisen syntyvyytemme vuoksi.

Arvoisa puhemies! Samalla kun suuri osa suomalaisista voi paremmin, on meillä yhteis-
kunnassa useita väliinputoajaryhmiä: pitkäaikaistyöttömät, työkyvyttömyyseläkkeellä ole-
vat, pieneläkkeellä olevat, syrjäytyneet, vähävaraiset yksinhuoltajaperheet, osatyökykyi-
set, kotihoidossa olevat vanhukset. Näitä ryhmiä juurikaan työllisyyden paraneminen ei si-
nänsä auta, vaikka ymmärrämme, että kun sitä taloudellista pelivaraa syntyy, niin myös
heitä pitäisi voida auttaa. Mutta hallitus ei ole tässä kunnostautunut. Se on vähän surullista.
Kun hallitus tekee muuten minusta aika hyvää työtä, niin miksi on pitänyt jättää sitten, mi-
nisteri Orpo, nämä kaikkein eniten apua tarvitsevat näin heikolle hapelle? Tämä kyllä te-
kee ihan vilpittömästi vähän surulliseksi. Heidän auttamiseensa olisi nyt ollut mahdolli-
suutta kyllä pikkasen tätä asiaa miettimällä. 

Sitten muutama ajatus tästä ensi vuoden talousarvioesityksestä. Se on kohtuullinen, ja
siinä on monia hyviä asioita, myös moitittavaa, mutta ensin näitä hyviä asioita: 

Se, mistä erityisen ison kiitoksen annan — joka tässä salissa ei kyllä tänään noussut mil-
lään tavalla esille, mistä olin vähän pahoillani, ehkä jossakin sivurepliikissä tai esittely-
tekstissä — on tämä, että valtiovarainvaliokunta lisäsi ruoka-apua antaville yhdistyksille
1,2 miljoonaa euroa heidän hyvään työhönsä. [Arto Satonen: Iso raha!] He eivät mistään
voi saada tätä rahaa, mutta tästä se nyt tulee, ja tästä erityisen lämmin kiitos. Uskon, että he
jos ketkä ovat tänä jouluna tyytyväisiä. 

Sitten on vähävaraisten nuorten ja lasten liikuntamahdollisuuksiin lisätty, merkittävä
asia. Etsivä nuorisotyö. Sitten pieni detalji on tämä juutalaisen seurakunnan turvallisuu-
teen lisääminen 300 000 euroa. 

Sitten on tällainen asia kuin vanhojen hissien korjaaminen esteettömiksi. Todella iso
asia, jota kukaan ehkä ei sillä tavalla ajattele, mutta itse asun alueella, jossa asuu paljon
vanhuksia isoissa kerrostaloissa ja hissit ovat vanhoja, ja nyt niitä voidaan korjata esteet-
tömiksi. 

Sen sijaan mainitsen viimeisenä — kun aika loppuu — sen, että kansalaisjärjestöjen ke-
hitysyhteistyöhön, nimenomaan järjestöjen tekemään, ei ole tulossa euroakaan. Tässä olisi
voinut ehkä ottaa muutaman miljoonan sieltä Finnfundin rahoista ja laittaa kansalaisjärjes-
töille, ihan sen takia, että se olisi rohkaissut heitä heidän hyvässä työssään, [Eva Biaudet:
Sata miljoonaa ainakin!] mutta palaan tähän seuraavassa puheenvuorossani. — Kiitos. 

18.03 Hannakaisa Heikkinen kesk: Arvoisa rouva puhemies! Hyvät kollegat! Parin vii-
me vuoden ajan olemme voineet katsoa tulevaisuuteen aikaisempaa luottavaisemmin kii-
tos kääntyneen talouden suunnan, kiitos sen työn, johon Sipilän hallitus on kyennyt. Op-
positio ei meitä talouden käänteistä kiitä, mutta heidän viestinsä takana on turhautumista
siihen, etteivät he kyenneet tähän työhön itse. Nyt tehdyn työn hedelmiä oppositiossa toki
60



Pöytäkirjan asiakohta PTK 132/2018 vp
ollaan mielellään jakamassa. Pitkästä aikaa on ollut, mitä jakaa. Nyt sopivasti joulun alla
saimme vielä tiedon, että ensimmäistä kertaa vuosikymmeneen Suomi maksaa velkaansa
pois. Velkaa lyhennetään liki miljardilla eurolla kiitos vastuullisen talouspolitiikan.

Lähes kaikki hallituksen asettamista talouspoliittisista tavoitteista ovat täyttymässä.
Näistä esimerkkinä liki 72 prosentin työllisyysaste ja työllisten määrän kasvu 115 000 ih-
misellä. Näiden ilonaiheiden keskellä on syytä muistaa, kuten valtiovarainministeri on tar-
peellisesti muistuttanut, että valtion velanoton arvioidaan jälleen jatkuvan ensi vuonna. Ta-
louskasvun ennustetaan hieman hidastuvan, ja väestön ikääntyminen kasvattaa menoja.
Kestävyysvaje on yhä todellisuutta, eikä löyhiin lupauksiin pitäisi olla vaalien alla yhdel-
läkään puolueella varaa. Hyvät edustajat, muistattehan vaalikentillä kertoa myös tämän:
julkisessa taloudessa on yhä mittava kestävyysvaje.

Valtiovarainministeriö julkaisi tänään talousennusteensa, joka ennustaa talouskasvun
hidastuvan. Talous siis kasvaa edelleen, mutta kasvu hidastuu lähemmäksi normaalia kas-
vuvauhtia. Ikäsidonnaiset menot kasvavat, mikä synnyttää epätasapainoa julkisen talou-
den menojen ja tulojen välille. Tämä tarkoittaa, että Suomi tarvitsee jatkossakin vastuullis-
ta politiikkaa talouden, työllisyyden ja palveluiden hoidossa. Tämä tilanne edellyttää koko
maan voimavarojen huomioimista ja mukaan ottoa. Talouskasvu on ollut hyvää jokaisessa
Suomen maakunnassa, ja tuon kehityksen jatkumista on syytä kaikin tavoin tukea. Pelkäs-
tä menestyvästä pääkaupunkiseudusta ei ole pitämään myönteistä taloudellista kehitystä
yllä. Suomi voi hyvin silloin, kun se elää koko voimallaan. Vain eheä Suomi pärjää tule-
vaisuudessa.

Arvoisa rouva puhemies! Tilastokeskus julkaisi syksyllä väestöennusteen, joka kertoi
huolestuttavaa viestiä syntyvyyden pienentymisestä. Mikäli ennusteet toteutuvat, jatkossa
entistäkin pienemmän työikäisten joukon voimin rahoitettaisiin merkittävä osa yhteiskun-
nan palveluja. Tämä haastaa koko hyvinvointiyhteiskuntamme, jonka rahoituspohja vaa-
rantuu vakavalla tavalla, mikäli syntyvyys matelee jatkossakin pohjaluvuissa. Kyse ei ole
siis vain perhepolitiikasta, vaan mitä suurimmassa määrin esimerkiksi talouspolitiikasta.
Kaiken elinvoiman ja taloudellisen toimeliaisuuden tae on terve väestökehitys. Siksi per-
hepoliittiset kysymykset on nostettava poliittisen prioriteettilistan kärkeen yhteiseksi
asiaksi.

Viisaan, tulevaisuutta ja toivoa luovan perhepolitiikan ohella tarvitsemme myös maa-
hanmuuttoa. Tarvitsemme työvoiman tarveharkinnan esteiden purkua, ja meidän on pys-
tyttävä työllistämään paremmin myös ulkomaalaistaustaiset opiskelijat, jotka suorittavat
opintojaan oppilaitoksissamme. On resurssien hukkausta, jos päästämme nämä meille
opiskelemaan tulleet opiskelijat lähtemään täältä pois hyvä koulutus kainalossaan.

Arvoisa puhemies! Haluan lopuksi nostaa vielä esille muutaman valtiovarainvaliokun-
nassa hallituksen budjettiesitykseen tehdyn muutoksen: Meillä Pohjois-Savossa on iloittu
erityisesti maakuntamme alueelle tulevista tiehankkeista, joista merkittävimpiä on ohitus-
kaistaparin rakentaminen vilkkaasti liikennöidylle valtatie 5:lle välille Siilinjärvi—Lapin-
lahti. Uusi ohituskaistapari paitsi sujuvoittaa liikennettä myös lisää merkittävällä tavalla
liikenneturvallisuutta. Jatkossa on sitten myös pääkaupunkiseudun ihmisten helpompi ja
turvallisempi suhautella hiihtolomilleen pohjoisen hiihtokeskuksiin. Samalla toivon, että
ensi kaudella jatketaan tiestön korjausvelan pienentämistä ja investoidaan rohkeasti uusiin
infrahankkeisiin kaikkialla Suomessa. Infrahankkeissa on aina kyse myös talouden toimin-
taedellytysten turvaamisesta.
61



Pöytäkirjan asiakohta PTK 132/2018 vp
Arvoisa rouva puhemies! Lyhyesti: iloitsen myös siitä pienestä määrärahasta, jonka He-
vostietokeskus on Suomessa saamassa.

18.08 Sinuhe Wallinheimo kok: Arvoisa puhemies! Käymme palautekeskustelua val-
tion ensi vuoden talousarviosta tilanteessa, jossa on hyvä harkinta tarpeen. On fakta, että
taloutemme on kuluvana vuonna kehittynyt positiivisesti. Maksamme tänä vuonna velkaa
takaisin ensimmäistä kertaa sitten vuoden 2008. Kasvu on ollut laaja-alaista myös alueel-
lisesti, ja mikä parasta, vaalikauden alkuun verrattuna ainakin 115 000 suomalaista on saa-
nut uutta työtä. Hallituksen politiikka on siis tuottanut kaivattua tulosta, ja monessa kodis-
sa tätä joulua voidaan viettää aiempaa valoisemmissa tunnelmissa. 

Toisaalta fakta on myös havainnot, joiden mukaan talouskasvumme on hiipumaan päin.
Monessa yrityksessä tuotannon kasvattamista haittaa pula osaavasta työvoimasta tai sitten
tuotannon kapasiteetti on jo nyt täydessä käytössä. Päätöksiä uusista tuotantoa lisäävistä
investoinneista ei puolestaan uskalleta tehdä, sillä huoli on suuri siitä, millaista talouspoli-
tiikkaa tässä maassa seuraavat neljä vuotta harjoitetaan. Lisävauhtia talouskasvun hiipumi-
seen antavat keskeisten kumppaneidemme hankala tilanne: epäselvä brexit, Saksan talous-
veturin yskähtelyt sekä Italian ja Ranskan velkamyönteinen politiikka vaikuttavat viiveel-
lä myös meidän kasvunäkymiimme.

Arvoisa puhemies! Vastuullinen poliittinen päättäjä tekisi näistä lähtökohdista sen joh-
topäätöksen, että tulevina vuosina talouspolitiikan pitää olla maltillista ja pragmaattista,
jos me haluamme pitää kiinni nykyisen kaltaisesta hyvinvointiyhteiskunnasta. Rahat eivät
vieläkään riitä ensi vuosikymmenenä tarvittavien palveluiden rahoittamiseen, vaikka työl-
lisyysasteemme onkin jo korkeimmalla tasolla kuin mitä 25 vuoden aikana se on ollut. Sik-
si seuraavankin hallituksen talouspolitiikan tärkeimmän tavoitteen pitää olla sama kuin ny-
kyisen hallituksen: Taloutta on edelleen vakautettava tiukalla menopolitiikalla ja uudistuk-
silla, joiden avulla yhä useampi työikäinen on mukana työmarkkinoilla. Annettuja hyvin-
vointilupauksia maksamaan tarvitaan mahdollisimman monta meistä. Se tarkoittaa perhe-
vapaauudistusta, sosiaaliturvan uudistamista ja uudistuksia työmarkkinoilla, joilla mah-
dollistetaan nykyistä parempi yrityskohtainen palkkakehitys. Malleja tähän paikallisen
sopimisen malliin löytyy keskeisistä kilpailijamaista. Samalla pitää pitää huoli siitä, että ta-
louskasvun edellytykset meillä säilyvät. Lyhyellä aikavälillä se tarkoittaa sitä, että työnte-
on ja työn teettämisen verotusta ei tule kiristää, ja sitä, että erityisesti yritysten toimintaym-
päristöä ei vaikeuteta lisäbyrokratialla tai -sääntelyllä. Pidemmällä perspektiivillä fiksu
kasvupolitiikka on panostusta osaamiseen ja tutkimukseen ja liikenneinfraan.

Arvoisa puhemies! Lopuksi valtiovarainvaliokunta ansaitsee kiitokset Liikkuva opiske-
lu -ohjelmaan annetusta lisäpanoksesta. Varhaiskasvatuksessa toteutettaviin pilotteihin
osoitetaan yhteensä miljoona euroa. Toinen hyvä lisäys on seuratoimintaan annettava mil-
joonan euron määräraha, joka kohdennetaan erityisesti vähävaraisten lasten ja nuorten har-
rastamisen tukemiseen.

Arvoisa puhemies! Olen myös tyytyväinen siihen, että valiokunnan mietintöön sisältyy
määrärahaesitys kevyen liikenteen väylän rakentamiseksi tieosuudelle Lintukangas —
Rannilantien liittymä. 620 000 eurolla avataan uusia mahdollisuuksia muun muassa työ-
matkapyöräilyn lisääntymiseen Jyväskylässä, joten kiitos tästä. [Toimi Kankaanniemi: Oi-
kein hyvä!]
62



Pöytäkirjan asiakohta PTK 132/2018 vp
18.12 Johanna Ojala-Niemelä sd: Arvoisa rouva puhemies! Tulevan hallituksen yksi
tärkeimmistä tehtävistä tulee olla eriarvoistumiskehityksen pysäyttäminen. Eniten tällä
vaalikaudella on yllättänyt se, millaisella vimmalla Sipilän hallitus on käynyt vähäosaisten
kimppuun. Kaikkein pienituloisimmat ovat osallistuneet kaikkein raskaimmin valtiontalo-
uden tasapainottamiseen. Eniten on leikattu pienituloisilta palkansaajilta, eläkeläisiltä,
työttömiltä, sairailta, opiskelijoilta ja lapsiperheiltä. 

Samalle ihmiselle tai perheelle kasautuvilla leikkauksilla on ollut suuri vaikutus arjen
toimeentuloon. Samaan aikaan on riittänyt kuitenkin jaettavaa omille intressipiireille. Vä-
häosaisille annetaan lusikalla ja heiltä otetaan kauhalla. Hallitus lisää 50 miljoonaa euroa
pienimpiin vanhempainetuuksiin ja takuueläkkeeseen, mikä on hyvä ja positiivinen asia,
mutta samalla hallitus leikkaa kahta kauheammin lähes samalta joukolta: lääkekorvausten
omavastuita nostetaan, sote-maksuja korotetaan ja niin edelleen ja niin edelleen. Köyhän
vuoroa ei tämän hallituksen aikana tule, olipa lasku- tai nousukausi. 

Edustaja Heinonen täällä ryhmäpuheenvuorossaan puhui halveksuen ”setelien jakami-
sesta torilla”. Ilmeisesti edustaja Heinonen viittasi tällä SDP:n tekemään avaukseen eläke-
läisköyhyyden poistamiseksi. SDP esitti, että julkisen talouden sallimissa rajoissa pieniä
eläkkeitä on usean vuoden aikana tavoitteena korottaa yhteensä 100 eurolla. SDP:n esitys
nostaa Telan asiantuntijan mukaan 55 000 suomalaista eläkeläistä pois köyhyydestä. Esi-
tyksessä on ennen kaikkea kyse oikeudenmukaisuudesta. Yhteiskuntapolitiikassa tehdään
jatkuvasti arvovalintoja. SDP:n arvoissa säällinen toimeentulo kuuluu kaikille. Maassam-
me on iso pienituloisten eläkeläisten joukko, joka päivittäin joutuu tinkimään pienen eläk-
keen vuoksi monista asioista. Hyvinvointiyhteiskunta kuuluu kaikille, ja on kunnia-asia
huolehtia näiden naisten ja miesten eläkkeiden säällisestä tasosta.

Rintamalisien osalta ei voi sanoa tuosta päivällisestä keskustelusta muuta kuin ”voi tätä
kätten pesua”. Asiasta on puhuttu koko syksy, mutta mitään ei ole tapahtunut, ja nyt saim-
me täällä sitten kuulla kysymyksessä olevan ”työtapaturma”, että näittenkin osalta indek-
sit jäädytettiin. No, toivottavasti tähän asiaan nyt saadaan tämänpäiväisen keskustelun tu-
loksena korjausliike.

Arvoisa puhemies! Positiivista on se, että työllisyyskehitys on ollut myönteistä ja työ-
paikkoja on syntynyt, mutta haluan samalla palauttaa mieleen, miksi ja miten työpaikkoja
on syntynyt tähän maahan — henkseleitä paukutellessa se näyttää jo hallitukselta unohtu-
neen. Palkansaajat hyväksyivät kilpailukykysopimuksen siinä uskossa, että se toimisi pi-
däkkeenä lakiesityksille, joita tiedettiin olevan tulossa. Kikyssä sovittiin muun muassa, et-
tei työttömyysturvaa heikennetä eikä yleissitovuuteen kajota. Hinta, johon palkansaajat
pitkin hampain suostuivat, oli kova: muun muassa lomarahoja leikattiin, ja sitä seurasivat
vielä maltilliset palkkakierrokset. Palkansaajat kantoivat vastuuta työmarkkinarauhan säi-
lyttämiseksi, jotta työpaikkoja syntyisi ja talouden rattaat tässä maassa pyörisivät. No mitä
teki hallitus? Hallitus rikkoi kikyä luomalla aktiivimallin, joka leikkaa työttömyysturvaa.
Tämäkään ei vielä riittänyt, vaan hallitus on ollut jatkuvasti törmäyskurssilla työmarkki-
noiden kanssa: lomarahojen leikkausten ja aktiivimallin lisäksi hallitus on leikannut työt-
tömyysturvaa, pidentänyt koeaikaa sekä heikentänyt takaisinottovelvollisuutta ja irtisano-
missuojaa, ja yritittepä jopa poistaa määräaikaisuuden perusteen alle kolmekymppisiltä.
[Arto Satonen: Ja paljonko on näiden työllisyysvaikutus?] 

Tämä on väsähtäneen hallituksen budjetti. Uudistukset, jotka tältä hallitukselta jäivät te-
kemättä, on saatava liikkeelle. Seuraavalla vaalikaudella tarvitaan sosiaaliturvauudistus.
Lisäksi meidän on uudistettava perhevapaita ja varhaiskasvatusta, ja tarvitaan nuorten syr-
63



Pöytäkirjan asiakohta PTK 132/2018 vp
jäytymisen ehkäisemiseksi oppivelvollisuuden pidentäminen sekä toinen aste maksutto-
maksi. Tarvitsemme myös työllisyyttä ja kestävää kehitystä tukevan verouudistuksen.

Ihan lopuksi, arvoisa puhemies, kannatan myös Timo Harakan tekemää vastalauseen 1
mukaista epäluottamuslausetta.

18.17 Arto Satonen kok (vastauspuheenvuoro): Arvoisa puhemies! Minä haluan kiittää
edustaja Ojala-Niemelää hänen puheenvuorostaan. Se oli nimittäin erittäin kuvaava. Hän
luetteli kaikki ne toimet ja arvosteli kaikkia niitä toimia, joilla on yli 50 000 työpaikkaa
saatu tällä vaalikaudella aikaan. Meillä on täysin tutkittua tietoa siitä, että puolet näistä työ-
paikoista on maailmantalouden parantumisen ansiota ja toinen puoli on niiden toimien, joi-
ta kaikkia te nimenomaan tässä arvostelitte, joilla on parannettu työn tekemisen ja työn
teettämisen kannattavuutta ja kohtuullistettu työnantajariskiä — juuri nämä toimet. Eli jos
niitä toimia ei olisi tehty, tällä hetkellä meillä olisi 50 000 ihmistä vähemmän töissä ja val-
tiontalous ei olisi tasapainossa ja teiltä kysyttäisiin, mistä te leikkaatte seuraavaksi.

18.18 Johanna Ojala-Niemelä sd (vastauspuheenvuoro): Aivan juurikin näin, että sa-
malla kun hallitus on paukutellut henkseleitään ja yrittänyt ottaa tämän saavutuksen omiin
nimiinsä, tosiasia on, että tässä maassa suomalaisten palkansaajien selkänahasta on revitty
nämä työpaikat. He ovat joutuneet antamaan omistaan lomarahaleikkausten muodossa, ja
työttömyysturvaa on leikattu. 

Otetaanpa tämä aktiivimalli viimeisimpänä. Nyt se juuri osoitti, että se ei ole luonut uu-
sia työpaikkoja. Aktiivimalli rankaisee työn puutteesta eikä aktivoi. Esimerkiksi meillä La-
pissa on paikkakuntia, joilla 80 prosentilta työttömistä on leikattu työttömyysturvaa aktii-
vimallin johdosta, koska siellä ei kerta kaikkiaan elinkeinorakenteen vuoksi ole töitä, mi-
hin mennä ja aktivoida itseään. Tämä on se tosiasia tässä lähtökohdassa. 

Tähän toivon kyllä suunnanmuutosta ensi vaalikaudella: ei riidellen ja repien, kuten nyt,
vaan sopien.

Toinen varapuhemies Tuula Haatainen: Avataan lyhyt debatti tästä, kun tarpeita on.

18.20 Hannakaisa Heikkinen kesk (vastauspuheenvuoro): Arvoisa rouva puhemies! Ai-
emmassa debatissa jo totesin sen, että on hieman turhauttavaa käydä tällaista debattia, kun
se koko iso kuva halutaan unohtaa. Suurin teko Suomelle on ollut se, mistä meitä kansain-
välisesti kiitetään mutta oppositio haukkuu: me olemme antaneet työtä yli 115 000 suoma-
laiselle.

Etla arvioi pari viikkoa sitten, että puolet noista työpaikoista on suoraan hallituksen toi-
mien ansiota, ja se on todella merkittävä asia. Se tuo hyvinvointia moneen, moneen per-
heeseen. Te järjestelmällisesti ammutte ja arvioitte alas meidän tekomme. Ne ovat olleet
välttämättömiä tekoja, ja on hyvä muistaa, että ilman niitä näitä työpaikkoja ja tätä talous-
kasvua ei olisi. Myös te leikkasitte viime hallituskaudella, mutta saldo oli 100 000 työtöntä
tähän maahan.

18.21 Toimi Kankaanniemi ps (vastauspuheenvuoro): Arvoisa puhemies! On aika turha
riidellä siitä, paljonko ja millä tekijöillä on vaikutusta ollut työllisyystilanteen paranemi-
seen. Se on erinomaista, että näin on tapahtunut, ja se on vähentänyt sosiaalipuolen menoja
ja kasvattanut verotuloja ja näin ollen ollut erinomaisen tärkeä asia. Mutta on varmasti sel-
64



Pöytäkirjan asiakohta PTK 132/2018 vp
vää, että kansainvälisellä tilanteella on merkittävä vaikutus työpaikkojen syntyyn, yritys-
ten menestymiseen, avoimen sektorin puoleen, ja toisaalta hallituksen toimenpiteillä ja
työmarkkinajärjestöjen suostumisella niihin on ollut merkitystä.

Mutta sitten tämä aktiivimalli: Nyt en muista ihan tarkkaan lukuja, mutta jaostossa tuli
esille, että sekä työvoimahallinnon että Kelan puolella on syntynyt merkittävät hallinnolli-
set kustannukset, yhteen laskien yli 10 miljoonan kustannukset. Tulos työllisyyden puolel-
la on erittäin vähäinen, ja leikattu on sitten taas hyvin pieniä työttömyysetuuksia.

18.22 Eero Suutari kok (vastauspuheenvuoro): Arvoisa puhemies! Valtiovarainvalio-
kunnassa tuli hyvin selväksi se, että lähes kaikki asiantuntijat sanoivat, että yksi suuri mei-
dän talouskasvun ja tulevaisuuden tekemisen este on nimenomaan se, että meillä ei ole
osaajia ja tekijöitä tällä hetkellä. Elikkä me tarvitsemme sitä, että järjestellään näitä asioita
niin, että meidän rakenteet tulisivat sillä tavalla paremmiksi, että jokaisella olisi mahdolli-
suus toimia tämän yhteiskunnan hyväksi, ja se tarkoittaa sitä, että me, voisi sanoa vapau-
tamme työmarkkinoita entistä enemmän. Sitähän tämä hallitus on tällä hetkellä tehnyt, ja
täytyy sanoa, että kyllä sillä on ollut vaikutusta. On ollut edelliselläkin hallituksella vaiku-
tusta, esimerkiksi meidän yhteisöveron laskulla 20 prosenttiin oli vaikutusta, vaikka oppo-
sitio ei täällä tuokaan esille sitä meidän parasta viime kauden päätöstämme. Sillä on mah-
dollistettu tämä talouskasvu osaltaan, ja sitten tämän hallituskauden päätöksillä, [Puhe-
mies koputtaa] mutta myös kansainvälisellä kehityksellä.

18.23 Eva Biaudet r (vastauspuheenvuoro): Arvoisa puhemies! On kiistämätöntä, että
työllisyyden paraneminen on erittäin hieno asia, ja se on varmasti useamman hallituksen
ansiota mutta myöskin tietenkin kansainvälisen kehityksen tulosta. Mutta mielestäni polii-
tikot eivät voi tyytyä ihan vain makrotalouden tuloksiin, vaan kyllä meidän pitää myöskin
pohtia, miten talouskasvu ja työllisyys kohdentuvat eri ryhmiin. Hallitus onkin ansiokkaas-
ti luvannut, että se arvioi budjettia Agenda 2030 -tavoitteiden mukaisesti ilmasto- ja tasa-
arvovaikutusten suhteen, mutta kuitenkin tasa-arvovaikutusten arviointi nimenomaan su-
kupuolen mukaan on kyllä jäänyt hyvin heikoksi.

Esimerkiksi kun on puhuttu lapsiköyhyydestä, me tiedämme, että yksinhuoltajista hy-
vin suuri osa kuuluu juuri näihin kaikkein matalatuloisimpiin, yksinhuoltajista puolet kuu-
luu matalatuloisiin. Jopa 30 prosenttia kaupunkien lapsista asuu yhden vanhemman kans-
sa. [Puhemies koputtaa] On välttämätöntä, että löydämme jotain keinoja, joilla voimme tu-
kea heidän tilannettaan. Edes silloin kun he ovat töissä, he eivät pysty nostamaan sitä. [Pu-
hemies koputtaa] Siksi RKP on ehdottanut, että katkaistaan toimeentulotuen ja lapsilisän
yksinhuoltajakorotuksen yhteys.

18.25 Katja Hänninen vas (vastauspuheenvuoro): Arvoisa rouva puhemies! Kyllä täy-
tyy sanoa, että viimeksi eilen aktiivimallista tuli palautetta. Elikkä kun ihminen yrittää
kaikkensa mutta kun niitä palveluita ei ole tarjolla ja työtä ei ole tarjolla ja ei pysty täyttä-
mään niitä aktiivisuusehtoja, vaikka kuinka haluaisi, niin mitä hallitus tekee? Leikkaa siitä
pienestä toimeentulosta melkein 5 prosenttia ja syyllistää tällä tavoin tätä, joka yrittää ak-
tivoida itseään mutta ei pysty, ei kykene. Siellä on myös paljon pitkäaikaissairaita ja sel-
laisia ihmisiä, jotka kuuluisivat itse asiassa työkyvyttömyyseläkkeelle, mutta meillä on
semmoinen järjestelmä, joka vuosikausia roikottaa näitä ihmisiä byrokratian kiemuroissa
odottamassa sitä päätöstä, ja vaikka heillä olisi minkälaiset lausunnot, niin vakuutusyhti-
65



Pöytäkirjan asiakohta PTK 132/2018 vp
öitten lääkärit toteavat, että ”et sinä mikään työkyvytön ole, mene aktivointitoimenpitei-
siin”. Mutta kun heille ei löydy niitä toimenpiteitä, joihin he voisivat osallistua, kun he ei-
vät niihin pysty. Tämä masentaa ihmisiä, ja he ovat niin ahdistuneita, että he eivät todella-
kaan tiedä, mitä tekisivät. [Puhemies koputtaa] Mitä hallitus tähän vastaa? Oletteko te val-
miita luopumaan tästä epäoikeudenmukaisesta, syyllistävästä aktivointimallista?

18.26 Merja Mäkisalo-Ropponen sd (vastauspuheenvuoro): Arvoisa puhemies! Vaikka
työllisyystilanne on parantunut ja työttömien määrä on vähentynyt, pitkään työttömänä ol-
leiden tilanne ei ole helpottunut. [Hannakaisa Heikkinen: Ei ole totta!] Erityisen huolestut-
tavaa on se, että talouden nousukaudesta huolimatta Suomeen on syntynyt uusi nuoriso-
työttömyyden kova ydin. Syrjäytymisvaarassa olevien nuorten ja nuorten aikuisten määrä
on kasvanut. Nuorisotakuun ja nuorten aikuisten osaamisohjelman alasajot ja lopettamiset
näyttäytyvät nyt selkeästi väärinä ratkaisuina, ja lisäksi ammatillisen koulutuksen refor-
min ongelmat uhkaavat edelleen heikentää nuorten tilannetta. Kuten edustaja Ojala-Nie-
melä totesi, viimeisimpien tietojen mukaan aktiivimallin tuloksetkin ovat kovin kehnoja, ja
huolestuttava on myös Tiina Ruohosen opinnäytetyössä tullut tieto, että aktiivimalli on li-
sännyt työttömien syrjäytymisentunnetta ja lisännyt myös vihantunteita yhteiskuntaa koh-
taan. Tämä on todella huolestuttava asia.

18.27 Hannu Hoskonen kesk (vastauspuheenvuoro): Arvoisa rouva puhemies! Tämän
hallituksen aikana on tehty paljon sellaisia toimia, jotka viime hallituskautena jäivät teke-
mättä. Tämä on kiistämätön tosiasia, ja ymmärrän opposition tuskan, kun pitäisi musta ker-
toa valkoiseksi ja päinvastoin, mutta sehän ei onnistu tietenkään. [Johanna Ojala-Niemelä:
Uudistukset on jääneet tekemättä!] Yli 100 000 ihmistä on saanut työpaikan, ja moni heis-
tä on ollut pitkäaikaistyötön. Heidän elämälleenhän sillä on valtava merkitys. Jos Suomi
meinaa tulevaisuudessa velvollisuudet hoitaa liittyen eläkkeisiin, sosiaaliturvaan ja niin
edelleen, meidän on edelleen uudistettava näitä omia järjestelmiämme, ja ihan varmasti on
pakko uudistaa. Edustaja Satonen omassa puheenvuorossaan hyvin kuvasi ja todisti äskei-
sen demaripuheenvuoron jälkeen tilannetta, että kaikki ne toimenpiteet, mitä te äsken juuri
vastustitte, ovat juuri niitä toimenpiteitä, joilla yli 50 000 työpaikkaa on luotu. Elikkä te-
kemisellä on merkitystä ja niillä työpaikoilla, mitkä on luotu, ja kilpailukykysopimushan
on tehty työmarkkinajärjestöjen kesken, elikkä suuren kunnian annan niille viisaille ihmi-
sille, jotka panivat nimen paperiin, koska siitä suosta pitää nousta ylös. Sinne ei voi kerta
kaikkiaan jäädä.

18.28 Markku Eestilä kok (vastauspuheenvuoro): Arvoisa puhemies! Silloin kun Suomi
valitsi kumppanuuden ja valitsi euron tien, jo tiedettiin, että ainut tapa pitää työllisyyttä
yllä on työmarkkinajoustot. Me kaikki ymmärrämme, että se ei ole niin yksinkertainen
asia, mutta jos me meinaamme jatkossa pärjätä ja pysyä kansainvälisessä kilpailussa mu-
kana, niin kyllä ihmiset on saatava töihin, käsillä tehtävän työn arvostusta on lisättävä ja ne
kannustinloukut, mitkä tällä hetkellä ilmiselvästi ovat meidän yhteiskunnassa, jollakin ai-
kajänteellä pitää pystyä purkamaan — ilman, että haastetaan kenenkään hyvinvointia.

Mutta mitä tulee työllisyyteen, niin minusta tämä hallitus on hienolla tavalla myös suun-
nitellut uusia infrahankkeita ja uusia rahoitusmalleja — kenties eläkeyhtiöt mukaan —
mutta jos nyt kansainvälinen talous sakkaa ja meidän vienti alkaa heikentyä, niin on täysin
hyvien talousoppien mukaista lähteä elvyttämään niin, että tehdään julkisia suuria infra-
66



Pöytäkirjan asiakohta PTK 132/2018 vp
hankkeita, [Puhemies koputtaa] jolloin työllistetään ihmisiä ja saadaan verotuloja ja kilpai-
lukyky paranee. Eli tämä hallitus on aivan oikealla tiellä.

Toinen varapuhemies Tuula Haatainen: Otetaan vielä muutama puheenvuoro, ja sitten
ministerille vastauspuheenvuoro. Sitten mennään puhujalistaan.

18.29 Arja Juvonen ps (vastauspuheenvuoro): Arvoisa rouva puhemies! Oli tosi ikävää
kyllä kuulla, kun tästä rintamaveteraanien lisästä puhuttiin ja sosiaali- ja terveysvaliokun-
taa siitä syyllistettiin, että me olisimme jättäneet jotakin tekemättä. Kyllähän hallitus ja hal-
lituksen edustajat siellä määrittelevät sen linjan, ja oppositio on tehnyt oman työnsä, muun
muassa perussuomalaiset, joiden edustajana itse ainoastaan olen. Täällä kuului hallitus-
puolueilta muun muassa, että kun olette siellä olleet, niin ette ole töitänne tehneet. Ainoana
edustajana olen kyllä ollut ja työni tehnyt ja muun muassa marraskuun 13. päivä eriävään
mielipiteeseen kirjannut ”Sotiemme veteraanien palvelut kuntoon” -otsikon alle kappa-
leen siitä, miten me perussuomalaiset haluaisimme asioita parantaa.

Ministeri, sanoitte, että me emme voi mitään luvata, mutta minun mielestäni meidän täy-
tyy luvata hyvä vanhustenhoito Suomessa. Tämä nousee kerta toisensa jälkeen torikeskus-
teluissa esiin. Muun muassa Lohjalla, Järvenpäässä ja Karkkilassa viikonloppuna kun kier-
sin, niin se oli ihmisten palaute, että vanhustenhoito kuntoon.

18.30 Hannakaisa Heikkinen kesk (vastauspuheenvuoro): Arvoisa rouva puhemies!
Tässä kyllä hieman tuli väärää todistusta arvostamaltani kollegalta, Mäkisalo-Ropposelta,
meidän yhteisestä vaalipiiristä. Myös siellä hallitus on teoillaan pystynyt vaikuttamaan sii-
hen, että niin pitkäaikaistyöttömyys kuin nuorisotyöttömyys on laskenut. Tämä hallitus on
pystynyt teoillaan, ja kiitos kansainvälisten suhdanteiden, hyppäämään siihen kasvuun mu-
kaan ja tekemään todellakin yli 115 000 työpaikkaa kaikkialle Suomeen.

Mutta kuten tässä osin hyvässäkin keskustelussa on todettu, on totta, että on ihmisiä, joi-
ta emme pysty millään yksittäisellä teolla auttamaan. Niitä syitä, miksi ihminen ei pääse
työhön mukaan, on niin moninaisia, ja siksi pitää niitä lääkkeitäkin olla. Monia olemme
lähteneet rakentamaan, mutta Suomi ei ole valmis vielä tämänkään hallituksen jälkeen,
vaan tätä vastuullista politiikkaa täytyy jatkaa vaalien jälkeenkin.

18.31 Merja Mäkisalo-Ropponen sd (vastauspuheenvuoro): Arvoisa puhemies! Kyllä
tämä hallitus on kaikkein heikoimmassa työllisyys- tai työtilanteessa olevat ihmiset, työt-
tömyystilanteessa olevat ihmiset, jättänyt täysin yksin. Tässä on nyt lukuisia selvityksiä ja
tutkimuksia tämän puolesta tullut. Esimerkiksi Raija Kerättären ja Tuija Oivon noin kuu-
kausi sitten ilmestyneen selvitystyön tuloksethan olivat aika huolestuttavia. Niissä todet-
tiin, että pitkäaikaistyöttömien sairauksia ei tutkita eikä hoideta eikä heitä ohjata kuntou-
tukseen. [Hannakaisa Heikkinen: Mitä viime hallituskaudella tehtiin?] — No kyllä silloin
oli ohjelmia, joiden mukaan näitä asioita hoidettiin kuntoon, ja nyt nämä tilanteet ovat huo-
nontuneet. 

Erityisen huolestuttavaa on se, että työvoimapoliittisen koulutuksen määrärahoja on las-
kettu ja vähennetty, ja nyt selvityksen mukaan tiedetään, että työvoimakoulutus on yksi
kaikkein vaikuttavimmista työvoimapoliittisista toimenpiteistä, jos ajatellaan sitä, mikä
toimenpide auttaa ihmistä työllistymään pitkän työttömyyskauden jälkeen. [Puhemies ko-
puttaa] Nyt tätä rahoitusta on vähennetty, ja se on suuri virhe. 
67



Pöytäkirjan asiakohta PTK 132/2018 vp
18.33 Arto Satonen kok (vastauspuheenvuoro): Arvoisa puhemies! Minuutin aika ei riitä
käymään läpi kilpailukykysopimuksen taustaa, mutta ajattelin tehdä sen kyllä kohta, kun
saan pidemmän puheenvuoron, ja palaan silloin muun muassa tähän lomarahakysymyk-
seen, kun vielä satun muistamaan, miten se asia meni. 

Sen verran otan kiinni tuosta Mäkisalo-Ropposen puheenvuorosta, että se on kyllä totta,
että kyllä tämä on aika huolestuttava tilanne, että tosiasiassa meillä olisi nyt jo 60 000 työl-
listä enemmän, jos meillä olisi löytynyt väkeä, joka olisi ollut kykenevä niihin työtehtä-
viin, joita on ollut tarjolla, tai joiden olisi kannattanut taloudellisesti ottaa vastaan se työ,
joka on ollut tarjolla. Eli kyllä sosiaaliturvan uudistaminen ja myöskin näitten aktiivitoi-
menpiteiden läpikäynti on ihan väistämättä edessä. 

Ajattelen kyllä itse niin, että se ei ole mitään välittämistä ihmisestä, että annetaan pieni
raha kotiin, joka Suomessa on ollut pitkään se keino, vaan se on tärkeää, että saadaan ih-
miset oikeasti ohjattua työelämään ja löydetään polkuja vaikeasti työllistyville. 

18.34 Johanna Ojala-Niemelä sd (vastauspuheenvuoro): Arvoisa puheenjohtaja! Tär-
keää on, että tehdään sopien näitä yhteistyössä eikä riidellen. Tuoreet luvut viime viikolta
kertovat aktiivimallin osalta Kelasta ja Finanssivalvonnasta, että yhä useampi työtön saa
työttömyysetuuttaan alennettuna. Aktiivimalli on erityisesti alentanut iäkkäiden työttömi-
en etuuksien tasoa. Alennetun etuuden saaminen on sitä yleisempää, mitä vanhemmasta
ikäluokasta on kyse. Tähän on yhtenä syynä juurikin se, mitä edustaja Hänninen edellä otti
esiin, että meillä on kausiluontoista työtä saatavilla eri puolilla Suomea eri tavoin ja palve-
lujen määrässä on suuria eroja, miten niitä voidaan tarjota. 

Mutta siitä olen samaa mieltä, minkä edustaja Suutari otti esiin ja mikä tuli tuolla valio-
kuntakuulemisessa ja mistä Satonenkin puhui, eli tästä kohtaanto-ongelmasta, että tämä on
todellinen ongelma, johon pitää ratkaisuja ensi vaalikaudella löytää. Koska meillä esimer-
kiksi Lapin matkailuun kaivataan työntekijöitä mutta omat nuoret eivät halua mennä mat-
kailuyrityksiin, niin nyt yritetään etelästä saada, imeä riittävästi nuoria, mutta ei tahdo löy-
tyä. [Puhemies koputtaa] Samoin Uudenkaupungin autotehtaaseen tai moneen metsäteol-
lisuusalan yritykseen ja muuten pitäisi löytää riittävästi työvoimaa. 

Toinen varapuhemies Tuula Haatainen: Edustaja Mikkonen ja sitten ministerin vastaus-
puheenvuoro. 

18.35 Krista Mikkonen vihr (vastauspuheenvuoro): Arvoisa puhemies! Iso ongelma on
juuri se, että toisaalta meillä on paljon työttömiä edelleen, vaikka määrä on vähentynyt, toi-
saalta meillä on paljon avoimia työpaikkoja, ja nämä eivät kohtaa. Tähän meidän pitäisi
löytää yhdessä ratkaisu. 

Toisaalta meidän pitää huolehtia siitä, että pitkään työttömänä olleille rakennetaan se
polku, miten he pääsevät mukaan työelämään. Siinä esimerkiksi työvoimapoliittinen kou-
lutus on avainasemassa, palkkatuki on hyvä keino siinä ja muut tämmöiset tuet, joilla me
voimme heidän polkuansa rakentaa. Toisaalta meidän pitää huolehtia, että yksikään nuori
ei enää tipu siltä polulta, että saa ammatin ja pääsee työelämään, ja toisaalta me tiedämme,
että meillä on valtava määrä ihmisiä, joiden osaaminen vanhenee. Elinikäinen oppiminen
ja koulutus — meidän täytyy löytää siihen semmoiset ratkaisut, että me pystymme tarjoa-
maan koulutusta pitkin elämän uraa, koska me tiedämme, että yhä harvemmin on niitä am-
matteja, joissa kerran opittu koulutus riittää koko loppuelämän. 
68



Pöytäkirjan asiakohta PTK 132/2018 vp
Toinen varapuhemies Tuula Haatainen: Ministeri Orpo, vastauspuheenvuoro, 2 mi-
nuuttia. 

18.36 Valtiovarainministeri Petteri Orpo: Rouva puhemies! Tämä kohtaanto-ongelma
on mielestäni ihan ykkösasia, minkä kimpussa meidän kaikkien pitää olla. Edustaja Suuta-
ri juuri kertoi, että Transtech palkkaisi 500. Keskustelin viime viikolla Turussa betonialan
yrittäjän kanssa, kymmenen työpaikkaa heti tarjolla, rakennusalalta siinä toinen yrittäjä, 20
työpaikkaa tarjolla — ei löydy. Meillä on 300 000 työtöntä ja laaja työttömyys vielä siitä
paljon korkeampi.

Minusta meidän pitää oikeasti kysyä, mitkä ovat ne ongelmat siellä taustalla, että työ-
paikat, avoimet työpaikat ja työttömät eivät kohtaa. Mielestäni ainakaan missään tapauk-
sessa meidän ei pidä jättää nuoria kotiin patistelematta heitä tavalla tai toisella töihin. Mi-
nusta se on vastuutonta, ja siksi vastikkeellinen sosiaaliturva on välttämätöntä. Jos joku tar-
joaa tähän vielä perustuloa, jolloin se raha tulisi ilmaiseksi, [Eva Biaudet: Se ei ole vastaus
siihen!] ilman vastiketta, ilman patistelua, niin minusta se on väärään suuntaan, niin paljon
kuin perustulon kannustavuuselementeistä pidänkin. 

Mutta pakko vielä kerran palata tähän, että ketä oikeasti saa kiittää tästä talouskasvusta.
No, aika monta. Voidaan kiittää maailmantalouden kasvua ja euroalueen kasvua, mutta
nämä kasvut ovat olleet siellä kauan. Sen päälle Suomessa on tehty asioita, joilla siihen
kasvuun päästiin kiinni. Ei sinne itsestään päästy. Saa kiittää isosti, kyllä, palkansaajia.
Vuosi toisensa perään nollasopimuksia ja kiky-sopimus miinusmerkkinen — iso uhraus.
Me tulimme siihen vastaan antamalla 900 miljoonan veronkevennyksiä, jotka kompensoi-
vat esimerkiksi niitä teidän paheksumianne lomarahaleikkauksia. Mutta niillä veronkeven-
nyksillä se sairaanhoitajakin sai käteen suunnilleen saman kuin lomarahaleikkausta ennen. 

Saadaan kiittää siis hallituksen toimia ja kilpailukykysopimuksia, lukemattomia toimia
työllisyyden parantamiseksi, joita myös edustaja Satonen on esittänyt, mutta voidaan kiit-
tää myöskin edellistä hallitusta. Yhteisöveron alentaminen — todella hieno, rohkea päätös
sosiaalidemokraateilta uskoa dynaamisiin vaikutuksiin verotuksessa ja tukea niitä. Se on
perustaa sille, että kilpailukyky on tänä päivänä kunnossa. 

Eli aika laajalta rintamalta voidaan näitä kiitoksia toinen toisillemme jakaa. Minusta ol-
laan nyt rakentavia eikä riidellä. 

18.38 Katja Hänninen vas (vastauspuheenvuoro): Arvoisa rouva puhemies! Olen ihan
samaa mieltä kuin täällä varmaan kaikki muutkin edustajat siitä, että kohtaanto-ongelma
on todellinen ja siihen pitää pystyä vastaamaan. Mutta onhan se aika irvokasta, että te, hal-
litus, olette leikanneet ennätysmäärän, tällä hallituskaudella 200 miljoonaa euroa, amma-
tillisesta koulutuksesta, joka on sen meidän osaamisemme, osaavan työvoiman perusjalka,
kivijalka.

Ei ole montaa päivää, kun keskustelin nuoren miehen kanssa siitä, että hänen pitäisi val-
mistua rakennuspuolelta ensi keväänä, mutta hän ei pääse tekemään näyttöjä, kun ei ole
sitä työpaikkaa, jossa ammattiin opiskella, työharjoitella ja päästä tekemään ne näytöt, joi-
den kautta hän sitten voi osoittaa yrityksille, että osaa ja pystyy ja voi työllistyä firmaan.
Eihän kukaan voi ottaa työhön sellaista henkilöä, joka ei ole vielä oppinut tekemään työtä,
vaikka työn kauttahan me opimme.

Näitä mahdollisuuksia meidän pitäisi pystyä tarjoamaan meidän nuorillemme, mutta mi-
ten hallitus tähän vastaa? On aika populistista esittää, niin kuin keskusta esittää, tuhatta
69



Pöytäkirjan asiakohta PTK 132/2018 vp
uutta opettajaa ammatilliseen koulutukseen samaan aikaan, kun te olette leikanneet sieltä
2 000 opettajaa.

Toinen varapuhemies Tuula Haatainen: Tuntuu olevan tarvetta debattiin. Pyydän niitä
edustajia, jotka haluavat käyttää puheenvuoron, nousemaan seisomaan ja painamaan V-
painiketta.

18.40 Ville Skinnari sd (vastauspuheenvuoro): Arvoisa puhemies! Kiitos ministerillekin
rakentavasta otteesta ainakin tässä viimeisen 25 minuutin aikana.

Jos ja kun nyt tänäänkin olemme halunneet puhua tulevaisuudesta ja ihan vakavasti tu-
levaisuusinvestoinneista ja toivottavasti nyt vielä illalla onnistumme siinä, niin itse minä
olen ainakin sitä mieltä ja tosi huolissani siitä, että Suomi ei enää kestä ensi vuosikymme-
nellä sitä, että meillä on kaupunkeja ja kuntia, joissa on yli 10 prosentin työttömyys. Meiltä
yksinkertaisesti loppuvat tulot, meiltä loppuvat rahat. Olisin kysynyt teiltä: miten te näette
sen kehityksen/ratkaisut? Vertaan nyt esimerkiksi Ruotsiin ja Tanskaan ja vähän laajem-
minkin, missä erilaisilla investoinneilla, toimenpiteillä, on päästy alle sen.

Toiseksi, arvoisa ministeri, Suomen kapea elinkeinorakenne: Edelleenkin muualla Eu-
roopassa, jopa Ruotsissa, puhutaan, että Suomi on erittäin altis uudelle iskulle — ja puhun
nyt talouden iskuista — koska meillä on edelleen niin kapea elinkeinorakenne. [Puhemies
koputtaa] Mitä me voimme sille tehdä?

18.41 Sirkka-Liisa Anttila kesk (vastauspuheenvuoro): Arvoisa puhemies! Hallituksen
aloittaessa Suomi velkaantui 8 miljardia euroa vuodessa ja vienti sakkasi ja työttömiäkin
oli yli 300 000. Nyt saamme tänään olla tyytyväisiä, ja toivon, että olemme kaikki tyyty-
väisiä siitä, että meillä on 115 000 ihmistä saanut työtä ja Suomi jopa kykenee lyhentä-
mään velkaansa. On totta, että nämä ovat vaatineet kipeitä päätöksiä, mutta niitä pystytään
nyt korjaamaan tässäkin budjetissa: 70 miljoonan euron edestä kaikkein pienimpiin etui-
suuksiin tulee korotuksia.

Siitä olen iloinen, että nyt yhdessä kiitetään kilpailukykysopimusta. Muistan senkin
ajan, kun sitä täällä melkein pilkattiin. Se oli erinomainen saavutus palkansaajilta, ihan niin
kuin valtiovarainministeri sanoi, tulla vastaan tilanteessa, jossa me yhdessä olemme teh-
neet tämän Suomen nousun. Tätä yhdessä nousua meidän pitäisi kaikkien arvostaa ja antaa
kiitos heille, joille se kuuluu.

18.42 Sari Essayah kd (vastauspuheenvuoro): Arvoisa rouva puhemies! Tuolla aikaisem-
massa debattipuheenvuorossani muistuttelin siitä, että vaikka nyt velan kasvua on saatu
taitettua, niin kuitenkin nämä kestävyysvajeen näkymät edessä ovat todella huolestuttavat.

Tässä keskustelussa haluan nyt erityisesti nostaa esille sen, että työikäisten määrä työ-
elämässä on yksi niitä tärkeimpiä asioita. Toki syntyvyys ja hyvä perhepolitiikka takaavat,
että meillä on sitten tulevaisuudessa työvoimaa, mutta meillä on paljon ihmisiä, jotka ovat
syrjäytyneet työelämästä tai joilla on riittämätön koulutus. Meillä on muutenkin valtava
haaste tässä, millä tavalla me pystymme elinikäisen oppimisen mallin kehittämään tulevil-
le hallituskausille, ja tästä haluaisinkin kyllä ministerille lähettää pohdittavaa sinne valtio-
varainministeriöön, mikä on se tapa. Minä en usko, että pelkästään julkisella rahalla tätä
kaikkea voidaan toteuttaa, vaan tässä tarvitaan kyllä yrityksille erilaisia kannusteita ja tar-
vitaan myöskin työntekijöille kannusteita pitää omaa työkykyään ja erityisesti myöskin
70



Pöytäkirjan asiakohta PTK 132/2018 vp
sitä koulutustasoaan sellaisena, [Puhemies koputtaa] että he pysyvät mukana työmarkki-
noitten kehityksessä.

18.43 Eero Suutari kok (vastauspuheenvuoro): Arvoisa puhemies! Ministeri Orpo piti
hyvän puheen siitä, keille kaikille tästä on kiitos tähän mennessä, mutta olen kyllä samalla
tavalla edustaja Skinnarin kanssa huolissani siitä, miten niillä alueilla, missä on yhtä aikaa
työttömyys suurta ja sitten voimakas työvoimapula, tilanne ratkaistaan. Sitä miettii vaikka
päivästä ja yöstä toiseen, miksi esimerkiksi meillä Kainuussa on miesten osalla 62 prosen-
tin työllisyysaste ja 10 prosentin työttömyysaste. Sitten sanotaan sieltä TE-keskuksesta,
että meillä on kursseja ja että kaikkien niiden varassa, jotka haluavat työvoimaa, on järjes-
tetty kursseja, mutta kun ei saada hakijoita niihin. Meidän pitää ratkaista tämä ongelma ja
keskustella täällä oikeista asioista.

18.44 Anders Adlercreutz r (vastauspuheenvuoro): Ärade talman! Tuossa esitin aikai-
semmin kysymyksen, johon ehkä saatoin saada vastauksen — joskin kysymys ehkä oli re-
torisenpuoleinen. Mutta saman problematiikan ympärillä:

Suomessa on yli 200 000 yksinyrittäjää, ja osa heistä on yksinyrittäjiä siksi, että he ha-
luavat olla, mutta osa on välttämättömyydestä, pakosta, koska kukaan ei heitä uskalla pal-
kata. Eli yrittäjänä oleminen on ehto sille, että saa työtä, koska sitovaa palkkaussuhdetta ei
saa. Samasta syystä varamiespalvelut ja tämäntapaiset ovat Suomessa varsin yleisiä. Ul-
koistetaan riski yritykselle, mutta samalla otetaan kannettavaksi huomattavan isoja kustan-
nuksia, jotka sitten koituvat Suomen talouden kannalta negatiiviseksi asiaksi sen myötä,
että kustannustaso nousee. Tähän on yritetty tarttua monella tavalla. Voi tietenkin tukea
palkkausta, mutta se on kovin keinotekoinen ja jotenkin hankala tapa edistää palkkausta.
Kysyisin ministeriltä: teillä oli tietenkin tämä yksi yritys, joka ehkä ei kovin hyvin päätty-
nyt, [Puhemies koputtaa] mutta mitä muita keinoja voisi ottaa käyttöön, jotta nimenomaan
tätä ongelmaa saataisiin [Puhemies koputtaa] parannettua ja samalla kohtaanto-ongelmaa
korjattua?

18.45 Toimi Kankaanniemi ps (vastauspuheenvuoro): Arvoisa puhemies! Työn ja työt-
tömän kohtaanto-ongelma on todella vakava, ja täytyy sanoa, että kun siitä on täällä vuosia
puhuttu, niin ei ole kyllä onnistuttu löytämään riittäviä malleja sen korjaamiseen.

Meillä on Janne Huovarin ja Elina Pylkkäsen tutkimuksen mukaan 70 000 nuorta mies-
tä syrjäytyneenä, ja se määrä uhkaa kasvaa, kun meidän koulutusjärjestelmä ei ole kohdal-
laan. Työvoima näin vähenee ja huoltosuhde heikkenee. Nuorten koulutustason nousu on
ainoana OECD-maana pysähtynyt. Nämä ovat huolestuttavia tietoja, ja kysyisinkin: miten
hallitus suhtautuu 16—18-vuotiaiden nuorten, jotka ovat alaikäisiä, jonkinasteiseen vel-
voittamiseen opiskelemaan ja sitä kautta pääsemään työn syrjään kiinni? Nuorisotakuu esi-
merkiksi oli hyvä ajatus, mutta kun se oli täysin vapaaehtoinen, niin se ei tuottanut tulosta.

18.46 Ben Zyskowicz kok (vastauspuheenvuoro): Arvoisa rouva puhemies! Oli hyvä, että
täällä aika laajasti kilpailukykysopimusta kiiteltiin, koska taitaa olla ihan kiistämätön tosi-
asia, että sen ansiosta Suomeen syntyi, ilmeisesti vähän arvioitsijasta riippuen, noin 30 000
uutta työpaikkaa. Siinä mielessä on ollut aivan turhaa se, että silloin kun on puhuttu esi-
merkiksi julkisen sektorin lomarahojen valitettavasta leikkauksesta, niin lähinnä vihreät ja
sosiaalidemokraatit ovat siinä yhteydessä unohtaneet, että itse kannattivat kilpailukykyso-
71



Pöytäkirjan asiakohta PTK 132/2018 vp
pimusta. Kyllä sitä voi ihan reilusti kannattaa, koska se toimi myönteisesti suomalaisten
hyväksi. En ole ihan varma, miten tuolla ammattiyhdistysliikkeen aktiiveissa asiaan suh-
taudutaan, koska kun tämä irtisanomislakilakkoilu oli meneillään, niin käytettiin ilmaisua
”viimeinen niitti”, ja ymmärsin, että se paha niitti oli ollut se kiky-sopimus — ”on kikytet-
ty liikaa”. Kuitenkin sopimus siis toi maahan tuhansia uusia työpaikkoja. [Oikealta: Kym-
meniätuhansia!]

18.47 Hanna Halmeenpää vihr (vastauspuheenvuoro): Arvoisa rouva puhemies! Tietys-
ti on hyvä muistaa, että monimutkaisiin asioihin ei koskaan ole oikein yksinkertaisia rat-
kaisuja, ja tuo kohtaanto-ongelma on yksi sellainen. 

Tässä keskustelussa esiin nostettu vaihtoehto, että velvoitettaisiin nuoret kouluttautu-
maan tai ottamaan työpaikka vastaan, ei ole tietysti mitenkään huono idea sinänsä, mutta se
ei yksin ratkaise mitään. Kun meillä on leikattu liki 200 miljoonaa euroa vaikkapa toisen
asteen ammatillisesta koulutuksesta, ja muualtakin koulutuksen saavutettavuudesta ja laa-
dusta, niin se ei ole kyllä edesauttanut asiaa, vaan pahentanut sitä ongelmaa, miksi osa nuo-
ristamme, vaikka heitä kuinka velvoitettaisiin ja pakotettaisiin, eivät ole valmiita eivätkä
kykeneväisiä sen paremmin opiskelemaan kuin työelämäänkään. Niihin ongelmiin, minkä
takia nuoria syrjäytyy, pitää puuttua jo paljon varhaisemmassa vaiheessa. Niitä ongelmia
pitää tunnistaa ja antaa kohdennettua erityistä tukea jo varhaiskasvatuksesta lähtien, perus-
koulusta lähtien ja toisella asteella.

18.48 Katja Hänninen vas (vastauspuheenvuoro): Arvoisa puhemies! Täytyy sanoa, että
on tässä salissa yksi puolue, joka ei ole kiky-sopimusta kannattanut, emmekä kannata sitä
edelleenkään. Se, että leikataan julkisen sektorin lomarahoja 30 prosenttia, ei ole oikeuden-
mukaista. Se kohdistuu erityisesti naisvaltaisiin aloihin. 70—80 prosenttia on naisia julki-
sella sektorilla. Toisaalta työajan pidennys, 6 minuuttia päivässä palkatonta, ei kyllä mil-
lään matematiikalla lisää työpaikkoja, vaan vähentää työvoiman tarvetta.

Arvoisa puhemies! On ihan totta, että nuorten syrjäytyminen ja työttömyys on iso on-
gelma, koska se ensimmäinen työpaikka on tosi tärkeä. Elikkä siinä vaiheessa kun nuori
valmistuu ammattiin, hänen olisi erityisen tärkeää saada jalansijaa työelämään, koska sen
jälkeen, jos siinä menee kaksi kolme vuotta, että ei pääse töihin ja ei pääse sille alalle, jolle
haluaa, niin se syrjäytymisriski on kaikista suurin. Sen takia minun mielestäni nuorten työl-
listämiseen täytyisi kohdentaa erityisiä voimavaroja ja resursointia. Elikkä esimerkiksi kun
yritys palkkaa sen nuoren töihin, silloin annettaisiin jonkunlaisia [Puhemies koputtaa]
työnantajamaksualennuksia esimerkiksi vuodeksi.

18.50 Johanna Ojala-Niemelä sd (vastauspuheenvuoro): Arvoisa rouva puhemies!
Tämä debatti lähti liikkeelle siitä, että kaipasin tunnustusta nimenomaisesti palkansaajille
siitä, että ne olivat raskaita uhrauksia, mitä he tekivät lomarahojen leikkausten muodossa ja
samoin kun palkkaa ei korotettu vaan sopimukset olivat hyvin maltillisia. Oli hyvä, että
tätä tunnustusta tuli. Olen siitä hyvin kiitollinen.

Mutta sitten toinen asia, kun tässä on kannettu huolta syrjäytyneistä nuorista: Se on ihan
totta. Meillä on 70 000 nuorta teillä tietämättömillä. He eivät ole töissä, he eivät ole oppi-
laitoksissa, he eivät ole armeijassa. Ei kukaan tiedä, missä he ovat. Eli toisen asteen oppi-
velvollisuutta on pidennettävä, jotta jokainen saisi ammatillisen koulutuksen. Nimittäin
kymmenen vuotta sitten meillä oli vielä 900 000 työpaikkaa, johon kelpasi pelkästään pe-
72



Pöytäkirjan asiakohta PTK 132/2018 vp
ruskoulutasoinen koulutus, tänä päivänä meillä on näitä työpaikkoja 300 000. Se osoittaa,
että peruskoulu ei enää tässä maailmassa riitä vaan tarvitaan ammatillista koulutusta.

18.51 Hannu Hoskonen kesk (vastauspuheenvuoro): Arvoisa rouva puhemies! Olen
hämmästellyt tässä keskustelussa sitä, että kun maaseutukuntiin ja suomalaiselle suurelle
maaseudulle tuli kerrankin mahdollisuus tehdä uutta kasvua metsien tuotteilla — puu on
aivan varmasti tulevaisuuden tuote, kun uusiutuvaa energiaa tuotetaan, paperia, rakennus-
tarpeita ja vaikka mitä tuotetaan, kun puustahan saa melkein mitä tahansa kemikaaleista
lähtien — niin alkoi valtava vastustus, ettei sitä eikä tätä saa tehdä vaan kaikki kaatuu pääl-
le ja maailma pilaantuu. Niinhän se ei ole. Hoidettu metsä on aina paras vaihtoehto, aina.

Kun esimerkiksi tuolla länsirannikolla tai Varsinais-Suomessa tapahtuu hyviä asioita,
esimerkiksi laivatelakat voivat hyvin, niin koskaan maaseudulla ei ole keskusteltu, että se
on pahasta Suomelle, vaikka sielläkin tehdään varmasti töitä, jotka voivat rasittaa luontoa,
mutta ei siellä sellaista keskustelua ole koskaan käyty. Toivoisin tältä salilta nyt sitä suurta
viisautta, että näemme nämä eri maakuntien mahdollisuudet ja annamme niiden kehittyä,
eikä välittömästi ammuta alas jokaista hanketta, johon ollaan investoimassa. Sitähän tässä
on viime aikoina nähty viljalti. Toivon tässä viisautta tähän taloon.

18.52 Eva Biaudet r (vastauspuheenvuoro): Arvoisa puhemies! Kannan myöskin erittäin
suurta huolta nuorten työllistymisestä ja nuorten koulutuksesta, ja minäkin uskon, että syyt
ovat huomattavasti aiemmin kuin siinä. Millään pakolla heitä ei voi jollain tavalla työelä-
mään valmistaa. 

Kohtaantumisongelma on tietenkin talouskasvun kannalta erittäin suuri, ja työvoimapu-
la on tietenkin aika suuri uhka tulevaisuudelle. Kysyisin valtiovarainministeriltä, onko hän
seurannut Saksan keskustelua, missä työnantajapuolelta kiinnitetään huomiota siihen, että
ei pitäisi tehdä turhaan yhtään pakolaisen, jolla on koulutus tai kielitaito, palautusta. Siellä
nimenomaan arvioitiin, että näitten pakolaisten työllistyminen on tapahtunut yllättävän hy-
vin: siellä on jo 400 000 pakolaista työelämässä, [Puhemies koputtaa] ja vuodessa he ovat
saaneet sellaisen kielitaidon, että he voivat mennä ammattikouluun. [Puhemies koputtaa]
Tämä on yksi selvä kysymys, jossa me koko ajan teemme hyvin absurdia politiikkaa. [Pu-
hemies: Aika!] Nytkin keskiviikkona todennäköisesti lähetetään Afganistaniin koulutettu-
ja nuoria. 

18.53 Antero Laukkanen kd (vastauspuheenvuoro): Arvoisa rouva puhemies! Olisin toi-
vonut, että koko Suomi olisi kuullut äsken ministeri Orvon puheen, nimenomaan tästä nä-
kökulmasta, että suomalaiset itse tarttuivat tähän mahdollisuuteen nostaa Suomi, ja se
osoitti jälleen sitä henkeä, joka Suomen kansassa on, että Suomen kansa silloin, kun ym-
märtää, mistä on kysymys ja mihin suuntaan pitää mennä, ei kaihda keinoja vaan tarttuu
niihin. 

Työttömyyden ongelma, joka meillä on, että meillä on jatkuvasti 60 000—80 000 työ-
paikkaa vapaana, tulee olemaan seuraavan hallituksen — mikä ikinä se koalitio on — yksi
suurimpia haasteita. On myös paljon sellaista omaa valinnaista pienituloista elämistä, jos-
sa valtava määrä nuoria, ihan koulutettuja ihmisiä valitsee jäädä niin sanottuun pienituloi-
seen elämään ja sopeuttavat oman elämänsä siihen. Tämäkin on uusi ilmiö, mitä aikaisem-
min ei ole ollut, ja tämä tulee olemaan [Puhemies koputtaa] myös yksi iso keskustelun ai-
he, että miksi työ ei kiinnosta.
73



Pöytäkirjan asiakohta PTK 132/2018 vp
18.54 Arto Satonen kok (vastauspuheenvuoro): Arvoisa puhemies! Uskon kyllä aika
vahvasti, että realismia on se, että tähän akuuttiin työvoimatilanteeseen, mihin nyt on vii-
tattu — muun muassa Suutarin ja myöskin ministerin puheenvuorossa oli — ei paljon
muuta ratkaisua taida olla kuin työperäisen maahanmuuton edistäminen, ja kyllä siinä mie-
lessä tämä saatavuusharkinta kyllä joutaisi jo historiaan. Mutta vielä vakavampi asia on se,
miten me saamme suomalaiset nuoret niihin tehtäviin kasvatettua, ja kyllä siinä minusta
kannattaa ottaa oppia sellaisesta paikkaa, missä on onnistuttu. Tiedän, että monet puolueet
ovat nyt tutkineet tätä Islannin mallia, ja ovat ne saavutukset aivan käsittämättömiä, että
Reykjavíkissa, jossa oli kaikkein suurimmat päihdeongelmat nuorilla 80-luvulla, on tällä
hetkellä kaikkein vähiten, koska kaikilla nuorilla on harrastus ja se pitää ne kiinni. Van-
hemmat ovat sitoutuneet, on kotiintuloajat, on tehty yhteinen päätös siitä, että autetaan
nuoria, ja tulokset ovat aivan loistavia. Otetaan sieltä mallia. 

18.55 Merja Mäkisalo-Ropponen sd (vastauspuheenvuoro): Arvoisa puhemies! Suosit-
telen meille kaikille luettavaksi Jouko Kajanojan toimittamaa uutta kirjaa Työllisyyskysy-
mys. Siinä todetaan hyvin, että silmiinpistävä piirre nykyisessä työvoimapolitiikassa on se,
että koulutukseen ja kuntoutukseen ei enää panosteta, vaan työttömät heitetään työmarkki-
noille niillä kyvyillä ja taidoilla, joita heillä on. Pitkään työttömänä olleet tarvitsevat hen-
kilökohtaista tukea, rinnalla kulkemista, koulutusta ja kuntoutusta, ja ilman näitä toimen-
piteitä eivät pitkään työttömänä olleet pääse takaisin työn syrjään kiinni. 

Edustaja Suutarille haluan tässä todeta, että monelle pitkään työttömänä olleelle koulu-
tukseen hakeutuminenkin edellyttää ensin sitä tarpeen mukaista kuntoutusta, henkilökoh-
taista tukea, ohjausta ja valmennusta. Se koulutukseen meneminen on liian suuri kynnys,
jos olet ollut pitkään työttömänä, ja juuri näistä vaikuttavista toimenpiteistä tämä hallitus
on säästänyt, [Puhemies koputtaa] ja tämä on se huolestuttava asia. 

18.57 Hannakaisa Heikkinen kesk (vastauspuheenvuoro): Arvoisa rouva puhemies!
Nämä viimeiset puheenvuorot, mitä tässä on käytetty, ovat alleviivanneet sitä, miksi muun
muassa tarvitsemme sosiaali- ja terveyspalvelujen uudistuksen ja maakuntauudistuksen.
Kun maakuntauudistus on totta, ensimmäistä kertaa Suomen historiassa työvoimapalvelut,
kuntoutuspalvelut ja sosiaali- ja terveyspalvelut ovat saman järjestäjän alla, ja silloin muun
muassa pitkäaikaistyöttömän nuoren kohdalla, jolla on ongelmia löytää sitä omaa suuntaa
— on kenties jo käytynä se toisen asteen koulutus mutta ei tiedä sitä omaa paikkaansa ja
tarvitsee palveluja — ensimmäistä kertaa on mahdollista, että hänellä on omatyöntekijä,
joka löytää sen polun työmarkkinoiden käyttöön.

18.58 Teuvo Hakkarainen ps (vastauspuheenvuoro): Arvoisa rouva puhemies! Tuosta
kohtaantumisongelmasta täällä on puhuttu paljon, ja kysyisin nyt ministeriltä: En nyt ihan
viimeisiä tilastoja ole katsonut, mutta syyskesällä meillä oli melkein 400 työtöntä. Kuiten-
kin samaan aikaan oli toistasataa työpaikkaa auki, ja olisi heti päässyt töihin. No, ei var-
masti ollut ammattitaitoa eikä tämmöistä, ehkä kenties. Mutta kun kuitenkin se työttömyys
maksaa, niin voitaisiinko kokeilla sillä tavalla, että otetaan alue, esimerkiksi pohjoinen
Keski-Suomi, ja kokeillaan alueittain niin, että työllistetään kaikki, ja katsotaan, kuinka ha-
lukkaita herrat työttömät ja muut ovat sitten toimenpiteisiin ja myös työnantajat lähtemään
tähän? Kuitenkin yksityiset yritykset tuolla kauempana [Puhemies koputtaa] toimivat
markkinaehtoisesti, eivätkä ne voi olla sosiaalitoimistoja.
74



Pöytäkirjan asiakohta PTK 132/2018 vp
18.59 Ville Skinnari sd (vastauspuheenvuoro): Arvoisa puhemies! Tässä salissa menevät
helposti käsitteet sekaisin, ja kun me puhumme kilpailukyvystä, niin me puhumme samal-
la kustannuskilpailukyvystä. Kilpailukyky on paljon muutakin, esimerkiksi suomalaisen
yrityksen logistiikkakustannukset ovat lähes kolminkertaiset Keski-Eurooppaan verrattu-
na. Toki osaaminen, teknologia ja rahoituksen saatavuus ovat kilpailukyvyn tekijöitä, jo-
ten ei puhuta kilpailukyvystä kustannuskilpailukykynä. Tämä hallitus on tämän neljä vuot-
ta puhunut kilpailukyvystä kustannuskilpailukykynä. Siinä on se ero siihen, mistä me pu-
humme, kun me puhumme tulevaisuudesta, ja tästä äskenkin halusin teitä, arvoisa minis-
teri, haastaa, että mikä on se teidän mallinne seuraavalle vuosikymmenelle.

Sitten vielä tähän edustaja Hakkaraisen itse asiassa hyvään kysymykseen, että mitä muut
Pohjoismaat tekivät vuoden 2008 finanssikriisin jälkeen: Panostivat infraan ja panostivat
tukityöllistämiseen, paljon enemmän kuin Suomi panosti. Heille ei tullut niin iso pudotus
kuin meille tuli, [Puhemies koputtaa] ja nyt kysymys kuuluu, mitä me teemme, jos sellai-
nen tilanne tulee.

19.00 Kauko Juhantalo kesk (vastauspuheenvuoro): Rouva puhemies! Vaikka varsinai-
nen pääluokkakeskustelu on huomenna, kiinnitän todella myönteistä huomiota siihen, että
puolin ja toisin täällä salissa on annettu arvoa sille, että suomalaisilla on työtä. Se on kes-
keinen pilari siinä nousussa, joka tällä vaalikaudella on tapahtunut. Nousu tähän prosentti-
määrään, missä nyt olemme, on vallan huima ja hieno, ja siitä kumpuaa tämä kohtaantu-
misongelma. Kun meillä on näin runsas määrä työttömiä ja näin suuri määrä avoimia työ-
paikkoja, olemassa on sellainen probleema, että siihen täytyy löytää ratkaisu tulevaisuu-
dessa. Molemmin puolin on liian paljon väkeä odottamassa, että he voisivat kohdata, ja se
on ongelma, joka täytyy viimeistään huomenna täällä purkaa sisäisesti, se, mikä siinä on
esteenä.

19.01 Arja Juvonen ps (vastauspuheenvuoro): Arvoisa rouva puhemies! Täällä on muu-
tamalla sanalla sote-uudistusta ja soten tärkeyttä kommentoitu, ja Kuntaliitosta Reijo Vuo-
rentohan kommentoi tuossa pari päivää sitten — se oli muun muassa Maaseudun Tulevai-
suudessa — että hallitus on selvittänyt poikkeuksellisen vähän vaikutuksia liittyen muun
muassa valtiontaloudellisiin ulottuvuuksiin. Eli poikkeuksellisen vähän koko uudistuksen
aikana hallitus olisi antanut tätä tietoa, ja tämä tulee Kuntaliitosta. Kun me puhumme näis-
tä säästöistä ja kustannuksista, niin uskallan kyllä olla samaa mieltä Vuorennon kanssa,
että näinköhän me tulemme saavuttamaan 3 miljardin säästöt ja missä ne säästöt tehdään.
Että erittäin huolissani olen. 

Minä näen, että Suomessa on yksi vakava ongelma, ja se on se, että lääkärille ei päästä,
ja lääkäreitä tulisi olla lisää ja terveyskeskusten ovien sillä tavalla avoimia aamusta iltaan,
että sinne ihminen pääsisi. Tämä on se suurin ongelma ja kysymys, ja se on yksinkertaista:
ihmiselle lääkäri. Se ei tällä hetkellä toteudu.

19.02 Johanna Ojala-Niemelä sd (vastauspuheenvuoro): Arvoisa rouva puheenjohtaja!
Tästä edustaja Juvosen puheenvuorosta on hyvä jatkaa, että se on juurikin näin, että perus-
terveydenhuoltoa vahvistamalla, niin että sinne lääkärille olisi aikoja, me selviäisimme
paljosta. Kyllähän sote olisi jo valmis, jos tähän ei olisi linkitetty maakuntauudistusta ja va-
linnanvapautta, mutta tällä nyt mennään. 
75



Pöytäkirjan asiakohta PTK 132/2018 vp
Pyysin silloin puheenvuoron, kun edustaja Hoskonen oli vielä salissa ja otti tämän met-
säteollisuuden esille. Se on tärkeää, että metsäteollisuus menestyy, myös SDP:lle. Meillä
on Lapissa esimerkiksi nytten kolme isoa hanketta, ja toivomme luonnollisesti, että jokin
niistä lähtisi liikkeelle. Varmin niistä on Metsä Fibre, joka tekee tämän talven selvitystä, te-
kevätkö he kokonaan uuden tuotantolaitoksen vai uusivatko vanhan laitoksen. Olipa tulos
sitten kumpi tahansa, niin se tietää työtä ja toimeentuloa myös jatkossa siellä. Kemijärven
teollisuus, Boreal Bioref, on myös aika hyvissä kantimissa, eli tietenkin luonnollisesti toi-
votaan, että myös se lähtisi liikkeelle.

Toinen varapuhemies Tuula Haatainen: Nyt sitten ministeri, vastauspuheenvuoro, 2 mi-
nuuttia.

19.03 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Hyvää keskustelua kohtaannosta, ja minusta meidän kaikkien pitää miettiä, mitä
asioita meidän pitää korjata, jotta me saamme työpaikat ja työttömät kohtaamaan. Minä us-
kon, että siellä on paljon erilaisia elämänkohtaloita, ja on totta, että joukossa on kymme-
niätuhansia sellaisia työttömiä, jotka eivät enää omin avuin pääse liikkeelle. Siksi heidän
paikkansa ei välttämättä olekaan työttömyyskorvauksella vaan jonkun muun tuen ja avun
piirissä. 

Mutta edustaja Skinnarin kysymykseen ajattelin tässä keskittyä: 
Minusta kilpailukyky laajempana käsitteenä on aivan oleellinen kysymys. Se ei todella-

kaan ole vain kustannus- ja hintakilpailukykyä, vaan se on laaja kokonaisuus, joka perus-
tuu osaamiseen ja osaavan työvoiman saantiin, missä nähdään tällä hetkellä meidän kilpai-
lukykymme suurimpia pullonkauloja. Minä olen erittäin tyytyväinen, että 2017 tki-panok-
set Suomessa lähtivät nousuun ensimmäistä kertaa kahdeksaan vuoteen — siis loistava kil-
pailukykytekijä. Mutta kilpailukykytekijöitä ovat myöskin sellaiset kuin turvallinen yh-
teiskunta ja yhteiskunta, jossa palvelut pelaavat. Näillä on valtava merkitys, kun esimer-
kiksi yritykset miettivät, missä ne investoivat ja minne ne laajenevat. 

Jos verrataan Ruotsiin, jonka otitte esille, niin se, mikä varmasti on meidän suuri erom-
me, on se, että Ruotsilla on aivan eri tavalla pääomia. Siksi meidän on välttämätöntä huo-
lehtia, että meidän verotus ja yritysten toimintaympäristö on senkaltainen, että Suomeen
investoidaan, että Suomeen syntyy ja kertyy pääomia. Yhtenä yksittäisenä tekijänä tässä
nostan esille esimerkiksi osakesäästötilin, joka kansankapitalismin myötä toivottavasti ir-
rottaa niistä 85 miljardista eurosta, jotka ovat tällä hetkellä pankkitileillä, enemmän suo-
malaisten yritysten käyttöön ja pääomiksi uusille investoinneille ja työpaikoille. 

Kilpailukyky on siis hyvin laaja-alainen, ja uskallan väittää, kun näiden otsikoiden alle
katsoo, mistä äsken puhuin, että hallitus on tehnyt todella paljon kilpailukyvyn ylläpitämi-
seksi. Yksi on se, että me olemme kestäviä ja julkinen talous, jonka parissa nyt tätä keskus-
telua käydään, on terveenä. Muutoin näen kyllä paljon niissä tulevaisuusajatuksissa, [Pu-
hemies koputtaa] mitä täällä on noussut esille, jotka liittyvät varhaiskasvatukseen, koulu-
tukseen, toisen asteen opintojen kehittämiseen. Ne ovat juuri niitä asioita, mitä meidän täy-
tyy yhdessä pyrkiä katsomaan, ja niiden eteen [Puhemies koputtaa] itse asiassa on tehtykin
jo paljon.

Toinen varapuhemies Tuula Haatainen: Seuraavaksi mennään sitten puhujalistaan.
76



Pöytäkirjan asiakohta PTK 132/2018 vp
19.06 Hanna Halmeenpää vihr: Arvoisa rouva puhemies! Haluamme Suomen, jossa ih-
misten on hyvä elää ja opiskella, tehdä työtä ja kasvattaa lapsia, vanheta ja olla turvassa
myös silloin, kun on heikko ja vaikeuksissa. Ja haluamme Suomen, jossa velkataakkaa ei
jätetä tulevien suomalaisten harteille.

Me vihreät emme halua jättää velkaa sen enempää euroissa, sosiaalisilla mittareilla kuin
ilmastopäästöissä tai luonnonvarojen kuluttamisella mitattuna. Päättäjien tehtävä on toi-
mia vastuullisesti ja tehdä päätöksiä, joiden kanssa jokainen voisi kohtuudella elää. Näin ei
hallitus mielestämme ole kaikilta osin tehnyt. Hallitus pakottaa pienituloiset kantamaan
suuremman taakan talouden säästökuurista kuin suuripalkkaiset ja pääomatuloja ansaitse-
vat. Hälyttävää on, ettei hallitus näe suunnanmuutosta merkityksellisenä. Varallisuus ja-
kautuu liian epätasaisesti, terveys- ja hyvinvointierot ovat liian suuria. Vaikka Suomen ta-
lous kohenee, liian monen suomalaisen eläkeläisen, perheen ja lapsen arjessa käännettä pa-
rempaan ei ole näköpiirissä. Köyhyys on osalla ihmisistä niin syvää ja sukupolvelta toisel-
le kulkevaa, ettei Suomen tilaa pidä kuitata pelkästään puheella kasvusta.

Arvoisa puhemies! Tehdyt koulutusleikkaukset ovat lyhytnäköistä politiikkaa. Ne uh-
kaavat romuttaa koulutuksen tasa-arvoa, alueellista saavutettavuutta ja laatua. Koulutus on
Suomen menestyksen tärkein avain, tulevaisuutemme tae, mutta kaikki nuoremme eivät
saa hyviä eväitä pärjäämiseen, kun koulutusverkko, opetustarjonta ja opetuksen laatu su-
pistuvat. Kaikki eivät pysy mukana, kun koulutukseen ei kohdenneta resursseja tarpeiden
mukaisesti. Koulutuksen laadun turvaamiseksi ja eriarvoisuuden vähentämiseksi nämä
leikkaukset on peruttava. Tätä me olemme esittäneet ottamatta ensi vuonna yhtään sen
enempää velkaa kuin mitä hallitus esittää.

Arvoisa puhemies! Tilastokeskuksen väestöennusteen mukaan tämä vuosi on kolmas
vuosi peräkkäin, kun ihmisiä Suomessa kuolee enemmän kuin syntyy. Nuorten määrä uh-
kaa vähentyä Suomessa huomattavasti. Käsillä on aika pohtia sitä, mikä kaikki nuorten ai-
kuisten ja perheiden elämässä aiheuttaa epävarmuutta ja vaikuttaa uhkaavalta. Ratkaisuja
täytyy etsiä tarmokkaasti. Suomen tulevaisuuden keskeisimpiä uhkakuvia on huoltosuh-
teen heikkeneminen, ja tämän tulisi näkyä budjettiesityksessä vielä kirkkaammin.

Arvoisa puhemies! Vihreät ovat vaatineet kunnianhimoisia ilmastotoimia ja päästöjen
vähentämistä. Kannatamme kansainvälistä vastuuta — tulevaisuuden turvaamista kaikille.
Tämän päivän lapset ja nuoret ajattelevat globaalisti, kokevat suurta ahdistusta ympäristö-
ongelmista ja ilmastonmuutoksesta ja ovat turhautuneita päättäjien hitaudesta reagoida,
varautua tulevaisuuteen, jota heidän on hallittava silloinkin, kun koko maailma muuttuu.
Lapsikin ymmärtää, että kaikkien maiden on tehtävä paljon, jotta globaali päästöjen kasvu
käännetään turvallisiin rajoihin. Siksi me leikkaisimme mieluummin päästöjä ja saastutta-
via yritystukia kuin koulutuksen laatua ja saatavuutta tai ihmisen toimeentulon turvaa. Il-
mastonmuutosta on torjuttava tehokkaasti nyt, jotta emme ylitä 1,5 asteen kriittistä rajaa —
hidastelu tai lyhyen tähtäimen etujen edelle asettaminen ei käy — vaikka se vaatisi radi-
kaaleja päätöksiä. Omaa suosiotaan tärkeämpää on ajatella sukupolvien välistä oikeuden-
mukaisuutta ja maapallon tulevaisuutta.

Arvoisa puhemies! Hankkeiden koko elinkaaren aikaiset ilmastovaikutukset raaka-ai-
neista jätteisiin tulee arvioida ja huolella huomioida, jotta talous ja kasvu todella muuttu-
vat kestäviksi.

Arvoisa puhemies! Viitaten ilmastonmuutokseen: Hallituksen päätöksillä kehitysyhteis-
työn rahoitustaso on pudonnut huolestuttavan kauas YK:n suosittamasta 0,7 prosentin ta-
77



Pöytäkirjan asiakohta PTK 132/2018 vp
sosta. Suomen maksaman rahoituksen taso on laskenut noin 0,4 prosenttiin bruttokansan-
tulosta. Nyt olisi korkea aika ohjata päästöhuutokauppatuloja kehitysyhteistyöhön.

Menojen ja tulojen suunnittelussa arvopohja tulee näkyväksi. Lähtökohtana tulisi olla
ihmisten välisen epätasa-arvon vähentäminen ja oikeudenmukainen vastuullisuus elinym-
päristöstämme.

Lopuksi, arvoisa puhemies, kiitän valtiovarainvaliokuntaa erityisesti määrärahalisäyk-
sistä Saamen Kielikaltiolle ja saamen kielten kielipesätoiminnalle sekä Luonnonvarakes-
kuksen luomututkimukseen ja turvemaiden hiilidioksidipäästöjen tutkimukseen osoitetuis-
ta varoista.

19.11 Laura Huhtasaari ps: Arvoisa puhemies! Minäkin haluan kiittää hallitusta siitä,
että ruoka-apu sai rahaa ja myös juutalaisten seurakunnan turvallisuuteen on panostettu.

Ohjaako politiikkaa kansainvälinen rahaeliitti vai poliitikot? Toisaalta ei mitään uutta
auringon alla. Nathan Rothschild jo 1800-luvulla sanoi, että ”anna minulle kansakunnan
rahat, enkä välitä, kuka tekee sen lait”.

Suomi antoi oman rahapolitiikkansa pois ainoana Pohjoismaana. Koska se virhe myön-
netään? Eurokriisi on seurausta talouseliitin ja poliittisten vallankäyttäjien keskinäisestä
suhmuroinnista, jonka tavallinen kansalainen maksaa, mutta syyllisiä ei laiteta vastuuseen.
Olisi hyvä pitää mielessä, että velallisten oikeudet ovat ihmisoikeuksia.

Olemmeko me tehneet isänmaallisia ratkaisuja? Emme ole. Carunan myynti ei ollut
isänmaan etu. Tämän virheen isänmaalleen tekivät vihreät, kokoomus, vasemmisto ja de-
marit. On päivänselvää, että paikallisen monopolin myyminen ei ole hyväksi Suomen kan-
salaisille.

Voi vain kadehtia Norjaa, joka piti päätösvallan itsellään ja pysyi EU:n ulkopuolella.
Miettikää, millä kaikella tavalla EU nyt kostaisi Norjalle, jos Norja nyt ilmoittaisi, että ha-
luaakin erota EU:sta. Norjan öljyrahasto on noin 16 kertaa Suomen valtion budjetin kokoi-
nen. Öljyrahasto kuuluu Norjan kansalle. Näinkin valtiota voi johtaa. Varallisuus pidetään
omalla kansalla, [Arto Satonen: Kun vaan olisi öljyä!] päätösvalta pidetään omalla kansal-
la.

Suomalaisten ihmisoikeudet, kuka niitä ajaa? Vain suomalaiset. Ainoastaan tahot, jotka
haluavat vallan ja omaisuuden keskittämistä ylikansallisille tahoille pois suomalaisilta, sa-
novat, että Suomi ei kuulu suomalaisille. Suomalaisille Suomi ei ole itsestäänselvyys vaan
etuoikeutettu ympäristö, jonka olemme verenperintönä saaneet.

Ympäristönsuojelu on laaja kokonaisuus ja meidän velvollisuutemme. Suomen osuus
maailman hiilidioksidipäästöistä on noin 0,1 prosenttia, joten voimme toimia lähinnä hy-
vänä esimerkkinä modernista yhteiskunnasta, joka sovittaa yhteen fiksusti taloudelliset ja
ympäristölliset näkökulmat. Globaalit päästöt syntyvät väestöräjähdyksestä ja teollisuu-
den tuotannon siirtymisestä runsaasti fossiilista energiaa käyttäviin kehittyviin maihin,
joista tavara rahdataan öljyä käyttäen muualle. Varoittava esimerkki on Saksa, joka teki pe-
riaatepäätöksen luopua ydinvoimasta.

Olisi pidettävä mielessä elämän realiteetit. Etäisyydet Suomessa ovat EU:n pisimmät ja
ilmastomme on EU:n kylmin. Tästä huolimatta henkilöautojen osuus maamme kokonais-
päästöistä on ainoastaan 11 prosenttia. [Eva Biaudet: Lisää autoja!] Idealistisella vaati-
muksella suomalaiselle siitä tulee raskas hinta. Ensimmäisenä maksumieheksi joutuvat ta-
valliset ihmiset, joilla on tavallinen auto, joka on välttämätön ja joka on hankittu ihan ta-
vallisesti omalla työllä.
78



Pöytäkirjan asiakohta PTK 132/2018 vp
Hallituspuolueiden ohella pinkki vasemmisto myös jatkuvasti on pyytämässä ja vaati-
massa hiilidioksidin päästöjä enemmän ja nopeammin. Vaatimukset ovat kohtuuttomia.
Suomi on jo tehnyt oman osuutensa ja paljon ylikin. Perussuomalaiset vaativat, että Suomi
ei tee päästövähennyksiä enempää ja nopeammin kuin muut EU-maat. Suomea lukuun ot-
tamatta muut EU-maat eivät ole päässeet lähellekään Pariisin sopimuksen tavoitteita. Eu-
rostatin mukaan Suomi oli EU:n eniten ilmastopäästöjä vähentänyt maa vuonna 2017.

Pidetään Suomi asumiskelpoisena. Asumisen, energian ja autoilun verotusta on leikat-
tava. Panostetaan suomalaisten elintasoon. On ekoteko pitää työpaikat Suomessa. Inves-
toinnit tulee suunnata järkeviin kohteisiin, kuten liikenneväyliin. Pitkien etäisyyksien
maassa toimiva liikenneverkko on edellytys elinkeinoelämän toiminnalle. Esimerkiksi Sa-
takunnan saavutettavuuden parantaminen luo hyvinvointia koko Suomelle.

Leikkauslistan kärkeen on laitettava sellaiset menot, jotka vähiten haittaavat suomalai-
sia. Leikkaukset pitää kohdistaa maahanmuuttoon ja EU:n tulonsiirtoihin. Maahanmuutta-
jien rikollisuuteen ja kustannuksiin vaikutetaan maahanmuuttopolitiikalla. En tiedä, mikä
estää muita puolueita tekemästä järkevää maahanmuuttopolitiikkaa ja pysymään Ruotsin
tiellä. En ymmärrä, miksi emme voi tehdä asioita paremmin. [Puhemies koputtaa]

Älä herätä omaatuntoa, älä tuo epäkohtia esiin, ja jos tuot, sinua syytetään vihapuheesta.

19.17 Katja Hänninen vas: Arvoisa rouva puhemies! Ensinnäkin edustaja Huhtasaarelle
tiedoksi, että ministerivaliokunnassa 2013 ainoa, joka vastusti Caruna-kauppoja elikkä
Fortumin sähköverkkojen myyntiä Carunalle, oli Arhinmäki vasemmistoliitosta — tiedok-
si, jos et vielä sitä ole mediasta tai mistään pöytäkirjoista lukenut. [Laura Huhtasaaren vä-
lihuuto — Olavi Ala-Nissilän välihuuto] Kannattaisi siinä mielessä tehdä kotiläksyt ennen
kuin täällä salissa muunneltua totuutta puhuu. Kannattaa ensin perehtyä asioihin.

Toisaalta minun mielestäni täytyy myös tässä tilaisuudessa, kun keskustelemme ensi
vuoden talousarviosta, keskittyä siihen budjettikirjaan. Jos budjettikirjassa on paljon asioi-
ta, joihin pitäisi tehdä lisäyksiä mutta varmaankin myös poistoja, niin niihin sitten pitäisi
keskittyä eikä epäolennaiseen. [Laura Huhtasaaren välihuuto]

Arvoisa rouva puhemies! Kuten edustaja Uotila toi tässä pitämässään ryhmäpuheessa
esiin, on Sipilän hallitus kuluneen kautensa aikana — jossa myös perussuomalaiset ovat ol-
leet mukana — leikannut kaikista heikoimmassa asemassa olevien suomalaisten eläkeläis-
ten, työttömien ja opiskelijoiden toimeentulosta ja perusturvasta. [Olavi Ala-Nissilä: Ei
ole!] Samalla hyväosaisten verotusta on alennettu. Sipilän hallitus on antanut niille, joilla
on jo paljon, ja ottanut niiltä, joilla ei ole sitä vähääkään. [Timo Heinonen: Ei pidä paik-
kaansa!] Tämä on fakta. Sipilän hallituskaudella tuloerot Suomessa ovat kasvaneet. [Timo
Heinonen: Ei pidä paikkaansa sekään!] Eduskunnan tietopalvelusta tilatun selvityksen mu-
kaan neljän alimman tulokymmenyksen käytettävissä olevat tulot ovat vähentyneet ja vas-
taavasti kuuden ylimmän tulokymmenyksen tulot ovat kasvaneet vuosina 2015—2018, ja
tämä tieto on siis eduskunnan tietopalvelusta. [Timo Heinonen: Puuttuu työllisyysvaiku-
tukset!]

Viime viikolla eduskunta hyväksyi — huom: viime viikolla — pienempien etuisuuk-
sien indeksileikkaukset, ja tämä leikkaus koskee kansaneläkkeen lisäksi perhe-eläkettä,
työttömyysturvan peruspäivärahaa ja työmarkkinatukea, lapsilisiä, lastenhoidon tukia, rin-
tamalisiä, sotilasavustuksen perusavustusta sekä vammaistukia. Indeksileikkausten jatka-
minen on ideologinen valinta Sipilän hallitukselta tilanteessa, jossa taloustilanne on paran-
tunut.
79



Pöytäkirjan asiakohta PTK 132/2018 vp
Indeksit ovat olleet jäissä koko Sipilän hallituskauden, mikä näkyy kylmällä tavalla köy-
himmän suomalaisen kukkarossa. Kun kysyimme tästä viime viikon kyselytunnilla minis-
teri Mattilalta, saimme vastaukseksi epämääräistä mutinaa ja hyvän joulun toivotukset.
Tämä on Sipilän hallituksen viesti pienituloisimmille suomalaisille näin joulun alla.

Arvoisa puhemies! Tänä syksynä olemme saaneet ihmetellä alhaisia syntyvyyslukuja, ja
tänään myös valtiovarainministeriön taloudellisessa katsauksessa nousi esiin alhainen
väestökehitys. Suomessa elää arviolta 130 000 köyhää lasta. 130 000 on liikaa. On pakko
miettiä, mikä yhteys on alhaisella syntyvyydellä ja systemaattisella hyvinvointivaltion
alasajolla, jota viimeiset 30 vuotta tässä maassa on harjoitettu.

Perheet kaipaavat nyt tukea, riittävää toimeentuloa ja toimivaa arkea. Pätkätyöt, kallis
asuminen ja kilpailuyhteiskunnan jatkuvasti kasvavat paineet eivät houkuttele ihmisiä
hankkimaan perhettä. Tällä kaudella ei ole saatu tehtyä perhevapaauudistusta, lapsilisiä on
leikattu ja lasten yhdenvertaista oikeutta päivähoitoon on myös kavennettu. On myös kes-
kitetty sairaalapalveluja, ajettu alas, ja niin edelleen.

Lopuksi, arvoisa puhemies: Meille vasemmistossa hyvä valtiontalouden hoito tarkoittaa
myös ihmisten hyvinvoinnista huolehtimista. Haluamme vähentää eriarvoisuutta ja köy-
hyyttä. Me haluamme tuoda ihmisille toivoa paremmasta tulevaisuudesta. Haluamme ko-
rottaa pienimpiä eläkkeitä, työttömyysturvaa, opintorahaa, asumistukea ja muita peruse-
tuuksia. Haluamme pienentää tuloeroja, ja meidän vaihtoehdossamme jopa 60 000 suoma-
laisen tulot nousevat yli köyhyysrajan. Tämä on iso askel köyhyyden vastaisessa taistelus-
sa.

19.21 Arto Satonen kok: Arvoisa puhemies! Sen verran totean edustaja Huhtasaaren pu-
heenvuorosta, että yhdyn hänen puheenvuoroonsa siltä osin, että jos Suomellakin olisi yhtä
paljon öljyä kuin Norjalla, tämän maan asioiden hoito olisi paljon helpompaa. Mutta vali-
tettavasti ei ole, ja sen takia me joudumme ihan oikeasti pitämään kiinni suomalaisesta kil-
pailukyvystä.

Haluan tässä alussa palata debattiin siltä osalta, että mitä silloin 2015 oikeasti tapahtui,
ihan vain muistin virkistämiseksi:

Silloinhan oli tilanne se, että suomalaisen työn kilpailukyky oli 15 prosenttia heikompi
kuin mitä oli meidän pääkilpailijamaissa Ruotsissa ja Saksassa. Sitten uusi hallitus lähti
sitä ongelmaa purkamaan ja aloitti siitä, että pidennetään työaikaa. Jos se asia olisi tehty
työajan pidennyksellä — ja nyt en puhu siitä 24 tunnin pidennyksestä vaan 100 tunnin pi-
dennyksestä — silloin se kilpailukyky olisi kerralla korjattu kunnolla. No, siinä ei sitten
onnistuttu, ja SAK teki vastatarjouksen, jossa oli se, että osa niistä maksuista, jotka aiem-
min maksoi työnantaja, siirrettiin työntekijöiden maksettavaksi. Tähän hallitus vastasi
alentamalla palkansaajien verotusta, ja ne ovat nyt ne kuuluisat suuret veronalennukset,
joista täällä sitten arvostellaan, että ne ovat eriarvoisuutta aiheuttaneet. Tästä oli kyse.

Haluan vielä sanoa tästä lomaraha-asiasta, että on totta, että silloin kun tilanne oli niin
vaikea julkisen talouden osalta, oli kyllä tavoite se, että työaikaa pidennetään myös julki-
sella sektorilla esimerkiksi niin, että olisi puututtu lomiin, jotka ovat julkisella sektorilla pi-
demmät kuin yksityisellä. Se ei työntekijäjärjestöille käynyt, ja he vastatarjouksena esitti-
vät lomarahojen poistoa. Tämä oli se, miten se asia meni, ja eniten ihmettelen sitä, että SDP
ei täällä vieläkään sitä myönnä, että SDP oli kikyn takana ja siten myös lomarahojen pois-
tamisen takana.
80



Pöytäkirjan asiakohta PTK 132/2018 vp
Vasemmistoliitto ei ole missään vaiheessa kannattanut kikyä, se on myönnettävä. Se on
ollut koko ajan väärässä, ja hyvä, että on edelleen samalla linjalla. Nimittäin ilman tätä ki-
kyä ja näitä muita toimenpiteitä, joilla työn teettämistä ja työn tekemistä Suomessa on pa-
rannettu, meillä ei nyt olisi niitä 115 000:ta työpaikkaa eikä valtiontalous tasapainossa, ei
todellakaan. Ainakin puolet niistä työpaikoista, kuten meillä tutkimustieto on, johtuu suo-
raan niistä toimenpiteistä, mitä hallitus on tehnyt, joissa työnantajan riskin kohtuullistami-
nen ja samoin pienipalkkaisen työn kannattavuuden parantaminen suhteessa työttömyys-
turvaan on ollut aivan keskeistä.

Arvoisa puhemies! Jatkosta toteaisin, että nythän me näemme, että talouskasvu on hi-
dastumassa — tämän päivän ennuste on, että ensi vuonna puoleentoista prosenttiin ja että
jatkossa pitkän aikavälin kasvuvauhti tulee olemaan prosentin luokkaa — ja samaan ai-
kaan väestön ikärakenteen vuoksi meillä on kestävyysvaje 4 prosenttia suhteessa brutto-
kansantuotteeseen. Tietysti työperäistä maahanmuuttoa edistämällä voidaan tätä tilannetta
jonkun verran parantaa, mutta haaste on merkittävä. Hyvinvointiyhteiskunnan koulutus,
sosiaaliturva ja sosiaali- ja terveyspalvelut pysyvät laadukkaina kaikille suomalaisille vain
sillä, että työllisyysaste edelleen nousee. Se nykyinen ennuste, 73,3 prosenttia vuonna
2021, joka on selvästi korkeampi kuin hallituksen alkuperäinen tavoite, ei ole vielä riittä-
vä, vaan meidän on tavoiteltava 80 prosentin tasoa.

Suomen vaihtoehtoja on mielestäni tällä hetkellä kaksi: Jatketaan työn linjalla eli huo-
lehditaan kansainvälisestä kilpailukyvystä, lisätään paikallista sopimista, puretaan kannus-
tinloukkuja uudistamalla sosiaaliturvaa, pidetään kiinni vastikkeellisuudesta, mutta ote-
taan entistä enemmän ihmisiä mukaan ja saadaan heitä työmarkkinoille. Se on se positiivi-
nen kierre. Totta kai voidaan mennä sitten myös näivettymisen tietä eli kiristetään yritys-
ten verotusta ja ennen kaikkea yksinyrittäjän yrittäjävähennys poistetaan, pidetään kiinni
kaikista saavutetuista eduista, ovat ne sitten yritystukia tai työmarkkinakysymyksiä, ei an-
neta tilaa ulkomaiselle työvoimalle, luovutaan kannustimista työttömille, [Li Anderssonin
välihuuto] ja kaiken tämän seurauksena työllisyyskehitys tulee hiipumaan, hyvinvointipal-
veluita ja sosiaaliturvaa ei pystytä pidemmän päälle rahoittamaan, vaan sinne on tehtävä
leikkauksia, ja jäädään pysyvän alijäämän maaksi, jossa yhteiskunnalliset ongelmat kärjis-
tyvät. Se on Ranskan ja Italian tie. Kansalaiset voivat valita, kumman tien he haluavat ot-
taa.

Arvoisa puhemies! Aivan lopuksi haluan kiittää siitä, että tässä budjettiesityksessä on li-
sätty rahaa riista-aitoihin, koska ne ovat äärimmäisen iso alueellinen ongelma Ysitiellä ja
12-tiellä. Se on erinomainen lisäys. — Kiitoksia.

19.26 Merja Mäkisalo-Ropponen sd: Arvoisa puhemies! Otan tässä puheenvuorossani
kantaa talousarvioon lähinnä tulevaisuusvaliokunnan lausunnossa esille nostettujen tee-
mojen pohjalta ja muista asioista puhun sitten joidenkin pääluokkien kohdalla, kun ne tu-
levat tänne saliin keskusteluun.

Yksi suurimmista eroista hallituksen ja sosiaalidemokraattien välillä ensi vuoden talous-
arviossa koskee tulevaisuusinvestointeja. Suomi tarvitsee investointeja tulevaisuuteen juu-
ri nyt. Investointi ei ole sama asia kuin menon lisäys. Investointi tehdään sillä perusteella,
että se maksaa itsensä takaisin. Viisaat ja rohkeat investoinnit ovat yhteiskunnan elinvoi-
malle yhtä välttämättömiä kuin ne ovat yrityksille. Hallitus laiminlyö esimerkiksi tervey-
teen ja hyvinvointiin, nuorten syrjäytymisen ehkäisyyn, koulutukseen, tieteeseen, tutki-
mukseen ja innovaatiotoimintaan suunnatut tulevaisuusinvestoinnit. Esimerkiksi koulu-
81



Pöytäkirjan asiakohta PTK 132/2018 vp
tukseen tehdyt säästöt uhkaavat aiheuttaa tulevaisuudessa yhteiskunnalle suuria lisäkus-
tannuksia.

Tulevaisuusvaliokunta on jokaisessa omassa budjettilausunnossaan korostanut yksimie-
lisesti hyvinvointitalouden merkitystä perinteisen talousajattelun rinnalle otettavaksi. Hy-
vinvointitalous toisi bruttokansantuotteen rinnalle käytettäväksi erilaiset hyvinvointimitta-
rit ja juuri tämän edellä mainitsemani hyvinvointi-investointiajattelun.

Hyvinvointitalouden tilannekuvan ja pidemmän aikavälin riskien arvioinnin tulisi olla
oleellinen osa talousarvion laadintaa. Tämä hallitus ei ole kyennyt uudistamaan ajatte-
luaan, ja osittain siitä syystä on ajauduttu tielle, jossa köyhiltä ja heikoimmassa asemassa
olevilta on leikattu eniten. Näin monet suomalaiset on saatettu tilanteeseen, jossa rahat ei-
vät riitä perustarpeiden tyydyttämiseen. Erityisesti lapsiperheet, opiskelijat, pitkään työttö-
mänä olleet ja pienituloiset eläkeläiset ovat joutuneet hallituksen säästöjen maksumiehiksi.

Arvoisa puhemies! Hallituksen yhtenä tavoitteena hallituskauden alussa oli lisätä kokei-
lukulttuuria. Olen itse kokeilukulttuurin kannattaja monessakin mielessä, mutta kokeilu-
kulttuuri ei kyllä sovi lainsäädäntötyöhön. Lakiesitysten tulee pohjautua tutkimusnäyttöön
ja riittävän laaja-alaisiin asiantuntijalausuntoihin. Tämän hallituksen ongelmana on ollut
se, että lakiesitysten valmistelu on ollut heikkoa, ja tuntuu jopa, että kokeilut on viety osak-
si lainsäädäntötyötä.

Sote-uudistuksen pilotoinnit ovat olleet tästä hyvä esimerkki. Pilotointien nimissä on
viety asioita eteenpäin ennen kuin edes lainsäädäntöä asioista on olemassa. Sote-uudistuk-
sessa, olipa se millainen tahansa, kannattaisi edetä vaiheittain, jolloin eri maakunnista saa-
tujen kokemusten perusteella olisi mahdollista korjata virheitä.

Toinen esimerkki kokeilukulttuurin viemisestä lainsäädäntötyöhön on nyt budjettilaki-
na eduskuntaan tuotu irtisanomislaki. Sen vaikutusten arvioinnissa hallitus itsekin myön-
tää, ettei lain vaikutuksia voida tietää, koska lain soveltamisala varmistuu vasta oikeusta-
pausten jälkeen. Siihen voi kulua jopa neljästä viiteen vuotta. Aikamoista kokeilua.

Arvoisa puhemies! Mitä sitten voisi kokeilla? Seuraavalla hallituskaudella olisi erittäin
tärkeää kokeilla ilmiöpohjaista budjetointia. Myös tätä tulevaisuusvaliokunta on jokaises-
sa budjettilausunnossaan esittänyt. Siinä ministeriöiden raja-aidat ylittäen otetaan jokin
yhteiskunnallisesti merkittävä asia hoidettavaksi siten, että valitulle kehittämiskohteelle
tulee yksi ministeriörajat ylittävä rahapotti, budjettirahoitus, ja samalla sovitaan tämän ko-
keilun johtamisesta.

Nykyinen hallitus lupasi pilotoida ilmiöpohjaista budjetointia tämän hallituskauden
alussa. Nyt viimeisessä budjetissaan hallitus väittää, että kestävä kehitys on ensi vuoden ta-
lousarviossa esillä tällaisena yhteisenä ilmiönä. Jotenkin tuntuu, ettei ilmiöpohjaisen bud-
jetoinnin idea ole oikein auennut, sillä kestävä kehitys kokonaisuudessaan on aivan liian
laaja asia ilmiöpohjaisen budjetoinnin kokeiluun. Se, että jokainen ministeriö mainitsee
kestävän kehityksen, ei tee talousarvioesityksestä ilmiöpohjaista.

SDP on ehdottanut, että seuraava hallitus kokeilisi aitoa ilmiöpohjaista budjetointia esi-
merkiksi nuorten syrjäytymisen ehkäisyyn tai digiosattomuuden poistamiseen. Näihin
asioihin panostaminen olisi todella tärkeää tulevaisuusinvestointia, ja nämä ehdotukset
löytyvät esimerkiksi vaihtoehtobudjetistamme. — Kiitos.

19.31 Sirkka-Liisa Anttila kesk: Arvoisa puhemies! Ilmastonmuutos haastaa sekä ruu-
antuotannon että metsätalouden. Kasvukausi meillä voi pidentyä, mutta haitat tulevat ylit-
tämään hyödyt. Maa- ja metsätalouden rooli ilmastonmuutoksen torjunnassa on tärkeä juu-
82



Pöytäkirjan asiakohta PTK 132/2018 vp
ri metsiemme ja peltojemme hiilensidontakyvyn takia. Luonnonvara-alan tutkimus tuottaa
ilmastonmuutoksen torjumiseen tarvittavaa tietoa laajasti metsiin, ruokaan, vesistöihin ja
kasvinsuojeluun liittyen niin elinkeinotoiminnan kuin meidän päätöksentekijöidenkin tär-
keisiin tarpeisiin.

Tapasin tänään linja-automatkalla toimittajan, joka oli käynyt Luken Jokioisten-yksi-
kössä tänään. Hän oli täysin vakuuttunut siitä, että siellä tehdään erinomaista tutkimustyö-
tä. Hän kuuli, kuinka Suomessa on Luken tutkimuksella löytymässä uusia mahdollisuuk-
sia esimerkiksi antibioottien korvaamiseen hyönteisiä hyödyntäen. Monilla bio- ja kierto-
talouden toimialoilla on myös vahvaa kasvua, jonka tueksi tarvitaan vahvempaa tutkimus-
pohjaista tietoa tukemaan biotalousinvestointeja. Tutkimus palvelee siis niin meitä päätök-
sentekijöitä kuin eri elinkeinoja, siis maa- ja metsätaloutta, metsäteollisuutta, luontomat-
kailua ja niin edelleen. Ilmastonmuutos ja sen vaikutukset ovat myös laajasti kansalaisia
kiinnostava aihe.

Tässä tilanteessa, kun luonnonvara-alan tutkimusta tarvitaan entistä enemmän, pidän
erittäin huonona sitä viime vaalikauden valtioneuvostossa syyskuussa 2013 tehtyä päätös-
tä, jolla siirrettiin tutkimuslaitosten tutkimusrahat yhteen pussiin Suomen Akatemiassa toi-
mivan strategisen tutkimuksen neuvoston jaettavaksi. Esimerkiksi maa- ja metsätalouden
tutkimusrahoja on siirretty tämän vaalikauden aikana 79,2 miljoonaa euroa muihin tarkoi-
tuksiin ja siitä takaisin on saatu vain 4 miljoonaa euroa. Tämä on kerta kaikkiaan käsittä-
mätön yhtälö. Väite, ettei Luonnonvarakeskus olisi onnistunut tutkimusrahahankkeissaan,
on perätön selitys. Totuus on se, etteivät valtioneuvoston tutkimusstrategian aihealueet ole
mahdollistaneet tutkimushakuja.

Suomella ei ole varaa jättää luonnonvara-alan tutkimusrahoitusta Suomen Akatemian
vastuulle. Se on nyt nähty. On äärimmäisen tärkeää, että ministerit nyt selvittävät mahdol-
lisuutta saada maa- ja metsätalouden elintärkeät tutkimusrahat pois Suomen Akatemialta
takaisin ministeriöiden tutkimustarpeisiin. Siellä voi olla sitten neuvottelukunta, joka päät-
tää niiden käytöstä. Tämän on pakko onnistua, koska meillä ei ole varaa ilmastonmuutok-
sen torjunnassa luopua tutkimuksen tekemisestä. Päinvastoin tätä tutkimustyötä tulee mer-
kittävästi lisätä. Luonnonvara-ala siis tarvitsee omat tutkimusrahat ja oman momentin ao.
pääluokkiin, ja näin on muun muassa muissa Pohjoismaissa.

Arvoisa puhemies! Lopuksi haluan vielä sanoa muutaman ajatuksen eduskunnan työta-
voista ja keskustelukulttuurista, kun olen saanut tätä foorumia ja tätä keskustelua seurata
yli 30 vuotta:

Eduskuntahan on Suomen arvokkain kansanvallan foorumi, missä me kansanedustajat
käymme tärkeimmät poliittiset keskustelumme. Meidän edustajien tehtävänä on palauttaa
istuntosalikeskusteluihin niille kuuluva arvokkuus ja toinen toistemme kunnioittaminen.
Tässä on jo tänä syksynä minusta aika hyvin edistyttykin.

Erilaiset näkemykset ja mielipiteet kuuluvat politiikkaan, mutta niiden esittäminen voi
tapahtua arvokkaasti ja asiaperusteisesti. Tahallinen väärin ymmärtäminen ja henkilökoh-
taisuuksiin meneminen ja sättiminen eivät kuulu arvokkaaseen käytökseen, mutta ihmiset
eivät myöskään halua katsella ja kuunnella sellaista keskustelua. Jos me emme itse esiinny
arvokkaasti, on meidän turha odottaa muidenkaan eduskuntatyötämme arvostavan. Poliit-
tisesta keskustelusta on tullut liiaksi pintaliitoa.

Nyt, arvoisa puhemies, olen tätä aika paljon miettinyt ja tullut siihen lopputulokseen,
että pitkät debattiosuudet keskustelussa mahdollistavat tämän pintaliidon. Siksi toivon, että
debattikeskusteluosuuksia harkitaan lyhennettäväksi ja että varsinaisia, hyvin argumen-
83



Pöytäkirjan asiakohta PTK 132/2018 vp
tein perusteltuja puheenvuoroja saadaan lisää. Kaipaan politiikassa paljon syvällisempää
pohdintaa kuin mihin me täällä yllämme, varsinkaan näissä debattiosuuksissa. Niitäkin tar-
vitaan, mutta minusta niitä on tällä hetkellä ehkä vähän liikaa.

Meidät on valittu tekemään päätöksiä kansakunnan parhaaksi. Olemmehan me yhdessä
rakentaneet yhden maailman menestyneimmistä hyvinvointivaltioista, jonka korjausta par-
haillaan teemme. Se edellyttää meiltä keskinäiseen luottamukseen perustuvaa yhteistyöky-
kyä, sivistynyttä käytöstä ja aitoa tahtoa. — Kiitoksia.

19.37 Tytti Tuppurainen sd: Arvoisa rouva puhemies! Hallitusta on aihetta onnitella yl-
lätyslahjana tulleesta budjettiylijäämästä. Vaikka sen takana olisi omaisuuden myyntitulo-
ja ja muita kertaeriä, se on hyvä merkki. 

Sekä valtiontalouden että työllisyyden koheneminen ovat tietysti ensi sijassa kansainvä-
lisen talouden elpymisen tulosta. Vienti vetää Suomea ylöspäin toisinaan rivakasti. Niin
ikään taantumat ovat useimmiten tuontitavaraa. Oman talouspolitiikan merkitys ei silti ole
lyhyelläkään tähtäyksellä vähäinen. Finanssipolitiikkaa pitää toteuttaa siten, ettei se aina-
kaan kärjistä suhdannevaihteluita. Se on vaikeaa, sillä hallituksilla on kiusaus mitoittaa
säästöt ja lainanotot poliittisen kalenterin mukaan kansainvälisestä taloudesta välittyvien
vaikutusten sijaan.

Alkava vuosi tuo mukanaan epävarmuutta. Euroopan keskuspankki on ilmoittanut lo-
pettavansa lainojen osto-ohjelmansa, mikä poistaa yhden taloutta elvyttäneen tekijän. Mi-
käli keskuspankin viestittämä korkojen nosto ensi kesänä toteutuu, rahapolitiikka kiristyy
myös tältä osin. Emme ole oikein osanneet hahmottaa, miten paljon Euroopan keskuspan-
kin politiikka on pehmentänyt Suomenkin menneitä taantumavuosia, emmekä siksi ehkä
osaa ennakoida rahapolitiikan kiristymisen vaikutuksia.

Tulossa oleva brexit-katastrofi ja Yhdysvaltain käynnistyvät kauppasodat niin Kiinan
kuin EU:nkin kanssa haittaavat nekin maailmantaloutta. Makrotalouslukuihin pohjautuvat
ennusteet saattavat hyvinkin aliarvioida kansainvälisen kaupan merkitystä. Näissä ennus-
teissa oletetaan aina talouspolitiikan sopeutuvan vientikysynnän vähenemiseen, mutta täl-
lä hetkellä sopeuttamistoimille on kovin vähän tilaa. Valtiot ovat velkaantuneita ja keskus-
pankeilla vain vähän liikkumavaraa. Suomelle ja meidän tärkeimmille kauppakumppaneil-
lemme kansainvälisen kaupan hyytyminen on joka tapauksessa vakava paikka. Ne ääri-
ideologioita kannattavat ihmiset, jotka brexitistä ja Trumpista iloitsevat, eivät ainakaan
noudata Suomi ensin -periaatetta.

Arvoisa rouva puhemies! Vaikka Suomen talouspolitiikan mahdollisuudet tasoittaa
vientikysynnästä tulevia suhdannevaihteluita ovat rajalliset, ei hallituksen vastuu koko ta-
louskehityksestä ole vähäinen. Omat päätöksemme vaikuttavat talouden kasvu-uraan. Tär-
keät ratkaisut liittyvät talouden rakenteeseen. Julkisen vallan vastuulla on turvata se, että
markkinoiden puutteet paikataan. Markkinat eivät tuota riittävästi henkistä pääomaa. Mer-
kittävä osa tutkimuksesta ja tuotekehityksestä kuuluu julkisen sektorin tehtäviin. Perustut-
kimus on kutakuinkin kokonaisuudessaan yhteisesti maksettavaa. Tutkimuksen lisäksi
myös koulutus on järjestettävä yhteisesti ja julkisin varoin. Työnantajat tarjoavat toki täy-
dennyskoulutusta ja tehtävälähtöistä koulutusta mutta eivät sitä sivistyksen ja osaamisen
perustaa, joka on kehitykselle välttämätön. Tältä osin hallitus on tunnetulla tavalla jättänyt
työnsä tekemättä. Koulutuksen säästöt ovat jo johtaneet osaamiskapeikkoihin. Tulevai-
suus näyttää valjulta: samaan aikaan, kun työvoima vähenee, sen koulutustaso alenee.
Nämä ovat ennennäkemättömiä ilmiöitä.
84



Pöytäkirjan asiakohta PTK 132/2018 vp
Tutkimuksen ja koulutuksen osalta otan hyvästä syystä esimerkin Pohjois-Suomesta.
Suomen hallituksen yliopistojen rahoitukseen kohdistamien leikkausten vuoksi Oulun yli-
opiston rahoitus on vuodesta 2015 vähentynyt yhteensä 7,6 miljoonaa euroa. Oulun yli-
opiston osuus Suomen yliopistojen saamasta perusrahoituksesta on noin 9 prosenttia, vaik-
ka yliopiston välittömällä vaikutusalueella Pohjois-Pohjanmaan, Keski-Pohjanmaan ja
Kainuun maakunnissa asuu 13 prosenttia Suomen väestöstä ja 15 prosenttia maamme nuo-
risoikäluokasta. Rahoituksen osuus on myös pienempi kuin Pohjois-Suomen yritysten
osuus koko maan yritysten jalostusarvosta. Mitattaessa rahoitusosuutta sekä koulutuksen
tai tutkimuksen suhteellista osuutta on Oulun yliopiston rahoitus sen vaikutukseen nähden
vahvasti alimitoitettu. Olenkin talousarvioaloitteella esittänyt, että määrärahaleikkausten,
Oulun yliopiston yhteiskunnallisen merkityksen ja sille tulevan perusrahoituksen alimitoi-
tuksen perusteella tulisi Oulun yliopistolle myöntää lisää rahoitusta, jolla leikkaukset pe-
ruttaisiin.

Samanlaisen esimerkin voisin ottaa myös ammatillisesta koulutuksesta. Siinäkin leikka-
ukset ovat erityisen kohtuuttomia nuorten ihmisten alueella Oulun seudulla. Olen kuiten-
kin ymmärtänyt, että ammatillisen koulutuksen osalta ongelma on yhtä karu kaikkialla.
Voisi jopa puhua nuorten heitteellejätöstä.

Henkisen pääoman, sivistyksen, infrastruktuurin ohella julkinen valta vastaa myös fyy-
sisestä infrasta. Suotuisa sijainti on tänään ja yhä tulevaisuudessakin talouden menestyk-
sen peruskivi, ja koska Suomi on pitkien etäisyyksien maa ja kaukana talouden keskuksis-
ta, on meidän paikattava sijaintiongelmia huolehtimalla liikenneverkosta. Meillä on oltava
satamat käyttökelpoisia, tiet ja rautatiet hyvässä kunnossa.

Tässäkin otan esimerkin Pohjois-Suomen kehittämiskohteesta. Liikenneverkostomme
tärkeimpiä kohteita on niin sanottu Suomi-rata Helsingistä Tampereen kautta Ouluun ja
edelleen Tornioon. Radan tavara- ja henkilöliikenne mahdollistaisi talouden kasvukäytä-
vän, joka tukisi koko valtakunnan kehitystä ja siirtäisi entistä suuremman osan liikenteestä
ekologisesti kestävimpään muotoon. Henkilöliikenteen kehittämistavoitteena tulisi olla
matka-ajan lyhentäminen Oulu—Helsinki-välillä 4 tuntiin ja tavaraliikenteessä raskaiden
kuljetusten kasvumahdollisuuksien turvaaminen.

Käsittelemme vaalivuoden budjettia. Keskustelu taloudesta on toivottavasti myös ensi
kevään vaalien pääteemoja. Sosiaalidemokraatit ovat omasta puolestaan laatineet tavoit-
teensa siten, että Suomesta voidaan kehittää oikeudenmukainen hyvinvointiyhteiskunta
kestävän talouden perusteelle. Oikeudenmukaisuutta tarvitaan eri alueiden tasapuoliseksi
kehittämiseksi. Sitä tarvitaan toimeentulon turvaksi opiskelijoille, yrittäjille, palkansaajil-
le, työttömille ja eläkkeensaajille. Ihmiset hyväksyvät säästöt ja uhraukset, jos ne perustu-
vat heidän oikeudentuntoonsa. Mielivaltaiset leikkaukset nostattavat protestimielialaa ja
johtavat siihen, ettei tarpeellisiakaan uudistuksia voida toteuttaa.

19.42 Hannu Hoskonen kesk: Arvoisa rouva puhemies! Nyt esillä oleva hallituksen esi-
tys ensi vuoden talousarvioksi on mielestäni kuvattavissa yhdellä lyhyellä lauseella: nyt
olemme siirtymässä taloudessa velanotosta velanmaksuun. Selitykset siitä, onko tämä kei-
notekoista vai mitä tämä on, ovat mielestäni kummallisia selityksiä. Tärkeintä on se, että
talous on lähtenyt kasvuun ja meillä on aito mahdollisuus ruveta velkojamme lyhentä-
mään. Emme missään nimessä saa elää silleen, että lapsemme ja lastenlapsemme maksavat
meidän velkamme.
85



Pöytäkirjan asiakohta PTK 132/2018 vp
Kasvu on siis alkanut. Pidetään siitä kaikin keinoin kiinni. Kuntataloudet ovat tervehty-
neet, työttömyys on laskenut, julkinen talous on kestävällä pohjalla. Viime vaalikaudella
julkisen talouden rahoitusasema huononi 38,5 miljardilla eurolla. Se on vain kylmä tosi-
asia, valtioneuvoston selonteon antama luku, en ole sitä itse keksinyt, ei minulla niin vil-
kas mielikuvitus ole. Työllisyysaste on tällä hetkellä lähes 72 prosenttia, mikä on tasan 4
prosenttiyksikköä enemmän kuin neljä vuotta sitten. Valtionvelka on totta kai huolestutta-
vassa koossa tälläkin hetkellä, mutta sen alamäki näyttäisi alkaneen, kun pidämme pään
kylmänä ja jalat lämpimänä. Työllisyysasteen tavoitteen pitää olla 75 prosenttia. Paljon
tässä maassa puhutaan siitä, miten me hoidamme talouttamme. Ainoa oikea tie on kasvat-
taa suomalaisten mahdollisuutta tulla toimeen itsenäisesti omalla työllään työttömyyttä
pois leikaten ja uusia talousmahdollisuuksia hakien yhteisesti — ei kukaan meistä yksi-
nään, vaan kaikki me yhdessä.

Hallitus on toiminut kuitenkin mallikelpoisesti tässä tilanteessa. 2015 olimme pakkoti-
lanteessa. Olimme aidosti joutumassa Euroopan unionin komission tarkkailulistalle ja
olimme siellä jo. Komission väliintulo ei ollut kaukana, ja myös kolmesta merkittävästä
luottoluokittajasta kaksi oli jo näyttänyt peukaloa alaspäin meille. Sen yhden toivon varas-
sa elimme, että sitä luottoluokituksen heikennystä ei tullut eikä korko lähtenyt nousemaan.
Jos joku epäilee, että olimme silloin vahvoilla, niin se ei ihan pidä paikkaansa. Joka tapauk-
sessa komission väliintuloa onneksi ei tullut, ja sitten teimme ihan oikean johtopäätöksen:
meidän kustannuskilpailukykyä oli pakko parantaa. Erona viime hallituksen ja tämän hal-
lituksen välillä on olennaisesti juuri tämä kustannuskilpailukyvyn parantaminen. Olimme
10 prosenttiyksikköä kilpailijamaitamme jäljessä, ja se on kamala luku, kun lähdetään
myymään samoille markkinoille samanlaisia tuotteita. Suomalaisen työn tulokset vain ei-
vät käyneet Euroopassa silloin kaupaksi, siitähän kaikki johtui, myös se jättityöttömyys.

Mutta nyt on ihan toisin. Tällä hetkellä Suomen maakunnista Kainuu lienee esimerkki
siitä, että siellä on kaikista suurin työvoimapula ja työpaikkoja syntyy koko ajan lisää.
Muistan ne keskustelut, kun Terrafamea oltiin ajamassa alas ja pistämässä konkurssiin. Se
olisi maksanut valtiolle 500 miljoonaa välittömästi plus jotakin, mutta nyt se tuottaa val-
tiolle hyvää ja tuotto on hyvää ja nimenomaan niin, että työpaikkoja on noin tuhannenkun-
ta ja sitten sen kerrannaisvaikutukset ovat monin monin verroin suuremmat. Tämä on esi-
merkki siitä, että ei kannata ensimmäiseen höyrähdykseen lähteä vaan kannattaa hoitaa ko-
tiläksyt hyvin ja tehdä sen jälkeen viisaat johtopäätökset.

Nyt olemme sillä tiellä. Metsätaloudessa tapahtuu hyviä asioita. Olen hieman ihmeissä-
ni seurannut keskustelua siitä, paljonko meillä saa hakata. Antti Rinne esitteli omaa met-
sälinjaansa, Rinteen mallia, että 72,4 miljoonaan mottiin pitäisi hakkuut pysäyttää. Tänään
se linja oli, että saa hakata niin paljon kuin sielu sietää, niin hän sanoi omassa puheenvuo-
rossaan tässä salissa. [Riitta Mäkinen: Ekologisesti!] — Sitä en tiedä, miten hän tekee sen.
— Joka tapauksessa Suomen metsien hakkuut ovat suurin piirtein 75 miljoonaa mottia tänä
vuonna. Todellinen hakkuumahdollisuus tänä vuonna on se 85 miljoonaa mottia, ja ensi
vuosikymmenellä pääsemme jo 95 miljoonaan mottiin sen takia, kun harvennushakkuita
tehdään ja metsien kasvu kiihtyy koko ajan. Tämä on Metsäntutkimuslaitoksen, nykyisen
Luken varmoja tilastoja, niitä ei sovi väheksyä eikä laiminlyödä.

Investoinnit ovat lähteneet liikkeelle koko maassa, ja kuten Etla omassa tutkimukses-
saan totesi, kasvua on kaikkialla Suomessa, mikä poikkeaa aikaisempiin vuosiin verrattu-
na. Tämän takia on syytä muistaa se tosiasia, että Suomen kaikkia maakuntia tarvitaan tä-
män talouskasvun ylläpitämiseen. Sitä ei pysty Helsinki yksin tekemään eikä Vantaa eikä
86



Pöytäkirjan asiakohta PTK 132/2018 vp
Espookaan eikä Varsinais-Suomi. Näihin velkojenmaksutalkoisiin tarvitaan koko Suomi.
Sen takia toivon teiltä, arvoisat edustajat, sitä kaukokatseisuutta, että jos joku Kainuu me-
nestyy, niin ei täällä Helsingissä voida sen takia huonosti. Kainuussa ei takuulla voida huo-
nosti silloin, kun Helsinki menestyy. Tarvitaan siis suvaitsevaisuutta ja ennen kaikkea nä-
köalaa siihen, mitä tässä maassa meinataan tehdä.

Arvoisa puhemies! Lopuksi: Se, mitä pitäisi tehdä vielä paremmin, on ehdottomasti se,
että liikennejärjestelmää hoidetaan viisaasti kuntoon. Kun edellinen puhuja lopetti siihen,
että rautatieliikenne on ympäristöystävällisintä liikennettä, niin se ei ihan pidä paikkaansa.
[Puhemies koputtaa] Kyllä sisävesiteitä kun kehitetään, niin se on ylivoimaisesti tehok-
kain, halvin ja puhtain tapa kuljettaa raskaita taakkoja.

19.47 Riitta Mäkinen sd: Arvoisa puhemies! Toimivat ja laadukkaat peruspalvelut, ter-
veydenhuolto, vanhuspalvelut, lasten varhaiskasvatus, päivähoito, perusopetus, tarvittavat
sosiaalipalvelut ja työllisyyden hoito ovat aivan keskeisiä hyvinvoinnin, kansalaisten väli-
sen yhdenvertaisuuden ja oikeudenmukaisen yhteiskunnan rakennuspalikoita. Ne ovat sel-
laisia hyvinvoinnin kulmakiviä, joihin julkinen valta voi halutessaan vaikuttaa.

Kunnat ovat ainakin toistaiseksi voineet itsemääräämisoikeutensa puitteissa toteuttaa
perustehtäväänsä, siis järjestää ja tuottaa kansalaisten arjen elämän kannalta välttämättö-
miä palveluja. Valtiovalta, viime kädessä eduskunta, on taho, joka lainsäädännön ja vuo-
sittaisen talousarvionsa kautta määrittää reunaehdot ja liikkumavaran, mikä kunnilla on
käytettävissään. Valtio ei voi luistaa rahoitusvastuustaan. On hyvä tiedostaa, että samalla
kun haluamme parantaa palveluja ja säädämme uusia velvoitteita, vastuullamme on huo-
lehtia siitä, että niiden toimeenpanon perusedellytykset kuntatasolla ovat kunnossa.

Uskon hallituksen olevan tietoinen tästä kaikesta. On täysin käsittämätöntä, että siitä
huolimatta se on päättänyt jatkaa valtionosuuksien leikkausta ensi vuonnakin lähes 300
miljoonalla eurolla. Hallituksen valitsema poliittinen linja ei ole tukenut koulutusta, perus-
palveluja, sosiaaliturvaa, kuntataloutta, perheitä, heikoimmassa asemassa olevia, saati van-
husten hyvinvointia. Yksin koulutukseen tehdyt leikkaukset ovat olleet miljardiluokkaa.

Tänään vielä palaamme hallituksen esitykseen jäädyttää kansaneläkeindeksi kuluvan
vuoden tasolle. Kuluneella kaudella on tehty jo kaksi tasoleikkausta, ja nämä jäädytykset
tulevat siihen päälle. Päätös koskee kansaneläkettä ja takuueläkettä mutta myös vammai-
setuuksia, sairausvakuutuslain mukaisia vähimmäispäivärahoja, peruspäivärahaa, työ-
markkinatukea ja lapsikorotuksia, jopa niitä rintamalisiä. Keskusta perusteli jäädytystä de-
batissa tänään täällä salissa kertoen, että niiden poistaminen ei ole mahdollista ilman laki-
muutosta. Hallitus on siis itse säätänyt lain, jonka taakse se nyt tässä asiassa pakenee. Hal-
litusryhmien puheenvuoroissa olemme kuulleet, mitä tulevaisuudessa pitää tehdä. Samalla
jätetään kertomatta, mitä nyt todella on tehty.

Nyt viimeisenä vuonna talousarvioon sisältyy muutamia parannuksia ja lisäyksiä, mutta
ei kai kukaan tässä salissa voi tosissaan väittää, että ne korjaisivat tai poistaisivat sen va-
hingon tai inhimillisen kärsimyksen, mitä tehdyt leikkaukset ovat aiheuttaneet. Olemme
eläneet taloudellisen noususuhdanteen huipulla, ja eväitä tarvittaviin toimiin olisi ollut.
Nyt tiedämme, että tuo suhdanne on taittumassa. Mikä on se logiikka, johon hallitus nojau-
tuu todetessaan, että koskaan ei ole oikea aika panostaa kansalaisten hyvinvointiin, kas-
vuun tai kehitykseen? Ajatteletteko, että tuo hetki koittaa, kun kansantalouden käyrät kään-
tyvät kaakkoon? Uskotteko te todella siihen, että maamme tulee pärjäämään ilman inves-
tointeja tulevaisuuteen? Missä ovat hallituksen tulevaisuusinvestoinnit?
87



Pöytäkirjan asiakohta PTK 132/2018 vp
Arvoisa puhemies! Yhteiskunnan inhimillisyyttä mitataan sillä, kuinka hyvin se kyke-
nee pitämään huolta kaikkein heikoimmassa asemassa olevista jäsenistään. Sen viisautta
mitataan sillä, kuinka hyvin se kykenee panostamaan ja ymmärtää panostaa palveluihin ja
rakenteisiin, jotka rakentavat pohjaa tulevaisuuden hyvinvoinnille ja kestävälle kasvulle, ja
sillä, kuinka hyvin se onnistuu turvaamaan kaiken vakauden kivijalan, yhteiskuntarauhan.

Keskeisten peruspalvelujen, yhteiskunnallisten tukiverkkojen ja koulutuksen vähittäi-
nen tai kertarysäyksellä tapahtuva alasajo vie yhteiskuntaamme suuntaan, jossa sosiaali-
nen ja henkinen pääoma, osaaminen, taantuu ja jossa eriarvoisuus ja epäoikeudenmukai-
suus kasvaa. Se romuttaa edelleen ihmisten ja etenkin lasten ja nuorten perusturvallisuutta,
luo näköalattomuutta ja vie toivon paremmasta tulevaisuudesta. Lopulta se synnyttää kat-
keruutta ja sen seurauksena vihaa. Tuon vihan läsnäolo on tänä päivänä silmin nähtävissä
ja korvin kuultavissa. Se ei ole enää paljon puhuttu uhka, vaan se on todellisuutta. Jos
emme pureudu yhteiskuntamme kipupisteisiin tänään, emme voi olettaa huomisen, saati
tulevaisuuden, olevan yhtään parempi.

Sosiaalidemokraattina en voi hyväksyä hallituksen talousarvioesitystä vuodelle 2019.
Kannatan ryhmämme tekemää vastalausetta ja joka ikistä siihen sisältyvää lausumaehdo-
tusta.

19.53 Katri Kulmuni kesk: Arvoisa rouva puhemies! Nyt, kun olemme tekemässä tämän
vaalikauden viimeistä budjettia, täytyy ehkä palauttaa mieliin se lähtöasetelma, mistä läh-
dettiin. Silloinhan perintö edelliseltä hallitukselta ja edelliseltä eduskunnalta oli varsin vai-
kea ja huonokin tälle eduskunnalle, joten jouduttiin tekemään varsin mittavia sopeutustoi-
mia — niitä samoja sopeutustoimia, joita oli jo silloin viime vaalikaudella yritetty tehdä,
mutta valitettavasti silloin ei oltu kuitenkaan päästy kiinni siihen maailmantalouden kas-
vuun, johon tällä vaalikaudella on päästy kiinni. Tehtiin siis sopeutustoimia, mutta Suo-
men talous ei lähtenyt kasvuun.

Tänään olemme kuulleet monta kertaa sen, miten vaikkapa indeksijäädytyksiä on kriti-
soitu, ja tottahan toki ne ovat erittäin harmillisia ja ikäviä. Ja myös oppositio tietää, minkä
takia indeksijäädytyksiä on tehty, koska te olette myös itse olleet tekemässä niitä eri etuuk-
siin viime vaalikaudella: ihan siitä samasta syystä, että valtio velkaantuu edelleenkin.

Erona toki on tähän nykyiseen kauteen se, että työllisyys on parantanut. Työllisyys on
parantunut varmasti kansainvälisen markkinatilanteen ansiosta mutta myös hallituksen
keskustajohtoisen politiikan monien kasvua edesauttavien panostusten seurauksena. Vii-
me vaalikauden lopputulema: 100 000 ihmistä menetti työpaikan. Tämän vaalikauden lop-
putulema tulee olemaan se, että hallitus saavuttaa jopa historiallisestikin sen työllisyysta-
voitteen, jonka se on itselleen asettanut, sen työllisyystavoitteen, jota niin monet kritisoi-
vat tässä salissa kolme ja puoli vuotta sitten. Erittäin harva hallitus on saavuttanut talous-
politiikalle asettamiaan tavoitteita. Se, että lähes 120 000 ihmistä on päässyt töihin, ei ole
ollenkaan vähäpätöinen asia, vaan erittäin merkittävä asia: paitsi näiden ihmisten näkökul-
masta myös koko suomalaisen kansantalouden ja koko tämän maan tulevaisuuden näkö-
kulmasta.

Haluaisin kommentoida oikeastaan muutamia asioita, mitä tuossa yleiskeskustelussa
tuli esille. Ensinnäkin jos miettii suomalaista ilmastopolitiikkaa, meidän ympäristöminis-
terimme Kimmo Tiilikainen vasta tuli Katowicestä ilmastoneuvotteluista ja oli siellä erit-
täin merkittävissä tehtävissä muiden Pohjoismaiden kanssa. Kyllähän jos ajattelee vaikka
suomalaista metsäteollisuutta, siitä nykyinen oppositio kantoi huolta vaikkapa viime vaa-
88



Pöytäkirjan asiakohta PTK 132/2018 vp
likaudella ja sääti esimerkiksi energiaveroleikkurin — yritystuen, jota te nyt täällä kriti-
soitte. Se säädettiin viime vaalikaudella opposition ollessa vallassa. Se oli varmasti ihan
perusteltu, koska silloin työttömyys syöksyi ja koetettiin kaikin keinoin pitää kiinni koti-
maisista teollisuustyöpaikoista. Nyt meidän teollisuutemme on päässyt jälleen kiinni maa-
ilmantalouden kasvuun. Tämä sama asia voidaan hoitaa vaikkapa sillä, että sähköveroa
alennetaan. Sikäli kritiikki yritystukia kohtaan oppositiosta ei ole aivan reilua, koska olette
olleet itse niitä peukaloimassa. Sen sijaan tämä hallitus tekee lakitasoisia muutoksia, kiel-
tää kivihiilen tai tuo vaikkapa biopolttoaineiden sekoitevelvoitteen, joka on tällä hetkellä
eduskunnassa käsittelyssä.

Ehkä vielä lopuksi haluaisin ottaa esille perusturvan, koska se on tietenkin keskustalle
erittäin merkittävä asia ja liittyy myös siihen, miten vaikkapa pienimpiä vähimmäispäivä-
rahoja on pystytty korottamaan tällä vaalikaudella huolimatta siitä, että taloustilanne on ol-
lut kovin vaikea. Oli erittäin hienoa ja tärkeää, että edellisellä vaalikaudella tehtiin työttö-
myysturvaan 100 euron korotus. Mutta miksi ihmeessä silloin jätettiin korottamatta niitä
kaikista heikoimmassa asemassa olevien ihmisten vähimmäisetuuksia, kun puhutaan sai-
raspäivärahoista, vanhempainpäivärahoista, isyys- ja äitiyspäivärahoista? Se, että saa 80
euroa nettona kuussa lisää kukkaroon rahaa, on erittäin iso korotus näille ihmisille.

Tai toinen perusturvaan liittyvä asia, takuueläke, aikanaan Matti Vanhasen hallituskau-
della tehty luomus. Kuitenkin tänäkin vaalikautena sen alun, mistä lähdettiin vaalikauden
alussa, ja sen, mihin on tultu, välisenä aikana kolme kertaa on pystytty tekemään takuue-
läkkeeseen nosto. Valitettavasti viime vaalikaudella takuueläkkeen indeksi esimerkiksi
vuonna 14 jäädytettiin. Tasokorotuksia ei silloin takuueläkkeissä nähty.

Joten näinä vaikeina aikoina, niistä huolimatta, on pystytty tekemään myös perustur-
vaan merkittäviä tasokorotuksia, mitä pidän erittäin hyvänä keskustalaisen politiikan saa-
vutuksena.

19.58 Lasse Hautala kesk: Arvoisa rouva puhemies! Tänään kun olemme käsitelleet ensi
vuoden talousarviota, voimme sen osalta todeta, että nyt on kysymyksessä tämän vaalikau-
den viimeisen talousarvion viimeinen käsittely.

Tämän vaalikauden aikana Suomessa on suunta muuttunut. Kuten olemme monissa pu-
heenvuoroissa tänään jo saaneet kuulla, tällä vaalikaudella on saatu Suomeen luotua noin
115 000 uutta työpaikkaa, mikä on merkinnyt muun muassa pitkäaikaistyöttömyyden ja
nuorisotyöttömyyden merkittävää alentumista. Työllisyysaste on noussut noin 68 prosen-
tista 72 prosenttiin. Lisäksi vientiyrityksillä ovat suhdanteet olleet nousussa ja kansantalo-
us kasvaa. Bkt kasvaa kuluvana vuotena noin 2,5 prosentin luokkaa. Samanaikaisesti val-
tionvelkaa lyhennetään. Tänä vuonna on ensimmäinen kerta 10 vuoteen, kun näin on kyet-
ty tekemään.

Tämä talousarvioehdotus lähtee siitä, että Suomessa pidetään kaikki mukana. Se merkit-
see sitä, että huolenpitoa kannetaan muun muassa pienituloisista ihmisistä, eläkeläisten,
palkansaajien verotus tulee keventymään muun muassa kunnallisverotuksesta tehtävän pe-
rusvähennyksen korotuksen myötä. Muita huolenpitoa kuvaavia asioita ovat ne, että asun-
nottomuuteen kiinnitetään yhä kasvavaa huomiota ja siihen tuodaan helpotusta, pienim-
mät päivärahat tulevat nousemaan 80 euroa kuukaudessa, myöskin tärkeään kotiapuun tul-
laan lisäämään voimavaroja. Yksi hyvin tärkeä toimenpide, mikä kohdistuu nuoriin ihmi-
siin, opiskeleviin lapsiin, on se, että vähävaraisten perheiden nuorten koulukirjoihin tul-
laan myöntämään tukea 47 euroa kuukaudessa. Tämä mahdollistaa sen, että nuoriso voi ta-
89



Pöytäkirjan asiakohta PTK 132/2018 vp
savertaisesti myöskin opiskella. Ja eläkeläisille hyvin tärkeää on se, että jälleen kerran
takuueläkettä korotetaan, tällä kertaa 9 euroa kuukautta kohti.

Se, että työllisyys on kehittynyt positiivisesti, on aikaansaanut myös sen, että työvoima-
pulasta kärsitään monilla alueilla. Sen johdosta on ollut tärkeää, että tehdään toimenpiteitä
työvoiman liikkuvuuden parantamiseksi. Työvoimapulaa voidaan helpottaa myöskin ih-
misten uudelleenkoulutuksella ja osaamisen täydentämisellä erilaisten kurssien avulla. Ta-
lousarvioehdotus sisältää näihin kohteisiin 20 miljoonan euron lisäpanostuksen. Myöskin
Lounais-Suomen siltasopimusmalli olisi hyvä esimerkki monille alueille työvoimapulan
hoitamisessa.

Talousarvioehdotus lähtee myöskin siitä, että turvallisuuteen kiinnitetään kasvavaa huo-
miota. 36 miljoonan euron lisääminen poliisin määrärahoihin tarkoittaa sitä, että poliisien
määrä kyetään pitämään noin 7 200:n suuruusluokassa ja myöskin haja-asutusalueille tul-
laan kohdentamaan lisää poliisivoimavaroja. Turvallisuusinvestointeina voidaan pitää
myöskin täällä eduskuntakäsittelyssä tehtäviä lisäyksiä. Muun muassa kadonneiden ulko-
maalaisten etsintään 300 000, hätäkeskuspäivystäjien kouluttamiseen puoli miljoonaa ja
koulupoliisitoimintaan yli 200 000 euroa. Myöskin rajavalvontaan lisääminen noin puolel-
la miljoonalla on merkittävä turvallisuusinvestointi.

Eduskuntalisäyksiä ovat lisäksi yli 25 miljoonan euron lisääminen liikennehankkeisiin,
ja kansalaisten viihtyvyyden ja ulkona liikkumisen osalta merkittävää on se, että kansallis-
puistoihin lisäsijoitetaan lähes 3 miljoonaa euroa, jolloinka niiden viihtyvyys paranee.
Maatalousneuvontaan 1,8 miljoonaa ja 4H-toimintaan 600 000 euroa ovat molemmat sem-
moisia, jotka nimenomaan maaseudulla koetaan erityisen tärkeinä asioina. Vientitoimin-
taa tuetaan muun muassa Viexpo-vientiosuuskunnan tukemisella eduskunnan toimesta
noin 170 000 eurolla.

Arvoisa rouva puhemies! Nyt kun pääluokkakohtainen käsittely alkaa huomenna, niin
näihin yksityiskohtiin on sitten helpompi kiinnittää huomiota, mutta nämä ovat keskeiset
linjaukset, millä ensi vuoden talousarviossa tullaan Suomea nostamaan edelleen parem-
paan kuntoon.

20.04 Petri Honkonen kesk: Arvoisa rouva puhemies! Tämä kulunut taloudellinen nou-
susuhdannehan alkoi Suomessa rakentamisen voimakkaasta kasvusta. Ja toden totta muu-
tamia vuosia sitten rakentaminen oli aika vähäistä Suomessa, mutta nyt sitten rakentamis-
paineen ikään kuin kasauduttua varsinkin suurimmissa kasvukeskuksissa viimeiset kolme
neljä vuotta on rakentaminen ollut erittäin nopeaa, mikä on myöskin sitten johtanut asumi-
sen hinnan ja asuntojen hinnan voimakkaaseen kasvuun.

Kuitenkin valtio on samaan aikaan tukenut kohtuuhintaista asuntojen rakentamista ja tu-
lee tukemaan ensi vuonnakin. Nythän tähän talousarvioesitykseen sisältyy 1,41 miljardin
korkotukivaltuudet, ja se säilyy todellakin entisellä tasollaan, kuten nyt kuluvanakin vuon-
na on ollut. Todellakin, tämä ehdotus mahdollistaa 9 000 tuetun asunnon rakentamisen täs-
sä maassa. Itse näen, että sille on kyllä merkittävä tarve, koska asumisen hinnan nousu on
yksi kotitalouksia, varsinkin pienituloisia kotitalouksia, eniten rasittavista kulueristä, ja si-
kälikin tätä kohtuuhintaista asuntotuotantoa tarvitaan edelleen.

Niin ikään 110 miljoonan erityisryhmien investointiavustukset pysyvät entisellä tasol-
laan, mikä on myöskin hyvä, koska tarvetta niille on edelleen, varsinkin ajatellen ikäihmis-
ten asumista, ja uskon, että väestön ikääntyessä näitä avustuksia tarvitaan tulevina vuosina
90



Pöytäkirjan asiakohta PTK 132/2018 vp
vieläkin enemmän, jos ja kun halutaan tukea ikäihmisten kotona asumista ja kotona toime-
liaana selviämistä ja pärjäämistä.

Myöskin nytten ARAn purkuavustusvaltuudet nousevat hieman, ne ovat ensi vuonna 3
miljoonaa euroa. Tämä on tärkeä kädenojennus väestöä menettäville alueille, missä on lu-
kuisia tyhjiä vuokra-asuntoja. Joskus on todellakin parempi purkaa näitä huonokuntoisia
asuntoja kuin sälyttää kaikki ne kustannukset niille jäljelle jääville vuokralaisille — he
ovat kuitenkin useimmiten kaikista heikoimmassa asemassa olevia asujia — joten on tär-
keää, että tällä keinolla pystytään näitä vuokra-asuntoyhteisöjä tukemaan ja helpottamaan
tätä asuntokannan järkeistämistä näissä tietyissä, muun muassa hyvin usein seutukaupun-
kityyppisissä kunnissa, joissa tätä tyhjää aikanaan aravarahoituksella, aravalainoituksella
rakennettua vuokra-asuntokantaa on todella paljon.

Ympäristövaliokunnassa käsittelimme tosiaan hyvin kattavasti tätä tulevan vuoden ta-
lousarviota ja otimme kantaa MAL-sopimusten kehittämiseen. Nythän nämä ovat vapaa-
ehtoisia sopimuksia, joilla suurimpien kaupunkiseutujen ja valtion välillä sovitaan tietyis-
tä toimenpiteistä, joilla sitä kehitystä hyvään suuntaan näillä alueilla voidaan tukea. Tämä
on erittäin hyvä ja tärkeä toimintatapa ja toimintamalli. Itse näen, että MAL-sopimusme-
nettelyä tulisi laajentaa myös muihin maakuntakeskuksiin ja kasvukeskuksiin. Esimerkik-
si Jyväskylän, Lahden kokoiset paikkakunnat ovat kasvukeskuksia, joissa tälle olisi käyt-
töä, niin että voitaisiin entistä kattavammin sopia muun muassa liikenteen, asuntojen ja
muiden tämäntyyppisten yhdyskuntaratkaisujen eteenpäinviemisestä yhdessä valtion ja
sen kaupunkiseudun kanssa. Tälle olisi todella iso tarve, ja varsinkin Jyväskylän kaupunki
on tämän takana.

Muutoinkin tämä sopimuksellinen toimintamalli valtion ja kuntien välillä, mitä tulee
esimerkiksi seutukaupunkeihin, on hyvä malli. Tässä edellinen puhuja, edustaja Hautala,
viittasikin tähän Lounais-Suomen niin sanottuun siltasopimusratkaisuun, joka on esimerk-
ki tällaisen positiivisen rakennemuutoksen hallinnasta. Mutta mielestäni tällaista sopimuk-
sellisuutta tarvittaisiin lisää, ja uskon, että valtiovarainministeriön ja TEMin yhteistyössä
nyt käynnistämä seutukaupunkiohjelma varmasti tuo vastauksia myös siihen, minkälaisia
nämä mallit voisivat olla pienempien kuntien kanssa.

Vielä lopuksi tähän asumiseen: Nythän ensi vuonna ARAlle osoitetaan 400 000 euroa
osuuskuntamuotoisen asumisen pilottihankkeeseen. Itse näen, että nykyisten vaihtoehto-
jen, siis vuokra-asumisen, omistusasumisen ja asumisoikeusasumisen, ohella olisi hyvä
myös selvittää, kuinka tällainen osuuskuntamuotoinen malli voisi toimia. Ja sen kiitollise-
na olen pistänyt merkille, että täällä myöskin sellainen hanke tänne ensi vuoden talousar-
vioesitykseen on kirjattu, ja siitä kiitos kyllä kuuluu sinne ympäristöministeriöön.

20.09 Eero Suutari kok: Arvoisa puhemies! Talouden korkeasuhdanne on taittumassa,
talouskasvu hidastumassa aiemmin ennustettua vaimeammaksi. Suomen talouskasvu tänä
vuonna tulee olemaan 2,5 prosenttia, ja ensi vuonna sen odotetaan laskevan 1,5 prosent-
tiin. Maailmankauppa hidastuu kaupan esteiden lisääntyessä, mikä hidastaa viennin kas-
vua ja näkyy myös tällä hetkellä investointiodotuksissa. Tavanomaisen suhdannekierron
ohella maailmantalouden kasvua hidastaa myös keskeisten talouksien välisten kauppakon-
fliktien osittainen toteutuminen.

Ennusteiden mukaan vuonna 21 Suomen talous olisi enää 1,1 prosenttia kasvussa. Kes-
kipitkällä aikavälillä kasvun ennuste on alle prosentin, mikä on potentiaalisen tuotannon
kasvua hitaampaa. Tarvitaan siis korkeampaa työllisyyttä ja vahvempaa kasvua. Tämä on-
91



Pöytäkirjan asiakohta PTK 132/2018 vp
nistuu vain nostamalla talouden tuotantopotentiaalia. Lisää työvoimaa, lisää investointeja
sekä lisää tuottavuutta korkealla osaamisella.

Arvoisa puhemies! Noin prosentin kasvuvauhti tulevina vuosina on riittämätön rahoit-
tamaan erityisesti väestön ikääntymisestä seuraavat menopaineet. Vaikka nyt hyvä suh-
dannetilanne ja menojen kasvua hillitsevät toimet vahvistavat julkista taloutta tasapainon
tuntumaan ja vaikka julkinen velka suhteessa kansantuotteeseen lähivuosina laskee, niin
julkinen talous heikkenee vähitellen jälleen 2020-luvun alkuvuosista lähtien.

Tilastokeskuksen julkaisema, aiempaa pidempi väestöennuste sekä sen sisältämät aiem-
paa alhaisemmat oletukset syntyvyydestä ja maahanmuutosta ovat kasvattaneet myös kes-
tävyysvajearviota. Kun ikäsidonnaiset menot kasvavat ja talouskasvu jää vaimeaksi, syn-
tyy julkisen talouden menojen ja tulojen välille pitkällä aikavälillä epätasapaino, jonka
mittaluokka on lähes 4 prosenttia suhteessa kansantuotteeseen. Tarvitsemme siksi aiem-
paa enemmän rakenteellisia uudistuksia, uudistuksia, jotka lisäävät talouden voimavaroja
ja laittavat nykyiset voimavarat tehokkaampaan käyttöön. Tätä ei voida jättää missään ta-
pauksessa tulevien sukupolvien kohtuuttomaksi painolastiksi.

Arvoisa puhemies! Valtiontalous on saatava vahvemmalle pohjalle ennen seuraavaa las-
kusuhdannetta, hyvinvointiyhteiskuntamme palveluiden rahoitus ei muuten lepää kestä-
vällä pohjalla. Vaikka Suomi lyhentää velkaa juuri nyt, ensimmäistä kertaa 10 vuoteen, ei
meillä ole varaa merkittäviin menolisäyksiin ensi vaalikaudellakaan, saati nyt. Peräänkuu-
lutan myös työllisyysasteen nostamista vähitellen 75 prosenttiin ja myöhemmin 80 prosen-
tin tuntumaan. Mikäli näistä tavoitteista jäädään, tietää se jälleen miljardien velkaantumis-
kehitystä.

Kun aikaisemmissa puheenvuoroissa on ollut puhetta monesti viime kaudesta ja täällä-
kin esimerkiksi edustaja Kulmuni tästä asiasta puhui, niin ajattelin, että sanon tästäkin
muutaman sanan.

Viime kaudella, ne jotka muistavat sen, oli tilanne tosiaan finanssikriisin jälkeinen krii-
sistä toiseen siirtyminen. Meille tuli Nokian romahdus, joka vei meiltä yhdessä Itä- ja Poh-
jois-Suomen metsäteollisuuden eroosion myötä — muun muassa Kajaanista lähti UPM —
noin 8 miljardia valtiontaloudesta. Ja sittenhän viime kaudella tehtiin säästöjä 6—7 miljar-
din edestä. Joka sanoo, ettei tehty mitään, ei tiedä, mitä siellä tehtiin. Joka sanoo, ettei teh-
ty mitään, ei tiedä, mitä tehtiin meriteollisuuden hyväksi Varsinais-Suomessa, ei tiedä,
mitä tehtiin esimerkiksi Transtechin hyväksi, kun ikään kuin pakotettiin VR ostamaan en-
simmäisiä junanvaunuja sieltä. Nyt ne kukoistavat kaikki. Myös metsäteollisuus on alka-
nut jälleen kukoistamaan. Viime kaudella tehtiin myös yhteisöveron alennus, jolla me
teimme pohjaa sille, että kasvu on mahdollista.

Elikkä jos suhdanteessa näyttää siltä, että viime kaudella menetettiin 100 000 työpaik-
kaa ja nyt sitten 120 000—115 000 tuotiin takaisin, ne ovat numeroina tietysti oikein, mut-
ta eivät kuvaa sitä kehitystä ja niitä päätöksiä, mitä tässä on tehty. Elikkä me olemme kaik-
ki kyllä pyrkineet parempaan. Että otetaan tämä huomioon.

Esimerkkinä vaikka Terrafame: Meillä aikaisemmin, noin viisi vuotta sitten, Kainuun
vienti oli muutaman kymmenen miljoonaa, 30 miljoonaa. Tänä vuonna Terrafamen ansios-
ta meidän vientimme on 300 miljoonaa. Ensi vuonna se on yli 400 miljoonaa, ja sitten kun
tuo akkukemikaalitehdas pyörii, niin se on yli 650 miljoonaa pelkästään yhdestä tehtaasta.
Sen lisäksi siellä tulee olemaan muitakin, esimerkiksi nyt on ensimmäisiä kauppoja Man-
nheimiin saanut viime kaudella pelastettu Transtech elikkä Škodan nykyinen tehdas, ja sen
vienti nousee pariin sataan miljoonaan silloin. Itse edustan hallituksen puheenjohtajana
92



Pöytäkirjan asiakohta PTK 132/2018 vp
semmoista yritystä kuin KaiCell Fibers, joka tulee muuttamaan Kainuun metsistä kuitu-
puuta tekstiiliteollisuuden vientiin, ja sen vienti tulee olemaan 300—400 miljoonaa vuo-
dessa. Näin päästään toiselle miljardille viennissä. Minä toivon, että kaikki muutkin maa-
kunnat lähtevät tähän mukaan. — Kiitos.

20.16 Arja Juvonen ps: Arvoisa rouva puhemies! Hyvät kansanedustajat! Tänään olem-
me käyneet täällä hyvää keskustelua, ja on ilo kuulla, että elämme ylijäämäisessä tilassa ja
työllisyys on nousussa ja noususuhdanne on tulossa, ja sehän kuulostaa tosi hyvälle. Mutta
välillä tuntui, kun täällä kuunneltiin tätä keskustelua ja hallituksen vastauksia, tällaiselta
vanhalta kuuluisalta toteamukselta, että ”jos teillä ei ole leipää, niin syökää leivoksia”.
Tuntui sille, että kun täällä korostettiin niin paljon hyviä asioita tapahtuneeksi, niin sitten
ne pienenpienet, mitä siellä taustalla on, tahtovat unohtua.

Olen itse sosiaali- ja terveysvaliokunnassa ja kiinnitän huomiota nyt sosiaali- ja tervey-
denhuollon sektoriin, ja kyllä täytyy sanoa, että hämmästelin suuresti täällä käytyä keskus-
telua siitä, että sosiaali- ja terveysvaliokunnan syy olisi se, että sotaveteraanien rintamali-
sien leikkaus olisi jäänyt perumatta. Kyllä oppositio siitä on ääntä pitänyt, mutta sehän ei
ole meidän käsissämme, vaan kyllä se on hallituksen tehtävä. Jos hallitus ei hoida hom-
miaan siellä sote-valiokunnassa tai muussakaan, niin minkäs me sille voimme? Oppositio
kyllä hoitaa hommansa. Tuossa edustaja Simon Elo hieman tölväisi ja sanoi, että ”kun se
Juvonenkin on siellä valiokunnassa ollut, niin kuinkas se ei ole tehtäviään hoitanut”. Kun
minä olen siellä ainoa edustaja, niin aivan varmasti penkissäni istun, mutta ei siellä välttä-
mättä aina niitä varaedustajia sitten ole istumassa, nimeltä mainitsematta. Mutta näillä aja-
tuksilla lähden eteenpäin.

Perussuomalaiset haluavat tähdätä ja panostaa Suomeen ja suomalaisiin tarjoamalla
maallemme uuden, paremman sekä oikeudenmukaisemman suunnan, ei ainoastaan ensi
vuodelle tai seuraavalle vaalikaudelle vaan myös vaalikausien yli ulottuvalle ajalle. Me
kannamme suurta huolta ikääntyneistä ihmisistä Suomessa ja siitä, että rikkaat rikastuvat ja
köyhät köyhtyvät. Se on ikävä kyllä näin. Yksi sairastuminen vuodessa, kuukaudessa ai-
heuttaa sen, että vanhuksen budjetti menee aivan sekaisin ja hän putoaa sinne köyhyysra-
jan alapuolelle. Lääkekorvausten kasvua olisi hillittävä, ja yksi keino, millä tavalla voisim-
me vastata siihen, että ikääntyneetkin pärjäisivät siellä kodeissaan ja pystyisivät lääkkeen-
sä ostamaan eivätkä miettimään, että ostanko minä se ruuan vai leivän, olisi se, että lääk-
keiden omavastuu poistettaisiin jaksottaisesti tai että merkittävä laskeminen tapahtuisi
kahden vähätuloisimman tulodesiilin osalta, tai vaihtoehtoisesti yhdistetyn lääke- ja mat-
kakulukaton käyttöönotto. Elikkä keinoja kyllä löytyy.

Perussuomalaiset kantavat huolta kotihoidon riittämättömyydestä ja siitä, että meillä ei
ole tarpeeksi hoitavia käsiä siellä kodeissa. Hallituksen kärkihanke ”Kehitetään ikäihmis-
ten kotihoitoa ja vahvistetaan kaikenikäisten omaishoitoa” ei ole valitettavasti pystynyt
vastaamaan siihen tarpeeseen, mikä siellä kodeissa on. Poissa silmistä, poissa mielistä, em-
mekä me täällä tiedä, mitä kaikkea tapahtuu niissä vanhusten ja ikäihmisten asunnoissa sen
jälkeen, kun kotihoitaja on lähtenyt kotikäynniltä ja ikääntynyt jää sinne yksin.

Eli todellakin me tarvitsemme lisäpanostuksia vanhustenhoitoon, erityisesti sinne koti-
hoitoon — lisää niitä hoitajien käsiä. Perussuomalaiset katsovat, että kotihoidon hoitajien
työtaakka on kohtuuton, ja ei tämä tilanne ole mikään uusi. Tuntuu, että vuodesta toiseen ja
budjetista toiseen me keskustelemme tästä. Perussuomalaiset esittävät, että hoitajamitoi-
tuksen tulisi olla kirjattuna lakiin, sillä lailla on maata rakennettava ja vain lain kautta me
93



Pöytäkirjan asiakohta PTK 132/2018 vp
pystymme oikeasti tekemään vaikuttavuutta. Suosituksilla ei pystytä hoitamaan vanhus-
tenhoitoa kuntoon.

Arvoisa rouva puhemies! Todellakin me olemme täällä puhuneet sotesta, ja Kuntaliiton
Reijo Vuorento otti kantaa ja ihmetteli sitä, että hallitus on poikkeuksellisen vähän kyllä
kertonut soten taloudellisista näkymistä ja vaikutuksista. On kyllä syytä muistaa tulevai-
suudessa ne sanat, mitä täällä tänään monikin on sanonut, erityisesti oppositiosta ja perus-
suomalaisista, että tämä 3 miljardin säästötavoite, mikä meillä on edessämme, ei tule to-
teutumaan. Maksajina ovat juurikin asiakkaat, potilaat, suomalainen kansa ja väestö, asia-
kasmaksuilla, joiden summia ja hintoja me emme vieläkään tiedä. Kaivo tulee olemaan
pohjaton näissä kustannuksissa, ja se on aivan varmasti se, mikä tulee eteen. Sote-uudis-
tuksen on sanottu jo nyt vähentävän työpaikkoja naisvaltaisilta aloilta elikkä juurikin sieltä
hoitajista. Täällä puhutaan perheuudistuksesta ja siitä, että äidit ja naiset töihin. Minä kan-
nan suurta huolta siitä, onko se tulevaisuuden naisen työpaikka pätkätyö ja tällaiset lyhyet
työsuhteet. Siellä on juurikin esimerkiksi tätä hoitoalaa.

Sitten vielä pari sanaa. On hienoa, että tämä veteraanien asia hoidetaan ja haitta-astetta
pienennetään sillä tavalla, että jokainen sotaveteraani pystyy saamaan valtion kustantamaa
hoitoa siellä hoivalaitoksessa, mutta kyllä minä erittäin paljon paheksun sitä tapaa, millä
täällä unohdettiin varusmiehet. On hyvä asia, että vuoden alusta astuu voimaan laki, jolla
varusmiesten lisävakuutusturva astuu voimaan, mutta tällä hetkellä me olemme tilantees-
sa, että varusmiehillä ei ole minkäänlaista lisävakuutusturvaa. Vuoden loppuun saakka va-
rusmiehiltä puuttuu täysin lisävakuutusturva, ja tämä on erittäin kohtuutonta, tämä on pe-
lottavaa, tämä on aivan kamalaa ja kauhistuttavaa, koska vahinko ei tule kello kaulassa ja
vielä ehtii tapahtua siellä ikäviä vahinkoja. Puhumme vammautumisista, jopa kuolemanta-
pauksista, ja meillä on tuoreessa muistissa neljän nuoren varusmiehen menehtyminen,
elikkä korvauksia ei tule, ja minä pidän kyllä tätä kohtuuttomana. Olen tästä laittanut vii-
meisimmäksi vielä presidentille tiedon ja viestin ja pyytänyt häntä, että siinä vaiheessa,
kun hän lähtee allekirjoittamaan lakia, hän vielä kerran kävisi läpi sen yhdenvertaisuusnä-
kökulman. — Kiitos.

20.22 Ville Skinnari sd: Arvoisa puhemies! [Olavi Ala-Nissilä: Jatkaako edustaja Skin-
nari Harakan linjoilla?] — Edustaja Harakka aloitti tänään puhumalla investoinneista ja
siitä, puhuuko hallitus investoinneista vai menolisäyksistä, ja ajattelin jatkaa tästä teemas-
ta, aivan niin kuin edustajakollegat tässä toivovat.

Ministeri Orpo ehti jo lähteä, mutta me pääsimme jo aika hyvin vauhtiin ja ihan oikeasti
keskustelemaan tulevaisuudesta, tulevaisuusinvestoinneista ja jopa siitä, että kun puhum-
me kilpailukyvystä, niin puhummeko aidosta kilpailukyvystä vai vain kustannuskilpailu-
kyvystä. Kiitos ministerille, että pikkuhiljaa alkavat ne oikeat kilpailukyvyn eväät ja ele-
mentit löytymään myös kokoomuslaiselta valtiovarainministeriltä. Eli kysymys ei ole vain
kustannuskilpailukyvystä ja työntekijöiden palkoista.

Arvoisa puhemies! Tähän liittyen haluaisin katsoa vähän pidemmälle ensi vuosikymme-
nelle ja siihen, miltä Suomi näyttää vuonna 2030. Toki tämä liittyy siihen työhön, mitä
SDP on nyt tehnyt niin varjobudjetissaan kuin ohjelmatyössään kohti seuraavia eduskun-
tavaaleja. Tässä on mielenkiintoista nähdä, että vaikka kansainvälinen talous on haastavas-
sa tilanteessa, niin samalla liiketoimintamallit muuttuvat globaalisti, syntyy kokonaan uut-
ta liiketoimintaa esimerkiksi kiertotalouteen. Kysymys kuuluu, onko Suomi siinä mukana,
eikö se ole, haluaako se olla, ja siinä mielessä olisin kaivannut budjettiin vuodelle 19 pal-
94



Pöytäkirjan asiakohta PTK 132/2018 vp
jon enemmän panostuksia esimerkiksi siihen, miten Suomi näyttäytyy EU-puheenjohtaja-
kaudella, millaisia liiketoimintamalleja olisimme voineet näyttää Euroopalle ja muulle
maailmalle.

Arvoisa puhemies! Viime viikolla tässä salissa käytimme vain tunnin aikaa tulevaisuus-
keskusteluun esimerkiksi tekoälystä, digitalisaatiosta ja robotiikasta eli siitä, miltä Suomi
näyttää ensi vuosikymmenellä. Silloin jo nostimme esiin sen huolen, että esimeriksi Aliba-
ba ja Amazon tulevat tänne. Amazon myy jo nyt enemmän kuin HOK-Elanto, siis liike-
vaihdossa. Mitä tapahtuu kaupassa, mitä tapahtuu ylipäätään liiketoiminnoissa? Tarkoitan
sillä sitä, että tässä voi tulla paljon yllätyksiä seuraavan hallituskauden ja seuraavan neljän
vuoden aikana siihen, miten kansainvälinen ja kotimainenkin liiketoiminta muuttuu.

Edelleen totean sen, että jo tämä budjetti olisi voinut sisältää niitä investointeja tulevai-
suuteen, mitkä sitten seuraava hallitus joutuu joka tapauksessa tekemään. Eli tarvitaan uu-
distuksia, jotka ovat kokonaisuuksia, ei vain yksittäisiä asioita, yksittäisiä tienpätkiä, yk-
sittäisiä osia vaan kokonaissuunnitelmia. Se työ jää, arvoisa hallitus, seuraavalle hallituk-
selle.

Suomi ei enää kestä tällaista massatyöttömyyttä. Ne kaupungit, missä työttömyys on 10
prosentissa tai enemmän, ovat valitettavasti siinä tilanteessa, että rahat loppuvat jossain
vaiheessa, oli sote-malli mikä tahansa, oli järjestämismalli mikä tahansa. Mitä hallitus ai-
koo tälle asialle tehdä jo tänä vuonna, ensi vuonna? Seuraava hallitus on siinäkin kovan
paikan edessä.

Kasvu ei ole kuulunut kaikille. Nuorten asema on hälyttävä. Syrjäytyminen maksaa ja
paljon. Vastaus ei voi olla, että sille asialle ei voi tehdä mitään, näin vain on, koska se on ra-
kenteellista työttömyyttä, tai niin edelleen. Jokaiselle ihmiselle täytyy löytyä ratkaisu ja
löytyy ratkaisu, jos halutaan.

Sama koskee tietysti turvallisuutta, asiaa, mistä äsken puhuimme ministerinkin kanssa.
Turvallisuus omassa lähiympäristössä on, sekin, jokaisen perusoikeus.

Arvoisa puhemies! Minkä takia tässä talouden isossa kuvassa esimerkiksi tuottavuus ei
nouse? Minkä takia esimerkiksi rakennusteollisuuden tuottavuus ei ole noussut pitkään ai-
kaan? Miksi asumisen hinta ei ole kohtuullistunut mutta esimerkiksi Saksassa tehdään koh-
tuuhintaista asumista? Sen takia, että me emme osaa luoda kilpailukykyisiä, kohtuuhintai-
sia kokonaisuuksia, monistettavaa tuotantoa, suunnittelua, skaalautuvuutta, sitä, mitä
muualla tehdään. Tämäkin, arvoisa puhemies, jää seuraavalle hallitukselle. [Olavi Ala-
Nissilä: Ei hallitus mitään rakenna!]

Miten logistiikka, miten liikenne, missä ovat pitkän aikavälin investoinnit? Miten ilmas-
tonmuutoksen vastainen taistelu, ne teknologiat, ne liiketoiminnat, millä Suomi voittaa?
Miten jalostusarvon nostaminen? Miten koulutus ja osaaminen? Ja miten kasvun rahoituk-
sen turvaaminen?

Arvoisa hallitus, te ette vieläkään osaa hyödyntää EU-rahoitusta. Te ette vieläkään ole
hyödyntäneet esimerkiksi Euroopan investointipankin rahoituksia niin hyvin kuin olisitte
voineet, mutta onneksi teillä on vielä aikaa.

20.28 Markku Rossi kesk (vastauspuheenvuoro): Arvoisa rouva puhemies! Edustaja
Skinnari on selvästi ollut liian kauan oppositiossa. [Timo Harakka: No, sehän korjaantuu
pian!] Se näkyy nimittäin tuosta puheenvuorosta, siitä, etteikö hallitus olisi uudistanut Suo-
mea, tehnyt niitä toimenpiteitä, joita nostitte puheenvuorossanne esille, roppakaupalla.
Monen mielestä uudistuksia suorastaan on tehty liikaakin, ja ehkä siinä on joskus ongel-
95



Pöytäkirjan asiakohta PTK 132/2018 vp
ma, että eivät uudistukset ole aina yksinkertaisia, kuten tiedämme, vaikka sote-uudistus,
joka on monen monen vaikeuskertoimen takana.

Mutta kaiken kaikkiaan Sipilän hallitus jää kyllä ihmisten mieleen varmaan monessa
asiassa, mutta kun kokonaiskuvaa tarkastellaan, siinä, että taloudessa on tapahtunut suuri
käänne. Olipa seuraavan eduskuntakauden hallitus minkä merkkinen tahansa, se pääsee
aloittamaan ihan eri pohjalta kuin nykyinen hallitus, ja se antaa mahdollisuuden uudistu-
miselle, kansakunnan kilpailukyvyn parantamiselle. Ja keskusta on koko ajan sitä mieltä,
että kasvu kuuluu kaikille.

Puhemies Paula Risikko: Vielä kaksi vastauspuheenvuoroa, edustajat Ala-Nissilä ja
Laukkanen, ja otetaan vielä edustaja Tolppanen. Sitten mennään puhujalistalle. 

20.29 Olavi Ala-Nissilä kesk (vastauspuheenvuoro): Arvoisa puhemies! Edustaja Skin-
nari teki hyviä kysymyksiä, mutta suuri kuva tahtoo unohtua. Suomessahan on ensimmäi-
nen strateginen hallitusohjelma, jota on toteutettu hyvin määrätietoisesti. Ei politiikka kos-
kaan täydellistä ole, mutta on tullut nämä keskeiset talouspolitiikan tulokset, jotka kaikki
ovat toteutuneet. Mitä tapahtuu maailmalla? Siellä peruutetaan koko ajan. Italiassa men-
nään päin seiniä, Ranskassa peruutetaan, Britanniassa peruutetaan, ja Ruotsissakaan ei ta-
pahdu mitään. Suomessa on pystytty saamaan tuloksia aikaan, ja tästä on hyvä jatkaa en-
tistä osallistavamman talouskasvun suuntaan.

Mutta mikä minua vaivaa, on se, että minä en saa selvää SDP:n talouspoliittisesta ohjel-
masta. Kun minä kuuntelen edustaja Skinnaria, sävy on aivan erilainen kuin edustaja Ha-
rakan mediapohjainen retoriikka. Erityisesti minä olen huolestunut siitä, että teillä on yrit-
tämisen verotuksen kiristämisohjelma. Viime vaalikaudella veroja kiristettiin liikaa. Se oli
yksi syy, miksi talous ei kasvanut. Nyt pitäisi ottaa se oppi, että meidän pitää kannustaa
yrittäjyyttä, työllistämistä, ja sitä ei lisää verottamalla tehdä.

20.30 Antero Laukkanen kd (vastauspuheenvuoro): Arvoisa rouva puhemies! Edustaja
Skinnarin puheenvuoro oli sillä tavalla virkistävä, että se kuulosti vähän siltä, että se tulee
niin kuin väärästä suunnasta, anteeksi vain. Siinä oli niin paljon innovatiivisia ajatuksia ja
odotuksia, mutta sitten se vähän loppua kohden latistui, kun hän sanoi, että ei ole oikeas-
taan mitään tehty, vaikka, niin kuin edustaja Ala-Nissilä totesi, erittäin paljon on tehty ja
yritetty tehdä ja huomattu, että meillä on aivan suunnattomia hallinnollisia ongelmia eri-
laisten uudistusten kanssa, koska olemme niin jumiintuneita tiettyihin ajattelutapoihin.

Parlamentaarisessa liikennetyöryhmässä, joka on pohtinut 50 vuoden päähän hankkeita
ja rahoitusratkaisuja ja sitä, miten Suomi voitaisiin pitää liikenteenkin näkökulmasta asut-
tuna ja hyvien palvelujen ja elinkeinoelämän käytössä, on käyty aivan loistavaa keskuste-
lua, tehty vertailuja Pohjoismaiden kanssa, [Puhemies koputtaa] ja se tuottaa erittäin hyvää
materiaalia tulevalle hallitukselle.

20.31 Maria Tolppanen sd (vastauspuheenvuoro): Arvoisa puhemies! Tämä väärä suun-
ta oli kyllä aivan oiva huomio täällä, nimittäin nyt puhutaan siitä, että meillä työttömyys on
vähentynyt ja työllisyys on kasvanut ja köyhyys on vähentynyt, syntyvyys on vähentynyt,
mutta jostain kumman syystä lapsiköyhyys on kasvanut. Joku tässä tulee nyt väärästä suun-
nasta. Joku tässä yhtälössä ei täsmää. Eli kannattaisi ehkä katsoa noita tilastoja vähän tar-
kemmin, mikä tässä nytten on oikein ja mikä ei.
96



Pöytäkirjan asiakohta PTK 132/2018 vp
Yksi esimerkki on tämä aktiivimalli, kovasti kiitelty työllisyyden hoitaja. Kun puhutaan
pitkäaikaistyöttömistä, joita meillä on 29 000, me tiedämme, että kolmannes heistä ei kos-
kaan kykene töihin. Tämä hallitus ei halua päästää heitä eläkkeelle eikä siirtää sosiaalitur-
van piiriin, vaan haluaa rangaista, haluaa vähentää heidän työttömyysturvaansa, koska he
eivät töihin kykene. Se 20 000:kin jää työllistämättä, [Puhemies koputtaa] vaikka he kyke-
nisivät töihin.

20.32 Ville Skinnari sd (vastauspuheenvuoro): Arvoisa puhemies! Tässä nyt puhutaan
siitä, mitä hyvää hallitus on tehnyt, ja varmasti sitäkin on, mutta SDP ei tule toistamaan sitä
virhettä, että me esimerkiksi kärkihankkeilla elinkeinoelämän puolesta valitsemme, mitä
Suomi tekee. Sitä me emme tule tekemään, vaan me yhdessä valitsemme elinkeinoelämän
kanssa, mitä me teemme. 

Sen lisäksi nostan esille tämän koko Euroopan tilanteen, mistä tekin ansiokkaasti pu-
huitte: Minä aidosti pelkään, että koko Eurooppa vaipuu ja vaisuuntuu alihankkijan roo-
liin. Kiina ja Yhdysvallat vievät meitä, koko maanosaa, koko Euroopan unionia. Eihän
tämä ole vain Suomen huoli, vaan se on meidän kaikkien huoli. 

Tämän lisäksi myös, kun te puhutte investoinneista, että te olette pohtineet, mutta olisit-
te tehneet tähän budjettiin... Esimerkiksi päärata: Voisi sanoa, että Suomi on sairastumassa
sepelvaltimotautiin, kun meidän liikenne ei vedä. Te laitoitte miljoona euroa suunnitte-
luun, kun olisi tarvinnut 50 miljoonaa euroa. [Timo Harakka: Koko miljoonan!] Yhden ko-
konaisen miljoonan löysitte pääradan, Suomen pääverisuonen suunnitteluun!

Sen lisäksi vielä [Puhemies koputtaa] voi sanoa, että kertokaa nyt oikeasti, [Puhemies:
Aika!] mitä te aiotte tehdä näiden kokonaisuuksien osalta, edelleen sen Euroopan unionin
rahoituksen osalta. Ei tästä budjettikirjasta löydy niitä vastauksia. 

Puhemies Paula Risikko: Sitten vielä varapuhemies Pekkarinen.

20.34 Mauri Pekkarinen kesk (vastauspuheenvuoro): Arvoisa puhemies! Edustaja Skin-
narin puheenvuoron johdosta: Kun te sanotte, että tämä hallitus on tehnyt valintoja siitä,
mitkä ovat ne vahvuudet, mille aletaan, muistaako edustaja Skinnari, mikä oli se hallitus,
joka päätti ensinnäkin strategisesta tutkimusneuvostosta ja niistä painopistealueista, joihin-
ka alettiin sijoittamaan? — Te näköjään nyökyttelette. Varmaan sitten näin ollen myöskin
tiedätte, missä tällä tavalla tapahtui. — Kaiken lisäksi silloin viime vaalikaudella leikattiin
tutkimuksesta ja innovaatioista enemmän kuin kertaakaan Suomen historian aikana niin
kauan kuin julkinen valta on ollut Suomessa rahoittamassa tutkimusta ja innovaatiotoimin-
taa. Tämä hallitus myöskin leikkasi alkuvaiheessa. Nyt ei enää leikkaa. Nyt kun katsotaan
saldo, nyt vieläkin ollaan miinusmerkeillä tämänkin hallituksen toimin, mutta edellinen
leikkasi paljon enemmänkin. Minusta on syytä kuitenkin muistaa nämä molemmat asiat,
mitkä sanoin: sekä tuo strateginen valinta, mitä jo tehtiin edellisellä vaalikaudella, että
myöskin innovaatiorahoituksen kohtalo.

Puhemies Paula Risikko: Vielä edustaja Skinnari, mutta sitten mennään listalle.

20.35 Ville Skinnari sd (vastauspuheenvuoro): Arvoisa puhemies! Edustaja Pekkarinen
muistaa aivan oikein, ja minä arvostan suuresti niitä strategisia ohjelmakokonaisuuksia,
joita aikoinaan luotiin, ja olin itsekin mukana, kuten hyvin muistatte, muun muassa alue-
97



Pöytäkirjan asiakohta PTK 132/2018 vp
keskusohjelmassa ja sen seuraajassa. Kyllä silloin osattiin tehdä strategisemmin asioita. En
sano, että se malli on tulevaisuuden malli, mutta edelleenkin tässä hallitusohjelmassa va-
littiin tietyt asiat ja suljettiin samalla pois tietyt tulevaisuuden asiat. Miten ovat mukana esi-
merkiksi kyberteknologiat, tekoäly, digitalisaatio, jotka ovat globaaleja kokonaisuuksia?
Ei niistä Suomi päätä yksin. Tarkoitan tällä sitä, että meidän olisi pitänyt paljon laajemmin
pohjoismaalaisittain ja eurooppalaisittain katsoa näitä kokonaisuuksia eikä sulkea ovia ja
ikkunoita siten, että me teemme suljettuja hankekokonaisuuksia, jotka sitä paitsi päättyvät
nyt kesken kauden. Eihän siinä ole mitään järkeä, ei niissä ole jatkuvuutta! Ei yrityskehi-
tystä tehdä neljässä vuodessa, arvoisa edustaja Pekkarinen. Te jos kuka tiedätte sen.

Puhemies Paula Risikko: Sitten mennään puhujalistalle.

20.36 Johanna Karimäki vihr: Arvoisa puhemies! Nyt on pakko toimia ilmastotalkois-
sa, mutta miksi hallitus jakaa avokätisesti ympäristölle haitallisia tukia? Fossiilisten polt-
toaineiden tuet ovat noin kolminkertaisia verrattuna uusiutuvan energian tukeen. Hallituk-
sen tavoitteena on ylimitoitetut hakkuut, jotka puolittavat metsien hiilinielut vuoteen 2030
mennessä. [Hannu Hoskonen: Voi hyvänen aika!] Se heikentää luonnon lajirikkautta ja vä-
hentää eliöstöä. Tutkijoiden mukaan kaikki hallituksen ilmastotoimet vesittyvät ja päästöt
lisääntyvät. [Markku Rossi: Mitenkä Helsingissä?]

Luonnon monimuotoisuus heikkenee historiallisen nopeasti, mutta hallitus on puolitta-
nut luonnonsuojelualueiden hankinnan määrärahan. Soidensuojelun täydennysohjelma on
jo neljättä vuotta keskeytetty, vaikka monet linnut tarvitsevat suoympäristöä. On iso petty-
mys, ettei valtiovarainvaliokunta lisännyt Metso-ohjelman tukea tarvittavalle tasolle. Va-
liokunta osoitti pienen lisätuen suo- ja kosteikkoalueiden suojeluun.

Hallituspuolueet ovat jakaneet liikenteen joululahjarahat tiehankkeisiin. Mielestäni
tämä yli 25 miljoonan euron lisäpotti on jaettu alueellisesti epätasa-arvoisesti. Uudella-
maalla rahoitusta on saanut vain yksi hanke: riista-aita välille Vihti—Kirkkonummi Tur-
ku—Helsinki-moottoritielle. Se parantaa liikenteen turvallisuutta. 

Tarpeita on enemmänkin. Uudenmaan alueen kevyen liikenteen hankkeiden rahoitus on
ollut pitkään riittämätön. Hankkeita on olennaisesti nopeutettava monivuotisen teemapa-
ketin kautta. Se parantaisi työ- ja koulumatkojen turvallisuutta sekä lisäisi arjen hyötylii-
kuntaa. Ilmastonmuutoksen torjunnan kannalta liikenne on saatava paremmin raiteille. Uu-
dellamaalla tarvitaan raiteita länteen, itään ja pääkaupunkiseudulle. Rantaradalle Karjaalle
tarvitaan kunnostusta sekä kaksoisraiteita. Hankkeen ensimmäisen vaihe on Espoon kau-
punkirata. Myös Porvoon suuntaan kaivataan lähijunaliikennettä. Hanko—Hyvinkää-ra-
dan sähköistys on tärkeä hanke myös teollisuuden kuljetusten ja viennin kannalta.

Koulutus turvaa kestävän talouden ja ihmisten hyvinvoinnin. Hallitus ei kuitenkaan kor-
jaa tekemiään jättileikkauksia tieteeltä, tutkimukselta, korkeakouluilta ja ammattikouluil-
ta. Nuoret tuntevat olevansa hukassa, kun tulevaisuus näyttää kovin epävarmalta. Pääsee-
kö opiskelemaan, saako valmistuttuaan töitä, pohtii moni. Helpottaisi paljon, jos toimeen-
tulo olisi turvattu, mutta hallitus on leikannut historiallisen paljon opintotuesta.

Aktiivimalli leikkaa työttömän perusturvaa, vaikka olisi kuinka aktiivisesti hakenut työ-
tä tai koulutusta. Työvoimapoliittista koulutusta ei ole tarpeeksi. Kaikkein kohtuuttomin ti-
lanne on yli 55-vuotiaille työttömille, joille aktiivimalli on ollut pääsääntöisesti leikkaus.

Suomessa on 120 000 köyhää lasta, joiden perheissä on osattomuutta. Miltä tuntuu lap-
sesta, joka ei pääse retkille ja harrastuksiin kavereiden kanssa? Emme halua lasten luokka-
98



Pöytäkirjan asiakohta PTK 132/2018 vp
yhteiskuntaa. Köyhyys syrjäyttää. Silti perusturvan indeksijäädytykset jatkuvat. Köyhim-
mille olennaisia tukia ei koroteta. Lapsiperheköyhyys kasvaa, eläkeläisköyhyys kasvaa.
Moni pienituloinen eläkeläinen miettii, ostaako ruokaa vai lääkkeitä, kun raha ei riitä kaik-
keen.

Tulevalle hallitukselle jää paljon korjattavaa, mutta nostan vielä lopuksi muutamia
asioita, joita koskevista lisäyksistä voi valtiovarainvaliokuntaa kiittää.

Liki 4 miljoonaa euroa saatiin kansallispuistojen retkeilymahdollisuuksien parantami-
seen, joukossa muun muassa Torronsuo, Liesjärvi, Urho Kekkosen kansallispuisto sekä
Repovesi. Hyvin tarpeellinen on myös hanke esteettömien luontokohteiden lisäämiseksi.
Valiokunta antaa myös miljoonan euron tuen seuroille vähävaraisten lasten liikuntaharras-
tusten tukeen. Kiitän myös lisäyksestä avustajakoiratoiminnan laajentamiseen. Koira edis-
tää ja ylläpitää vammaisen avustettavan fyysistä, psyykkistä ja sosiaalista toimintakykyä.
Yhdyn myös valiokunnan vaatimukseen, että tarvitsemme krooninen väsymysoireyhtymä
-taudin eli CFS-taudin osalta kansalliset linjaukset tunnistamisessa ja hoidossa sekä sosi-
aalietuuksien myöntämisessä. Nyt monet potilaat ovat jääneet vaille apua ja hoitoa, mikä
on täysin kestämätöntä hyvinvointivaltiossa. Tarpeeseen tulevat myös lisäykset saamen
kielipesätoimintaan ja Saamen Kielikaltion toiminnan turvaamiseen sekä karjalan kielen
elvytysohjelman jatkamiseen. Pidetään huolta kotimaisista vähemmistökielistä.

20.42 Olavi Ala-Nissilä kesk: Arvoisa rouva puhemies! Aika lyhyesti kommentoin kes-
kustelua, varsinaisen puheenvuoron jo käytinkin.

Minusta huomionarvoista on se, että kun tähän vaalikauteen lähdettiin, niin valtio otti 6
miljardia velkaa, julkiseen talouteen 6 miljardia velkaa lisää. Mitä se tarkoittaa, kun täällä
puhutaan lapsista? Kun meillä syntyy se alle 50 000 lasta, niin tämän 6 miljardia kun jakaa
sillä lapsien lukumäärällä, niin vuosittainen velka syntyvää lasta kohden on 120 000. Sel-
lainen velkakirja laitettiin vaalikauden alussa mukaan siihen äitiyspakkaukseen lapsille
taakaksi. Eihän näin voi tehdä.

Kaikilla puolueillahan oli säästölistat. Sosiaalidemokraattisella puolueellakin oli, he ei-
vät muista sitä enää: 3 plus 1 miljardia. Minusta on rehellistä todeta, että kun tehdään bud-
jettikehykset yhdessä, niin ne ovat budjettikehykset, ei niitä voi kesken vaalikauden rik-
koa, ja tämä on tietysti rajoittanut kaikkien puolueiden toimintaa. Myöskin se minua häi-
ritsee, niin kuin täällä on todettu, että SDP oli tukemassa kilpailukykysopimusta mutta nyt
sen kieltää. Minusta tämä on sellaista politiikkaa, jota itse en pidä hyvänä.

Puhemies! Tälle vaalikaudelle tehtiin ensimmäistä kertaa Suomessa strateginen hallitus-
ohjelma, jossa oli selkeät kärkihankkeet: työllisyyden parantaminen, velkaantumisen tait-
taminen, biotalous, sote- ja maakuntauudistus sekä uudet toimintatavat. Sitä on toteutettu
hyvin määrätietoisesti ja myöskin tuloksekkaasti. Politiikka ei ole koskaan täydellistä.
Aina voidaan trollata ja arvostella, mutta suurin linja on pitänyt tässä strategisen hallitus-
ohjelman toteuttamisessa, ja se on erittäin tärkeätä, koska me tarvitsemme liikkumavaraa
valtiontalouteen, jotta voimme sitä eriarvoistumista vastaan taistella. Politiikkaanhan on
tullut paljon retoriikkaa, paljon myöskin tämmöistä tarpeetonta trollausta ja kyvyttömyyt-
tä tehdä kompromisseja, päätöksiä. Katse on liikaa aina seuraavassa gallupissa.

Maailmallahan tilanne on huono. Jos katsomme Italiaa, niin siellä populistipuolueet ovat
vallassa ja talous on menossa päin seiniä. Ranskassa joudutaan peruuttamaan uudistuksia,
ja siellä velkaantuminen on aivan liian iso. Itse asiassa nykyisen presidentin aikana kertaa-
kaan valtion budjetti ei ole ollut ylijäämäinen Ranskassa. Siinäkin tulee raja vastaan. Bri-
99



Pöytäkirjan asiakohta PTK 132/2018 vp
tanniassa tilanne on poliittisesti erittäin huono. Samaten Ruotsissa ei tapahdu yhtään mi-
tään. Yhdysvalloissa epävarmuus koko ajan lisääntyy. Venäjälläkin joudutaan peruutta-
maan eläkeuudistusta. 

Minusta tämä kertoo toisaalta myöskin osattomuudesta. Ihmiset kokevat osattomuutta,
vaikkei aina siitä olisikaan kysymys, ja tämä on tärkeää ottaa huomioon. Sen takia pitää ny-
kyään puhua ja puhutaan mielellään osallistavasta talouskasvusta. Ihmiset syrjäytyvät ei
yksin tulojen mukaan ja työn mukaan vaan myös ja ennen kaikkea alueellisesti, myöskin
koulutuksen ja sosiaalisen aseman suhteen. Ihminen voi kokea osattomuutta. Sen takia me
tarvitsemme sellaista mukaansa ottavampaa talouskasvua, mistä minä tuossa omassa pu-
heenvuorossani puhuin, ja keskustan historiallinen linja on aina siitä lähtenyt. Siinä kaik-
kein tärkeintä on lisätyöpaikat. Työttömällä on kymmenkertainen riski syrjäytyä työllisty-
neeseen ihmiseen nähden. Kun ihminen saa työpaikan, hänen perheensä saa tuhat euroa li-
sää tuloja. Tämä on se suuri linja, mikä on tärkeä. Tätä on tärkeää myöskin jatkaa.

Puhemies! Sote-uudistus totta kai pitää viedä maaliin. Sekään ei ole täydellinen, mutta
niidenkin, jotka nyt täällä vastustavat sitä, pitäisi tiedostaa se, että jos tämä lykkääntyy,
niin totta kai se tuo lisää menoja valtiontalouteen, joten sote- ja maakuntauudistus on vält-
tämätöntä toteuttaa.

Toinen asia, mistä ehkä liian vähän puhutaan ja mikä on myöskin yksi ongelma ja ai-
heuttaa syrjäytymistä, on suomalainen ruuantuotanto, joka ei kannata tällä hetkellä. On
välttämätöntä nyt sekä EU-tasolla, Suomessa että markkinoilla löytää ratkaisuja, niin kuin
nyt rupesi vuorineuvos Karhinen löytämään ratkaisuja, joilla tätä kannattavuutta voidaan
parantaa. On onnistumisen pakko.

Viimeiseksi liikenneinfrasta. Tällä vaalikaudella on saatu paljon korjausvelkaan lisää,
mutta on sanottava, että tämä jää vähän vajaaksi. Keskusta on pitkään puhunut liikenneinf-
rasta, uusista välineistä rahoitukseen. Valtiovarainministeriön pitää liikkua tässä asiassa
enemmän. Ei voida ajatella, että käyttömenot ja investointimenot käsitellään samalla taval-
la. Eihän pienikään kunta tee sillä tavalla, vaan valtion kannattaa tehdä kannattavia inves-
tointeja. Pitää hakea uusia rahoitusvälineitä, jotta me voimme liikenneinvestointeja viedä
eteenpäin. Aluekehityksen kannalta, ihmisten asumisen ja yrittämisen kannalta liikenne-
ratkaisut ovat aina olleet tärkeitä, mutta koskaan ne eivät ole olleet niin tärkeitä kuin tämän
päivän Suomessa, ja sen takia keskustan vaaliohjelmassa seuraavalle vaalikaudelle otetaan
taas askel eteenpäin. — Kiitokset.

20.48 Teuvo Hakkarainen ps: Arvoisa rouva puhemies! Otan kantaa muutamaan asiaan,
mistä täällä on käyty keskustelua, ja tämä ilmastonmuutos on yksi asia.

Silloin kun IPCC:n raportti tuli, kaikki puolueet lähtivät siihen mukaan, siihen pölhöpo-
pulismiin — sanoisin sitä sillä nimellä, koska meillä Suomessa päästöt ovat noin promillen
luokkaa. Mitä me saamme tälle maapalloparalle tehtyä sillä promillella? Esimerkkiä voi-
daan näyttää, ja sitä on alettu näyttämään. Nyt hyökätään yksityisautoilun kimppuun. Meil-
lä polttoaineesta raskas liikenne käyttää noin 70 prosenttia, ainakin lähes, ja 30 prosenttia
jää yksityisautoilulle. Ja liikenteen päästöt ovat noin 20—25 prosenttia. No, nyt tämän 30
prosentin, joka aiheuttaa jonkin verran päästöjä, kimppuun hyökätään oikein raskaammal-
la kädellä. Se tarkoittaa sitä, että maaseutu tyhjenee, ja sen laskun maksavat maaseudulla
olevat ihmiset, ja ratikkaliikenne täällä pyörii hyvin. On helppo lähteä tuosta vain, ja ilmas-
to on muuttunut, mutta tuolla maallakin on pakko elää.
100



Pöytäkirjan asiakohta PTK 132/2018 vp
Jos nyt mennään siihen isoon possuun, otetaan se kiinni, niin Ilta-Sanomissa oli juttu,
että Thaimaan matka, kun on nelihenkinen perhe, aiheuttaa sinne ilmastopäästöjä yhtä pal-
jon kuin keskivertoauto täällä, sillä voi ajaa 160 000 kilometriä. No, joka on huolissaan il-
mastonmuutoksesta — esimerkiksi täällä kansanedustaja, helsinkiläinen taikka pääkau-
punkiseudulta — investoi ilmastonmuutokseen ja ajaa autolla Lappiin: 1 000 kilometriä
sinne, 1 000 kilometriä pois, 2 000 kilometriä. Voit tehdä 80 reissua sillä yhdellä Thai-
maan reissulla, eikä ilmasto muutu yhtään sen kummemmaksi, ja rahat jäävät kotimaahan.
Tämä on myös taloudenhoitoa. Kannattaa kuunnella joskus ihan maalaisjärkeä eikä vasem-
mistolaisia ajatuksia, niissä on vastaus joka asiaan. Lenin aloitti, tai mikä Marx se oli: vas-
taus joka asiaan, mutta missään päin maailmaa se ei toiminut, ei vieläkään toimi, katsokaa
vaikka Venezuelaa.

Sitten vielä: Täällä on puhuttu syntyvyydestä, on kauhisteltu sitä, kun väestö vanhenee
ja lapsia ei tule. Minulla oli kunnia kesällä käydä lestadiolaisten seuroissa, ja siellä on pal-
jon lapsia. Käykää katsomassa, ei tarvitse tulla lestadiolaiseksi. Mutta kun katselee sitä me-
noa, niin siellä osataan tehdä lapsia, ei ole ongelmia. [Naurua] Ja vielä semmoinen juttu: he
eivät mene kortistoon, eivät ole tukien varassa. Mistähän tämä johtuu, että täällä puhutaan
niin kauniita juttuja joka asiasta mutta mikään ei käytännössä toimi? Ulkoministeri käyttää
monesti Raamattua, siteeraa sitä, ja minä nyt siteeraan kanssa. Sananlaskuissa sanotaan
näin: ”Laiska, mene muurahaisen tykö ja katso sen menoa ja viisastu.” Aika hyvä neuvo
myös näihin kysymyksiin.

Sitten vielä, arvoisa rouva puhemies, eläkeläisiin: Minä osaan tätä suomalaista laskutik-
kua käyttää, en kreikkalaista, se antaa semmoisen ihmeellisen tuloksen. Me olemme puhu-
neet täällä hallitsemattomasta maahanmuutosta, ja niistä kustannuksista on kysytty muun
muassa Mattilalta, mutta vastausta ei ole saatu. Arvio on 1 miljardista 3 miljardiin, laitan
viivan keskelle: 2 miljardia vuodessa. Meillä on 500 000 pieneläkeläistä. Jos tämä jaetaan
niille 500 000:lle, voidaan nostaa eläkkeitä sadallaviidelläkympillä kuukaudessa, normaa-
lilla laskutikulla laskettuna. Perussuomalaisilla on vastaus myös tähän. Hoidetaan tämä
homma kuntoon, lopetetaan höpötys. — Arvoisa puhemies, kiitoksia.

20.53 Eva Biaudet r: Arvoisa puhemies, ärade talman! Riksdagsledamot Ala-Nissilä
hade ett intressant tal här i dag, tycker jag. Han har skrivit en bok om ”osallistava talous-
kasvu”.

Vaihdan suomen kielelle. Koska kuuntelin suomeksi, on helpompi puhua puheestanne.
Siinä on varmasti paljon asiaa, jota meidän pitäisi miettiä, ja siinä itse asiassa ehkä oi-

keudenmukaisuus ja osallistavuus, se mikä saa ihmiset osallisiksi myöskin talouskasvusta
eri lähtökohdista, on se keskeinen asia. Ilman, että olen vielä lukenut kirjaanne, minun joh-
topäätökseni ehkä on, että tällaisen politiikan onnistumiseksi ei riitä, että katsoo vain suu-
ria linjoja, joskin nekin ovat tärkeitä, vaan samalla poliitikkojen pitää kyetä katsomaan nii-
tä pienempiä vaikutuksia erilaisiin ryhmiin, koska nimenomaan oikeudenmukaisuus ja
osallisuuden tunne tulevat siitä, että kokee, että tulee huomioiduksi. Ihmisoikeuksista —
sosiaalinen hyvinvointi, sosiaaliset oikeudetkin ovat osa ihmisoikeuksia — Eleanor Roo-
sevelt sanoi, että ne ovat olemassa pienissä paikoissa. Se tarkoittaa, että jollei ihminen ar-
jessa tunne, että saa osallistua tähän hyvään talouskasvuun, ne eivät tavallaan silloin toteu-
du omassa elämässä, ja ihmisoikeudet eivät voi olla olemassa vain suurissa makrotalouden
rakennelmissa.
101



Pöytäkirjan asiakohta PTK 132/2018 vp
Tämä vie minut pohtimaan nimenomaan sitä, että meillä pitäisi olla parempia välineitä
tehdä vaikutusarvioita eri alueille. Me olemme puhuneet siitä pitkään, ja hallitus on kiitet-
tävästi mielestäni ainakin lähtenyt lupaamaan, että esimerkiksi Agenda 2030:n mukaan ar-
vioidaan nimenomaan ilmastokriteereitä ja myöskin tasa-arvon kriteereillä arvioidaan ta-
louskasvua ja -kehitystä. Kuitenkin esimerkiksi tasa-arvon kohdalla on vielä hyvin alkute-
kijöissä tällainen budjetin arviointi, ja aikaisemmin hallitus onkin arvioinut, että sen ta-
louspolitiikka ei ole suosinut yhtä paljon naisia kuin miehiä. Ei tietenkään tahallisesti, vaan
eri syistä. Siksi olisi niin tärkeää katsoa eri ryhmiä, millä tavalla nämä talouspolitiikan eri
tekijät kohdistuvat. Työllisyyden kasvukaan ei ole samalla tavalla kohdistunut eri ryhmiin.
Me puhuimme ehkä tällaisista alueellisista kohtaanto-ongelmista, mutta on myös, kun pu-
hutaan taloudesta ja köyhyydestä, kohtaanto-ongelmia riippuen sukupuolesta. Naisilla on
hyvin pitkälti vastuu hoivasta sekä perheessä että sitten julkisessa yhteiskunnassa.

RKP:n varjobudjetissa olemmekin sen takia lähteneet siitä, että osa talouskasvun edel-
lytyksistä on korjata se epätasa-arvo, joka tällä hetkellä on, ja rakentaa sellaista työmark-
kinaa, jossa naisilla on yhtä hyvät mahdollisuudet osallistua ja antaa oma panoksensa.
Naisjärjestöt ovat itse asiassa tehneet jo kymmeniä vuosia tätä työtä, jossa he ovat vaati-
neet, että hoivavastuu jaetaan paremmin ja palkkatasa-arvo toteutetaan, mutta emme ole
onnistuneet. Siksi on todella tärkeää, että nyt sekä tasa-arvoasiain neuvottelukunta että
kaikkien puolueiden naisjärjestöt Nytkis ja Naisjärjestöjen Keskusliitto — siis nämä edus-
tavat satojatuhansia naisia — yhdessä ajavat ensi eduskuntavaaleissa perhereformia, jossa
todellisuudessa tapahtuu muutos. Ei vain vähän paremmin ja vähän enemmän vapaita van-
hemmille, vaan että todellisuudessa tapahtuu muutos hoivavastuiden jakoon 6+6+6-mallin
mukaan. Se edellyttää, että siihen myös investoidaan ja ajatellaan, että se on tärkeä. Se tu-
lee ratkaisemaan myös eläkeläisnaisten, vanhenevien naisten, köyhyysongelman ainakin
osittain, koska hyvin suuri osa vanhenevien naisten köyhyydestä liittyy siihen, että heillä
työura on huonompi kuin miesten eli lyhyempi ja matalammalla palkkatasolla.

Toiseen asiaan haluaisin vielä puuttua. Lakivaliokunnassa olemme koko tämän vaali-
kauden ajan keskustelleet vaikeudesta ja haasteesta nähdä budjettia pitkäjaksoisesti, ja oi-
keuslaitos on yksi niistä, jotka koko ajan elävät jotenkin kituuttaen, ja tavallaan on koko
ajan riski, että meidän oikeusjärjestelmä ei enää toimi riittävällä tasolla. Muutoksia on to-
della paljon tehty, mutta jokaisen lakimuutoksen kohdalla lakivaliokunta on huomautta-
nut, että näin niukat voimavarat eivät pidemmän päälle kestä. Toivoisin, että tämä on asia,
joka todellakin otetaan nyt sitten tulevaisuudessa tarkasteluun. Meillä on siellä myöskin
vielä ongelmia, joihin ei niin sanotusti ole ollut varaa vielä puuttua. Meillä on vielä palju-
sellejä. Meillä on kriminaalipolitiikka, joka ei riittävästi toimi ennaltaehkäisevästi. Meillä
on vankihuolto, jossa on voimavarapula ja joka nimenomaan olisi järkevää toimintaa. Ei
helppoa mutta hyvää.

Sama liittyy sitten köyhyysongelmaan globaalisti. Ne ongelmat, joita me koemme täl-
laisten ihmisten muuttoliikkeiden voimistuessa, liittyvät köyhyyteen ja konflikteihin, ja
meidän täytyy panostaa myöskin kehitysavun kautta sekä rauhanvälitykseen että sitten
kaikkein köyhimpien ihmisten auttamiseen, jotta nämä ongelmat eivät suurene. — Kiitos.

Puhemies Paula Risikko: Varapuhemies Pekkarinen.

21.00 Mauri Pekkarinen kesk: Arvoisa puhemies! Tutkailin menneitä vuosia ja huoma-
sin, että edellisetkin varapuhemiehet ovat käyttäneet enimmillään vähän vajaa 30 puheen-
102



Pöytäkirjan asiakohta PTK 132/2018 vp
vuoroa vaalikauden aikaan, ja kun minulla on reilusti alle 20, niin ajattelin, että täytyy nyt
parantaa kuitenkin vähän juoksua ja sanoa muutama sana.

Itse asiassa olin aika lailla innostunut siitä keskustelusta, mitä täällä päivällä käytiin. Ai-
van erityisesti olin innostunut niistä ajatuksista, joita täällä esitettiin, että olisihan se ollut
niin hyvä, että Sipilän hallituksen ei olisi tarvinnut tai pitänyt leikata yhtään mistään. Voi
että se kuulosti hyvältä, että ei olisi tarvinnut leikata yhtään mitään mistään. Ja niinhän oli-
si voinut käydäkin, jos edelliset Kataisen ja Stubbin hallitukset olisivat onnistuneet talous-
politiikassa. Minä palautan kuitenkin vielä mieleen, miten siinä kävi:

Nämä hallitukset kyllä sen neljän vuoden aikaan leikkasivat julkisia menoja, ja ne kiris-
tivät veroja. Ja vuosi kului, kun kustannuskilpailukyvystä ei huolehdittu. Miten kävi, kun
seuraava vuosi tuli eteen? Sama juttu: piti menoja leikata ja veroja kiristää. Sama kolman-
tena vuonna, sama neljäntenä vuonna, niin kauan kuin kustannuskilpailukyvyn parantami-
seksi ei töihin ryhdytty. Nimenomaan sinipunapuolueiden olisi pitänyt oivaltaa se, että kun
kustannuskilpailukyky menetetään, niin silloin maan tavara ei kyllä käy maailmalla kau-
paksi eikä pärjää oikein täällä kotimaassakaan. Juuri näiden puolueiden se olisi pitänyt ta-
juta, koska ne olivat ne poliittiset voimat, jotka veivät Suomen euroon, ja euroelossa ei va-
luuttakurssin muutoksella noin vain voida näitä hommia hoitaa ja kustannuskilpailukykyä
panna kuntoon — ei. Suomen reaalinen kilpailukyky on ollut kaiken aikaa aika hyvä, mut-
ta kustannuskilpailukyky on ollut tavattoman huono. Näin siinä kävi.

Kun sitten Sipilän hallitus lähti liikkeelle, jos se olisi jatkanut sitä tietä, mitä edelliset
neljä vuotta oli tultu, niin kyllä oltaisiin aika surkeassa tilanteessa. Nyt tämä hallitus pys-
tyy seuraajalleen tarjoamaan tilanteen, jossa ei tuollaisia vastaavia miljardien leikkauksia
tai ikäviä asioita tarvitse tehdä, kiitos sen, että Sipilän hallitus uskalsi, rohkeni ja osasi teh-
dä kilpailukykysopimuksen, jolla nimenomaan Suomen kustannuskilpailukykyä — se oi-
kea käsite on kustannuskilpailukyky — parannettiin. Ja kun kustannuskilpailukykyä pa-
rannetaan aina silloin, kun kilpailukykyä parannetaan sisäisen devalvaation keinoin — se-
hän oli sisäinen devalvaatio — totta kai silloin kaikkien vyötä pitää vetää vähän kireäm-
mälle, mutta niin siinä toisessakin vaihtoehdossa, ulkoisessa devalvaatiossa, olisi pitänyt
tehdä samalla tavalla. Kiitos niiden toimien, mitä tässä suhteessa Sipilän hallitus on tehnyt,
ollaan nyt ennätyksellisen työllisyyden parantumisen ja ei nyt ihan ennätyksellisen mutta
erittäin hyvän talouden kasvun tiellä, ja julkinen talous, kuten kaikki tietävät ja tämän päi-
vän keskustelussakin on esille tullut, on hyvässä jamassa. Seuraajan on tästä hyvä jatkaa.

On ihan totta se, että aina kun rapataan, niin silloin vähän roiskuu, ja kyllähän tämänkin
hallituksen tielle on jäänyt sellaisia asioita, joista voidaan sanoa, että ”no, siinä vähän rois-
kui”. Ottaen huomioon sen ison kuvan, jonka kirkastamisesta me kaikki tiedämme kaikki
olennaiset indikaattorit, voidaan sanoa, että tämä hallitus siinä perustehtävässään, isossa
tehtävässään on onnistunut hyvin. Seuraavalla vaalikaudella tästä perustasta voidaan jat-
kaa suomalaisen kansakunnan eheyden vahvistamiseen ja rakentamiseen. Talouden eheys
on kunnossa, nyt on kansakunnan kaikkinaisen yhteiskunnallisen eheyden rakentamisen
aika, ja perusta siihen on tehty.

Arvoisa puhemies! Kaksi muuta huomiota, mitä täällä moneen kertaan keskustelussa tä-
män päivän aikaan on tullut esille. Vihreät kertovat, että fossiiliset polttoaineet saavat kol-
me kertaa enemmän tukea kuin uusiutuvat. Mihin matematiikkaan tämä perustuu? Luulen,
että minäkin tiedän verotuksesta kohtuullisen paljon sattuneesta syystä, ja tuollainen ma-
tematiikka minun mielestäni ei nyt oikein pidä paikkaansa. Aivan lyhyesti näin.
103



Pöytäkirjan asiakohta PTK 132/2018 vp
Mitä tulee vielä ylipäänsä energiaverotukseen, niin on totta, että teollisuus saa myös fos-
siilisten polttoaineiden käytöstä palautusta, ja sehän on ihan höperö asia, kun samaan ai-
kaan hallitus yrittää lailla kieltää kivihiilen käytön. Jos sama teollinen laitos teollisessa toi-
minnassa käyttää kivihiiltä tai fossiilista öljyä tai turvetta, niin sille palautetaan yhteensä
70 miljoonaa Suomessa.

Arvoisa puhemies! Ihan viimeinen kommentti. Aika ei riitä tähän ilmastokeskusteluun
sen enempää, mutta ei se nyt ihan niinkään voi olla, että meillä on 0,1 prosenttia maailman
päästöistä. Edustaja Hakkarainen ja muut tietävät varmasti, että Suomessa yhtä kansalaista
kohti se on noin 11 miljoonaa tonnia, mitä me aiheutamme. Euroopan unionissa se on kes-
kimäärin 8 miljoonaa tonnia, ja maailmassa on miljardeja ihmisiä, jotka aiheuttavat asu-
kasta kohti vain kymmenesosan [Puhemies koputtaa] tai sadasosan siitä, mitä Suomi ai-
heuttaa. Kyllä meilläkin on vastuu tehdä jotain.

21.05 Antero Laukkanen kd: Arvoisa rouva puhemies! Palaisin nyt tuohon aikaisem-
paan keskusteluuni sen verran, että muutama asia siinä jäi hieman kesken. Jatkan tästä kes-
keisiä ajatuksiani koskien Suomen kehitysyhteistyötä.

Valitettavasti tämän hallituksen yksi suurimpia epäkohtia on juuri kehitysyhteistyön
leikkaukset. Tämä hallitus tulee jäämään historiaan hallituksena, joka leikkasi Suomen ke-
hitysyhteistyön lilliputtisarjaan ja joka aliarvosti maailmanluokan kehitysyhteistyön ra-
kenteet ja tekijät kiittämällä heitä 40 prosentin leikkauksella heidän määrärahoihinsa.

Nämä leikkaukset ovat saaneet aikaan sen, että kansalaisjärjestöt ovat joutuneet sulke-
maan kokonaisia maakohteita, jättämään kesken projektit ja hankkeet, joilla on rakennettu
pysyvää muutosta kehitysmaissa ja parannettu kaikkein haavoittuneimpien kansojen ase-
maa. Tämä on tällaiselle hyvinvointivaltiolle kuin Suomi kyllä todella vastuutonta toimin-
taa. Tätä ei voi missään tilanteessa hyväksyä, ja uskon, että kun aikanaan historiaa kirjoi-
tetaan, niin tämä asia tullaan mainitsemaan erityisesti.

Samaan aikaan hallitus on lisännyt rahoitusta Finnfundille finanssisijoituksia varten ke-
hitysyhteistyömaihin. Tämä on selkeästi tämän hallituksen painopiste: otetaan tätä valko-
kauluskehitysyhteistyötä, kasvatetaan sitä näiden järjestöjen tekemän kehitysyhteistyön
kustannuksella.

Tässä talousarvioesityksessä ihmetyttää se, että vaikka oli luvattu, puhuttu, annettu us-
koa, että hallitus ei unohda, kun talous paranee, kehitysyhteistyöjärjestöjä, niin euroakaan
ei tullut lisää. Olisi ollut psykologisestikin viisasta ottaa vaikka siitä Finnfundin 10 miljoo-
nasta 2 miljoonaa tai 3 miljoonaa tai puolet ja antaa se järjestöille, jotta olisi ollut jonkin-
lainen oikeudenmukaisuus tässä rahanjaossa. Näin ei valitettavasti käynyt.

Sitten oikeudenhoidon alaa: Oikeudenhoidon voimakas uudistaminen ja oikeusistui-
mien vähentäminen on johtamassa Suomessa oikeusturvan heikkenemiseen, niin laadulli-
seen heikkenemiseen kuin kielellisten oikeuksien heikkenemiseen. Tämä tila lähentelee
minusta perusoikeuksien kannalta jo hälyttävää tilaa. Uskon, että kun on edellytetty, että
tätä seurataan hyvin kiinteästi, niin kohta saamme sitten pöydällemme näitä raportteja,
joissa kerrotaan, että Suomen oikeusturvan toteutumisen tila heikkenee nopeasti.

Samaan aikaan kun käsiteltävien asioiden määrä kasvaa, henkilöstöä vähennetään ja
myös käsittelypaikkoja. Tämä yhtälö on erittäin — tästä ei voi sanoa edes haastava — tämä
tilanne on itseään jalkaan ampuva. Me joudumme väkisin lisäämään näitä resursseja, kos-
ka kaikki asiat puuroutuvat tuolla. Me olemme saaneet jo vaikka kuinka monta huomau-
104



Pöytäkirjan asiakohta PTK 132/2018 vp
tusta tästä, että asioiden käsittely kestää liian kauan. No, tästä enemmän sitten varsinaisen
pääluokan puheenvuorossani.

Arvoisa rouva puhemies! Hienoa on ollut se, että on saanut huomata, että monessa asias-
sa semmoinen pitkäjänteinen uudistamistyö tuo yleensä tuloksia sitten, kun sitä tehdään
systemaattisesti ja viedään eteenpäin, mutta oikeuslaitos on sellainen laitos, jonka kohdal-
la kaikissa mahdollisissa taloudellisissa tilanteissa ei pidä antaa talouden ohjata oikeuden
toteutumista jokaisen kansalaisen kohdalla vaan aina on turvattava riittävät määrärahat.

21.10 Toimi Kankaanniemi ps: Arvoisa rouva puhemies! Tuossa taannoin käytiin kes-
kustelua työn ja työttömän kohtaamisesta. Meillä on siinä todella vakavia ongelmia. On
ehkä 260 000 työtöntä ja kymmeniätuhansia avoimia työpaikkoja. Jossakin on järjestelmä
pahasti vialla. Miksi ne eivät kohtaa? Helppoja ratkaisuja ei tietysti siihen ole, se on aivan
selvää. Työpaikat ovat usein aivan muualla kuin nämä työttömät, ja silloin tarvittaisiin
muuttoa, ja muuttoon usein liittyy ihmisillä suuria ongelmia: asuntokysymykset, perheen
toisen puolison tilanne, lapset, suvut ja sitten tämä yhteiskunnan rakenteiden johdosta ta-
pahtunut kustannusten raju nousu. Monella paikkakunnalla tuolla etäämmällä, jos panee
asuntonsa myyntiin, siitä ei saa juuri minkäänlaista hintaa — hyvä jos saa aina edes yhden
tarjouksen. Ja jos sitten sattuu olemaan velkaa, niin siinä on aika tavalla kiinni, ja jos taas
sen saa jollakin hinnalla myytyä, niin sitten uudelta paikkakunnalta, jossa niitä työpaikko-
ja olisi, asunnon hankkimisen hinta joko vuokraamalla tai varsinkin ostamalla tulee koh-
tuuttoman korkeaksi, siihen ei ole varaa. Velkamäärä nousee valtavan suureksi. Tämä on
yksi iso ongelma.

Mutta sitten meillä on myös työvoimaan liittyvä iso kysymys tämä nuorten tilanne.
Meillä on peruskoulun päättäneistä noin 15 prosenttia niiden osuus, jotka joko eivät hakeu-
du toisen asteen opintoihin tai keskeyttävät ne. Mitä heidän kanssaan pitäisi tehdä? Sosi-
aalidemokraatit ovat esittäneet oppivelvollisuusiän nostamista. Se on yksi mahdollisuus.
En kuitenkaan näe, että on mahdollista, että näitä nuoria, joilla ehkä se into opiskella ei ole
kovin korkea, pantaisiin koulumuotoiseen opiskeluun pakosta. Se on aika rankka malli.
Mutta kun he ovat alaikäisiä, alle 18-vuotiaita, siis oppivelvollisuuden päättymisen jäl-
keen, niin näkisin, että on kyllä mahdollista ajatella niin, että heillä olisi jokin velvoite. Op-
pivelvollisuus on laissa määrätty velvollisuus, ja taas sitten miehillä aikuisiässä, täysi-ikäi-
senä, tulee eteen asevelvollisuus. Sekin on pakollinen velvollisuus. Miksi ei 16—17-vuo-
tiaille voitaisi panna opiskeluvelvoitetta, niin että nämä nuoret, jotka jäävät nyt opiskelun
ulkopuolelle, otettaisiin tällä tavalla kiinni ja heidän edellytettäisiin opiskelevan? Sen opis-
kelun pitäisi olla työlähtöistä, hyvin lähellä työelämää, ja siinä ehkä pitäisi antaa opetusta
esimerkiksi ihan tavallisen talouden, perheen ja yksilön talousasioihin, yhteiskunnan toi-
mintaan, vähän liikuntaa ja ehkä jotakin kieltä, kielen oppiminen olisi tärkeää, ja mahdol-
lisesti matematiikkaa, tämäntyyppisiä aineita, jotka ovat elämässä välttämättömiä, ja sitten
myös työhön tutustumista, työssä olemista.

Tämän velvoitteen me voisimme kyllä mielestäni säätää näille alaikäisille, jotka ovat
käytännössä lapsia. Nyt he ovat valitettavasti aika pitkälti heitteillä. Onko meillä varaa pi-
tää 15 prosenttia ikäluokasta näin ulkopuolella tämän yhteiskunnan järjestelmän? Se on iso
kysymys, ja toivon, että hallitus ja tuleva hallitus ja eduskunta vakavasti paneutuvat näi-
den nuorten asioihin, joilla on elämä edessä ja joita me kipeästi tarvitsemme tässä väestö-
kehityksessä myös työhön mukaan.
105



Pöytäkirjan asiakohta PTK 132/2018 vp
21.16 Markus Lohi kesk: Arvoisa puhemies! Ensi vuoden budjettia, jos ajatellaan sitä
kokonaisuutena, minusta parhaiten kuvaa oikeastaan se, että kun katsotaan taaksepäin näi-
tä neljää vuotta, niin voi todeta, että hallituksen talouspoliittinen linja on toiminut, työlli-
syys paranee edelleen, valtion velkaantuminen pienenee. Tänä vuonna, kuten olemme
kuulleet täällä tänään — taisi olla eilen ensimmäisen kerran uutisissa — pystymme ensim-
mäisen kerran kymmeneen vuoteen jopa lyhentämään valtionvelkaa. Silti tämä tilanne ei
tietenkään ihan niin hyvä ole kuin miltä tämä kuulostaa, sillä budjetinkin mukaan joudum-
me ensi vuonna taas ottamaan edelleen kuitenkin 1,6 miljardia velkaa, budjetti on siis sen
verran alijäämäinen.

Kokonaisuutena voi sanoa, että hallituksen talouspoliittinen linja toimii. Kun tämä kon-
septi toimii, niin sitähän ei kannata vaihtaa. Ymmärrän sen, että opposition puolelta on esi-
tetty vaihtoehtoja, ja näinhän pitääkin olla, mutta jos katsotaan vaikka sosiaalidemokraat-
tien esittämää verolinjaa, niin minusta tässä tilanteessa, jossa me olemme pystyneet ve-
roastetta laskemalla lisäämään työllisyyttä, saamaan yritykset investoimaan, saamaan ta-
louskasvua Suomeen aikaiseksi, pahinta olisi se, että me nyt muuttaisimme tätä linjaa, ot-
taisimme sen linjan, joka meillä oli viime vaalikaudella, jolloin meillä kasvoivat käytän-
nössä vain työttömyys, veroprosentit ja valtionvelka. Minusta tärkeintä on se, että
voitaisiin jatkaa vakaasti tällä linjalla. Minusta pahaa myrkkyä on se, että pelotellaan yri-
tyssektoria sillä, että vaalien jälkeen verot nousevat, ja tämä aiheuttaa sellaista epävar-
muutta, että ei uskalleta enää investoida.

Arvoisa puhemies! Tämän ison linjan lisäksi haluan ottaa esille kaksi aivan, voi sanoa,
pientä mutta tärkeää erityiskysymystä, jotka minusta ovat erinomaisia asioita tässä. Ensim-
mäinen niistä on se, että haluan kiittää valtiovarainvaliokuntaa, erityisesti hallinto- ja tur-
vallisuusjaostoa, siitä, että eduskuntakäsittelyssä tänne lisättiin oikeusministeriön momen-
tille Sámi Giellagálduun eli saamelaiseen Kielikaltioon 190 000 euroa. [Markku Rossi:
Kunta- ja terveysjaoston kautta se hoidettiin!] — No niin, täällä kuultiin oikeata tietoa, että
se meni, mutta OM:n budjettimomentille tämä kuitenkin kuuluu. — Kiitos teille, jotka
olette sitä hoitaneet. Voin sanoa senkin, että tämä ajatus siitä, että tämmöinen lisäys pitää
tehdä, syntyi saamelaiskäräjien ja eduskuntapuolueitten yhteisen yhteistyöryhmän tulokse-
na. Tätä on aikaisemmin rahoitettu projektiluontoisesti. Kysymyshän on Kotimaisten kiel-
ten keskus Kotusta vastaavasta toimielimestä, toki paljon vaatimattomammasta mutta erit-
täin tärkeästä, jonka tehtävä on nimenomaan huolehtia saamen kielen terminologiasta, nor-
mittaa kirjoitettua kieltä, jakaa tietoa saamen kielistä ja tehdä kielenhuoltoa, ja kun tämä
projektirahoitus päättyi, niin tarvittiin tälle rahoitusta. Olen tästä erittäin tyytyväinen ja kii-
tollinen ja vielä kerran haluan lausua kiitokset, että tämä asia järjestyi.

Haluan ottaa kantaa lisäksi yhteen yksityiskohtaan, joka oli täällä ryhmäpuheenvuorois-
sa esillä. Vasemmistoliiton ryhmäpuheenvuorossa — näyttää siltä, ettei ryhmästä ole tääl-
lä nyt... no, on täällä yksi jäsen paikalla — esitettiin, ilmeisesti vaihtoehtobudjettinne mu-
kaisesti, lentoveroa Suomeen. Nyt täytyy kyllä lappilaisena edustajana todeta, että kun juu-
ri tänä aamuna sieltä Lapista tänne lensin ja pystyin aistimaan sitä suurta iloa, mitä kym-
meniä ja taas kymmeniä eri kansallisuuksia edustavat matkailijat siellä Lapissa tunsivat,
kun olivat päässeet lumen keskelle ja katsomaan joulupukkia ja nauttimaan arktisesta puh-
taasta luonnosta, niin nyt kyllä tämä matkailun kehitys on ollut niin myönteistä, että olisi
suuri virhe, jos Suomi yksin ottaisi lentoveron käyttöön. Ymmärrän sen, että meidän täy-
tyy olla huolissamme lentämiseen liittyvästä hiilijalanjäljestä, mutta tämmöinen lentovero
kyllä pitäisi tehdä ainoastaan siinä tapauksessa, jos maailmanlaajuisesti otettaisiin tämän-
106



Pöytäkirjan asiakohta PTK 132/2018 vp
tyyppisiä keinoja käyttöön. [Puhemies koputtaa] Se, että muut maat eivät ota ja Suomi ot-
taisi yksin tällaisen käyttöön, olisi kyllä oman oksan sahaamista ja pahimmalla mahdolli-
sella tavalla. Haluan tämän viestittää ja toivon, että vasemmistoliitossakin harkitaan uudes-
taan tämäntyyppisiä keinoja [Puhemies koputtaa] ja katsotaan vähän laajemmin tätä koko-
naisuutta, millä tavalla me tätä ilmastokysymystäkin pystymme ratkaisemaan.

21.21 Sanna Marin sd: Arvoisa puhemies! Jokaisella ihmisellä on oikeus ihmisarvoiseen
elämään, turvaan, huolenpitoon ja hyvinvointiin. Jokainen ihminen on arvokas, ja häntä tu-
lee siten myös kohdella. Tämä tarkoittaa tekoja, joilla turvataan ihmisarvoisen elämän
edellytykset: riittävä toimeentulo, tarvittavat palvelut ja mahdollisuus kehittää itseään ja
parantaa omaa asemaansa yhteiskunnassa. Yhteiskuntaa on rakennettava siten, että jokai-
sesta lapsesta voi tulla mitä tahansa, siten, että jokaisella ikääntyvällä on turvallinen olo ar-
jessa, siten, että oma tulevaisuus ei ole menetetty, vaikka elämässä tulee vastoinkäymisiä,
kuten työttömyyttä tai sairautta. On meidän tehtävämme rakentaa yhteiskunta, joka kantaa
jokaista, aivan jokaista. Tämän ajatuksen varaan sosiaalidemokraattinen puolue on raken-
tanut politiikkansa ja vaihtoehtonsa. Tämä on polkumme myös tulevaisuuteen. Jotta Suo-
mi voi menestyä kansakuntana huomennakin, on yhteiskunnan oltava sellainen, että jokai-
nen voi omien kykyjensä mukaan kouluttautua, työllistyä ja osallistua yhteisen tulevaisuu-
den rakentamiseen taustasta ja varallisuudesta riippumatta.

Arvoisa puhemies! Hallitus on koko kautensa ajan tehnyt politiikkaa, joka on murenta-
nut suomalaisten välistä tasa-arvoa ja yhdenvertaisuutta. Hallitus on toimillaan ja talous-
poliittisilla päätöksillään kasvattanut hyvinvointi- ja tuloeroja. [Olavi Ala-Nissilä: Päin-
vastoin!] Se on ollut avokätinen hyväosaisille ja kova köyhille. Se on leikannut eläkeläisil-
tä, opiskelijoilta, lapsiperheiltä, työttömiltä ja pienituloisilta palkansaajilta. [Markku Ros-
si: Ei pidä paikkaansa!] Se on rajannut joidenkin lasten oikeutta varhaiskasvatukseen ja
ajanut nuoremme kaltevalle ja viettävälle tielle koulutukseen kohdistuvilla leikkauksilla.
Nyt käsittelyssä oleva ensi vuoden talousarvio ei ole poikkeus. Samalla kun hallitus on yh-
täältä leikannut tavallisten ihmisten toimeentulosta ja palveluista, korottanut asiakasmak-
suja ja ajanut monen elämän epävarmuuteen ja toivottomuuteen, on se toisaalta jakanut
vahvoille ja vauraille lisää avokätisten verohelpotusten kautta.

Arvoisa puhemies! Hallituksen linja on epäviisas. Se on tunkkainen tuulahdus mennei-
syydestä. Leikkausten sijaan nyt tarvitaan rohkeutta ja päätöksiä, jotka vahvistavat ihmis-
ten välistä tasa-arvoa, luovat edellytyksiä kestävälle työllisyyden kasvulle ja jotka tarttu-
vat riittävällä vakavuudella ihmiskunnan suurimpaan tulevaisuuden haasteeseen, ilmaston
lämpenemiseen ja luonnon monimuotoisuuden heikkenemiseen. Nämä ovat asioita, joihin
SDP esittää vaihtoehtobudjetissaan konkreettisia tekoja, tässä ja nyt. Meille on tärkeää, että
jokaisella on oikeus ihmisarvoiseen elämään, [Markku Rossi: Ministeri Tiilikainen tekee
hyvää työtä!] että jokaisesta lapsesta voi tulla mitä tahansa ja että tulevillakin sukupolvilla
on maapallo, jolla voi elää. Mikä hallitukselle on tärkeää? Sitä moni suomalainen tänään
kysyy, ja aivan syystä.

Varapuhemies Pekkarinen totesi, että kun rapataan, niin vähän roiskuu. Kylmää kuulta-
vaa niille suomalaisille, jotka astuvat tänäänkin leipäjonoon hallituksen politiikan seurauk-
sena.

Puhemies Paula Risikko: Vastauspuheenvuoro, edustaja Ala-Nissilä, ja sitten Löfström
jatkaa puhujalistaa.
107



Pöytäkirjan asiakohta PTK 132/2018 vp
21.25 Olavi Ala-Nissilä kesk (vastauspuheenvuoro): Arvoisa puhemies! Kyllä minä jäin
murehtimaan tätä liturgiaa, mitä edustaja Marin tässä esitti.

Ensinnäkin, mitä tulee veropolitiikkaan, meillä on edelleen raippaverot voimassa, meil-
lä on edelleen solidaarisuusverot voimassa, joilla suurituloiset osallistuvat. Me olemme
pienituloisten verotusta merkittävästi keventäneet. Tässäkin talousarvioehdotuksessa on
eläketulovähennys, on perusvähennys, on taulukkovähennystä pienituloisille. Kun ihmi-
nen työllistyy — kun on tullut 110 000 uutta työllistä — niin sen perheen tilanne paranee
tuhannella eurolla. [Sirpa Paatero: Metsälahjavähennys!] Työttömällä on kymmenen ker-
taa suurempi riski syrjäytyä kuin työllistyneellä. 

Minusta kerrankin on Suomessa saatu konkreettisia tuloksia, on pelastettu suomalaista
hyvinvointiyhteiskuntaa. Ei politiikka ole koskaan täydellistä, mutta suuressa linjassa ja
kaikessa on saatu kerrankin tuloksia aikaan, niin että on pelastettu suomalaista hyvinvoin-
tiyhteiskuntaa siltä Kreikan tieltä, missä me olimme.

21.26 Sanna Marin sd (vastauspuheenvuoro): Arvoisa puhemies! Ei tämä ole mitään li-
turgiaa. Tämä on se todellisuus, missä todella moni suomalainen valitettavasti tällä hetkel-
lä elää.

Nämä hallituksen leikkaukset ovat kohdistuneet erittäin kovasti samoihin ihmisryhmi-
in: Opiskelijoilta on viety lähes satanen toimeentulosta. Eläkeläisten toimeentulosta on ni-
pistetty monella tavalla, korottamalla asiakasmaksuja, vähentämällä toisaalta esimerkiksi
korvauksia kyydeistä, tekemällä indeksijäädytyksiä. Lapsiperheiltä on leikattu niin palve-
luista kuin toimeentulosta, samoin työttömiltä ihmisiltä.

Tämä hallituksen politiikka on ollut erittäin kovaa. Tämä on se todellisuus, missä ihmi-
set elävät. Se ei ole se kuva Suomesta, minkä te haluatte täällä luoda. Te olette kasvattaneet
ihmisten välisiä hyvinvointi- ja tuloeroja. Tämä politiikka ei ole ollut oikein, ja ihmiset
voivat, todella moni ihminen voi, tällä hetkellä tämän päivän Suomessa pahoin.

Puhemies Paula Risikko: Otetaan vielä kaksi vastauspuheenvuoroa, edustaja Lohi ja
edustaja Semi, sitten listalle.

21.28 Markus Lohi kesk (vastauspuheenvuoro): Arvoisa puhemies! Valitettavasti mi-
nustakin tuo edustaja Marinin puheenvuoro tuntui kyllä aika lailla liturgialta sen takia, että
siinä unohtui se kokonaisuus, mitä Suomessa on neljän vuoden aikana tapahtunut. Se
myönteinen kehitys tavallaan unohtui kokonaan, annettiin vain se toinen puoli.

On varmasti niin, että meillä on aivan liian paljon ihmisiä, joilla ei mene riittävän hyvin
tänä päivänä, mutta jos ajatellaan tilannetta, mistä lähdimme ja mikä oli viime vaalikaudel-
la, niin minusta kun niitä vertaa, niin tällä vaalikaudella ei kyllä kuitenkaan voi sanoa, että
tämä politiikka on ollut epäoikeudenmukaista. Jos viime vaalikaudella syntyi 100 000 työ-
töntä lisää, nyt on syntynyt 115 000 työllistä lisää. Minusta tämä lisää kuitenkin hyvinvoin-
tia, ja tutkimustenkaan mukaan, kun verrataan ja kun katsotaan näitä hallituksen toimenpi-
teitä, eriarvoisuus ei ole kasvanut.

On selvää, että siellä on yksittäisiä kipeitä, hankalia päätöksiä, kuten vaikkapa opintotu-
keen liittyvä rahan leikkaus, mutta vastaavasti esimerkiksi perheellisille opiskelijoille on
tullut huoltajakorotuksia, on pystytty takuueläkettä korottamaan. Minusta olisi reilua ker-
toa se kokonaisuus, joka kuitenkin on erittäin myönteinen Suomessa.
108



Pöytäkirjan asiakohta PTK 132/2018 vp
21.29 Matti Semi vas (vastauspuheenvuoro): Arvoisa rouva puhemies! Minusta edustaja
Marin ei puhunut mitään liturgiaa vaan ihan oikeata asiaa. Jos mietitään sitä, että tämän
hallituksen aikana kaikkia etuisuuksia on viety, 300 miljoonaa euroa poikkeen eläkeläisil-
tä ja muilta vähävaraisilta ihmisiltä jäädyttämällä indeksikorotuksia, ja samanaikaisesti on
annettu miljardi euroa verovähennyksiä, niin jos mietitään sitä inhimillistä puolta, että jos
olisi päätetty vain 700 miljoonaa tehdä näitä veronkevennyksiä ja olisi annettu se 300 mil-
joonaa köyhille ja vähävaraisille, niin silloin näitä jäädytyksiä ei olisi tarvinnut tehdä. 

Kyllä tässä on ollut ihan arvovalintakysymys oikeistolla, että kuinka köyhiä kyykyte-
tään.

Puhemies Paula Risikko: Sitten mennään puhujalistalle tässä vaiheessa. Voidaan deba-
toida välillä, mutta nyt edustaja Löfström — olkaapa hyvä.

21.30 Mats Löfström r: Ärade fru talman! Det nuvarande ekonomiska systemet mellan
staten och den åländska självstyrelsen baserar sig på att alla ålänningar betalar skatt till sta-
ten precis på samma sätt som alla övriga finländare. Enligt de senaste tillgängliga skatte-
uppgifterna betalar Åland över 0,62 procent av alla skatter som uppbärs av staten men er-
håller enligt nuvarande system endast 0,45 procent tillbaka i form av en klumpsumma. 

Sedan nuvarande system trädde i kraft år 1995 har den åländska befolkningsmängden
procentuellt vuxit dubbelt så snabbt som hela landets. Den snabba befolkningsutveckling-
en på Åland är en stark grund för att höja klumpsumman. Finlands EU-medlemskap samt
bolagisering av statliga affärsverksamheter är också en grund för att se över avräkningen.
Systemet har ändå inte korrigerats, och som en följd av detta är det svårt att få klumpsum-
man att räcka till för att täcka de offentliga utgifterna.

Ärade talman! Därför har vi på Åland redan länge arbetat för att klumpsumman skulle
höjas för att motsvara dagens verklighet och så att den täcker kostnaderna för en växande
befolkning. Den offentliga ekonomin måste utvecklas i takt med den privata. Åland vill
växa, skapa nya företag och vara med och utveckla ekonomin, men för det krävs rättvisa
förutsättningar.

Om Åland inte skulle ha en hög sysselsättning på över 80 procent och en arbetslöshet på
mindre än 4 procent skulle Åland i dag vara i stor ekonomisk kris. Av den anledningen fö-
reslår jag i en budgetmotion undertecknad av svenska riksdagsgruppens alla ledamöter att
staten höjer avräkningen, klumpsumman, till Åland från 0,45 procent till 0,48 procent, så
att den motsvarar och finansierar självstyrelsen enligt den befolkning Åland har i dag, inte
den Åland hade år 1995. För Åland vill fortsätta växa, och därför behövs ett ekonomiskt
självstyrelsesystem som också är mer flexibelt och där den ökande befolkning som betalar
skatt till staten också betyder ökade återbetalningar till Åland.

Arvoisa rouva puhemies! Nykyinen taloudellinen järjestelmä valtion ja Ahvenanmaan it-
sehallinnon välillä perustuu siihen, että kaikki Ahvenanmaalla maksavat valtionverot val-
tiolle aivan kuten kaikki muutkin. Ahvenanmaa saa näiden verojen osalta sitten takaisin
0,45 prosenttia valtion kaikista verotuloista. Ongelman ydin on se, että tasoitusprosenttia ei
ole tarkistettu sen jälkeen, kun kyseinen järjestelmä tuli voimaan yli 20 vuotta sitten.

Ahvenanmaa on hyvä veronmaksaja, sillä työllisyys on hyvä, yli 80 prosenttia, ja työt-
tömyys alle 4 prosenttia. Viimeisimmät saatavissa olevat veroluvut osoittavat, että Ahve-
109



Pöytäkirjan asiakohta PTK 132/2018 vp
nanmaa maksaa yli 0,62 prosenttia valtion välittömistä veroista mutta saa vain 0,45 pro-
senttia takaisin.

Järjestelmän voimaantulon jälkeen Ahvenanmaan väestömäärä on kasvanut 16 prosen-
tilla, kun taas koko maan väestö on kasvanut 8 prosentilla. On erittäin ilahduttavaa, että
koko maan talouden kasvun seurauksena myös könttäsumman osuus kasvaa talousarvio-
esityksessä. Könttäsumman taso ei kuitenkaan riitä kattamaan muun muassa nopeasta vä-
estönkasvusta aiheutuneita kustannuksia, sillä järjestelmän rakenteesta johtuen Ahvenan-
maa saa saman könttäsumman riippumatta maakunnan maksujen suuruudesta tai siitä,
onko asukkaita 10 000 tai 100 000. Siksi Ahvenanmaalla on jo pitkään tehty töitä sen
eteen, että könttäsumma säädettäisiin vastaamaan nykyistä todellisuutta.

Itsehallinto ei kuitenkaan ole suhdannekysymys. Tässä on kyse siitä, että itsehallintojär-
jestelmän on toimittava myös käytännössä. Valtiolla pitää siksi olla suurempi vastuu yllä-
pitää voimassa olevaa lainsäädäntöä ja huolehtia siitä, että taloudellinen itsehallintojärjes-
telmä toimii myös käytännössä.

21.34 Sirpa Paatero sd: Arvoisa rouva puhemies! Erittäin hyvä, että talous kasvaa ja
vienti vetää, elikkä Euroopan ja maailman talous on kunnossa. Erittäin hyvä, että työlli-
syys paranee — vaikka alueellisia eroja on aika paljon: tulen itse kunnasta, jossa työttö-
myysprosentti on reilusti yli 14 yhä edelleen. Tänään on etsitty jotenkin syyllisiä edellisel-
tä hallituskaudelta — milloin se on valtiovarainministeri, joskus se on ollut pääministeri.
Mutta muistan, ketkä olivat hallituksessa ja mitä tehtiin vuonna 2008, kun bkt syöksyi yli 8
prosenttia ja sanottiin, että tämä ei kosketa Suomea.

Talouden kokonaiskuva on yhä edelleen se, että ensi vuoden budjettia tehdään velkaan-
tumisen lisääntymiseen. 1,9 miljardia euroa ollaan ottamassa lisää velkaa. Kestävyysvaje
on 9 miljardia euroa, noin 4 prosenttia. Tämän hallituksen alkaessa se oli noin 5 prosenttia,
reilu 10 miljardia euroa. Hyvään suuntaan on menty, mutta olisin toivonut, että harppauk-
set olisivat olleet hieman suurempia.

Tämä viikonloppuna tullut ilouutinen siitä, että viimeistä lainaerää tältä vuodelta ei tar-
vitse nostaa, on tietenkin hyvä, mutta kun katsoo sen taakse ja kuuntelee valtiovarainmi-
nisteriön ylijohtajan terveisiä, niin kyse on kertaluontoisista eristä, joissa on useita selittä-
viä tekijöitä, ja yksi muun muassa on valtion omaisuuden myynti. Sipilän hallitus on myy-
nyt valtion omaisuutta paljon enemmän kuin edelliset hallitukset. [Markku Rossi: Mutta ei
niin paljon kuin demarit!] — Paljon enemmän kuin edelliset hallitukset, joissa demarit vii-
meksi olivat mukana. — Se on surullista, sillä niitä ei saada takaisin. Kun kerran valtion
omaisuus myydään, sen kartuttaminen on toinen asia. Sitten ei ole enää mitään, mistä tulee
osinkoja, mutta siinähän ei seuraavaa hallitusta sitten enää tarvitse ajatella. [Olavi Ala-Nis-
silä: Voidaan tehdä uusia yhtiöitä, niin kuin on tehty!]

Meillä talouskasvu ja työllisyys paranevat, mutta silti suuri osa kansalaisista jätetään sen
ulkopuolelle. Erityisen hankala on tilanne niillä, jotka ovat työelämän ulkopuolella: Ensin
työttömät, joita kohtaan on osoitettu sadan päivän ansiosidonnaisen leikkaus ja sitten ak-
tiivimalli, joka luvattiin korjata mutta ei ole korjattu. Lapsiperheet, joilta on leikattu lapsi-
vähennys elikkä veroja on korotettu — heillä veroja on korotettu — plus tietenkin subjek-
tiivinen päivähoito-oikeus on rajattu. Opiskelijat, joidenka opintorahasta on viety yli 80
euroa. Eläkeläiset, joille takuueläkkeeseen kyllä tuli rahaa, mutta siltä suuremmalta mää-
rältä, yli viisi kertaa takuueläkeläisten määrältä elikkä kansaneläkettä saavilta, on kuiten-
110



Pöytäkirjan asiakohta PTK 132/2018 vp
kin leikkaus tehty, plus lisätty rasitusta lääkekorvauksien ja kaikkien muiden maksujen ko-
rotuksilla.

Huoleni on julkinen talous kokonaisuudessaan, sillä kun palveluita tuottavat kunnat ja
kunnilta lähtee ensi vuonnakin 254 miljoonaa euroa, niin kunnat on laitettu veronkeven-
nysten maksajiksi. Kunnille on sanottu, että on kohtuullista, kun leikataan etukäteen kun-
nille ajateltuja tulevia säästöjä, jotka eivät todellisuudessa ole realisoituneet. On kummal-
lista, että kiky-leikkaukset tehdään kuntien kukkarosta kahteen kertaan tai että indeksijää-
dytyksiä yhä edelleen jatketaan. Tämä tulee näyttäytymään hetken päästä kuntien taloudes-
sa.

Sosiaalidemokraatit olisivat odottaneet, että vähintäänkin nyt, kun talous on kerran pa-
remmassa kunnossa, olisi nähty pidemmälle, olisi luotu tulevaisuutta ja tehty investointe-
ja, uudistuksia, joilla pärjätään: oppivelvollisuuden pidennystä, varhaiskasvatuksen uudis-
tusta, perhevapaauudistusta, sosiaaliturvan uudistusta, verouudistusta. Mutta ei, mitään
näistä ei pystytty tekemään tällä hallituskaudella. Me ajattelemme, että tulevaisuus tarvit-
see investointeja. Ne investoinnit ovat infraa. Ne ovat tutkimus-, kehittämis- ja investoin-
titoimintaa. Ne ovat työllisyyteen satsaamista. Ne ovat köyhyyden vähentämistä ja osalli-
suuden lisäämistä. Ne ovat ilmastonmuutokseen vastaamista niin, että voimme ajatella,
että se on meille menestys, ei pelkkä rasite. Ja viimeisenä ne ovat tietenkin satsaamista
koulutukseen — josta täällä on ollut ihan kummallista puhetta, että nyt satsataan 1 000
opettajaa, kun juuri lähes 2 000 on pistetty tämän hallituksen takia pihalle.

21.40 Ritva Elomaa ps: Arvoisa puhemies! Suomi liikkuu maailmantalouden mukana, ja
on paljon asioita, joihin emme suoraan voi omalla päätöksenteollamme vaikuttaa. Mutta
paljon pystymme silti tekemään. Jos toimimme fiksusti, osaamme rakentaa puskuria ylei-
sen taloustilanteen heikkenemisen varalle tai nousukauden koettaessa kykenemme reagoi-
maan nopeasti ja hyödyntämään kasvun mahdollisimman tehokkaasti. Tietoa päätöksente-
on tueksi on saatavilla tänä päivänä aivan eri malliin kuin joskus menneinä vuosina.

Tämän tulisi näkyä paremmin myös Suomen poliittisessa päätöksenteossa. Valtion tuli-
si pystyä reagoimaan nykyistä vauhdikkaammin muutoksiin talouden pelikentillä. Suo-
men velkataakka on paisunut liian suureksi. Täytyy hallitukselle nostaa hattua siitä, että
budjetin menopuolta on hillitty sen verran, että valtionvelkaa voidaan lyhentää. Myös työl-
lisyyden osalta ollaan päästy ainakin paria edellistä vaalikautta parempiin tuloksiin. Kes-
tävyysvaje on silti peikko, joka vaanii seuraavassa mutkassa, ja tämän kohtaamiseen ei hal-
litus ole Suomea tarpeeksi hyvin saanut valmisteltua. Myös sote-uudistus ja siihen liittyvät
kustannukset ovat riski valtiontalouden näkökulmasta jo lähitulevaisuudessa.

Talouspolitiikassa on muun yhteiskunnallisen päätöksenteon tavoin kyse arvovalinnois-
ta: mistä otetaan ja minne annetaan. Esimerkiksi maahanmuuton aiheuttamien kustannus-
ten kattamiseen tämänhetkiseltä hallitukselta tuntuu löytyvän aina hyvin pelimerkkejä,
mutta muun muassa pienituloiselle eläkeläiselle käännetään vain selkää.

Kuten tässä jo muut perussuomalaiset ovat korostaneet, me kannatamme tavallisen suo-
malaisen hyvinvointia edistävää politiikkaa. Emme ole suuryritysten asialla, ne kyllä pär-
jäävät ilman tehottomia yritystukia. Mutta miten pärjää pienyrittäjä? Miten pärjää köyhä,
pienituloinen kansalainen, jolla on tilit tyhjänä puolessavälissä kuuta ja pitäisi vielä saada
ruokaa ja lääkkeitä? Yleisesti ottaen hinnat nousevat ja asiakasmaksut kasvavat. Vanhem-
pien ihmisten hyvinvoinnista on pidettävä paremmin huolta, siis heistä, jotka ovat raken-
taneet tämän meidän hyvinvointimme. Hintojen nousun myötä heidän toimeentuloaan oli-
111



Pöytäkirjan asiakohta PTK 132/2018 vp
si korotettava. Me perussuomalaiset olemmekin ehdottaneet vaihtoehtobudjetissamme pal-
jon konkreettisia siirtoja, joilla voitaisiin tehdä oikeudenmukaisempaa politiikkaa.

Arvoisa puhemies! Suomalainen ruuantuotanto on tärkeä asia niin terveyden kuin huol-
tovarmuuden kannata. Täällä tuotettu puhdas, kotimainen ruoka myös työllistää. EU:n ke-
hyspäätös on myrkkyä maataloudellemme. Muistutan, että jos maataloustuotanto ajetaan
alas, niin se ei pohjalta heti takaisin ponnahda. Me perussuomalaiset peräänkuulutamme
hallitukselta rohkeaa ja suoraselkäistä edunvalvontaa EU:n maatalouspäätöksen osalta.
Luulisi tämän hallituksen puolustavan maatalouttamme tiukemmin, mutta nyt tuntuu, että
ollaan talonpojan tappolinjalla. Ja mitä on kaavailtu seuraavaksi hallitukseksi median ja
julkisuuden taholta, tuntuu, että se on viimeinen niitti talonpojan arkkuun.

Koulutuksen ja työelämän osalta olemme haastavassa tilanteessa. Koulutuksesta on täl-
lä vuosituhannella leikattu paljon. Tietyille aloille on hankala löytää osaajia, mikä rajoittaa
osaltaan talouskasvua. Työpaikat ovat myös jakautuneet kartalla epätasaisesti, ja tuntuu,
ettei hallitus ole tähän puuttunut. Olisi tärkeää, että kaikkialla Suomessa olisi mahdolli-
suus elää, työskennellä ja yrittää. Olisi erittäin tärkeää, että jokaisella olisi uskoa tulevai-
suuteen ja joko opiskelu- tai työpaikka.

Työnteon on myös oltava aina kannattavaa. Kannustinloukkujen purkaminen ei ole
edennyt toivotulla tavalla. Työn arvostusta on myös lisättävä. Kaikki työ on arvokasta. Täl-
lä hetkellä liian moni nuori kärsii masennuksesta ja muista henkisistä ongelmista. Juuri tu-
levaisuuteen liittyvä epävarmuus on yksi tekijä näiden ongelmien taustalla. Tähän hallitus
voisi vaikuttaa tekemällä ihmisläheisimpiä päätöksiä koulutus- ja työllisyyspolitiikan alu-
eilla.

Ilmastonmuutokseen on ehdottomasti reagoitava teoin. Perussuomalaisten ehdottamat
ilmastotullit ovat hyvä käytännön keino suojella ympäristöä. Tämä voisi olla myös Suo-
melle hyvä taloudellinen mahdollisuus, kun tuotanto ohjautuu vähemmän saastuttaviin
maihin. Sen sijaan kotimaisen teollisuuden ja yksityisautoilun kurittaminen kyseenalaisin
rajoituksin ei ole kohtuullista ollenkaan. Ja tässä myös alleviivaisin EU-parlamentin me-
noa Strasbourgiin kovalla arsenaalilla kerran kuukaudessa. Se nyt varmaan tekee sitä hii-
lijalanjälkeä jos jokin.

Arvoisa puhemies! Aivan lopuksi: Nykyinen sisäinen turvallisuustilanne huolettaa laa-
jalti. Tämän pitäisi näkyä vielä nykyistäkin enemmän muun muassa poliisitoimen rahoi-
tuksessa. Myös maahanmuutto- ja turvapaikkapolitiikka ovat sivuraiteilla. Hallitus ei ole
kyennyt noudattamaan omia ohjelmiaan, ja turvallisuusriskit, mukaan lukien terrorismin
uhka, ovat huolestuttavalla tasolla. [Puhemies koputtaa] Siksi lopuksi kannatan edustaja
Savion esittämää epäluottamuslausetta hallitukselle. — Kiitos.

21.46 Hannu Hoskonen kesk: Arvoisa rouva puhemies! Tämä keskustelu valtion ensi
vuoden tulo- ja menoarviosta on ollut äärimmäisen mielenkiintoista mutta toisaalta ristirii-
taista.

Kuten varapuhemies Pekkarinen omassa puheenvuorossaan äsken totesi, aivan ydinky-
symys Suomen talouden kannalta on kustannuskilpailukyky. Jos joku ei tätä puhetta usko,
niin kannattaa katsoa meidän vientitilastoja: Suomi on ihan selkeästi Länsi-Euroopan
maista se kaikista eniten vientikaupasta riippuvainen maa, ylivoimainen ykkönen sillä alal-
la. Me emme pysty nostamaan omaa talouttamme millään muulla kuin pitämällä kustan-
nuskilpailukykymme kunnossa. On itsestäänselvää, että kun valtion tulovirrasta käytän-
nössä yli puolet tulee ulkomailta — numeraalisesti se taitaa olla vielä pikkusen alle, mutta
112



Pöytäkirjan asiakohta PTK 132/2018 vp
käytännössä se on yli puolet — niin sieltä tulee se niin sanottu kova valuutta, jolla Suomen
pyörät pannaan pyörimään tai pidetään pyörimässä. Viime vaalikauden virhehän oli se, että
tehtiin valtavasti kaikenlaisia asioita ja kaikki ne sotivat kustannuskilpailukykyä vastaan,
pahimmillaan verojen korotukset. Me tiedämme tasan tarkkaan jokainen tässä salissa, tai
ainakin pitäisi tietää, sen, että verojen korotus on kaikkein karmeinta myrkkyä, mitä me
voimme tehdä meidän omalle kustannuskilpailukyvylle ja kansan hyvinvoinnille.

On totta, että tällä vaalikaudella muutamia asioita on mennyt vaikeampaan suuntaan.
Meillä on edelleen iso työttömyys. Sekin on vähentynyt yli sadallatuhannella ihmisellä —
aivan valtava luku. Me löydämme tuolta keltaisesta budjettikirjasta joitakin yksityiskoh-
tia, joihin esimerkiksi demarit ovat tarttuneet kovalla kädellä pitäen valtavaa meteliä ikään
kuin koko kirja olisi väärin. Eihän se niin ole. Pienet yksityiskohdat ovat vain pieniä yksi-
tyiskohtia, jotka pitää laittaa kuntoon pikkuhiljaa sitä mukaa kuin valtion taloustilanne sal-
lii. Ja nehän laitetaan kuntoon, se on itsestäänselvyys. Mutta ei voi olla niin, että me kai-
kissa asioissa jäisimme odottamaan maailmanparannusta itsestään. Kyllä se maailmanpa-
rannus on meidän itse tehtävä.

Katsokaapa vaikka Italiaa tai Kreikkaa: Kreikassa ei välitetty kustannuskilpailukyvystä
yhtään mitään. Mitä tapahtui? Siellä leikattiin muun muassa eläkkeitä. Ensimmäinen leik-
kaus oli lähes puolet eläkkeistä pois. Ajatelkaa Suomen mittapuussa, mitä se tarkoittaisi:
sehän olisi katastrofi, kaikkien katastrofien suurin kuningas, jos sen tekisimme. Onneksi
meillä löytyy niitä vastuullisia päättäjiä, jotka ottivat vastuun tästä tilanteesta ja pistivät
Suomen taloutta kuntoon. Ei sellainen savotta mene kivuitta ohi, ei varmasti mene. Muis-
tamme Holkerin hallituksen jälkeiset ajat silloin aikanaan. Siitä Esko Ahoa on syytetty, että
se oli muka hänen vikansa, että siinä tilanteessa oltiin. Kuinkahan montaa konkurssipesää
hoitavaa juristia syytetään siitä konkurssipesän syntymisestä? Ei se sen juristin vika ole,
että konkurssipesä syntyy, vaan kyllä se on niiden toimijoiden, jotka sen konkurssin aiheut-
tivat.

Ilmastonmuutos on tämän keskustelun toinen iso aihe. Metsiä on arvosteltu, ja on sanot-
tu, että niitä ei saisi hakata. Muun muassa demarien taholta on kuultu kommentteja, joiden
ymmärtäminen minulle on lähes mahdotonta. Jos me emme saa vuosikymmeniä vaali-
maamme kansallisomaisuutta hyödyntää ja käyttää, se johtaa tämän kansakunnan nälkä-
kuurille, joka on sitten rajuista rajuin. Me hakkaamme tällä hetkellä sen hieman yli 75 mil-
joonaa mottia, 85 miljoonaa mottia on täysin mahdollista, ja ensi vuosikymmenellä pää-
semme 95 miljoonaan mottiin, ja hoitamalla jälkityöt hyvin ja taimikot hyvin nämäkään lu-
vut eivät ole ylärajoja. Kuitenkin tällä hetkellä metsien vuotuinen kasvu on lähes 110 mil-
joonaa mottia. Ja kaikki tämä on tehty sotien jälkeen. Nytkö meidän pitäisi panna luukku
kiinni ja pudottaa hanskat maahan ja ruveta ihmettelemään, että miksi metsät eivät kasva?
No, eiväthän ne kasva, jos niitä ei hoideta. Nyt sillä tiellä onneksi olemme viisaita, ja meil-
lä on maailman paras metsäntutkimus, Luonnonvarakeskus. Entinen Metsäntutkimuslai-
tos osaa nämä asiat hyvin, ja ne tilastoluvut, mitä sieltä tulee, ovat täysin oikeita lukuja.
Nekin on tässä salissa kyseenalaistettu muka viimeisten tutkimusten mukaan. Olisipa mu-
kava nähdä ne viimeiset tutkijat, ketkä näin väittävät.

Ja sitten vihreiden maailmanennätys lienee, että he ovat esittäneet tämän ilmastonmuu-
toksen ratkaisuksi suojelun lisäämistä. Siinähän rukkaset putoavat, metsienhoito loppuu ja
laho valtaa alaa. Kaikki me tiedämme, että 100 vuotta vanha kuusikko tai 70 vuotta vanha
koivikko ei kasva mitään, vain ja ainoastaan lahoaa. Siis kasvu on silloin negatiivista ja il-
mastonmuutoksen kannalta vahingollista. On se kummallinen ajatusmaailma, että meidän
113



Pöytäkirjan asiakohta PTK 132/2018 vp
pitäisi hyväksyä sellainen menettely, että annamme metsiemme mädätä pystyyn. Meille on
annettu valtava aarreaitta, miksi emme sitä käyttäisi?

Toivottavasti näistä sanoista on sen verran hyötyä, että ymmärtäisimme, minkälaisen
kansallisaarteen kanssa me pelaamme. Siitä on riemua ja iloa ja hyvinvointia meille kaikil-
le, kunhan vain pystymme näkemään sen muurin yli, että menestyä voi myös tuolla poh-
joisessa Suomessa.

21.51 Arja Juvonen ps: Arvoisa rouva puhemies! Ihan ensimmäisenä haluan kannattaa
edustaja Sami Savion esitystä, tätä vastalausetta.

Arvoisa puhemies! Indeksijäädytykset ovat todellakin kipeitä, ja kyllä ne osuvat sinne
ikääntyneisiin ihmisiin ja heidän rahakukkaroonsa. Täällä on perusteltu indeksileikkauk-
sien mahdollisuutta sillä, että takuueläke nousee. No, minusta se yhtälö on aivan käsittä-
mätön. Ihminen on tehnyt koko elämänsä työtä, pitkän työuran, hyvinkin raskaasti, on teh-
nyt vuorotyötä, toiminut vaikka hoitajana tai siivoojana, ja siitä saatu eläketulo on sitten
niin pieni, että sillä ei tahdo pärjätä eikä pärjää, ja likipitäen takuueläke hipoo sitä, minkä
tällaisesta pienestä työstä ihminen on ansainnut — tämä on se kysymys, mitä ihmiset tuol-
la turuilla ja toreilla tulevat kysymään ja sanovat, että laittakaa pieneläkeläisen asiat kun-
toon. Kyllä minä toivoisin, että joku päivä me voimme täällä sanoa, että sen pienimmän
eläkekarttuman saaneen — yleensä juurikin pienituloinen nainen — me näkisimme ja pa-
rantaisimme hänen asemaansa. Elikkä pieneläkeläisten asia on kyllä meidän yhteinen.
Meillä perussuomalaisilla on vaihtoehtobudjetissamme esityksiä, muun muassa pieni- ja
keskituloisille eläkeläisille painottuva puoliväli-indeksi käyttöön. Tämä olisi yksi vastaus
siihen, miten parantaisimme eläkeläisten toimeentuloa.

Arvoisa rouva puhemies! Omaishoitajat tekevät äärettömän tärkeää työtä, ja me olem-
me esittäneet, että omaishoitajien tuki olisi verotonta. Näemme, että suhteessa siihen työ-
määrään, minkä he tekevät, ja siihen, mikä on heidän palkkionsa siitä, vaikka he tekevät sy-
dämellä työtä, olisi kohtuullista, että se olisi verovapaata.

Täällä on nostettu esiin turvallisuus, ja perussuomalaiset näkevät, että on äärettömän tär-
keää huolehtia siitä, että Suomessa on turvallista kulkea ja liikkua. On hyvä, että oikeus-
ministeri on tuomassa esitystä, jolla seksuaalirikollisten, erityisesti lapsiin kohdistuvien
seksuaalirikosten tekijöiden, tuomioita kovennetaan, mutta herää epäilys ja pelko, onko se
toimenpide riittävä. Meillähän on nyt jo mahdollisuus antaa tuomioita sieltä yläpäästä,
mutta niin ei vain tapahdu, eli näiden tekojen tekijät pääsevät kuin koirat veräjästä, ja tämä
on kestämätöntä. Ei niin, etteikö siihen olisi puututtu. Jo vuodesta 2011 lähtien perussuo-
malaiset ovat tehneet toimia, että me saamme tätä rangaistusasteikkoa muutettua, mutta
kovin hitaasti se juna kulkee täällä, ja tuntuu välillä, että tärkeät asiat etenevät hitaasti. Sit-
ten taas muun muassa tiedustelulain kanssa hyvin nopeasti se juna kulkee, kun on asia, mitä
halutaan viedä eteenpäin.

On hyvin ikävää, että olemme viime aikoina lukeneet ja kuulleet toistuvista seksuaaliri-
koksista, ja on ikävä totuus — se perustuu faktoihin — että maahanmuuttajataustaiset ja
hyvin paljon myös kielteisen turvapaikkapäätöksen saaneet ovat näitä epäiltyjä, ja kyllä
meidän tulee siihen yhteiskunnassa puuttua ja katsoa, mitä me sille teemme. Kun 2011 tu-
lin ensimmäiselle kaudelle eduskuntaan, silloin piikki oli se, että kantasuomalaiset tekivät
näitä tekoja lapsille ja yhä useampi uskaltautui puhumaan, että on joutunut tällaisten teko-
jen uhriksi, ja silloin siihen puutuin ja tein lakialoitteen. Ei siitä kukaan nostanut meteliä,
että ei näihin asioihin voi puuttua. [Eva Biaudet: Tervetuloa naisjärjestöihin!] — Kiitos
114



Pöytäkirjan asiakohta PTK 132/2018 vp
paljon. — Meillä naisilla on ääniä, ja meidän tulee ajaa naisten asioita. Viime viikolla yl-
lytin täällä kapinaan porukoita, että ruvetaan puhumaan naisten palkkojen puolesta, mutta
siitä tuli hieman vastalausetta, että täällä ei saa yllyttää kapinaan. Hyvin tärkeitä asioita.

Eli huolimatta siitä, onko kantasuomalainen vai onko maahanmuuttajataustainen, kun
tekee rikoksia ja rötöksiä ja jos tekee seksuaalisia rikoksia, niin niistä pitää antaa tuomio ja
niistä pitää pystyä puhumaan. Nyt sitten kun me puhumme näistä asioista ja huomaamme
tämän piikin, mikä tällä hetkellä on maahanmuuttajataustaisten kanssa, niin sitten sano-
taan, että ei näistä uskalla puhua ja että me teemme politiikkaa. Minun mielestäni ei ku-
kaan voi tehdä politiikkaa, kun vaatii rikoksista tuntuvia rangaistuksia. Se on erittäin tär-
keää.

Tuossa ikääntyneistä jo puhuinkin. Mielestäni laitospaikkojen alasajo hallituksesta toi-
seen on ollut kohtuutonta. Kaikki vanhukset ja ikääntyneet eivät vanhene kodeissaan kau-
niisti ja ilman vaivoja ja sairauksia, vaan tarvitaan hoivapalveluja ja tarvitaan tukea ja ym-
pärivuorokautista hoivaa. Kotihoitoa on lisätty, ja yhä useampi huonokuntoinen on siellä
kodissaan. Hoitajien käsipareja ei kuitenkaan ole lisätty. Tämä on ihan THL:n tutkimuk-
sessakin käynyt meille kaikille selväksi. — Kiitos.

21.56 Markku Rossi kesk: Arvoisa rouva puhemies! Minulla on tässä mukana valtiova-
rainvaliokunnan talousarviomietintö. Mielenkiintoista luettavaa, varsinkin kun tähän sisäl-
töön on päässyt tutustumaan sen valmisteluvaiheessa.

Arvoisa puhemies! Tässä kuitenkin ihan muutama kommentti.
Tuossa aiemmin edellä edustaja Paatero käytti puheenvuoron, jossa hän jotenkin syyl-

listi Sipilän hallitusta valtionyhtiöiden myymisestä ja tältä osin omistajaohjauspolitiikasta.
On kuitenkin ehkä hyvä havaita, että kun tarkastellaan vähän pidemmän ajan kautta, aina
90-luvun alusta, valtio on myynyt 2016:een mennessä yhtiöomaisuuttaan tuollaisella 17,5
miljardilla eurolla, niin mikä onkaan se lista? Ketkä ovat siellä kärjessä? Ykkösenä komei-
lee Paavo Lipposen kakkoshallitus 6,8 miljardin euron saldolla, kakkosena on Matti Van-
hasen ykköshallitus 5 miljardin saldolla, jossa sitten, kun tarkastellaan tätä, on tuo koko-
naiseuromäärä, ja kolmosena tulee Jyrki Kataisen ja Alexander Stubbin hallitus, jossa Jut-
ta Urpilainen ja Antti Rinne ovat olleet valtiovarainministereinä. Sirpa Paaterolla omalta
osaltaan myös omistajaohjausministerinä on aikamoinen osuus esimerkiksi TeliaSoneran
ja Outokummun myynnissä. Neljäntenä vielä tässä kokonaislistassa on Lipposen ensim-
mäinen hallitus, 3 miljardia euroa, jossa Antti Kalliomäki oli omistajaohjausministerinä.

Eli kun niissä puheenvuoroissa sanotaan, että nyt hallitus on myynyt, niin hallitushan on
itse asiassa tämän hallituskauden aikana toiminut niin, että meidän valtionyhtiöiden omis-
tusarvo on kasvanut 5 miljardia euroa, ja ne panokset, mitä taas vastaavasti tarvitaan sii-
hen, että ikään kuin laitetaan tasetta toimimaan kannattavammin, ohjataan elinkeinoelä-
mään ja siihen, että me saamme työpaikkoja luotua. Tämä on sellainen suuri pyörä, joka on
käytännössä toiminut juuri näin. Se näkyy meidän talouselämän kautta tuloksina tänä päi-
vänä. Työllisyys on parantunut, meidän bruttokansantuotteemme on kasvanut, vienti ve-
tää, pystymme alentamaan valtionvelan määrää. Nämähän ovat kaikki sellaisia lukuja,
joista ei voi kuin olla iloinen. Minä iloitsisin ihan riippumatta, minkä merkkinen hallitus
tässä maassa on, koska minä en ainakaan ymmärrä sitä, että haukkuisin koko ajan sitä,
kuka on yhtiön toimitusjohtajana tai vetää Suomea. Ei näissä itse asiassa saa olla poliittisia
rajoja. Politiikka on oma juttunsa, mutta talousfaktatkin puhuvat puolestaan. Mutta, arvoi-
sa puhemies, ei siitä nyt sen enempää. Tämä lienee myös keskustelunaihe, jossa ei ihan
115



Pöytäkirjan asiakohta PTK 132/2018 vp
loppua tule, mutta kaikesta huolimatta nuo ovat faktaa silloin, kun puhutaan valtionyhtiöi-
den myynnistä.

Arvoisa puhemies! Todellakin paljon tähän mietintöön sisältyy, ja talousarvio, 55 mil-
jardia, on aina iso kysymys. Kunta- ja terveysjaostossa ja liikennejaostossa, kun tarkaste-
lee, tuosta eduskunnan jakovarasta, 60 miljoonasta eurosta yhteensä, oli hieman yli puolet.
Olen kyllä iloinen, että me pystymme sijoittamaan muutamiin erinomaisiin kohteisiin,
muun muassa ruoka-apuun 1,2 miljoonaa euroa sosiaali- ja terveysministeriön kautta on
haettavana nyt, ja se tarkoittaa sitä, että ruoka-avun asema tunnustetaan ja se on sieltä sit-
ten eri järjestöjen ja tahojen, jotka tekevät tuota työtä, haettavissa. Sitä ei ole kohdistettu
erikseen yhdelle järjestölle tai joillekin tietyille tahoille.

Veteraanien tukeminen: Tuossa toisella korvalla vähän kauempaa kuunneltuna — on-
han se jännä homma, että muutamasta kymmenestä sentistä eduskunta keskustelee nyt liit-
tyen rintamaveteraanien eläkeindeksikysymykseen. Sen merkitys veteraanien elämässä ei
käytännössä ole oikeastaan yhtään mitään, mutta sillä on merkitystä, että nyt ohjataan va-
roja kotiin erittäin voimakkaasti ensi vuoden aikana, ja totta kai myös sitten tällä haitta-as-
teen alentamiskysymyksellä on sotainvalidien puolella oma merkityksensä. Nämä ovat
isoja asioita, ja niiden puolesta kannattaa olla kyllä yhdessä ylpeitä ja iloisia.

VTR-rahoitus oli meillä kunta- ja terveysjaostossa. Haluan sen todeta nyt tähän yleis-
keskustelun yhteyteen siltä osin, että kun maakuntauudistusta ja sosiaali- ja terveysuudis-
tusta ollaan tekemässä, niin on samalla kyllä äärimmäisen tärkeää miettiä, että kun alun pe-
rin tuo määräraha oli peräti noin 90 miljoonan euron luokkaa, eli erityisvaltio-osuus, evo-
rahoitus, niin nyt se on 20 miljoonan euron tasossa. Onneksi sosiaali- ja terveysministeri
Saarikko laittoi pohjiin eduskunnan aiemmat lisäykset ja nyt sitten lisäämme tuota määrä-
rahaa 2,8 miljoonalla.

Mutta kaiken kaikkiaan olen myös huolestunut yliopistollisesta tutkimuksesta ja siitä,
mitä tällä hetkellä esimerkiksi juuri yliopistosairaaloiden puitteissa tehdään. Sille pitää
luoda turvaava [Puhemies koputtaa] jatkumo myös tulevaisuudessa.

22.02 Toimi Kankaanniemi ps: Arvoisa herra puhemies! Valtiovarainvaliokunnassa
kuulimme syksyn aikana mittavan määrän talouden asiantuntijoita. Yksi mielenkiintoisim-
mista oli tohtori Pentti Pikkarainen. Hän kävi hyvin huolella läpi Suomen talouden ja EU:n
talouden ja monien euromaiden taloudellisen tilanteen ja vähän globaaliakin tarkastelua.
Hänen viestinsä oli monelta osin hyvin huolestuttava siitä, minkälaiset näkymät meillä on
edessä. Katson tässä muutamia asioita, joita hän kävi läpi.

Ensin hän totesi, että Italia on ajautunut erittäin vaikeaan tilanteeseen, josta ei ole toden-
näköisesti olemassa kaunista ulospääsyä. Italian ottaminen euroon oli puhtaasti poliittinen
päätös. Italia ei täyttänyt lähentymisehtoja eikä muutenkaan ollut valmis eurojäsenyyteen.
Liittymisen yhteydessä Italia lupasi, että se tuo vuoteen 2009 mennessä julkisen velkansa
suhteessa bkt:hen 120 prosentista 60 prosenttiin. Näin ei ole tapahtunut. Velka on nyt yli
130 prosenttia. Italian julkinen velka on kestämättömällä uralla, jos julkisia menoja kasva-
tetaan, kasvu on hidasta tai julkisen rahoituksen kustannus nousee edes muutamalla pro-
senttiyksiköllä. Tällaisen tilanteen tunnistaminen voi johtaa rajuihin reaktioihin rahoitus-
markkinoilla ja synnyttää muun muassa spekulaation euroalueen hajoamisesta. Edessä on
todennäköisesti tylyjä ratkaisuja. Joko Italia ajautuu velkasaneeraukseen, eroon eurosta,
hajoaa kahteen, pohjoiseen ja etelään, kokee rajun inflaation, tai euroalueen sisäiset tulon-
116



Pöytäkirjan asiakohta PTK 132/2018 vp
siirrot pelastavat Italian. Olemmeko viime mainittuun valmiita, maksamaan tulonsiirroilla
Italian kokoisen maan ja pankkien ongelmat? Emme varmasti siihen pysty.

Arvoisa puhemies! Tohtori Pikkarainen tarkasteli myös Saksaa ja totesi, että Saksa on
ongelma, häiriötekijä euroalueella. Sen vaihtotaseen ylijäämä on 8 prosenttia, tosin Hol-
lannilla on vielä suurempi eli 10 prosenttia, mutta Hollanti on toki pieni maa.

Euroopan keskuspankin tilanteesta tohtori Pikkarainen totesi, että vuonna 2008 alka-
neen kriisin aikana EKP:n keskeinen tehtävä on käytännössä ollut pitää euroalue koossa.
EKP joutuu julkisuudessa perustelemaan toimintansa hintavakauden tavoitteen saavutta-
misen kautta, mutta tosiasiallisesti kyse on ollut euroalueen ja euron jatkuvuuden turvaa-
misesta. EKP:n rahapoliittinen liikkumavara on ollut ja on edelleen ja tulee olemaan hyvin
pitkään hyvin kapea. EKP on ajettu nurkkaan, se on motissa. EKP on klassinen esimerkki
fiskaalisesta dominanssin tilanteesta. Kun julkinen talous on kuralla, työttömyys on suurta
ja rahoitusjärjestelmä on heikossa hapessa, keskuspankin liikkumavara on hyvin pieni.
Tämä oli juuri se tilanne, jota monet pelkäsivät ennen siirtymistä Emuun. EKP:n tarve ja
mahdollisuudet rahapolitiikan merkittävään kiristämiseen ovat pienet. Työttömyys on
suurta, julkiset velat ovat korkealla tasolla, monet yritykset ja kotitaloudet ovat hyvin vel-
kaantuneita, euroalueen kehittyminen kohti optimaalista valuutta-aluetta ja sen mukaisia
järjestelyjä ei juurikaan etene. Rahapolitiikan mahdollinen kiristäminen lienee helpointa
tehdä nostamalla jonkin verran lyhyitä korkoja tai ohjauskorkoa. EKP joutunee tavalla tai
toisella suojelemaan bondimarkkinoiden toimintaa ja hintoja.

Pitkään jatkuvaan hyvin kevyeen rahapolitiikkaan liittyy ongelmia. Poliitikkojen kan-
nustimet hyvään talouspolitiikkaan vähenevät, kun markkinamekanismi ei toimi. EKP on
antanut hallituksille aikaa toimia, mutta mahdollisuutta ei ole käytetty hyväksi ainakaan
täysimääräisesti. Varallisuusesineiden markkinoille syntyy kuplia, jotka ajoittain puhkea-
vat. Tämä luo tarvetta ottaa käyttöön erilaisia makrovakausvälineitä, mutta niiden käyttö ei
ole aina helppoa. Ne antavat mahdollisuuden yrityksille heikosti tuottaviin investointeihin.

Italian riskit ovat todella suuria. [Puhemies koputtaa]
Arvoisa puhemies! Tällaisessa yhteisössä me olemme, ja näkymät EKP:n ja euron osal-

ta ovat poikkeuksellisen vaikeat ja ehkä jopa synkät.

Ensimmäinen varapuhemies Mauri Pekkarinen: Edustaja Salonen on poissa. [Kristiina
Salonen: Ei!] — Anteeksi. Tässä on sellainen kulma, josta ei näe, jos edustaja sattuu tuossa
kulmassa tulemaan. Anteeksi.

22.07 Kristiina Salonen sd: Ei mitään, arvoisa puhemies! Ehdin vain huutamaan: ei! —
Ehkä se on sana, joka jollain tavalla kuvaa myöskin tätä puheenvuoroani. Suomen talou-
dessa on eletty suhdannehuippua tänä vuonna, ja hyvä niin. Jokainen päättäjä tietää euro-
alueen ja maailmantalouden tärkeyden Suomen talouden osalta. Suomen talous ei ole
omassa kuplassaan, ja onneksi olemme viimein päässeet kiinni talouden elpymisestä maa-
ilmalla. Kuitenkaan keskimääräinen palkansaaja ei ole arjessa hyvötynyt talouden suhdan-
nehuipuista, päinvastoin.

Koulutuksesta, peruspalveluista ja kuntien rahoituksesta on leikattu, siis niistä palve-
luista, jotka näkyvät kaikista eniten tavallisen ihmisen arjessa. Samalla hallituksen toteut-
tamat veronalennukset ovat kohdistuneet siten, että ne hyödyttävät eniten kansainvälisiä si-
joittajia, eivät tavallista suomalaista. Hyvinvointiyhteiskuntamme rahoittavan veropohjan
uudistamisen eteen tehdyt toimenpiteet ovat jääneet tällä hallituskaudella osaltaan hyvin
117



Pöytäkirjan asiakohta PTK 132/2018 vp
laihoiksi. Tarvitsemmekin nyt laajoja veroreformeja. On selvää, ettei pitkän aikavälin va-
kaa talouskasvu voi perustua talouspolitiikan pikavoittoihin ja lyhytnäköisiin ratkaisuihin.
Menestyksen takana Suomessa on aikaisemminkin piilenyt eriarvoisuuden torjuminen, ja
siellä se piilee myöskin nyt.

Riittävä osaaminen ja koulutuksen taso ovat tärkeitä. Tästä ei hallitusta valitettavasti voi
nyt kiittää. Koulutuspolitiikan tilanteesta kertoo paljon se, että Suomi on tällä hetkellä ti-
lassa, jossa lähes 15 prosenttia ikäluokasta jää ilman toisen asteen koulutusta. Jos tulevien
sukupolvien koulutustaso on jäämässä aiempia matalammaksi, olemme todella pahassa
pulassa. Nimittäin viimeisen 30 vuoden aikana työmarkkinoilta on kadonnut reilut 600 000
työpaikkaa, joihin on riittänyt perusasteen koulutus. Koulutuspolitiikan eriarvoistuminen
uhkaa aiheuttaa tuhoa jopa 100 000:n alle 30-vuotiaan ihmisen tulevaisuudelle, sillä juuri
niin moni nuori on jäänyt ilman peruskoulun jälkeistä tutkintoa. Näiden nuorten asema työ-
markkinoilla ei ole suotuisa. Erityisesti nuorten miesten kohdalla tämä ongelma on hälyt-
tävän korostunut.

Tarvitsemme suuria tekoja ja visioita tulevaisuuden puolesta. Sitä olisivat esimerkiksi
aidosti maksuttoman toisen asteen koulutuksen toteuttaminen ja oppivelvollisuuden laa-
jentaminen toiselle aseteelle. Lisäksi leikkaukset ammatilliseen koulutukseen ja yliopisto-
tasoiseen tutkimukseen ovat olleet lyhytnäköisiä. Vaikeassakin taloudellisessa tilanteessa
tulevaisuusinvestointeja ovat panostukset kansalaisten osaamisen kasvattamiseen.

Arvoisa puhemies! Työttömyys näyttää kääntyneen laskuun. Se on tärkeä asia. Toisaal-
ta samalla pitkäaikais- ja rakennetyöttömien määrät ovat edelleen merkittävän suuret. Hal-
lituksen toimenpiteet pitkäaikaistyöttömyyden torjumiseksi ovat olleet lähinnä rankaisuja.
Työttömyysturvan leikkaukset ja aktiivimalli ovat olleet vaikutuksiltaan epäreiluja ja epä-
oikeudenmukaisia. Sen ovat todenneet sekä THL että Euroopan sosiaalisten oikeuksien ko-
mitea. Selvityksessä suomalaisten työttömyysturvan taso on arvioitu riittämättömäksi. TE-
toimistojen henkilökohtaisia palveluita onkin pikaisesti kehitettävä. Lisäksi kuntien työlli-
syyskokeiluja on jatkettava. Suomi tarvitsee jokaisen ihmisen panostusta yhteisen tulevai-
suuden eteen, eikä meillä ole varaa menettää ainuttakaan ihmistä sen takia, että epäonnis-
tumme yhteiskuntana pitämään heidät mukana. Siksi eriarvoisuuden torjumisen tulisi olla
aina talouspolitiikan kärkenä, ei sen kasvattaminen.

Arvoisa puhemies! Kuntaliiton kuntatalouden apulaisjohtaja Reijo Vuorento arvioi
muutama päivä sitten, että sote-uudistus voi lisätä valtion kustannuksia jopa runsaat mil-
jardi euroa vuodessa. 10 vuodessa lisäkustannukset olisivat 10 miljardin luokkaa. Useat
asiantuntijat ovat varoittaneet hoitopolkujen pirstaloitumisesta. Kun palveluita pilkotaan,
voidaan menettää esimerkiksi alueellisesti tärkeitä sosiaali- ja terveysjärjestöjen toiminto-
ja. Tämä vaikuttaa alueen asukkaiden hyvinvointiin heikentävästi. Sote-uudistusta tarvi-
taan, mutta se ei missään nimessä saa tarkoittaa sitä, että kaikki hyvä ja toimiva täytyisi ra-
pauttaa.

Kuntien rahoitusta on tällä vaalikaudella leikattu peruspalveluiden ja vanhuspalvelui-
den osalta. Nämä leikkaukset vaikuttavat suoraan osaamisen ja asiantuntemuksen heiken-
tämiseen ja sitä kautta palvelun laatuun. Hoitoonpääsyä voitaisiin aidosti parantaa siten,
että resursseja ja käsipareja lisättäisiin sinne, missä niitä eniten tarvitaan. Siksi peruster-
veydenhuoltoon tulisi lisätä tuhat lääkäriä ja hoitajaa parantamaan vastaanottopalveluja.

22.13 Jukka Kopra kok: Arvoisa herra puhemies! Suomella menee nyt paremmin kuin
aikoihin, olemme taas mukana maailmantalouden kasvukäyrällä. Vuoden 2008 romahduk-
118



Pöytäkirjan asiakohta PTK 132/2018 vp
sen jälkeen meni kuitenkin aivan liian pitkään, että pääsimme taas kärryille mukaan. Hal-
litus on nyt tehnyt oikeanlaisia toimia, purkanut sääntelyä, helpottanut työllistämistä, pa-
rantanut kilpailukykyä eri toimin, alentanut tuloveroa ja niin edelleen. Nämä kaikki ovat
toimia, joiden yhteisvaikutuksesta olemme talouskasvussa nyt mukana. Voi sanoa, että
hallitus on saanut paljon aikaan. Ei koko kunnia kuulu pelkästään hallitukselle kuitenkaan.
Voimme kiittää myös kilpailukykysopimusta ja niitä toimijoita, jotka edistivät sen synty-
mistä. Suuri kiitos kuuluu myös suomalaisille palkansaajille, suomalaisille yrityksille,
työttömille ja myös eläkeläisille, jotka kaikki ovat joutuneet kantamaan kortensa kekoon,
ja moni venymään aika lailla. Yhdessä on suosta noustu.

On jo ennusteita talouskasvun hidastumisesta. Positiivinen talouskehitys saadaan jatku-
maan, mikäli jatkamme tällä hallituksen uudistusten, norminpurun ja kilpailukykyä paran-
tavien toimien tiellä. Pitää lisätä paikallista sopimista. Työllisyysaste pitää saada yli 75
prosentin ja korkeammaksikin. Ihmiset on saatava töihin ja sosiaaliturvajärjestelmää muu-
tettava siten, että työnteko on aina joutenoloa kannattavampaa. Sosiaaliturvan on oltava
vastikkeellista. Jos emme tällä uudistusten tiellä jatka, on kyyti varsin kylmää seuraavan
taantuman ja laman vääjäämättä ennen pitää tullessa. Siksi tiukkaa taloudenpitoa ja raken-
teiden uudistamista on jatkettava. Sen olemme lapsillemme velkaa.

22.15 Krista Mikkonen vihr: Arvoisa puhemies! Ajattelin tähän loppuun vain muuta-
man kommentin ja korjauksen tehdä, kun olin tuolla työhuoneellani ja kuuntelin tätä kes-
kustelua.

Vihreiden puheenvuorossa todettiin — itse asiassa se oli minun puheenvuoroni, missä
näin totesin — että tuet fossiiliselle energialle ovat kolminkertaiset verrattuna uusiutuvan
energian tukiin. Kun tätä täällä epäiltiin, niin haluaisin nyt korjata tämän asian, elikkä näin
juuri on. Fossiilisen energian verotuet, jotka sisältävät dieselpolttoaineen alemman vero-
kannan pois lukien henkilöautojen käyttövoimaveron, työkoneissa käytetyn kevyen polt-
toöljyn alemman verokannan ja turpeen alemman verokannan, ovat tukea fossiiliselle ener-
gialle verotuen muodossa 1 miljardin 50 miljoonan verran, kun taas uusiutuvan energian
tuet, jotka sisältävät TEMin energiatuen, uusiutuvan energian syöttötariffin, sähköisen lii-
kenteen ja biokaasun liikennekäytön, infrastruktuurin edistämisen ja uusiutuvan energian
preemiotuen, ovat luokkaa 350 miljoonaa. Elikkä toden totta kolminkertaisesti saavat tu-
kea nämä fossiiliset energiamuodot.

Ja sitten toinen, mikä täällä nousi esiin, oli lentovero, jonka edustaja Lohi nosti esiin.
Hän suuntasi kysymyksensä vasemmistolle, mutta koska vihreätkin kannattavat lentove-
roa ja otin sen myös omassa puheessani esiin, niin haluan siitä sanoa sen, että ei suinkaan
Suomi olisi ensimmäinen maa eikä ainoa maa, jos lentoveron ottaisimme käyttöön, niin
kuin valtaosa suomalaisista haluaa, että lentolipussa maksettaisiin myös ilmastoperustei-
sesti. Lentovero on yleisnimi palkkioista ja viranomaismaksuista, joita lentomatkustaja
joutuu maksamaan lentolippunsa päälle, ja tällainen on käytössä nykyään yli 30 maassa.
Ruotsi on varmasti tutuin, ja se on nimenomaan tällainen ilmastoperusteinen, mutta on
joukko muita maita, kuten Australia, Itävalta, Jamaika, Meksiko, Kuuba, Sri Lanka, Thai-
maa, Iso-Britannia, missä tällainen lentovero on käytössä. Mutta tietysti olisi tärkeää, että
tätä lentoveroa nimenomaan ilmastoperusteisesti kehitettäisiin. Edustaja Lohi oli myös
huolissaan, miten käy Lapin matkailun, jos lentovero otetaan käyttöön. Minä olen huolis-
sani, miten käy Lapin matkailun, miten käy Lapin talvien, jollemme ota ilmastonmuutosta
tosissaan.
119



Pöytäkirjan asiakohta PTK 132/2018 vp
22.17 Outi Alanko-Kahiluoto vihr: Arvoisa puhemies! Jatkan hiukan tuosta edustaja
Mikkosen puheenvuorosta ja kerron edustaja Hoskoselle, joka täältä pöntöstä kritisoi vih-
reiden politiikkaa, että me vihreät olemme huolissamme hallituksen toimeenpanemista
hakkuista ja niiden kasvattamissuunnitelmista sen vuoksi, että Suomen pitäisi päinvastoin
kasvattaa nielua eikä pienentää sitä. [Hannu Hoskonen: Me kasvatamme sitä!] — Ei, vaan
hallitus on kasvattamassa hakkuita niin voimakkaasti, että se tekee tyhjäksi kaikki vuoteen
2030 mennessä suunnitellut päästövähennykset.

On todettava, ikävä kyllä, että huolimatta siitä IPCC-raportista, jonka olisi pitänyt herät-
tää meidät kaikki, hallitus ei ole kiristämässä ilmastopolitiikkaa, vaikka aika on käymässä
ihmiskunnalta vähiin.

Täytyy sanoa, että kun tänään kuuntelin ryhmäpuheenvuoroja, niin ihmettelin kyllä hal-
lituksen tempoilevaa politiikkaa koulutuksessa. Keskustan ryhmäpuheenvuorossa taidet-
tiin sanoa, että hallitus on lisäämässä ammatilliseen koulutukseen tulevina vuosina satoja
uusia opettajia. Mutta ihmettelen kyllä, että kun te tällä vaalikaudella kuitenkin olette vä-
hentäneet esimerkiksi ammatillisesta koulutuksesta kai peräti 1 600 opettajaa ja jättäneet
ammatillisessa opetuksessa olevat nuoret aika lailla oman onnensa nojaan, niin mikä tämä
idea tässä oli. Olette kuitenkin tällä vaalikaudella leikanneet koulutuksesta jo noin 900 mil-
joonaa, eivätkä tällaiset pienet laastarit, jotka joka tapauksessa jättävät saldon miinuksen
puolelle, enää kyllä tätä kokonaistuhoa riitä pelastamaan.

On hyvin huolestuttavaa se, että Suomessa on nuoria ilman työpaikkaa, koulutusta tai
mitään paikkaa, ja heidän määränsä, jos vertaa viime kauteen, elikkä esimerkiksi vuosiin
2011 ja 2012, on tänä vuonna suurempi kuin tuohon aikaan. Eli kyllä hallituksen politiikal-
la on valitettavasti tehty nuoria syrjäyttävää politiikkaa, jos ihan tilastoja katsotaan.

No, pääministeri Sipiläkin on viime aikoina myöntänyt, että taisi tulla leikattua tällä vaa-
likaudella liikaa. Minun on kuitenkin vaikea uskoa, että hallitus olisi ihan vahingossa lei-
kannut köyhiltä. Jos katsoo teidän politiikkaanne, niin ensi vuonnahan te jatkatte näitä köy-
hiin kohdistuvia leikkauksia, vaikka talous on kasvussa. Eli voisi päätellä, että te olette teh-
neet aivan tietoisen arvovalinnan. Tämä on kylmää politiikkaa hallitukselta. Ei paljon au-
ta, jos myönnetään, että on leikattu liikaa, jos ei korjata suuntaa.

Itse asiassa jos muistelee, niin neljä vuotta sitten ensimmäisenä vuotenanne pääministe-
ri Sipilä sanoi, että hallitus ei aio tehdä vaikutusarviointeja etukäteen vaan hallitus päättää
ensin ja arvioi sitten vasta, mitä on päätetty, jos arvioi. Ja totisesti täytyy sanoa, että tämän
lupauksen hallitus on pitänyt.

Tuossa noin kuukausi sitten ilmestyi Suomen Akatemian tutkimusryhmän tekemä selvi-
tys siitä, miten hallituksen päätökset ovat kohdistuneet eri ihmisryhmiin ja miten ne ovat
kohdistuneet erityisesti naisiin ja miehiin. Tämän hallituksen itsensä tilaaman selvityksen
mukaan hallituksen leikkaukset ovat kohdistuneet kipeämmin naisiin kuin miehiin elikkä
naiset ovat hyötyneet vähemmän hallituksen politiikasta kuin miehet ja lisäksi naisten köy-
hyys on kasvanut enemmän kuin miesten köyhyys tällä vaalikaudella.

Jos vertaa viime vaalikauden politiikkaan, jolloin vihreät olivat hallituksessa, niin sil-
loin sosiaalietuuksiin tehtiin muutoksia, jotka paransivat pienituloisten asemaa. Mutta täl-
lä vaalikaudella vuodesta 2015 tähän vuoteen istuva hallitus on keskustan johdolla tehnyt
pienituloisia kurittavaa politiikkaa, ja tämä on hyvin ikävää. Maksuhäiriömerkinnät ovat
hälyttävästi nousussa, leipäjonossa käyvien ihmisten määrä on kasvanut, ja niiden ihmis-
ten määrä, jotka ovat pysyvästi ja pitkittyneesti toimeentulotuen tarpeessa ja varassa, on
kasvussa. Ja kaiken lisäksi te olette kurittaneet erityisesti niiden ihmisten asemaa, jotka
120



Pöytäkirjan asiakohta PTK 132/2018 vp
ovat kaikkein pienimmän työttömyysturvan varassa. Te olette kurittaneet köyhimpien lap-
siperheiden asemaa, ja te olette leikanneet erityisesti opiskelijoilta. Niiden ihmisten määrä,
jotka joutuvat säännöllisesti turvautumaan ruoka-apuun, on kasvanut.

Lopuksi haluan sanoa, että helsinkiläisenä ja itähelsinkiläisenä kansanedustajana olen
erityisen pettynyt hallituksen asuntopolitiikkaan. Asuntoja tukeva politiikka on jätetty to-
teuttamatta, ja esimerkiksi Helsingissä kaikkein suurin köyhyyttä aiheuttava tekijä työttö-
myyden jälkeen on asumisen kalleus. Miten hallitus on tähän vastannut? Olette vastanneet
siten, että olette siirtäneet asumistuen vuokraindeksistä kuluttajaindeksiin, mikä paitsi las-
kee asumistukea tällä vaalikaudella myös tuottaa sellaisen rakenteen, että se pidemmällä
aikavälillä laskee jatkuvasti merkittävästi asumistukea. Eli tätä kautta te olette luoneet ra-
kenteen, joka tulee tulevina vuosinakin lisäämään köyhyyttä suurissa kaupungeissa, ellei
sitten seuraavissa hallitusneuvotteluissa tätä asiaa korjata. Ja jos vihreät [Puhemies koput-
taa] ovat hallitusneuvotteluissa, niin se kyllä korjataan.

Ensimmäinen varapuhemies Mauri Pekkarinen: Edustaja Niikko, poissa. Edustaja
Laukkanen. — Anteeksi, arvoisat edustajat, puhemiehen taulu oli kääntynyt muutaman
asiakohdan eteenpäin. Ei ollut tarkoitus jouduttaa keskustelua tällä tavalla, vaan se oli täs-
sä vahingossa kääntynyt. — Listaan, ja siellä edustaja Juvonen.

22.25 Arja Juvonen ps: Arvoisa puhemies! Täällä on mielenterveys noussut esille kes-
kusteluissa. Myös perussuomalaiset kantavat suurta huolta siitä, että hyvin moni nuori voi
tänä päivänä pahoin ja jopa neljänneksellä on diagnosoitu mielenterveyden ongelmia, ja
huolimatta siitä, että panostuksia nuorisotyöhön tehdään, emme ole onnistuneet siinä, että
saisimme asioita parempaan kuntoon. Tukiverkkoa puuttuu, ja varsinkin jos ei sitä sieltä
omasta kodista löydy, niin mistä sitä sitten löytyisi?

Me perussuomalaiset toivomme ja haluamme ja vaadimme sitä, niin kuin varmasti kaik-
ki täällä, että kiusaaminen loppuisi niin kouluissa kuin työpaikoilla kuin kaikkialla. Me
olemme esittäneet muun muassa koulurauha-asiamiehiä ratkaisemaan kiusaamisongelmia
kouluissa ja samalla myös nuorten syrjäytymisen ennaltaehkäiseviä toimia, muun muassa
harrastustakuuta turvaamaan jokaiselle lapselle ja nuorelle ainakin yhden mieluisan harras-
tuksen.

Espoossa, jossa olen kuntavaltuutettuna, perussuomalaiset ovat esittäneet muun muassa
psykiatristen sairaanhoitajien mukaan ottamista esimerkiksi kouluihin ja päiväkoteihin tu-
kihenkilöksi siinä vaiheessa, jos eivät terveydenhuollon resurssit siellä riitä — elikkä jos
koululääkäreitä tai -terveydenhoitajia, koulukuraattoreja, -psykologeja ei ole tarpeeksi,
niin joku, jolle puhua, se joku, jolle puhua. Yksi ihminen voi pelastaa nuoren maailman ja
elämän, ja olisi hyvin tärkeää, että me heitä kuulisimme.

Täällä turvallisuudesta jo edellisessä puheenvuorossa puhuin ja haluan kyllä kiinnittää
edelleen huomiota siihen, että ensi vuosi tulee olemaan toinen vuosi, kun hallitus kohdis-
taa resursseja laittomasti maassa oleskelevien terveydenhuollon palveluihin. Toki ymmär-
rämme sen, että kun on sairas ja tarvitsee antibioottikuurin, se on ihan hyvä, että sen saa.
Näin vältämme myös sairauksien leviämisen ja epidemiat, ja se on inhimillisesti oikein,
sen hoitajana toki allekirjoitan ja ymmärrän mutta en ymmärrä sitä, minkä takia näiden
henkilöiden, jotka palveluja saavat, ei välttämättä tarvitse nimeään kertoa ja esimerkiksi se
rekisteröinti puuttuu.
121



Pöytäkirjan asiakohta PTK 132/2018 vp
Viime vuonnahan me perussuomalaiset esitimme muun muassa lausumaa siitä, että
nämä ihmiset, jotka saavat yhteiskunnalta palveluja — elikkä asuminen, lääkitys, ruoka —
siis laittomasti maassa oleskelevat, ne henkilöt, joista me emme tiedä mitään, rekisteröitäi-
siin, jotta me tietäisimme, keitä he ovat, ja kyllähän se lausuma täällä salissa sai kannatus-
ta. Muun muassa vihreistä tuli kannatusta sille, ja oli tosi hienoa huomata, että se idea ja
ajatus siinä ymmärrettiin, että oikeasti sillä, että tiedetään, kuka käy missäkin, kuka hakee
mitäkin palveluja, käykö toimeentuloa hakemassa, ja että me tietäisimme, mitä Suomessa
tapahtuu, on myös ennaltaehkäisevä ote rikollisuuteen, ihmiskauppaan, kaikkeen, mitä ka-
duilla saattaa tapahtua, kun me emme tiedä emmekä me näe. Eli kyllä meidän tulee tehdä
täsmätoimia ja ennaltaehkäisevästi lähteä liikkeelle, ja näitä me olemme sitten esittäneet.

Täällä on puhuttu asumisesta, mikä on erittäin tärkeä asia, ja minä aina mietin, kun me
puhumme kohtuuhintaisesta asumisesta, että mikä se kohtuuhintainen asuminen itse asias-
sa on, paljonko on vuokra, paljonko ovat asumiskulut, että voidaan sanoa, että nyt se on
kohtuuhintaista, ja mikä olisi edullista asumista. Meidän perussuomalaisten tavoitteena on,
että jatkossa asumiskustannukset eivät vie yli kolmannesta kotitalouksien tuloista. Meillä
on myös asumisohjelma, joka sisältää useita toimia hillitsemään asumisen kustannuksia ja
parantamaan elämisen laatua.

Nuoret, jotka opiskelevat, saapuvat pääkaupunkiseudulle: On erittäin tärkeää, että halli-
tus pitää siitä hyvän huolen, että asuntotuotantoa riittää ja heille riittää asuntoja, kuin myös
se, että ikäihmiset saavat esteetöntä asumista. Muun muassa vanhojen talojen hissien kor-
jaaminen ja sinne kohdistetut resurssit ovat erittäin tärkeitä ja tervetulleita. Juuri näin tulee
huomata, että ihmiset vanhenevat ja asunnotkin vanhenevat, ja niihin tarvitsee sitten sitä
resurssia.

Täällä keliakiakorvaus poistettiin taannoin. Se on asia, mikä kyllä tulee usein vastaan.
Ihmiset kysyvät, mitä hallitus aikoo tehdä ruokavaliokorvauksen palauttamiselle keliakiaa
sairastaville. Se on kyllä tärkeä asia, ja toivoisin, että sitä voisi hallituskin jossakin vaihees-
sa miettiä ja sen kenties palauttaa, koska ruokakustannukset ovat keliakiaa sairastaville
suuret ja kohtuuttomat.

Lopuksi vielä vanhusasiamiehestä: Jo viime kaudella me perussuomalaiset ja myös itse
allekirjoittanut olemme tehneet toimia sen eteen, että me saisimme vanhusasiavaltuutetun,
vanhusasiamiehen, millä nimellä häntä ikinä kutsuisimmekaan, seuraamaan, vahtimaan,
katsomaan. Meillä on vanhuslaki, ja se ei lakina yksinomaan riitä. On tärkeää, että sen to-
teutumista myös seurataan, ja vanhusasiamies olisi yksi mahdollinen henkilö siihen. —
Kiitos.

22.30 Kristiina Salonen sd: Arvoisa puhemies! Lastensuojelun tila on Suomessa edel-
leen asia, joka herättää huolta, ja eriarvoisuutta lapsiperheissä ovat lisänneet erityisesti vii-
meaikaiset etuusleikkaukset ja varhaiskasvatuksen heikentäminen. Lastensuojeluilmoitus-
ten määrä kunnissa on ollut kasvussa, ja samalla sosiaalityöntekijöitä ei ole ollut riittävän
paljon. Siksi SDP on omassa vaihtoehtobudjetissaan esittänyt lisäresursseja myös lasten-
suojeluun.

Samalla on huomioitava, että vanhushuolto on myös yksi 2020-luvun tärkeimpiä kysy-
myksiä. Ennustan, että ensi kaudella eduskunta tulee keskustelemaan vanhustenhuollosta
ennätyksellisen paljon. Kunnissa on jouduttu säästöpaineiden alla kohtuuttomaan tilantee-
seen, ja samalla kun ikäihmisten osuus väestöstä kasvaa, vanhuspalveluissa taistellaan
niinkin oleellisista asioista kuin henkilöstön riittävyydestä. Vanhustenhuollossa työskente-
122



Pöytäkirjan asiakohta PTK 132/2018 vp
levien osaamistasosta on huolehdittava, ja siksi ei ole hyväksyttävää politiikkaa, että van-
huspalvelulain säädöksiä kevennetään. Jos hoitohenkilöstön osaamistason vaatimuksia
lasketaan, niin on selvää, että hoidon laatu ja asiakasturvallisuus myöskin heikkenevät.

Asiakasmaksukattoja on yhdenmukaistettava ja kohtuullistettava siten, ettei yksikään
pienituloinen tai paljon sairastava joudu tinkimään omasta terveydenhoidostaan. Myös
vastaanottomaksut terveyskeskuksen lääkärin ja hoitajan vastaanotolla tulisi poistaa. Tut-
kimusten mukaan valinta lääkkeiden ja ruuan välillä on valitettavasti tällä hetkellä aivan
liian monen yli 75-vuotiaan suomalaisen arkea, kyseisessä ikäluokassa hoivaköyhyysaste
on nimittäin 26 prosenttia. On myös todettava, että vuonna 2016 lähes 400 000 sosiaali- ja
terveydenhuollon asiakasmaksua päätyi ulosottoon. Liian korkeat asiakasmaksut ovat mer-
kittävä eriarvoistumisen tekijä.

22.32 Hannu Hoskonen kesk: Arvoisa puhemies! Pari huomiota vielä näin keskustelun
loppuvaiheessa:

Taisi olla edustaja Salonen, joka epäili, että tuhat lääkäriä lisää tuosta vain, ja sillä pis-
tetään maailma kuntoon. Kun katsoo hieman noita talouslukuja, niin tulee ihmetelleeksi,
onko demarien omalla budjettivaihtoehdolla mitään pohjaa. Jos otetaan tuhat lääkäriä ja
heidän keskimääräinen kuukausipalkkansa kaikkine kuluineen lienee tuolla lähellä
10 000:ta euroa ja 12 kuukauttahan on vuodessa, niin se tekee noin 120 miljoonaa euroa li-
sää menoja, kymmeneen vuoteen 1,2 miljardia. Mikä on sitten lopputulos, jos ei samassa
budjetissa ole esitetty, mistä nämä rahat otetaan? Sitä ei todella voi ottaa enää Sitran tasees-
ta eikä Suomen Pankin holveista. Ne on ryöstetty jo niin monta kertaa, että minä luulen,
että siellä on enää pölyt jäljellä, jos sitäkään. [Eva Biaudet: Hoitaminen ei ole kallista, hoi-
tamattomuus on!] — Hoitamattomuus on, aivan oikein, edustaja Biaudet, aivan oikein,
mutta sitä on tällä hetkellä tehty Suomessa kohtuullisen hyvin. Emme ole maailman par-
haita, mutta parhaiden joukossa olemme. Me sijoitumme kansainvälisissä tutkimuksissa
hoidon tasossa, esimerkiksi syöpähoitojen tasossa ja monen muun hoidon tasossa, maail-
man kolmen parhaan joukkoon. Tutkimusten mukaan olemme maailman onnellisimpien
maiden joukossa, mitä väestölle tehtyyn kyselyyn tulee, eli olemme tarkkojen tutkimusten
mukaan maailman parhaita maita lähes joka paikassa. — Se jatkuva valittaminen ja rahan
syytäminen sinne sun tänne ja sen jälkeen ihmettely, miksi kävi näin, tunnetaan juristien
keskuudessa nimellä konkurssi. Ja jos valtio tekee konkurssin, se on pikkusen kovempi jut-
tu veronmaksajille. Toivoisin hieman vastuuta näihin puheenvuoroihin.

Aivan yhtä lailla edustaja Alanko-Kahiluoto perusteli aika kummallisesti näitä hiilinie-
luja. Hänhän omilla puheillaan todisti, että hänen puheensa eivät pidä paikkaansa. Sotien
jälkeen Suomen hiilinielu on yli kaksinkertaistunut eli metsien kasvu on yli kaksinkertais-
tunut. Jos hakkuilla olisimme pystyneet tuhoamaan metsien kasvun eli hiilinielun, sehän
olisi tehty sotien jälkeen komeasti. Aivan varmasti olisi tehty. Meillä ei olisi yhtään puuta
pystyssä tuolla teorialla, mitä edustaja Alanko-Kahiluoto metsätieteellisessä lyhyttutki-
muksessaan esitti. Samoin hiilivarasto eli puuvarastokin on yli kaksinkertaistunut sotien
jälkeen, ja olemme hakanneet valtavasti, sotien jälkeen muun muassa sotakorvaushakkuut,
Osaran aukeat. Miksi Kemijärvelle puuhataan tänä päivänä uutta sellutehdasta? Siksi kos-
ka näillä Osaran aukeilla tutkimusten mukaan on enemmän puuta nyt joka ainoalla hehtaa-
rilla kuin ennen niitä hakkuita, jotka N. A. Osara aikoinaan teki. Nehän tehtiin sotakorva-
usten takia, kun meidän piti suoriutua velvoitteista, jotka sota ja Pariisin rauhansopimus ai-
123



Pöytäkirjan asiakohta PTK 132/2018 vp
heuttivat meille. Sitten täällä väitetään, että muka hiilinielu pienenee ja puuvarasto piene-
nee. Voi hyvänen aika.

Kun ei edes Luonnonvarakeskuksen ja entisen Metsäntutkimuslaitoksen satavuotisiin
tutkimuksiin enää uskota, niin mihin sitten uskotaan? Onko se se viimeinen tutkija ja hä-
nen viimeisin tutkimuksensa? Tästäkin maasta aivan varmasti löytyy semmoinen metsän-
tutkija, joka sanoo, että Suomen metsät on tuhottu — aivan varmasti löytyy joku päivystä-
vä dosentti, joka sanoo, että Suomen metsät on jo tuhottu. Sekään ei pidä paikkaansa. Tällä
hetkellä Suomen metsät voivat aivan varmasti vähintään kohtuullisen hyvin. Onhan siellä
parannettavaa: muutama taimikko pitää hoitaa, joku harvennushakkuu tehdä.

Otetaan yksi esimerkki: Nyt puhutaan sellutehtaista, ja demarit tuntuvat vastustavan
hakkuita, kun teidän puheenjohtajanne suulla on ilmoitettu, että nyt hakkuut loppuivat tuo-
hon 72,4 miljoonaan mottiin. Tällä hetkellä Metsäntutkimuslaitoksen tekemien valtakun-
nan metsien inventointien mukaan meillä on hieman yli miljoona hehtaaria ensiharvennus-
rästejä, joista kertyisi pinotavaraa noin 50 miljoonaa kuutiota, jos ne tehtäisiin kaikki ker-
ralla. Se on totta kai mahdotonta, ei siihen urakkaan pysty kukaan. Mutta jos jaetaan vaik-
ka kymmenelle vuodelle niiden rästien teko, se on 5 miljoonaa mottia vuoteen. Se on yh-
den ison sellutehtaan puunkäyttömäärä koko vuoden aikana, ja silloin ei kajota vielä pää-
omiin ollenkaan vaan hoidetaan vain sitä laiskanläksyä, niitä tekemättömiä töitä, mitkä
ovat jääneet tekemättä. Sitten täällä salissa väitetään Suomen kansalle muka totuutena, että
hiilinielut pienenevät ja hiilivarasto pienenee. Se olisi onnistuttu tuhoamaan sotien jälkeen
vallan mainiosti, mutta eipä ole onnistuttu.

 Olemme tällä hetkellä maailman johtava metsävaltio, ja nyt te yritätte lyödä kapulaa rat-
taisiin, että työpaikkoja ei syntyisi ja maaseudulle ei saataisi työpaikkoja. Millä te sitten ne
velat maksatte? Minä hartaasti toivoisin, että jonain päivänä te löisitte minulle rätingin ne-
nän eteen, että nämä luvut eivät pidä paikkaansa, mutta tiedän, että niitä lukuja teillä ei ole.
Minä olen puhunut koko ajan Metsäntutkimuslaitoksen ja nykyisen Luken tarkoista mit-
tauksista. Siellä millikin mitataan. Teidän puheenne perustuvat uskomuksiin ja niihin päi-
vystäviin dosentteihin, joista minä en kyllä ikävä kyllä yhtään tunne, mutta olisi mukava
edes yksi tutkimus nähdä, miten heidän lukunsa menevät.

22.38 Aino-Kaisa Pekonen vas: Arvoisa puhemies! Edustaja Lohi oli täällä aikaisemmin
huolissaan vasemmistoliiton kannasta liittyen lentoveroon, mutta haluan Lohelle todeta,
että ei tarvitse olla huolissaan. Moni suomalainen on samaa mieltä vasemmistoliiton kans-
sa lentoverosta ja kannattaa sitä. Pikemminkin voisi kysyä, miksi lentoliikenteen pitäisi
olla aliverotettua, niin kuin se nyt on.

Jos verrataan lentämistä esimerkiksi autoiluun, niin autoilu on kuitenkin monin paikoin
pakollista Suomessa mutta lentäminen hyvin harvoin sitä on. Parasta olisi tietenkin, että
lentoliikenteelle säädettäisiin globaalisti vero tai maksu, mutta sitä odotellessa Suomen oli-
si kuitenkin hyvä valmistella oma mallinsa. Fiksu lentomaksu perustuisi päästöihin, ei
pelkkiin kilometreihin, sillä silloin tulisi taloudellinen kannustin kehittää energiatehok-
kaampia lentokoneita, ympäristöystävällisempiä polttoaineita ja lentää myöskin ilmaston
kannalta suotuisammalla korkeudella.

Edustaja Mikkonen täällä jo totesikin hyvin, että lentovero ei ole mikään kummajainen
vaan käytössä useissa maissa jo tälläkin hetkellä. Ja kyllä, minäkin olisin enemmän huolis-
sani ilmastosta ja Lapin valkeista hangista, jotta niistä vielä tulevaisuudessakin olisi mat-
kailijoille ja meille suomalaisille iloa.
124



Pöytäkirjan asiakohta PTK 132/2018 vp
Edustaja Hoskoselle haluan todeta tuosta tuhannen lääkärin ajatuksesta, mistä muun
muassa sosiaalidemokraatit ovat puhuneet, ja itsekin sitä kannatan lämpimästi: Se maksaa,
mutta mitä maksaa sote-uudistus? Sitä ei tiedä tällä hetkellä kukaan, mitä se tulee suoma-
laisille maksamaan, mitä asiakkaat joutuvat maksamaan tulevaisuudessa lääkärikäynnistä.

Takuulla on halvempaa hoitaa oikea-aikaisesti perusterveydenhuollossa nämä ihmiset,
ja se on myöskin inhimillistä ihmisten kannalta. Ihmisten pitää päästä hoitoon jonoista, ja
se maksaa, ja siitä meidän pitää olla myöskin valmis maksamaan. Ehkä tässä kysymys on-
kin siitä, halutaanko hoitaa tämä resurssilisäys yksityisen vai julkisen sektorin kautta. Itse
olen sitä mieltä, että perusterveydenhuollon resursseja parantamalla meillä olisi erittäin
hyvä ja kustannustehokas mahdollisuus saada terveydenhuolto kuntoon Suomessa.

22.40 Kristiina Salonen sd: Arvoisa puhemies! Onpa näköalatonta ja surullista tulevai-
suudenkuvaa ja politiikkaa, jos täällä edustaja Hoskonen toteaa, että mitä maksaa, jos mei-
dän sairaat hoidetaan. Hoitamattomuus on kallista. Se, että hoitoon tullaan liian myöhään,
on kallista. Se tälle yhteiskunnalle maksaa, ei se, että ihmiset hoidetaan ajoissa.

Edustaja Hoskonen laskeskeli, että kymmenen lääkäriä kymmenessä vuodessa on 1,2
miljardia. Totesin puheenvuorossani myöskin, että Kuntaliiton kuntatalouden apulaisjoh-
taja on laskenut, että teidän sote-uudistuksenne maksaisi kymmenessä vuodessa 10 miljar-
dia euroa, [Aino-Kaisa Pekonen: Aivan!] siis kymmenkertaisen määrän. Ja te täällä olette
syyttämässä meitä siitä, että olemme ajamassa valtiotalouden perikatoon sillä, että esitäm-
me tuhatta lääkäriä lisää, jotta ihmiset pääsisivät hoitoon. Lyhytnäköistä.

Mielelläni minä kuulisin nyt sitten edustaja Hoskoselta, millä näitä säästöjä aiotaan teh-
dä. Paljastakaa suunnitelmanne. Onko suunnitelmanne se, että ihmisiä ei hoideta, vai onko
suunnitelmanne se, että asiakasmaksuja nostetaan lisää ja niin, että sitten vain osalla ihmi-
sistä on varaa itseään hoidattaa? Jossainhan täytyy piillä jonkunnäköinen suunnitelma, jos
asiantuntijoiden mukaan kustannukset sote-uudistuksesta ovat näin isot ja samanaikaisesti
kuitenkin virallisissa tavoitteissa sote-uudistuksesta pitäisi syntyä säästöjä.

No, mitä tulee sitten pienituloisuuteen ja eriarvoistumiseen, niin eläkeläisistä minä olen
huolissani. Eläketurvakeskuksen mukaan lähes kolmasosa eläkkeensaajista elää virallisen
köyhyysrajan alapuolella. Näistä minimieläkkeen varassa elää yli satatuhatta. Pienet paik-
kaukset eivät enää auta, ja kun on myöskin nostettu sosiaali- ja terveydenhuollon asiakas-
maksuja, heikennetty lääkekorvauksia, Kelan matkakorvauksia, nämä eläkeläiset ovat to-
della tiukassa tilanteessa. Indeksitarkistukset ovat jääneet tekemättä kansaneläkkeeseen ja
takuueläkkeeseen. Sen vuoksi pienituloisten eläkeläisten toimeentuloa on parannettava si-
ten, että kansaneläkkeen ja työeläkkeen yhteensovitusta korotetaan ja myöskin takuuelä-
kettä korotetaan vielä tästä hallituksen korottamastakin. Lisäksi palveluasumisen maksu-
jen perusteita on yhdenmukaistettava selkeiksi, jotta ihmiset tietävät heidän maksunsa pe-
rusteet.

Näin ollen en siis kannata tätä hallituksen budjettiesitystä ja yhdyn eduskuntaryhmäni
esitykseen.

Ensimmäinen varapuhemies Mauri Pekkarinen: Arvoisat edustajat, edustajia on muu-
tamia, jotka käyvät tätä keskustelua. Tästä eteenpäin en myönnä vastauspuheenvuoroja vä-
hään aikaan, koska varsinainen puheenvuoro tulee sieltä, tästä poiketen nyt vastauspuheen-
vuoro edustaja Hoskoselle, joka ei tätä viestiäni kerennyt kuulla, ennen kuin vastauspu-
heenvuoron pyysi.
125



Pöytäkirjan asiakohta PTK 132/2018 vp
22.43 Hannu Hoskonen kesk (vastauspuheenvuoro): Lyhyesti, arvoisa puhemies: Todel-
lakin, meidän pitää uudistaa. Ei se riitä, mikä sosiaali- ja terveydenhuollossa on pelannut
40 vuotta. Maailma on muuttunut, ja esimerkiksi terveydenhuollon osalta digitekniikka,
älyteknologia, kaikki tämä tulee. Sille me emme mahda mitään. Jos me nyt heitämme tä-
män tuhannen lääkärin esimerkin: Todella 10 000 euroa per kuukausi per lääkäri ovat kus-
tannukset: sotu, palkat ynnä muut korvaukset — aika lähelle menee 10 000:ta euroa per
lääkäri per kuukausi. Ja siitä kun laskee tuhat lääkäriä, niin aika lähelle 120:tä miljoonaa
pääsee vuodessa. Se ei ratkaise tätä ongelmaa. Meidän on pakko uudistaa terveydenhuol-
toa. Se on jakautunut jo nyt niin rankasti kahtia, että meillä on ne, jotka eivät pääse hoi-
toon, ja ne, joille kaikki taataan. Kyllä tämä kansakunta pitää saattaa hoitojen piiriin, niin
että kaikki sinne pääsevät silloin, kun tarvitaan. Tässä on samoin niin kuin monessa muus-
sakin asiassa, että jos me kuvittelemme, että on joku Eldorado, jonne voi palata piiloon, jät-
tää uudistukset tekemättä ja sitten olettaa, että taivaan mannaa sataa niskaan, niin kannat-
taa käydä Kreikassa katsomassa, kun taivaan mannaa odotettiin, että mitä sieltä tuli.

22.45 Merja Mäkisalo-Ropponen sd: Arvoisa puhemies! Ikäihmisten hoidon ja hoivan
taso ei ainakaan Suomessa ole niin korkealla tasolla kuin edustaja Hoskonen kenties antoi
puheenvuorossaan ymmärtää. Kotihoidon tilanne on esimerkiksi monin paikoin katastro-
faalinen, ja kotona on ihmisiä, joiden oikea asumispaikka ei ole enää koti. On epäinhimil-
listä, että tälläkin hetkellä on Suomessa lukuisia muistisairaita, yksin asuvia ihmisiä, jotka
eivät muista syödä tai juoda tai jotka eivät tiedä, mitä vessassa tehdään tai miten puhelinta
käytetään. Ja kuitenkin he ovat siellä kotona, yksin.

Olen samaa mieltä edustaja Salosen kanssa siitä, että ensi kaudella tässä salissa puhu-
taan ikäihmisten hoidosta ja palveluista paljon, koska olemme semmoisessa taitekohdassa,
että näin emme voi jatkaa. Kotihoidon ihannointi on mennyt yhteiskunnassamme aivan
liian pitkälle. Me hoemme mantraa, jonka mukaan kaikkien ikäihmisten paras paikka on
oma koti, ja se ei pidä enää paikkaansa siinä vaiheessa, kun esimerkiksi muistisairaus on
edennyt tiettyyn vaiheeseen. Me tarvitsemme lisää yhteisökoteja, joissa muistisairaat saa-
vat 24 tuntia vuorokaudessa hoitoa ja hoivaa. Mutta me emme tarvitse niitä perinteisiä lai-
toshoitopaikkoja, joissa on samassa huoneessa neljästä kuuteen ikäihmistä. Me tarvitsem-
me kodinomaista hoitoa ja hoivaa. 

Ja sitten vielä — edustaja Hoskonen nyt lähti jo täältä pois — olisin hänelle lähettänyt
sellaisia terveisiä, että hänen kannattaisi lukea nyt Savon Sanomista vastaukseni hänen kir-
joitukseensa, jossa hän luuli tietävänsä, mitä SDP on sanonut metsähakkuista. Edustaja
Hoskonen on kyllä meidän sanomamme ymmärtänyt nyt jollain tavalla väärin. Me olem-
me sanoneet, että metsähakkuita voi nostaa, [Puhemies koputtaa] kunhan samalla lisätään
hiilinieluja. Hyvä metsänhoito parantaa teollisuuden raaka-aineiden saantia.

22.47 Arja Juvonen ps: Arvoisa herra puhemies! Niin, me emme halua sellaista laitos-
hoitoa, että se olisi epäinhimillistä ja siellä olisi lukuisia ihmisiä samassa huoneessa hoi-
dossa, mutta me haluamme kuitenkin niitä laitoshoivapaikkoja. Elikkä pitää olla paikka
olemassa, kun ihminen on huonossa kunnossa, ja jos ei se ole se terveyskeskuksen vuo-
deosasto, niin sille vuodeosastolle pitää löytyä sitten korvike. Sanomme sitten millä nimel-
lä tahansa sitä paikkaa, mutta vuodepaikka on löydyttävä, ja ne leikkaukset, joita on tehty
vuosien ja vuosien ajan — koko ajan on vähennetty hoivapaikkoja — ovat kohtuuttomia.
Kyllä minä näen, että me emme voi jättää tulevaisuuteen emmekä seuraavalle kaudelle
126



Pöytäkirjan asiakohta PTK 132/2018 vp
keskustelua vanhustenhoidosta, vaan sen aika on nyt. Sen aika oli jo viime kaudella, kun
teimme vanhuslakia. Eli silloin on puhuttu ja nyt puhutaan edelleen, ja minä kyllä kaipai-
sin ihan oikeasti niitä toimia.

Kun täällä keskustelussa joku mainitsi näin, että työttömyyttä pahempaa on vain sota,
niin kyllä minä ajattelisin niin, että sotakin on hirveä asia, ei se tähän asiaan mielestäni
kuulu, mutta työttömyyttä pahempi voi olla vain sairaus. Kun ihminen tulee niin kipeäksi,
että hän ei saa hoitoa, hän ei saa apua, hän sairastuu, niin silloin kun on voimat poissa ja ih-
minen on sairaana, niin tilanne on huono. Siihen katsoen näkisin, että kyllä terveydenhuol-
lon pitää vastata siellä perustasolla siihen, kun ihminen on sairas, että hän pääsee heti hoi-
toon, ja perussuomalaiset ovat esittäneet, että esimerkiksi ikäihmisten kohdalla hoitotakuu-
ta ei tulisi olla ollenkaan, vaan heti kun ihminen on sairas, niin välittömästi kohdataan
ikäihminen kuin hän menisi akuuttihoitoon. Eli nopea vastaanotto ja nopeat täsmätoimet,
koska päivän parinkin vuodelepo ikäihmiselle aiheuttaa sen, että hän on entistä huonom-
massa kunnossa.

Kannan erittäin suurta huolta tutkimusrahojen riittävyydestä ja haluan kiittää ja nostaa
esille suomalaisen tutkimustyön ja sen, miten taidokkaasti meillä tehdään esimerkiksi syö-
pätutkimusta ja yhä useampi pahalaatuinen ja huonoennusteinen syöpä pystytään paranta-
maan. Toivon, että me ymmärrämme sen, me näemme sen ja me kohdistamme sinne re-
sursseja. Se ei ole enää toivotonta, kun sairastuu tai saa sen pahan diagnoosin, vaan siitäkin
voi toipua, ja me näemme sen merkityksen, että tuemme ja kannustamme tutkijoita, an-
namme heille kaiken mahdollisen alustan toimia, opiskella, harjoitella, tutkia Suomessa, ja
sitä tulee meidän arvostaa.

Korjaan vielä tuossa puhujapöntössä mainitsemani hieman huonon sanakäänteen eli
kannatan siis Sami Savion epäluottamuslausetta, en suinkaan vastalausetta. Sanoin sen
väärin, mutta epäluottamuslauseesta oli kysymys.

22.49 Anneli Kiljunen sd: Arvoisa herra puhemies! Ajattelin, että en enää osallistu tähän
keskusteluun, mutta en voinut olla osallistumatta, kun kuuntelin edustaja Hoskosen pu-
heenvuoron, jossa hän viittasi sosiaalidemokraattien panostukseen perusterveydenhuol-
toon.

Me kaikki kannatamme ja tuemme sosiaali- ja terveydenhuollon uudistusta, ja meidän
tavoitteenamme on ennen kaikkea ollut se, että ihmiset pääsisivät nykyistä nopeammin ja
oikea-aikaisemmin hoitoon ja saisivat sitä hoitoa, mitä he tarvitsisivat. Tähänhän hallitus
on nyt ottanut yhdeksi työkalukseen ja vastaukseksi valinnanvapauden, ja on haettu nimen-
omaan valinnanvapauden kautta lisää resursseja yksityisiltä palveluntuottajilta.

Me sosiaalidemokraatit näemme asian vähän eri tavalla. Me olemme halunneet puuttua
asiaan jo heti välittömästi ja halunneet panostaa nimenomaan lääkäri—hoitaja-pariin ja sii-
hen ensivastehoitoon, että ihmiset pääsevät entistä nopeammin ja entistä joustavammin
lääkärin tai hoitajan vastaanotolle, jota kautta sitten ihmiset myös tiukemman hoitotakuun
myötä saavat sitä tarvittavaa hoitoa, mitä he tarvitsevat.

Nyt tämän hallituskauden aikana hallitus on heikentänyt kaikkein vaikeimmassa ase-
massa olevien ihmisten sosiaaliturvaa ja sitä kautta vaikeuttanut myös terveyspalveluiden
piiriin pääsemistä. Tämä on aiheuttanut muun muassa sen, että kun on tehty indeksileik-
kauksia ja sosiaali- ja terveydenhuollon maksuja on korotettu, niin ihmiset pääsevät entistä
vaikeammin lääkäriin niin taloudellisista syistä kuin muutenkin, ja kun he eivät hae apua,
niin käytännössä tilanteet ovat voineet tulla entistä vaikeammiksi. Nämä hoitojaksot ovat
127



Pöytäkirjan asiakohta PTK 132/2018 vp
saattaneet olla pitkiä ja vaikeita, ja tämä on tuonut tietysti inhimillistä vaikeutta, mutta
tämä on vaikuttanut myös taloudellisesti siten, että ihmisillä, joilla on ollut taloudellisesti
vaikeaa päästä hoitoon, nämä hoidot tulevatkin entistä kalliimmiksi, koska he eivät pääse
ajoissa, ja sitä kautta he sitten ovat entistä kalliimpien ja vaativampien hoitojen parissa.

Tätä on konkretisoinut hyvin myös se, että meillä on tällä hetkellä sosiaali- ja terveyden-
huollon maksuja ulosotossa noin 400 000 kappaletta. Se kertoo osittain tästä, mutta se ker-
too myös siitä, että ihmiset ovat eriarvoisessa asemassa sen suhteen, kenellä on mahdolli-
suutta saada terveydenhoitoa ja kenellä ei, ja useimmiten se käytännössä tarkoittaa, että
pienituloinen, sairas ihminen saa vaikeammin niitä palveluita, mitä hän tarvitsee, kuin esi-
merkiksi hyvätuloinen, työssä käyvä ihminen. Tähän me sosiaalidemokraatit haluamme
puuttua, ja yhtenä vastauksena on panostus perusterveydenhuollon ensilinjalle.

22.53 Ritva Elomaa ps: Arvoisa puhemies! Täällä on aivan aiheesta nostettu esille pieni-
tuloisten eläkeläisten tilanne tänä päivänä, ja täytyy sanoa, että hallitus ei ole tehnyt heidän
eteensä kovinkaan paljon. Tällä hallituskaudella ei ole todella tehty, eikä kovin paljon edel-
liselläkään. Jos ajatellaan, koska eläkeläisten ahdinko on alkanut, niin taitettu indeksi tuli
1996, ja siitä eteenpäin pikkuhiljaa eläkkeet ovat jääneet verrattuna muihin tuloihin, palk-
katulolaisiin, jälkeen jatkuvasti. Tämän hetken pieneläkeläisellä on tosiaan vaikeuksia
maksaa jokapäiväinen arjen meno: ruoka, lääkkeet, pakolliset menot. Se on aivan mahdo-
tonta tällä hetkellä, ja siksi he tarvitsisivat paljon toimenpiteitä, jotta he tästä ahdingosta
pääsisivät.

Perussuomalaiset ovat esittäneet muun muassa omaishoidon verottomuutta ja lääkkei-
den omavastuun poistamista pienituloisilta eläkeläisiltä, ja samoin pitäisi nyt todella kiin-
nittää huomiota indeksiin ja eläkkeisiin, koska se ostovoima siellä lisääntyisi ja se kaikki
raha jäisi kiertämään kuitenkin Suomeen.

Sitten muutama sana ilmastonmuutoksesta, joka on todella tärkeää, ja ihmettelen, kun ei
siihen paneuduta enemmän. Me olemme EU:ssa ainakin toistaiseksi vielä. Sieltä Brysse-
listä lähdetään kerran kuukaudessa suurella arsenaalilla — rekoilla, lentokoneilla, yksityi-
sautoilla, junilla — Strasbourgiin. Mitä se maksaa? Mikä on se hiilijalanjälki? Kuinka pal-
jon se saastuttaa? Onko se tarpeellista, ja miksi lähdetään? Vastaus on suunnilleen var-
maan se, että Ranska haluaa, mutta eikö se olisi ilmastoteko, että ne kokoukset toistaiseksi
pidettäisiin edelleenkin Brysselissä? Siitä on puhuttu hyvin vähän.

22.55 Outi Alanko-Kahiluoto vihr: Arvoisa puhemies! Jatkan vähän tästä Sipilän halli-
tuksen köyhyyttä lisäävästä politiikasta.

Jos vertaa viime vaalikauteen, niin viime vaalikaudella hallitusohjelmaan kirjattiin se,
että hallituksen tavoitteena on vähentää köyhyyttä ja eriarvoisuutta ja terveyseroja. Kun
sitten taas katsoo Sipilän hallituksen hallitusohjelmaa, niin siinä köyhyys mainitaan ker-
ran, ja siinäkin ulkopolitiikan yhteydessä. Sipilän hallitus ei ole ottanut köyhyyden vähen-
tämistä tavoitteekseen, eikä se ole sitä myöskään saanut. Päinvastoin, on menty aivan vää-
rään suuntaan.

Tässä on hyvin puhuttu edeltävissä puheenvuoroissa ikääntyneiden, eläkeläisten ase-
masta. Eräs asia, joka on tässä kohtaa syytä ottaa esiin, on se, että lääkekorvauksiin tehdyt
leikkaukset, samoin matkakorvauksiin tehdyt leikkaukset, asiakasmaksujen korotukset
ovat kaikki heikentäneet eläkeläisten, ikääntyneiden, paljon sairastavien asemaa. Ja miksi
nämä kaikki leikkaukset, kansaneläkeindeksin leikkaukset ja nämä edellä mainitut kohdis-
128



Pöytäkirjan asiakohta PTK 132/2018 vp
tuvat samoihin ihmisryhmiin? Sen vuoksi, että hallitus nimenomaan jättää tekemättä vai-
kutusarvioinnit. Jos tehtäisiin vaikutusarviointia, silloin havaittaisiin, että on jo leikattu
köyhiltä eläkeläisiltä, on jo leikattu paljon sairastavilta. Mutta tässä on tämmöinen asen-
neongelma selvästikin hallituksella ollut, että ei oikeastaan välitetä, ja sitä kuvastaa se, että
köyhyys puuttuu hallitusohjelmasta. Sitä ei todellakaan ole pidetty hallituksessa korkeana
prioriteettina, että köyhyyttä vähennettäisiin, eikä siinä sitten onnistutakaan.

Toinen, minkä haluaisin ottaa tässä esille, on se, että alueellinen eriarvoisuus on varmas-
ti Suomessa kasvanut. Kuten toin edellä jo esille, kaupungeissa köyhyyttä on lisännyt se,
että asumistukea on heikennetty, kun taas haja-asutusalueilla ihmisten asema on todellakin
vaikeutunut sen vuoksi, että lääke- ja matkakorvauksia on leikattu, ja se iskee nimen-
omaan sellaisiin paljon sairastaviin köyhiin, pienituloisiin ihmisiin, jotka asuvat kaukana
kasvukeskusten ja kaupunkien keskusten ulkopuolella.

Me vihreät olemme ehdottaneet vaihtoehtobudjetissamme, että palvelu-, matka- ja lää-
kemaksut yhdistettäisiin yhdeksi maksukatoksi. Tämä auttaisi kaikkein pienituloisimpia
sen vuoksi, että alkuvuodesta maksukatto tulisi nopeammin vastaan, ja tämän jälkeen nämä
erilaiset palvelut, joita paljon sairastavat joutuvat käyttämään, olisivat maksuttomia.

Me sosiaali- ja terveysvaliokunnan jäsenet olemme odottaneet kuin [Puhemies koput-
taa] kuuta nousevaa sitä, että hallitus toisi vihdoin asiakasmaksulain eduskunnan käsitte-
lyyn. En ole ehtinyt vielä itse tätä asiakasmaksulakia lukea, [Puhemies koputtaa] mutta toi-
von kovasti, että se tiukentaa kuntien velvollisuutta...

Ensimmäinen varapuhemies Mauri Pekkarinen: Pyydän edustajaa siirtymään puhuja-
pönttöön.

...olla perimättä asiakasmaksuja kaikkein köyhimmiltä ihmisiltä.

22.58 Matti Semi vas: Arvoisa puhemies! Tuossa äsken tuli ikäihmisten ongelmista pu-
hetta, ja jäin pohtimaan niitä yhteydenottoja, mitä minulle on tullut paljon nimenomaan
tästä. Kun otetaan huomioon, että hallitus on vähentänyt kuntien valtionosuuksia ja sitten
tiukentanut verotulojen saantia, tulot ovat pienentyneet ja kunnat ovat lähteneet hakemaan
säästöjä myös vanhusten hoivapalveluista ja nimenomaan kotihoidosta. Tällä hetkellä, kun
katsoo sitä tilannetta, siellä hoitajat ovat niin tiukassa työrytmissä, että he eivät kerkeä pal-
jon vanhukselle antamaan sitä hoivaa, ainoastaan jakavat lääkkeet ja lyhyen periaatteen oh-
jelmalla tekevät tehtävät siellä paikan päällä. Kun näillä vanhuksilla on hoitosuunnitelmat,
mitenkä siellä pitäisi toimia, niin nämä eivät vastaa niitä hoitosuunnitelmia alkuunsakaan.
Sen takia olisi erittäin tärkeätä, että hallitukselta olisi löytynyt panostuksia myös tähän
vanhusten hoivatyöhön ja siihen, että kotipalvelu olisi jollakin tavalla rajattu. Kaikkia niitä
heikompikuntoisia ei voi laittaa kotipalvelun hoidettavaksi, koska he tarvitsevat laitoshoi-
toa. Ja sinne laitoksiin tarvitaan sitten riittävät hoitajamäärät hoitamaan ja huolehtimaan
vanhusten hyvinvoinnista ja siitä, että he saavat kuitenkin hyvän ja onnellisen vanhuuden.

23.00 Eva Biaudet r: Arvoisa puhemies, ärade talman! Edustaja Hoskonen edustaa ehkä
tällaista porttiteoriaa. Hänen säästönsä terveydenhuoltomenoista perustuvat siihen, että
yritetään tehdä vaikeaksi ja monimutkaiseksi terveydenhuoltoon pääsy. Minä kyllä kanna-
tan enemmän sosiaalidemokraattien piirissä esitettyä ajatusta, että mahdollisimman var-
hain päästään terveydenhoitajalle tai lääkäriin, jotta voitaisiin estää, että tulee vielä sai-
129



Pöytäkirjan asiakohta PTK 132/2018 vp
raammaksi tai kroonistuu tai jotain muuta. Meillä on maahanmuuttopolitiikassa vähän sa-
manlainen politiikka kuin terveydenhuollossa, että yritetään pelotella ihmisiä pois ja luul-
laan, että se jotenkin ratkaisee ongelmat.

Mielenterveys on ehkä kuitenkin kaikkein eniten joutunut sote-uudistuksessa varjoon.
Me tarvitsemme nyt kansallisen pitkän ajan ohjelman, jossa nimenomaan tehdään ja ote-
taan välittömiä panostuksia myöskin tähän varhaiseen puuttumiseen ja riittävä määrä psy-
kiatrisia sairaanhoitajia myöskin terveyskeskukseen, siihen ensimmäiseen kosketukseen.
Myös tietenkin oppilashuollossa on tarpeen turvata se, että sielläkin on riittävästi asiantun-
tijoita tukemassa nuorten kehitystä, niin että ongelmat eivät pahene. Mielenterveysongel-
mathan ovat sellaisia, että varmaan jokainen jossain kohtaa elämässään tarvitsee jonkin nä-
köistä tukea. Siinä mielessä ehkä tällainen vahva jako mielenterveysongelmaisiin ja ei-
mielenterveysongelmaisiin on tosi jyrkkä. Meillä kuitenkin mielenterveysongelmasta joh-
tuen eläköityneiden määrä on saatu vähitellen laskemaan, mutta nuorten piirissä ongelma
valitettavasti on kasvanut. Se on minun mielestäni kyllä erittäin vakava asia myöskin koko
kansakunnalle. Tähän tarvitaan vahvempia toimenpiteitä.

23.02 Anneli Kiljunen sd: Arvoisa puhemies! Haluan vielä tuoda näkemystä ja ajatusta
ikäihmisten tuleviin palvelutarpeisiin ja yleensäkin elämään, koska kyse ei ole vain palve-
luista vaan siitä, että jokaisella on oikeus hyvään ikääntymiseen ja hyvään vanhuuteen. Tä-
män seurauksena sosiaalidemokraatit viime hallituskaudella vastasivat vanhuspalvelulain
valmistelusta eduskuntaan, ja täällä eduskunnassa se myös hyväksyttiin, ja tavoitteena oli
nimenomaan nähdä vähän laajemmalti ja pitempikantoisesti ikäihmisten elämisen tarpeet
ja palveluiden tarpeet. Siinä yhtenä teemana oli osallisuus ja yhteisöllisyys ja toimintaky-
ky, ja sitä kautta sitten tuotaisiin ikäihmisen elämänkokonaisuus paremmin meille kaikille
nähtäväksi, niin että osaisimme sitten myös kehittää palveluita ja ympäristöä sen mukai-
sesti, että ikäihmisillä olisi entistä kauemmin mahdollisuus asua kotona.

Mutta kuten täällä on tänään todettu, tästä kotona asumisesta on tullut semmoinen aja-
tus, että joka ainut ikäihminen ja vanhus haluaa asua kotona. Totta kai ensisijaisesti niin,
mutta meillä on nyt entistä enemmän tullut tietoisuuteen se, että meillä on suuri joukko ih-
misiä, jotka eivät halua asua kotona ja jotka eivät pystyisi asumaan kotona, joidenka paik-
ka ei ole siellä enää. Meidän suuri haaste on se, että meidän on saatava rakennettua yhtei-
söllisiä taloyhteisöjä ja yhteisökoteja, ryhmäkoteja, kaavoituksellisesti sellaista ympäris-
töä, että ihmiset voivat esteettömästi liikkua ja sitä kautta osallistua ja tuoda itselleen päi-
vittäiseen arkeen hyvinvointia.

Meidän tulee kehittää myös omaishoitoa tässä rinnalla. Nyt valitettavasti suuntaus on se,
että omaishoitoa kyllä kehitetään mutta omaishoitajien juridinen asema on tällä hetkellä
edelleen se, että he ovat laittomassa tilassa. Jos he tekevät omaishoitosopimuksen, niin
käytännössä heidät on sidottu kotiin huolehtimaan läheisestään, mutta kunnilla ei ole juri-
dista vastuuta tukea omaishoitajaa ja omaishoitoperhettä näissä tilanteissa, minkä takia
omaishoitajien ensisijainen, voisiko sanoa, tavoite on omaishoitajien juridisen aseman
vahvistaminen, jotta he voivat osaltaan olla tukemassa ikäihmisen asumista kotona.

Elikkä toivoisin, että me ottaisimme vanhuspalvelulain ja ikäihmisten kysymykset uu-
delleen samalla lailla agendalle [Puhemies koputtaa] kuin se otettiin viime hallituskaudel-
la ja sitä kautta lähtisimme rakentamaan laajempaa ikäihmisten politiikkaa, jossa nähdään
myös ympäristö, ei ainoastaan [Puhemies koputtaa] se koti vaan myös asuntorakentami-
nen, kaavoitus, liikenne ja muu vastaava.
130



Pöytäkirjan asiakohta PTK 132/2018 vp
23.05 Arja Juvonen ps: Arvoisa herra puhemies! Kaksi kiitosta hallitukselle.
Viime hallituskaudellahan poistettiin pääsykokeet ammatilliseen koulutukseen pyrkivil-

tä opiskelijoilta, ja sehän osoittautui todella huonoksi päätökseksi, ja on erittäin hyvä asia,
että opetusministeri Sanni Grahn-Laasonen on päättänyt antaa asetuksia palauttaa pääsy-
kokeet ammattiopiskelijoille. Eli lähihoitaja- ja turvallisuusala muun muassa ovat niitä alo-
ja, joihin pääsykokeet tulevat takaisin. Tämä on erittäin tärkeää, koska tällä tavalla juuri
pystymme parantamaan potilasturvallisuutta myös siellä ja alalle saadaan sellaisia tekijöi-
tä ja osaajia, jotka oikeasti sinne haluavat ja jotka sinne soveltuvat. Sen sijaan meillä on
edelleen kehitettävää SORA-lainsäädännössä — toivoisin, että ministeri kiinnittäisi huo-
miota siihen ja tekisi asialle vielä paljon — jonka perusteella voidaan sitten opiskeluoi-
keus keskeyttää, jos käy niin, että havaitaan, että opiskelijalla on vaikkapa huumeiden,
lääkkeiden tai päihteiden väärinkäyttöä. Niihin tilanteisiin pitäisi pystyä puuttumaan sitten
reippaasti, että mitään vakavuuksia siellä ei sitten tapahtuisi harjoittelussa eikä niin pois-
päin. Mutta tämä on kiitoksen arvoinen asia. Tammikuussa on ainakin lehdistössä olleitten
tietojen mukaan mahdollisesti jo tulossa voimaan tämä ministerin asetus.

Toinen asia, josta haluan mainita, on saattohoito. Mehän saimme tälle vuodelle lisäre-
sursseja, ja olisikin kiva kuulla nyt, mitenkä täällä Suomessa on kehitetty saattohoitoa, kun
sinne se miljoona annettiin. Perussuomalaisethan ovat tehneet lakialoitteen siitä, että tar-
vitsemme saattohoitolain. Siis olemme esittäneet saattohoitolakia, ja siitä on aloite, ja toi-
voisin kyllä, että eduskunta ja hallitus, niin tämä kuin myös tuleva, olisivat korvat auki ja
olisi inhimillisyyttä ja ymmärrystä sen eteen, että mikäli me emme saa terveydenhuoltoa
kuntoon ja palveluja sujuviksi ja siinäkään vaiheessa, kun tarvitaan saattohoitoa, hoiva-
paikkaa ei ole, niin onhan se sitten lainsäädännöllä mahdollistettava. Ja pidän erittäin tär-
keänä, että kuulisimme ihmisten ääniä ja saisimme saattohoitoasian myös Suomessa kun-
toon. Meillä oli eutanasiakansalaisaloite käsittelyssä, ja sen myötähän me kaikki täällä pu-
huimme, että parannamme saattohoitoa ja annamme sinne resursseja, ja toivon, että näin
myös tapahtuu.

Tähän tärkeään asiaan haluan päättää tämän illan omat puheenvuoroni ja kiitän teitä
kaikkia hyvästä keskustelusta.

23.08 Outi Alanko-Kahiluoto vihr: Arvoisa puhemies! Aina työssäkäyntikään ei nosta
ihmistä köyhyydestä. On valitettavaa, että Suomessa niiden ihmisten määrä, jotka työssä
käymisestään huolimatta joutuvat elämään köyhyydessä, on kasvamassa. Tämä koskee eri-
tyisesti siis ihmisiä, jotka ovat epätyypillisessä työsuhteessa, itsensä työllistäjiä, pätkä-
työntekijöitä, vuokratyöntekijöitä ja muita epäsäännöllistä työtä tekeviä ihmisiä.

Meidän pitäisi keskustella enemmän myös siitä, että eläkeläisköyhyys tulee Suomessa
kasvamaan sen vuoksi, että yhä useampi ihminen elättää itsensä epätyypillisessä työsuh-
teessa, kun erilaiset pätkä- ja osa-aikatyöt yleistyvät eikä alustatalouden kautta tehdyssä
työssä välttämättä kerry minkäänlaista sosiaaliturvaa. Tämän vuoksi pidän erittäin harmil-
lisena ja valitettavana sitä, että vaikka hallitus lupasi tuoda eduskunnalle lakiesityksen yh-
distelmäturvasta, joka olisi parantanut näiden väliinputoajien asemaa, niin tämä lakiesitys
ilmeisesti nyt sitten kaatui tämän viimeisen vuoden aikana eikä se ole etenemässä. Tätä pi-
dän yhtenä erittäin valitettavana asiana.

Toinen tämmöinen työssä käyvien joukko, joka helposti jää köyhyyteen, on yksinhuol-
tajaperheet elikkä ne perheet, joissa on vain yksi perhettä elättävä huoltaja. Näissä lapsi-
perheissä on erittäin korkea köyhyysriski. Itse olen ollut murheissani muun muassa näistä
131



Pöytäkirjan asiakohta PTK 132/2018 vp
leikkauksista, joita hallitus on suunnannut lapsiperheitä kohtaan. Esimerkiksi sitä, että eri-
tyisesti työttömien perheiden lapsilta vietiin oikeus pysyvään hoitopaikkaan, pysyvään
päiväkotiryhmään ja pysyviin kavereihin, pidin aika moraalittomana politiikkana hallituk-
selta. Kaikilla lapsilla pitäisi olla oikeus varhaiskasvatukseen ihan riippumatta siitä, mikä
vanhempien asema työmarkkinoilla on, ja kaikkein eniten itse asiassa varhaiskasvatukses-
ta hyötyvät nimenomaan pienituloisten, heikompiosaisten perheiden lapset. Elikkä tässä
hallitus on kyllä tehnyt erittäin huonon päätöksen.

Olin iloinen siitä, että edustaja Biaudet otti esille nämä mielenterveyspalvelut, ja kun nyt
puhutaan näistä päiväkoti-ikäisistä lapsista, niin pitäisin erittäin hyvänä sitä, jos meillä oli-
si varhaiskasvatuksessa [Puhemies koputtaa] samanlaiset psykologit kuin on nyt perusope-
tuksen oppilashuollossa. Myös se auttaisi ennaltaehkäisemään mielenterveysongelmia.

23.11 Antero Laukkanen kd: Arvoisa herra puhemies! En ehkä vielä olisi niin pessimis-
tinen sen suhteen, että ihan lopullinen päätös olisi tehty siitä, että kaikenlainen köyhyys tu-
lee lisääntymään. Veikkaisinpa, että seuraavan hallituksen ihan keskeisimpiä asioita on tä-
män perusturvan tason määrittely, mikä on se taso, jolla selvitään ja millä alueilla ympäri
Suomea. Perustulokokeilu on tuonut paljon hyvää näkemystä tähän ja paljastaa sen puut-
teita, mihin pitää löytää vastauksia. Sosiaaliturvan kokonaisuudistus tulee varmasti ole-
maan sellainen keskeinen vaaliteemakin, että millä ehdoilla sitä viedään eteenpäin.

Mutta en nyt ehkä pelottelisi kaikkia eläkkeelle jääviä, että heidän elämänsä tulee vajoa-
maan syvään köyhyyteen. Kyllä tässä vielä on mahdollisuuksia tähänkin asiaan puuttua.

Yleiskeskustelu päättyi.

Ensimmäinen varapuhemies Mauri Pekkarinen: Nyt ryhdytään talousarvioesityksen
yksityiskohtaiseen käsittelyyn.

Esiteltiin menot.
132


