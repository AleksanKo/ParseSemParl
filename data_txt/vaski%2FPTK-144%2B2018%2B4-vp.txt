















































DEM97E0.tmp.xml


Pöytäkirjan asiakohta PTK 144/2018 vp
Pöytäkirjan asiakohta 

PTK 144/2018 vp

Täysistunto

Perjantai 18.1.2019 klo 13.00—13.34

4. Hallituksen esitys eduskunnalle yksityisen osakeyhtiön vähimmäispääomavaatimuksen 
poistamista koskevaksi lainsäädännöksi

Hallituksen esitys HE 238/2018 vp
Valiokunnan mietintö TaVM 25/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

13.01 Antti Kurvinen kesk: Arvoisa rouva puhemies! Tässä on nyt meillä käsissämme
talousvaliokunnan mietintö liittyen osakeyhtiön minimipääoman poistamiseen, niin että
enää sitä rapiaa paria tuhatta euroa, juuri sitä summaa, ei tarvitse välttämättä olla kasassa,
jos haluaa osakeyhtiömuotoisesti ryhtyä yrittämään tai vaikka omaisuudenhoitoa harjoit-
taa osakeyhtiönä. Tämähän on osa Sipilän hallituksen laajempaa byrokratian kitkemistä,
normien sujuvoittamista ja sääntelyn vähentämistä, mitä vaalikauden aikana on tehty, ja
olen itse erittäin tyytyväinen, että hallitus on tämän esityksen antanut. Jos tuossa oikein
katsoin, niin talousvaliokunta ilmeisesti oli jopa yksimielinen tästä asiasta, ja kiitos valio-
kunnalle siitä.

Valiokunta ihan perustellusti toteaa mietinnössään, että tämä helpottaa muun muassa
mikroyritysten perustamista, ehkäpä jopa startup-yrittäjyyttäkin. Itse pidän tosi hyvänä asi-
ana sitä, että nyt yrittäjät voivat entistä vapaammin itse harkita, mikä on se oikea yritys-
muoto, yhteisömuoto sille omalle yrittäjyydelle: onko se toiminimi, niin kuin yleensä pien-
yritys on lähtenyt toiminimestä liikkeelle, tuleeko porukkaa mukaan, onko se avoin yhtiö,
kommandiittiyhtiö, vai mennäänkö heti osakeyhtiöön. Kyllähän osakeyhtiö, arvoisa puhe-
mies, on hieman turvallisempi kuitenkin yleensä. Kun siinä tulee se lakisääteinen yrittäjän
ja yhtiön omaisuuksien erillisyys, niin se voi tietyissä tilanteissa olla vähän turvallisempi,
vaikka pankille yleensä takauksia joutuukin tekemään.

Hyvää työtä hallitukselta ja valiokunnalta.

Puhemies Paula Risikko: Kiitoksia. — Nyt täällä salissa on aivan liian paljon suhinaa.
Kuinka moni haluaa kuunnella näitä asioita? [Kokoomuksen ryhmästä: Aika moni!] —
Hienoa. — Seuraavaksi edustaja Laukkanen.
 Tarkistettu
4.0



Pöytäkirjan asiakohta PTK 144/2018 vp
13.03 Antero Laukkanen kd: Kiitoksia, rouva puhemies! Kyllä tuli hyvä mieli tästä, että
niin moni haluaa kuunnella, kun minulla on tärkeää sanottavaa. [Antti Kurvinen: Minua ei
kuunneltu! — Naurua]

Rouva puhemies! Pidän tätä esitystä erittäin hyvänä ja ymmärrän, että tämä on iso askel
monelle yrittäjälle, joka haluaa perustaa yrityksen ja haluaa heti tehdä siitä vakavasti otet-
tavan yrityksen, jolla on sellainenkin status, toiminimestä poikkeava status, jossa yhtiö itse
kantaa vastuun tekemisistään ja on niin sanottu juridinen henkilö. Myös tämä taloudelli-
nen panostus, ettei tarvitse heti sitä osakepääomaa laittaa siihen, vaan yhtiö itse voi sitten
kasvattaa omaa pääomaansa, on tervetullut uudistus. Vaikka tähän tietysti tiettyjä riskejä-
kin sisältyy, että saatetaan hiukan kevyin asentein yrityksiä perustaa, niin uskon, että se on
kuitenkin vähemmistö ja moni tervehtii tätä ilolla.

Kiitokset tästä hyvästä esityksestä hallitukselle.

13.04 Eero Suutari kok: Arvoisa puhemies! Kun itse olen käynyt kaikki nämä avoimesta
yhtiöstä osakeyhtiöksi omassa yhtiössäni läpi, niin täytyy sanoa, että tämä on todella hyvä
esitys, että osakeyhtiömuoto voisi olla heti alusta lähtien kaikkien käytettävissä tällä nol-
lapääomaperiaatteella. Kyllä tänä päivänä yrityksen omaisuudesta suurempi osa on yrityk-
sen työntekijöissä elikkä osaamisessa eikä siinä pääomassa. 

Me edistämme tällä nimenomaan esimerkiksi startup-yritysten perustamista ja vaikkapa
4H-yrittäjyyden, voisi sanoa, kasvua. Kun itse olen 4H-liiton hallituksen puheenjohtaja,
niin olen nähnyt sen, miten siellä innokkaana yritetään, ja osakeyhtiömuoto olisi ollut siel-
läkin monessa tapauksessa, sadoissa, erittäin käyttökelpoinen heti alusta lähtien. Kannatan
tätä.

13.05 Olavi Ala-Nissilä kesk: Arvoisa rouva puhemies! Aina kun normeja sujuvoitetaan
ja byrokratiaa puretaan, niin kuin tällä vaalikaudella on paljon tehty, niin sitä pitää kannus-
taa ja todeta, että se on hyvä asia. 

Yrittäjyyden kynnyksen alentaminen eri keinoin on erittäin tärkeätä. Tämä esitys on sii-
nä mielessä hyvä. Kuitenkin haluan myöskin todeta, että harmaan talouden näkökulmasta
tässä on myöskin esitetty huomioita, että tässä voi tulla pieni riski, riski voi lisääntyä, ja
tämä on syytä pitää mielessä ja seurata, miten tämä lähtee kaikkinensa toimimaan. Mutta
kuten sanoin, yrittäjyyden kynnyksen näkökulmasta ja byrokratian keventämisen näkökul-
masta tämä esitys on hyvä.

13.06 Arto Pirttilahti kesk: Arvoisa rouva puhemies! Tämä on erinomainen hallituksen
esitys ja hyvä, yksimielinen talousvaliokunnan kanta tähän asiaan. 

Keskustelussa meillä oli myös byrokratian purku. Tämähän liittyy hallituksen ohjel-
maan byrokratian purusta. On erinomainen asia, että yhtiössä ei enää tarvita osakepää-
omaa liikkeellelähtöön, ja ehkä, jos halutaan puuttua harmaaseen talouteen — tätä teemaa
käsiteltiin siinä — kuitenkin ne riskit ovat tässä suhteessa vähäisemmät. Jos tälläkin het-
kellä tämä 2 500 euroa maksetaan osakeyhtiön perustamisen yhteydessä, niin se voidaan
saman tien vetää sieltä pois ja näin perustaa niitä yhtiöitä. Eli tämäkin ehkä selkeyttää yh-
tiön perustamista. 

Erinomainen asia: Olin Tampereen normaalikoulun lukiossa, missä myös yrittäjyyttä
edistetään, siellä tehdään nuoria yrityksiä ja käydään tätä yrityskenttää läpi. Heillä on oma
intressinsä lähteä tekemään niitä, ja näen, että näitä erityyppisiä nuorten yrityksiä tulee in-
2



Pöytäkirjan asiakohta PTK 144/2018 vp
nostaa, kuten täällä tuli mainittua myös 4H-yrittäjyys. Maaseudulla tulee todennäköisesti
olemaan vielä enemmän myös tätä osakeyhtiöpohjaista yrittäjyyttä kuin aikaisemmin.

Yksi huoli meillä tässä valiokunnan keskustelussa oli se, että kun osakeyhtiöitä peruste-
taan, niin millä tapaa niitä pystytään sitten helpommin purkamaan. Tästä tässä asiassa ei
vielä ole keskusteltu ja sitä käsitelty. Hyvin usein tulee kohtuuttomankin kalliiksi asianajo-
toimistojen ja muitten kautta tämä yhtiön purku, ja toivotaankin, että tämäkin otetaan jat-
kossa huomioon.

13.08 Marisanna Jarva kesk: Arvoisa puhemies! Käsillä on esitys, joka hyvin kuvaa,
mitä työtä on tehty tällä Sipilän hallituskaudella nimenomaan pienyrittäjien ja -yrittäjyy-
den toiminnan edistämiseksi — edistetään sitä, että ihmiset voivat itsensä työllistää ja mui-
ta työllistää — ja miten voimme hallintoa sen puolesta kehittää. On erittäin hyvä, että nyt
palautetaan niin sanotusti tämä vanha tila sen osalta, että aikaisemmin tätä vähittäispää-
omavaatimusta ei ollut. Nyt tämä poistetaan ja nimenomaan helpotetaan jo ihan yrityksen
aloittamisvaiheessa siinä, että osakeyhtiö on myös mahdollinen, tasavertainen yritysmuo-
to, ja myöskin siltä osalta, että henkilökohtainen vastuu yrittäjän osalta on sitten pois tältä
osin. 

On erittäin hyvä, että tämä siis helpottaa nimenomaan mikroyritysten perustamista ja sa-
malla helpotetaan myös digitaalista ilmoittamista ja rekisteröinnin automatisointia. Yleen-
säkin sillä hallituksen linjalla, että yrittäjien kaikkea viranomaisilmoittamista helpotetaan,
pyritään siihen, että samat tiedot tarvitsee julkiselle viranomaiselle ilmoittaa vain kerran.
Tämä on erittäin tervetullut suunta, ja siitä on tullut paljon palautetta jo vuosien ajan. Ko-
konaisuudessaan meidän lainsäädäntö on nyt perattu läpi, niin että helpotetaan tätä byro-
kratiaa sen osalta, että yrittäjät voivat keskittyä omaan toimintaansa ja palvelemaan asiak-
kaita ja tarjoamaan niitä palveluita, mitä heiltä odotetaan. Olen itse vetänyt omassa, kes-
kustan, eduskuntaryhmässä tätä työn ja yrittämisen norminpurkutyötä, ja iloitsen, että tä-
mäkin esitys menee nyt eteenpäin.

13.10 Eero Lehti kok: Arvoisa rouva puhemies! Viiden vuoden kuluessa aloittavista yrit-
täjistä joutuu lopettamaan noin joka toinen, ja näistä joka toinen on taloudelliselta asemal-
taan heikommassa tilanteessa tämän viiden vuoden jälkeen kuin aloittaessa. Eli itse asiassa
yrittämisen riski on varsin merkittävä. Suuri osa on toistaiseksi osakeyhtiötä ja sen hallin-
totaakkaa välttäen toiminut elinkeinonharjoittajina, ja siinä vaiheessa, kun yritys lopete-
taan, toiminimen haltija on myös koko muulla omaisuudellaan pysyvästi vastuussa siitä ti-
lanteesta, joka mahdollisesti onkin taloudellisesti aika rankka.

Tässä on paljon hyviä puolia, kun osakepääomavaade poistuu, mutta kyllä tässä on
myös, sanoisinko, sellaisia mahdollisuuksia, jotka tarkoittavat, että kun yritysten perusta-
misesta ei ole osakepääomaa menetettävissä, niin ne voidaan jättää myös hoitamatta ja ne
voivat ajautua konkurssiin. Tässä on kyllä syytä seurata, mitä tästä asiasta tulee, ja puuttua
riittävän ajoissa, jos tässä on näitä erilaisia sivuilmiöitä, jotka eivät ole toivottavia.

13.11 Hannakaisa Heikkinen kesk: Arvoisa rouva puhemies! Osakeyhtiön vähimmäis-
pääoman poistaminen merkitsee todella paljon niille yksittäisille ihmisille, joilla on joku
idea, jota lähteä kehittämään ja kenties yrityksen tulonmuodostus on vasta vuosien päässä.
Mutta kun tämä ihminen tarvitsee sen Y-tunnuksen ja sen yrityksen nimen asioidakseen
esimerkiksi ely-keskuksen ja Business Finlandin kautta, niin kun tämä pienikin vaade pää-
3



Pöytäkirjan asiakohta PTK 144/2018 vp
omasta poistuu, niin meillä varmasti löytyy ihmisiä, jotka tätä kautta hakevat tulevaisuu-
dessa toimeentuloa. Sitä kautta on todella hieno asia, että tällainen, sanoisinko, joillekin iso
summa, mutta kuitenkin byrokraattinen ongelma, poistuu. 

Tämä on sitä hyvää työtä, mitä hallitus on tehnyt sen eteen, että yrittäjyys nähdään aito-
na, kannatettavana tulonmuodostuskeinona aloilla, joista tälläkin hetkellä saatetaan ajatel-
la, että siellä ei innovaatioita ole helppo viedä eteenpäin. Tämä tuo meille tavallisille ihmi-
sille yrittäjyyden askeleen verran lähemmäksi, ja on todella hienoa, että tämä nyt vihdoin
toteutuu.

13.12 Kalle Jokinen kok: Arvoisa rouva puhemies! Tämä hallitus on tehnyt erittäin vah-
vaa ja vakuuttavaa työtä työllisyyden alalla, ja siitä näkyy tietysti se, että suuri määrä, yli
120 000 ihmistä, on työllistynyt ja sitä kautta on myös valtiontalous, verotulokertymä ko-
hentunut, ja se vaikuttaa kaikkien meidän palveluiden rahoittamiseen. 

Yrittäjyys on yksi tärkeä osa-alue työllistämisessä, ja silloin kun hallitus pohti näitä eri
työllistämisen vauhdittamisen vaihtoehtoja, niin keskusteluissa nousi esille tämä osakeyh-
tiöiden vähimmäispääoman poistaminen eli se, että 2 500 euron vähimmäispääomavaati-
muksesta luovutaan ja sitä kautta vauhditetaan uusien yritysten perustamista ja sitä kautta
tietysti myös työllistymistä.

Tästä keskustelusta, jota asian tiimoilta on käyty, haluan nostaa yhden kulman esille.
Varsinkin nuorten ihmisten yritysten perustamisesta moni nuori sanoo, että se osakepää-
omavaatimus, 2 500 euroa, on paljon siinä tilanteessa, kun ollaan lähdössä yrittämään ja on
idea ja on intoa lähteä yrittämään ja kokeilemaan omia siipiään. Varsinkin nuorten yrittä-
misen aloittamiselle tämä on erittäin merkittävä viesti, että osakepääomavaatimus poiste-
taan, ja se on hyvä asia.

13.14 Mari-Leena Talvitie kok: Arvoisa puhemies! Tämä hallituksen esitys on varsin
kannatettava, elikkä vähimmäispääomavaatimus 2 500 eurosta poistuisi. 

Kun aikanaan parikymmentä vuotta sitten lähdin politiikkaan mukaan yrittäjäperheen
tyttärenä, niin muistan, että tämä vähimmäisvaatimus oli ollut noin 50 000 markkaa. Sit-
temmin se oli vaihdettu euroiksi 8 000 euroon, ja se on seilannut viimeisen 25 vuoden ai-
kana siellä 10 000 euron ja 2 500 euron välillä, ja nyt sitten tämä poistuisi kokonaan. 

Yrittäjyys kantaa Suomea, ja pienenä kansakunta me elämme erityisesti viennistä. Mo-
net nyt tällä hetkellä hullutkin innovaatiot saattavat tulevaisuudessa olla aika nopeastikin
merkittäviä vientituotteita, puhutaan sitten peliteollisuudesta tai langattomasta teknolo-
giasta. Yrittäjyys ei enää ole niin pääomaintensiivistä, vaan se on tulevaisuudessa yhä
enemmän osaamisintensiivistä. Toisaalta osaamista on tietenkin päässä monilla ihmisillä,
eli sinänsä se on pääomaintensiivistä, mutta tarkoitan sillä, että se ei tarvitse enää niin suu-
ria investointeja teollisuuteen ja siihen liittyen, ja siksikin tämä esitys on todella kannatet-
tava.

Tietenkin on ollut keskustelua siitä, voiko sitten yrityksen perustaa pelkällä sillä, ettei
ole sitä 2 500:ta euroa. Niin sen voi tosiaan tehdä, ja tämä 2 500 euroa, mikä on ollut vä-
himmäispääomavaatimus, ei ole ollut kuitenkaan sellainen, että osakeyhtiöllä pitäisi olla
aina tilillä 2 500 euroa, vaan se on nytkin ollut sellainen, että se on täytynyt olla perusta-
misvaiheessa, mutta sitten sen jälkeen sitä on voinut käyttää johonkin muuhun. Elikkä ei
osakeyhtiöllä aina ole ollut sitä 2 500 euron vähimmäispääomaa, vaan se on vain ollut yri-
tyksen perustamishetkellä se vaade. Näin ollen tämä on hyvin kannatettava esitys.
4



Pöytäkirjan asiakohta PTK 144/2018 vp
13.16 Ville Vähämäki ps: Kunnioitettu puhemies! Todellakin, kuten täällä ovat useat
kanssaedustajat todistaneet, tämä osakeyhtiön vähimmäispääoman poistaminen on hyvä
ehdotelma, ja olen itsekin tätä ajanut aikaisemmassa hallituskauden elämässäni. Eli tavoite
on siis saada lisää osakeyhtiöitä, pienimuotoista yhtiötoimintaa ja sellaisia uusia, aloitta-
vassa vaiheessa olevia pieniä yhtiöitä syntymään. Toivoisin, että vaikkapa sitten sieltä yli-
opistotasolta lähtisi paljon tutkijoita ja opiskelijoita niitä omia ideoitaan kaupallistamaan,
tekemään vaikkapa joitakin spin-offeja.

Kun edustaja Lehti totesi näistä epätoivottavista sivuilmiöistä, niin kyllä osakeyhtiöi-
den velkojien suojaa täytyy katsoa lähiaikoina, ja toivottavasti ensi kaudella sitten näin
myös toimitaan.

13.17 Timo Heinonen kok: Arvoisa rouva puhemies! Tämä on hyvä asia, mutta niin kuin
tuossa edellä edustaja Talvitie kuvasi sitä tosiasiallista tilannetta, ei pidä kuitenkaan ehkä
liioitella tämän vaikutuksia siihen, miten paljon tämä uutta yrittäjyyttä tulee saamaan ai-
kaan. Mutta on tervetullutta helpottaa kaikkea yrittäjyyttä ja yrittäjäksi ryhtymistä. Me tar-
vitsemme uudenlaisia toimijoita, me tarvitsemme erilaisia pieniä yrityksiä, jotka usein läh-
tevät jo vaikkapa siinä vaiheessa, kun nuori on jopa peruskouluiässä tai lukiossa, ammat-
tikoulussa opiskelemassa sitä omaa ammattiaan, ja sitä kautta voi saada sen ensimmäisen
myönteisen kokemuksen työstä mutta myös yrittäjyydestä.

Edustaja Talvitien puheenvuorossa oli toinenkin hyvä huomio: se, että nämä yritykset
ovat ennen muuta tulevaisuudessa sellaisia, joissa tärkein pääoma onkin se osaaminen ja se
taito, jota tällä henkilöllä on, on hän sitten nuori tai vanhempi. Erilaista osaamista tässä
maassa riittää, ja se on hyvä saada käyttöön.

Arvoisa puhemies! Itse pidän tärkeänä sitä, että meillä on tulevaisuudessa entistä enem-
pi joustavia, helppoja keinoja tehdä työtä, tarjota työtä ja toisaalta myös ostaa työtä tai vas-
taanottaa työtä, ja näitä esimerkiksi palkka.fi ja tämäntyyppiset käytänteet ovat lisänneet ja
helpottaneet. Uskon, että myös tämä meidän verotusjärjestelmän uudistaminen, jossa siir-
rytään enempi reaaliaikaiseen verotukseen, tulee myös tällä saralla tuottamaan hyvää tu-
losta.

Suomi kaipaa lisää yrittäjiä, lisää yrittäjyyttä, lisää tekemistä ja lisää työtä, ja tämä on
yksi hyvä toimenpide siihen.

13.19 Sari Multala kok: Arvoisa puhemies! Minäkin yhdyn tämän ehdotuksen kannatta-
jiin. Tässä on erityisen hyvää se, että madalletaan kynnystä yritystoiminnan perustami-
seen. Hyvän ajatuksen saatuaan on nyt helppo pistää pystyyn osakeyhtiö tulevaisuudessa,
kun vaadittava osakepääomavaatimus siis poistuu.

Monesti me yrittäjähenkiset ihmiset — joita toivottavasti on tässä maassa entistä enem-
män, yrittäjäkasvatus on meillä koulussakin vahvistumassa ja on vahvistunut jatkuvasti —
pulppuamme ideoita, ja joskus niitä ideoita on hyvä päästä testaamaan vaikka osa-aikaises-
ti perustamalla yrityksen, joka ei välttämättä heti tarjoa sitä toimeentuloa, ja nyt tämä kyn-
nys todella helpottuu. Nuortenkin ihmisten on helpompi pistää osakeyhtiö pystyyn ja toi-
mia saman tien osakeyhtiömuodossa, jolloin muutokset esimerkiksi toiminimestä osakeyh-
tiöön jäävät tarpeettomiksi ja pääsee kokeilemaan siipiään pienemmällä kynnyksellä.

13.20 Hannakaisa Heikkinen kesk: Rouva puhemies! Tässä on käytetty erinomaisia pu-
heenvuoroja liittyen tähän hyvään esitykseen. Täällä on jo nostettu esille esimerkiksi nuor-
5



Pöytäkirjan asiakohta PTK 144/2018 vp
ten yrittäjyyskynnyksen alentaminen tätä kautta, samoin yliopistomaailmasta nousevat
ideat ja niitten jatkojalostaminen, mutta tuon laveutta tähän keskusteluun myös siinä, että
tämä on myös maaseudulle tärkeä asia. Moni alkutuottaja, jolla on idea jalostaa maidosta,
viljasta, monesta muusta alkutuotteesta jotakin, ei pysty lähtemään tekemään sitä sen maa-
tilayrityksen kautta, koska tietyt tukimuodot, mitkä esimerkiksi ely-keskuksen ja Business
Finlandin kautta olisivat mahdollisia, eivät ole suoraan mahdollisia hoitaa sen maatilayri-
tyksen kautta. Ja kun tiedämme tällä hetkellä maatalouden tiukan rahatilanteen, niin tämä-
kin 2 500 euroa osakeyhtiön perustamisesta on todella iso raha monelle innovatiiviselle
maatilayrittäjälle.

13.21 Lauri Ihalainen sd: Arvoisa puhemies! Haluaisin salin tältäkin reunalta todeta, että
tämä käsitteillä oleva esitys on hyvä, ja kun me talousvaliokunnassa kuulimme paljon
asiantuntijoita ja pohdimme tätä ratkaisua, niin kaikki päädyimme yksimielisesti siihen,
että tätä ehdotusta kannattaa puolustaa monista syistä johtuen, jotka täällä ovat jo tullut
esille. 

Kysymys ei ole aina pelkästään materiaalisista pääomavaateista, vaan niin kuin täällä on
käynyt ilmi, usein kysymys on se, että suurin pääoma on kuitenkin aloittavissa yrityksissä
henkisen pääoman omistaminen ja osuus. Tässä mielessä on tietysti tärkeätä, että tulevai-
suudessa pk-yrityksien tai itsensä työllistäjän tai yrittäjän alkua tuetaan monella muullakin
tapaa, ja yksi sellainen iso haaste tulee olemaan jatkossa se, miten me saamme pk-yritykset
myös kiinnittymään kansainvälisiin arvoketjuihin ja kansainvälistymään. Se vaatii monen-
laista tukea ja kumppanuutta myös suurempien yritysten kanssa. 

Tällä haluan vain sanoa sen, että tämä on yksi tärkeä askel siihen perustamiseen, mutta
tarvitaan myös muita toimenpiteitä. Edustaja Pirttilahti kiinnitti huomiota siihen, että yri-
tyksen lopettamiseen liittyvää problematiikkaa tässä ehkä ei keritty tai pystytty riittävästi
arvioimaan, ja siihen pitäisi jatkossa palata. 

Hyvä suomalaista yrittäjyyttä koskeva esitys.

13.23 Veera Ruoho kok: Arvoisa puhemies! Esitys yksityisen osakeyhtiön vähimmäis-
pääomavaatimuksen poistamiseksi on hyvin kannatettava, kuten täällä on monissa puheen-
vuoroissa jo tullut esille. 

Haluaisin itse korostaa vielä tuota, mistä edustaja Lehti huomautti, että lain vaikutuksia
seurattaisiin, ettei sitten kuitenkaan niitä epätoivottuja vaikutuksia syntyisi. Tosiaan ta-
lousrikostutkinnan puolelta löytyy kyllä esimerkkejä veijareista, jotka kyllä hyödyntävät
kaikki mahdolliset lain porsaanreiät, niinkin voisi sanoa. — Kiitos.

13.23 Pekka Haavisto vihr: Arvoisa puhemies! Tämä on hyvä esitys, ja on tärkeää, että
yrittämisen kynnystä madalletaan. Minusta tuntuu, että Suomi ei koskaan ole ollut näin
yrittäjäystävällinen, ja eduskuntakin on laidasta laitaan tukenut tätäkin esitystä, ja se joh-
tuu tietysti kahdesta asiasta: toisaalta työelämän muutoksesta, jossa moni ikään kuin jou-
tuukin alihankkijan asemaan — yksinyrittäjäksi, alihankkijaksi, pienyrittäjäksi, kevytyrit-
täjäksi, mitä näitä termejä nyt onkaan — ja toinen syy on juuri tämä innovaatiotoiminta, jo-
hon täällä on viitattu, että jo opiskelijat ja koululaiset kehitellessään ajatuksia ja ideoita
markkinoita varten voivat ryhtyä yrittäjäksi hyvin varhaisessa vaiheessa.

Ehkä asia, josta olisin tässä ilmaissut huolen, on se, miten meidän sosiaaliturvajärjestel-
mämme tällaiseen sopeutuu, kun ihminen on välillä yrittäjä, välillä palkkatyöntekijä, saat-
6



Pöytäkirjan asiakohta PTK 144/2018 vp
taa olla välillä opiskelija, välillä työtön. Kaikki tietävät sen kankeuden, mikä tällaisissa ti-
lanteissa sitten sosiaalisten etuuksien saamiseen ja hakemiseen ja anomiseen liittyy. Meil-
lä helposti ajatellaan siiloissa niin, että kun kerran olet yrittäjä, niin olet aina yrittäjä ja sit-
ten sinulta sulkeutuvat ne edut, mitkä palkkatyön puolelta yleensä tulevat tässä sosiaali-
puolella. Tulevaisuuden yhteiskunnassa meidän täytyy rakentaa paljon joustavampia jär-
jestelmiä nimenomaan sosiaalipuolelle.

13.25 Touko Aalto vihr: Arvoisa rouva puhemies! Tahdon aivan aluksi sanoa, että tämä
perjantain puolituntinen on taas osoittanut sen, että tämä on lähestulkoon parasta keskus-
telua, mitä eduskunnassa käydään: laidasta laitaan asiakysymykset edellä, hyvää keskuste-
lua. Tahdon kiittää kaikkia siitä.

Tahdon kiittää myös hallitusta hyvästä esityksestä. Täällä on monen edustajan suulla
tuotu esiin se, että kaikki osaaminen ja kaikki ideat täytyy saada käyttöön ja kynnys myös
yhtiömuotoiseen toimintaan täytyy saada alas.

Mutta tämä herättää myös toisen kysymyksen, jonka edustaja Vähämäki toi esiin. Siis
osakepääoma on ikään kuin vuokravakuus, ja se taas herättää kysymyksen velkojan suo-
jasta. Tämä on semmoinen asia, mitä tässä yhteydessä ei vielä ole oikein käyty läpi, enkä
ole kuullut siitä asiasta hirveän paljon keskustelua. Tämä velkojien suojakysymys, kuten
edustaja Vähämäki toi esiin, on varmaan asia, joka seuraavaa hallitusohjelmaa neuvotelta-
essa ja ensi vaalikauden aikana varmasti nousee esiin. Sekin pitää pystyä ratkaisemaan.

13.26 Ville Tavio ps: Rouva puhemies! Tervehdin oikein ilolla tätä esitystä. Se on hyvä,
että yrittämisen aloittamista ja yrittämistä yritetään helpottaa jatkuvasti. Aikaisemmin täl-
lä hallituskaudellahan myös toteutui perussuomalaisten tärkeä tämmöinen norminpurku-
asia. Se oli yritysten alvin maksuperusteen muuttaminen kassaperusteiseksi aiemmasta las-
ku-, kuittiperusteisesta. Nämä ovat oikein hyviä ehdotuksia. 

Tässä on nähtävissä, että tämä kuuluu nyt pikemminkin siihen puoleen yritysten toimin-
taympäristön helpottamista, jossa tavallaan, sanoisin, byrokratiaa ja normeja puretaan.
Mutta sitten toisessa puolessa täytyisi myös muistaa raha eli yritysten toimintamahdolli-
suuksien parantaminen rahallisesti, ja tähän me olemme ehdottaneet nyt viimeksi vaihto-
ehtobudjetissamme alv-alarajahuojennuksen nostamista. Varmaan muitakin ehdotuksia
löytyy, jotka oikeasti myös taloudellisesti entisestään helpottaisivat yrittämisen aloittamis-
ta tai jatkamistakin. 

Mutta tämä ehdotus vaikuttaa ihan hyvältä, ja toivottavasti valiokunnassa puolueet sit-
ten saavat tämän yhdessä maaliin.

Keskustelu päättyi. 

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 238/2018 vp sisältyvät 1.—3. lakiehdotuksen. Lakiehdotusten toinen käsittely
päättyi. Asian käsittely päättyi.
7


