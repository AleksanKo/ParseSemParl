















































DEMEC98.tmp.xml


Pöytäkirjan asiakohta PTK 79/2019 vp
Pöytäkirjan asiakohta 

PTK 79/2019 vp

Täysistunto

Tiistai 10.12.2019 klo 15.45—21.15

30. Hallituksen esitys eduskunnalle laiksi asuinrakennusten ja asuntojen korjausavustuk-
sista annetun lain muuttamisesta

Hallituksen esitys HE 44/2019 vp
Valiokunnan mietintö YmVM 4/2019 vp

Toinen käsittely

Toinen varapuhemies Juho Eerola: Toiseen käsittelyyn esitellään päiväjärjestyksen 30.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

21.08 Tiina Elo vihr: Arvoisa puhemies! Kun ei ollut tilaisuutta osallistua ensimmäiseen
käsittelyyn, niin muutama sana aiheesta nyt. Sisäilmaongelmaisten rakennusten ja asunto-
jen korjaaminen ja sisäilmasta sairastuneiden ihmisten auttaminen on laaja ongelmavyyh-
ti, jonka ratkaisuun meidän on viimein löydettävä tehokkaat keinot. Hallitusohjelmaan kir-
jattiin tästä oma toimenpidekokonaisuus, ja sitä ryhdymme nyt toimeenpanemaan.

Sisäilmasta sairastuneet kohtaavat valitettavasti edelleen vähättelyä terveydenhuollos-
sa. Sairaille ja lääketieteellistä hoitoa ja kuntoutusta tarvitseville saatetaan tarjota erilaisia
mielenhallintamenetelmiä sen sijaan, että tutkittaisiin tarkemmin oireita ja niiden yhteyttä
rakennusten sisäilmaongelmiin. Samaan aikaan sisäilmaongelmat voivat ajaa ihmisen pa-
himmillaan pois kodistaan. Sisäilmasairauksien on todettu olevan yksi asunnottomuuden
riskitekijä.

Olemme nyt hyväksymässä uutta avustusmuotoa, jonka tarkoituksena on edistää asuin-
rakennusten korjaamista ja suunnitelmallista kiinteistönpitoa ja parantaa näin kosteus- ja
mikrobivaurioisissa ja sisäilmaongelmaisissa rakennuksissa asuvien ihmisten asemaa.
Ensi vuoden alusta alkaen avustusta voi hakea asuinrakennusten kuntotutkimuksiin sekä
rakennusten perusparannusten suunnittelusta aiheutuviin kustannuksiin. Avustukset on
tarkoitus kohdentaa nimenomaan kosteus- ja mikrobivaurioituneiden ja muutoin sisäil-
maongelmaisten asuntojen ja asuinrakennusten kuntotutkimuksiin ja perusparannusten
suunnitteluun. Avustusta voidaan myöntää niin yksittäiselle henkilölle kuin asuinraken-
nuksen omistavalle yhteisölle, kuten taloyhtiölle.

Arvoisa puhemies! Ympäristövaliokunta käsitteli lakiesitystä huolella. Kiinnitimme
huomiota muun muassa siihen, että kuntotutkimusten ja suunnitelmien tekijöiden päte-
vyysvaatimusten tulee olla selkeät ja perustua käytössä oleviin pätevyysvaatimuksiin. On
myös pidettävä huoli, että eri asumisen hallintamuodot ovat yhdenvertaisessa asemassa,
kun avustusta jaetaan. Hakuprosessin on oltava selkeä ja helppokäyttöinen. Viestintää ja
 Tarkistettu
4.0



Pöytäkirjan asiakohta PTK 79/2019 vp
neuvontaa on oltava riittävästi, ja sitä on kohdennettava erityisesti yksityishenkilöille, jot-
ta myös pientaloasujat osaavat hakea avustusta.

Arvoisa puhemies! Tämä avustus ei toki yksin riitä sisäilmaongelmien selättämiseen.
Pelkät suunnitelmat eivät auta, jos ei ole varaa toteuttaa tarvittavia korjauksia. Hallitusoh-
jelman mukaisesti tulemme selvittämään, millaista apua ja tukea homeloukkuun jääneet
tarvitsevat, muun muassa miten valtio voisi tukea rakennusten sisäilmaongelmien korjaa-
mista ja puhtaiden asuntojen rakentamista sisäilmasta sairastuneille. Lisäksi selvitetään,
onko tarvetta vahvistaa sisäilmaongelmaisen talon ostajan oikeusturvaa velvoittavalla lain-
säädännöllä sekä yksityisten omistamien asuinrakennusten korjausavustusten tarpeelli-
suutta ja reunaehtoja. Tätä kokonaisuutta viedään eteenpäin valtioneuvoston selvitys- ja
tutkimustoiminnan kautta erillisellä VN TEAS -hankkeella. Hanke on nimeltään ”Sisäil-
maongelmista kärsivien auttaminen ja tukeminen”, ja selvitysten on määrä valmistua tou-
kokuuhun 2021 mennessä. Sen jälkeen on johtopäätösten ja ripeiden toimenpiteiden aika.
Myös sosiaali- ja terveysministeriö tähdentää lausunnossaan, että terveyshaittakorjausten
tukeminen tavalla tai toisella taloudellisessa umpikujassa oleville ihmisille on hyvin tar-
peellista.

Arvoisa puhemies! Kuntotutkimuksiin ja korjaussuunnitelmiin on osoitettu 2,3 miljoo-
naa euroa. Jos keskimääräinen avustussumma olisi 3 000 euroa, voitaisiin avustusta myön-
tää noin 750 kuntotutkimukselle vuosittain. Tämä on hyvä alku. On kuitenkin tärkeää, että
avustuksen käyttöönoton jälkeen sen toimivuutta ja riittävyyttä sekä jakautumista asunto-
tyypeittäin seurataan huolellisesti. Tarvittaessa on ryhdyttävä toimenpiteisiin tuen riittä-
vyyden varmistamiseksi ja paremmaksi kohdentamiseksi niille, jotka sitä kipeimmin tar-
vitsevat.

Ympäristövaliokunta hyväksyy mietinnön yksimielisesti. Hienoa, että saadaan tämä asia
nyt eteenpäin. — Kiitos.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 44/2019 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
2


