















































DEMA836.tmp.xml


Pöytäkirjan asiakohta PTK 27/2019 vp
Pöytäkirjan asiakohta 

PTK 27/2019 vp

Täysistunto

Torstai 5.9.2019 klo 16.00—19.00

3.1. Suullinen kysymys valtionyhtiöiden palkitsemisjärjestelmistä (Jussi Halla-aho ps) 
Suullinen kysymys SKT 5/2019 vp

Suullinen kyselytunti

Puhemies Matti Vanhanen: Edustaja Halla-aho.

Keskustelu

16.02 Jussi Halla-aho ps: Arvoisa puhemies! Valtionyhtiö Postin työntekijöiden palkko-
ja ollaan uhattu leikata jopa 30 prosenttia. Samalla Postin toimitusjohtajan ansiot ovat lä-
hes 30 kertaa suomalaisen mediaanipalkka. Perussuomalaisten mielestä on syytä uudel-
leenarvioida, minkälaisella logiikalla julkista palvelua tuottavan valtionyhtiön pitäisi toi-
mia. Voidaan perustellusti kysyä, onko omistajan — eli valtion — kokonaisedun mukais-
ta, että ihmiset eivät saa työstään palkkaa, jolla tulee toimeen, vaan joutuvat turvautumaan
tulonsiirtoihin, jotka rahoitetaan julkisesta kassasta. Voidaan myös kysyä, miten yksityisil-
tä toimijoilta voidaan edellyttää yhteiskuntavastuuta, jos valtion omistama yhtiö näyttää
tällaista esimerkkiä.

Aikooko hallitus ensinnäkin leikata valtionyhtiöiden johdon palkkioita, toiseksi muut-
taa niitä onnistumisen kriteereitä, joihin johtajien palkkiot ja bonukset perustuvat, ja kol-
manneksi estää nyt suunnitellut palkanalennukset?

16.03 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Yleiset linjaukset valtionyhtiöiden palkitsemisjärjestykseen tehdään
aina hallituskauden alussa, ja nythän toteutetaan sitä 2016 tehtyä linjausta, jolloinka tässä
salissa olleet kolme puoluetta olivat hallituksessa. Siellä määritellään se yleinen linjaus,
mitenkä valtionyhtiössä palkkioita järjestellään tai on mahdollista järjestää. Sen lisäksi on
tietysti jokaisen yhtiön osalta mahdollisuus tehdä sitä arviota, ja olen eilen jo pyytänyt Pos-
tin johdolta, että syyskuun aikana tehdään tämä arvio tässä yhdessä yhtiössä johdon palk-
kioiden osalta. Samalla pitää tietenkin ajatella tätä työntekijöiden asemaa, ja oma näke-
mykseni on, että erityisesti valtionyhtiöissä pitää olla tarkkana ja esimerkillinen työnteki-
jäpolitiikassa.

Puhemies Matti Vanhanen: Äsken kuulin, että P-nappi ei syystä tai toisesta anna nimi-
listaa. Pyydän uudelleen niitä, jotka esittävät varsinaisen kysymyksen, nousemaan seiso-
maan. [Vasemmalta: Siis varsinainen kysymys?] — Varsinainen kysymys, kyllä. — Jatke-
taan tämän ensimmäisen kysymyksen aihetta. Pyydän nyt niitä edustajia, jotka haluavat
esittää lisäkysymyksiä, ilmoittautumaan painamalla V-painiketta ja nousemalla seiso-
maan. Katsotaan, toimiiko se.
 Tarkistettu
4.0



Pöytäkirjan asiakohta PTK 27/2019 vp
16.05 Jussi Halla-aho ps (vastauspuheenvuoro): Arvoisa puhemies! Työllisyysasteesta
puhutaan Suomessa paljon, mutta vielä tärkeämpää olisi puhua siitä, tulevatko ihmiset pal-
kallaan toimeen. Osa-aikaisen ja heikosti palkatun työn osuus kasvaa kaiken aikaa. Samas-
sa tahdissa kasvavat toimeentulo- ja asumistukiasiakkaiden määrä ja julkisen talouden me-
not.

Työvoimavaltaisilla aloilla, kuten Postissa tai vaikkapa hoiva-alalla, niin sanottu työpe-
räinen maahanmuutto vääristää työmarkkinoita. Työnantaja voi huoletta kyykyttää työnte-
kijöitään ja alentaa palkkoja, koska vaikka työntekijät lähtisivät, tilalle saadaan koska ta-
hansa halvempia. Köyhästä maasta tulevan ihmisen kannattaa ottaa työ vastaan millä ta-
hansa palkalla, koska se takaa oleskeluluvan ja pääsyn suomalaisen sosiaaliturvan piiriin.
On tiedossa, että työpaikkoja jopa myydään lähtömaissa.

On irvokasta valittaa, että Suomessa ei löydy töille tekijöitä, jos palkat poljetaan niin
alas, ettei niillä tule toimeen. Kysynkin, miten hallitus aikoo puolustaa suomalaista työvoi-
maa ja ehkäistä halpa- ja orjatyömarkkinoiden syntymistä.

16.06 Työministeri Timo Harakka (vastauspuheenvuoro): Arvoisa puhemies! Kiitos
hyvästä ja moniulotteisesta kysymyksestä.

Hallitusohjelmassa on kirjauksia alipalkkaukseen puuttumisesta, ja tämä on yksi näiden
seitsemän työryhmän työstä, jota johtaa ministeriryhmä, joka huolehtii työllisyyden edis-
tämisestä. Alipalkkaus on ongelma ja ennen kaikkea suojattoman ulkomaisen työvoiman
maahan saapuessa, kuten tässä totesitte, ja siihen pitää pystyä puuttumaan. Tällöin ollaan
usein kiristyksenomaisissa olosuhteissa, kuten esimerkiksi näitten nepalilaisten kodinhoi-
tajien taikka ravintolatyöntekijöiden tapauksissa, jotka ovat olleet paljon julkisuudessa
esillä.

Siksi hallitusohjelman kirjaukseen siitä, että pyritään selvittämään, minkälaisiin sankti-
oihin, nykyistä purevampiin sanktioihin, näissä tilanteissa, joissa työsuojelua ja työehtoja
räikeästi poljetaan ja yhdenvertaisuutta rikotaan, aiotaan puuttua.

16.07 Arto Satonen kok (vastauspuheenvuoro): Arvoisa puhemies! Luulen, että me kaik-
ki tässä salissa ymmärrämme sen, että Postin tilanne on vaikea. Kirjepostin määrä vähenee
merkittävästi koko ajan, ja vaikka tavarapuolella onkin kasvua, siellä on erittäin voimakas
kilpailu. On siis itsestäänselvää, että Posti joutuu miettimään omaa asemaansa ja uudenlai-
sia toimintatapoja. Ymmärrän siis sen.

Mutta sitten kun tullaan siihen kysymykseen, että siinä yhteydessä, kun Postin johdon
pitää saada oma henkilökuntansa sitoutumaan uuteen muutokseen ja taistelemaan työpai-
koista, omia palkkoja nostetaan erittäin jyrkästi, niin voiko se olla näin? Eikö pitäisi olla
niin, että juuri silloin, kun yritys on vaikeuksissa, näytetään itse esimerkkiä ja ollaan val-
miita pudottamaan omia palkkoja? Myöskin Postin hallitus tajuaa sen, että jotta kaikki saa-
daan mukaan, niin silloin kaikki antavat omistaan, kun taistellaan omien työpaikkojen puo-
lesta. Onko näin? [Jukka Gustafssonin välihuuto]

16.08 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Tästä ei voi mitenkään enempää tai vähempää olla samaa mieltä, mikä
on kohtuullisuutta ja suhteellisuutta siinä, mikä on työntekijöiden ja mikä on johdon palk-
kio. Näitä ohjelmia, joilla palkkioita palkan päälle on maksettu, on tehty aika pitkältä ajal-
2



Pöytäkirjan asiakohta PTK 27/2019 vp
ta ja nyt vuoden 2016 jälkeen on uusia ohjelmia tehty osittain varmaan myöskin siitä syys-
tä, että ajatus oli viedä Postia pörssiin. Pörssiin vientihän sittemmin peruttiin.

Kuitenkin näissä kaikissa ohjelmissa pitää olla semmoinen lause, jossa lukee, että vuo-
sittain yhtiön hallitus voi arvioida, minkä verran niitä toteutetaan maksuun. Tämä arvio on
tietenkin se, mikä nyt sitten ehkä tässä kohtaa olisi voinut olla paremmin harkittua.

16.09 Arja Juvonen ps (vastauspuheenvuoro): Arvoisa herra puhemies! Kyllähän se mo-
raalikato on jonkunlainen, kun me puhumme tällaisista palkkioista ja vielä sellaisia mak-
setaan. Se sotii suomalaista oikeudentajua vastaan, ja ihmiset ovat ihmeissään, että miten
voi olla niin tärkeitä ihmisiä, että he ansaitsevat tuollaista palkkiota ja palkkaa. Olisikin
hauska ja hyvä meidän kaikkien tietää, mistä se palkka tavallaan koostuu, mikä on työ ja
mistä sitten palkka ja ansiot on ansaittu.

Arvoisa puhemies! Pääministeri Rinne nosti esiin, että posteljooni voisi tulevaisuudessa
kurkkia ikkunoista ja pitää huolta myös vanhuksista. Puhumme Posti-sotesta, ja kyllähän
tämä on sellainen alkusysäys sille keskustelulle, että pulassa olette siinä, millä tavalla so-
tea meinaatte tehdä, kun posteljooneista teette hoitajia.

Todellisuudessa hallitusohjelmaan ei ole kirjattu sitä rahamäärää, mikä tarvittaisiin hoi-
tajamitoitukseen, mitä me itse asiassa Suomessa tarvitsemme. Sieltä puuttuu valtavasti
miljoonia. Millä tavalla te ratkaisette tämän asian? Ei suinkaan posteljooni ole [Puhemies
koputtaa] tulevaisuuden vanhustenhoitaja?

16.11 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Kun Postin tilanne on hankala alentuvan jaettavan postin osalta ja kil-
paillussa markkinassa, jossa on monia yhtiöitä samoilla markkinoilla, erilaisilla työehtoso-
pimuksilla, niin on tämän viikon aikana myöskin minun suullani sanottu se tarve keskus-
tella siitä, mikä on Postin tulevaisuus: onko meillä jonkunlaisia mahdollisuuksia liittää se
joihinkin muihin työtehtäviin, mitkä yhteiskunnallisesti ovat järjesteltävissä ja merkittä-
viä, ja mitenkä meillä tämä yleispalveluvelvoite, joka on postilain osalta ministeri Marinin
hoidossa? On kirjoitettu myöskin hallitusohjelmaan, että tämä kokonaisuus tulee arvioida.
Olen vahvasti sitä mieltä, ja katsotaan, mikä päivä se on, kun tämmöinen työryhmä laite-
taan liikkeelle.

16.11 Sari Essayah kd (vastauspuheenvuoro): Arvoisa puhemies! Postin tilanne on nos-
tanut kohtuuttomat johtajien palkkiot yleisesti keskusteluun. Tietenkin kaikkein huolestut-
tavinta on, että näissä valtion johtamissa valtionyrityksissä on tällaisia erittäin suuria vää-
ristymiä. Kun ajatellaan sitä tavallista, niin sanottua lattiatason työntekijää ja sitten sitä hä-
nen ylintä johtoaan, niin nämä palkkaerot saattavat olla monikymmenkertaisia. Tuntuu kä-
sittämättömältä, että kenenkään työ voisi olla niin paljon arvokkaampaa kuin toisen henki-
lön työ.

Todellakin toivon, että näitä vääristymiä, mitä näissä palkitsemisjärjestelmissä ilmeises-
ti on aika monessakin sisällä, nyt sitten ministeri lähtee selvittämään ja tuo sitten uudet esi-
tykset tänne eduskuntaan ja kertoo, miten tilannetta ollaan parantamassa.

Toinen yhtiö, jossa on haettu epäeettisillä tavoilla voittoa, on Veikkaus, jossa tämä ag-
gressiivinen markkinointi on noussut myöskin esille, ja olette tänään tästä asiasta tuoneet
myöskin omia näkemyksiänne. Millä tavalla näitten monien tuhansien rahapeliongelmais-
ten tilanteeseen aiotaan puuttua niin, että Veikkauksen toiminta on todellakin vastuullista
3



Pöytäkirjan asiakohta PTK 27/2019 vp
ja kantaa huolta myöskin näistä kaikkein heikoimmassa asemassa olevista ihmisistä, jotka
tällä hetkellä ovat rahapeliongelmiensa kanssa todellakin syvissä ongelmissa?

16.13 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Todellakin tämä valtion omistajaohjauksen periaatepäätös tekee ne
yleiset linjaukset tähän palkitsemiseen, minkä jälkeen sitten yhtiöt ja yhtiöiden hallitukset
vastaavat siitä käytännön toiminnasta ja ohjelmien rakentamisesta, ei koko eduskunta eikä
koko maan hallitus, eikä edes talouspoliittinen ministeriryhmä.

Veikkauksen osalta tämän kesän jälkeen oli tarpeen tehdä vastuullisuuteen lisää ele-
menttejä, ja tänään on julkaistu yhtiön päätöksellä tehty lista, jossa siis on hyvin merkittä-
viä esityksiä, joita he vievät eteenpäin, muun muassa mainonnan euromääräinen ja eri ka-
navien vähentäminen — joidenkin osalta jopa lopettaminen — peliautomaattien vähentä-
minen käytännössä tuhansilla ja lain, joka täällä oli viime keväänä elikkä jossa tulee tun-
nistautuminen pakolliseksi peliautomaatteihin, nopeuttaminen. Tämän lisäksi Veikkauk-
sen omaan strategiaan tehdään uudistuksia ja vastuullisuus otetaan myöskin palkitsemis-
järjestelmissä huomioon. Elikkä jos tulee lisää peliongelmaisia, niin sieltä raakataan
johtajien palkoista osa pois.

16.14 Suna Kymäläinen sd (vastauspuheenvuoro): Arvoisa herra puhemies! Tämän kes-
kustelun alkuun lähdettiin liikkeelle ylipäätänsäkin työntekijöiden palkkojen halpuuttami-
sesta ja viitattiin Postiin. Tästä käytiin jo eilen täällä keskustelu, ja olen erittäin tyytyväi-
nen siihen, kuten tässä jo kuultiin, että ministeri ottaa esille tämän kokonaiskuvan ja on pu-
haltanut tällä hetkellä Postin työntekijöiden palkkojen halpuuttamisen jäihin, ja katsotaan
sitten sitä valtion tulospalkkauksen osalta ja muitten asioitten kannalta myöskin. Tämä on
työntekijöiden kannalta tärkeää. Kysyisin nyt ministeriltä historiasta, vaikka te toki vas-
taatte nytten tämän hallituksen toimista: ovatko viime hallituskaudella ministeri tai halli-
tuspuolueet — nykyiset oppositiopuolueen edustajat — tehneet jotakin johtajien palkko-
jen bonusjärjestelmien nostamisen vastustamiseksi tai Postin työntekijöitten TESin vastus-
tamiseksi, kun halpuutettiin palkkoja?

16.15 Kunta- ja omistajaohjausministeri Sirpa Paatero (vastauspuheenvuoro): Puhe-
mies! Jotenkin mielellään haluaisi aina katsoa tästä eteenpäin, mutta on varmaan viime hal-
lituskauden ajalta liittyen näihin palkkioihin kriittisiä kohtia, niin kuin nyt huomataan,
mutta voi olla, että on sitä edellisenkin hallituskauden ajalta kriittisiä kohtia. Mutta ehkä
huomionarvoista on se, että kun se 2 300 henkilöä siirrettiin Postin työntekijöistä PAUn so-
pimuksesta siihen Teollisuusliiton alla olevaan sopimukseen, silloin tätä julkista keskuste-
lua ei käyty. Voi olla, että olisi itsekin pitänyt sitä käydä, mutta silloin tämmöistä keskus-
telua ei käyty [Välihuuto] — paitsi vasemmistoliitto, anteeksi.

16.16 Riikka Purra ps (vastauspuheenvuoro): Arvoisa puhemies! Todella hienoa, että
täällä puhutaan tänään Postin palkkojen alentamisesta. Tätä kuitenkin tapahtuu useilla
muillakin sektoreilla, ja ongelma on hyvin vahvasti itse tuotettu. Samaan aikaan kun sekä
oikeisto että vasemmisto vaativat työperäistä maahanmuuttoa ja huippuosaajia, todelli-
suus on, että meille saapuu maahanmuuttajia erityisesti matalapalkka-aloille. Usein kuu-
lee, että no kyllä ne firmat TESiä maksavat ja mikä oikein on perussuomalaisten ongelma
4



Pöytäkirjan asiakohta PTK 27/2019 vp
— mutta ei pidä paikkaansa; ongelmia on hyvin laajalti, esimerkiksi rakennuksilla. Yhtä
vakavaa on vähittäinen heikompien työehtojen hivuttaminen.

Hallituksen käyttämät ilmaisut työvoimapulasta, kohtaanto-ongelmasta ja huutavasta
tarpeesta saada työperäistä maahanmuuttoa eivät merkittävästi eroa kokoomuksen käyttä-
mistä ilmaisuista, vaikka oikeiston intressi saada halpatyövoimaa on ehkä hieman eri kuin
hallituksen. Kysyisinkin: uskooko hallitus todella, että syy siihen, että suomalaisia duuna-
reita ei ole enempää rakennuksilla siivoamassa ja jakamassa postia esimerkiksi täällä Hel-
singissä, on se, että meillä on työvoimapula ja kohtaanto-ongelma?

16.17 Työministeri Timo Harakka (vastauspuheenvuoro): Arvoisa puhemies! Tuossa
edellisessä puheenvuorossani kerroin jo siitä, että hallitusohjelmassa on tarkoitus puuttua
alipalkkaukseen ja tällaiseen kiristyksen tapaiseen toimintaan ja toimenpiteet ovat jo liik-
keellä.

Kaikkein vakavin ongelma, joka tätä kautta paljastuu, liittyy usein myös ihmiskaup-
paan, ja silloin meidän täytyy löytää niitä keinoja, joilla viranomaisille ilmoittautuminen
on helpompaa kuin nykyisin, ja silloin usein juuri työsuhdevalvonta on se, mikä tässä toi-
mii parhaiten.

Itse asiassa tämän hallituksen ohjelmassa on myöskin varsin kunnianhimoinen paluu
harmaan talouden vastaiseen ohjelmaan, ja hallitusohjelman mukaan tutkitaan, laajennet-
taisiinko juuri mainitsemaanne numerojärjestelmää, joka on ollut rakennuksilla käytössä ja
joka on tehokkaasti kitkenyt harmaata taloutta, muille aloille, ennen kaikkea majoitus- ja
ravintola-aloille, ja tätä kautta saisimme tämänkin ilmiön kuriin.

Mutta samaan aikaan on selvää, että on tärkeätä siirtää työperäinen maahanmuutto työ-
ja elinkeinoministeriöön sisäministeriön alaisuudesta, kuten hallitusohjelmassa edellyte-
tään.

16.18 Antti Kurvinen kesk (vastauspuheenvuoro): Arvoisa herra puhemies! Keskusta pi-
tää erittäin hyvänä, että asiasta vastaava ja vastuun kantava omistajaohjausministeri Paa-
tero on nopeasti tarttunut tähän Postin tilanteeseen, ja kaikki tuki sen asian selvittämiselle.
On ihan selvä asia, että kun kysymys on valtionyhtiöistä eli veronmaksajien, yhteiskunnan
omistamista yhtiöistä, silloin täytyy ylimmän johdon palkkojen olla kansalaisten ja veron-
maksajien mielestä oikeudenmukaisella ja kohtuullisella tasolla, etenkin suhteessa yhtiön
tilanteeseen ja etenkin suhteessa yhtiön tavallisten työntekijöiden tilanteeseen. Postissa
niin kuin kaikissa yrityksissä, etenkin valtionyhtiöissä, henkilöstö on tärkein voimavara, ja
on hienoa, että nyt hallitus ilmeisesti myös siitä asiasta kantaa huolta.

Kysyisin, arvoisa puhemies, omistajaohjausministeriltä: mitä hallitus aikoo tehdä ja
mitä omistajaohjausministeri aikoo tehdä sille, että Posti pysyy kilpailukykyisenä jatkos-
sakin, niin että kaikki kirjeet ja paketit eivät mene kansainvälisille suuryrityksille? Kysyi-
sin myös Veikkauksen tilanteesta nyt kun peliautomaatteja vähennetään: Eihän tässä käy
niin, että kaikki peliautomaatit lähtevät maaseudulta, pienistä kaupoista, joille Veikkauk-
sen automaatit ovat erittäin tärkeä tulonlähde? Eihän tämä uhkaa kyläkauppojen tilannetta
niin, että kohta siellä ei ole kuin Prismoja jäljellä maakunnissa?

16.20 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Tämä erilaisten TESien kanssa samoista tehtävistä kilpaileminen on
haastavaa, ja kyllä nyt kun kierros lähti käyntiin niin, että tämä PAUn sopimus on loppu-
5



Pöytäkirjan asiakohta PTK 27/2019 vp
massa lokakuun lopussa, niin siihen asti on neuvottelu käynnissä siitä, minkälainen mah-
dollisuus on sitten sen työehtosopimuksen elementtejä jotenkin muokata niin, että sen kil-
pailukyky paranee.

Veikkauksen osalta tänään on keskusteltu vain lukumäärästä, eikä ole keskusteltu vielä
ollenkaan siitä, mikä on se jako tai mistäpäin automaattien vähentäminen tulee tapahtu-
maan. Ehkä teille ja meille kaikille on kuitenkin rehellistä sanoa, että sikäli mikäli ja kun
nämä kaikki toimet toteutuvat tässä lähivuosina, niin sen tuloutusmäärän on arvioitu vähe-
nevän, minkä jälkeen sitten mietitään, mitkä ovat ne mahdollisuudet — annetaanko Veik-
kaukselle jollain muilla keinoilla, uudenlaisilla peleillä, saada tuloutusmahdollisuutta lisää
vai onko se sitten niin, että järjestöjen rahat vain loppuvat.

Puhemies Matti Vanhanen: Myönnän vielä kysymykset edustajille Zyskowicz ja Mylly-
koski ja kysymyksen alkuperäiselle esittäjälle edustaja Halla-aholle.

16.21 Ben Zyskowicz kok (vastauspuheenvuoro): Arvoisa herra puhemies! Postin ylim-
män johdon palkat ja palkkiot ovat täysin aiheesta herättäneet tyrmistystä suomalaisten
keskuudessa. Moninkertaisesti pääministerin palkka ylitetään Postissa, Alkossa, Veikka-
uksessa. Onko se viinan myyminen suomalaisille todellakin niin paljon vaikeampaa kuin
tämän maan johtaminen?

Perusongelma on tietysti se — ja se koskee kaikkia valtionyhtiöitä, mutta se koskee mui-
takin kuin valtionyhtiöitä — että ylimpien johtajien palkoista ja kannustimista päättävät
muut yritysjohtajat, koska hallituksissa istuvat lähinnä erilaiset nykyiset ja entiset yritys-
johtajat, ja heillä on kaikilla siis yhteinen intressi, että nämä kannustimet olisivat mahdol-
lisimman anteliaita. Tämä edellyttää omistajalta — tässä tapauksessa valtiolta, useassa ta-
pauksessa myös esimerkiksi eläkeyhtiöiltä — ryhdistäytymistä ja sen katsomista, että py-
sytään järkevyydessä ja tolkussa.

Nyt kysyn ministeri Paaterolta: kun lokakuussa valtio uudistaa nämä linjaukset, jotka
liittyvät valtionyhtiöihin ja myös palkitsemiseen, niin minkälaisia tiukennuksia olette teke-
mässä? Tiukennuksiahan on käytännössä tehty joka kerta viimeisten vuosien aikana, kun
näitä on uudistettu.

16.23 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! On ehkä tällä hetkellä hieman ennenaikaista ennakoida, mitä lokakuus-
sa tullaan päättämään meillä. Tämä keskustelu on käynnissä ja joiltakin sektoreilta vielä al-
kamassa, niin että me tapaamme myöskin erilaisia järjestöjä ja muita liittyen moniin kysy-
myksiin, jotka liittyvät tähän periaateohjelmaan, ei vain palkkioihin ja muihin. Oma muis-
tikuvani näihin asioihin on sieltä reilun neljän vuoden takaa, jolloin jo rajoitettiin myös sitä
asiaa niin, että samat ihmiset eivät ole toisissa yhtiöissä toimitusjohtajana ja seuraavassa
hallituksessa ja kolmannessa nimitysvaliokunnassa. Tämä on tietenkin yksi linja, millä
pystytään myöskin suitsimaan jonkun verran, jotta sitä elementtiä ei tapahdu, että kaverit
kaverille nostavat toinen toisensa yrityksissä sitten näitä palkkioita. Sen takia on myöskin
rajattu osittain sitä, että sama ihminen ei voi olla kovin monessa yhtiössä ainakaan halli-
tuksen puheenjohtajana, jolloinka myöskin tätä voidaan vähän suitsia.

16.24 Jari Myllykoski vas (vastauspuheenvuoro): Arvoisa herra puhemies! Aivan al-
kuunsa, niin kuin omistajaohjausministeri sanoikin siitä viimeisestä isosta keissistä, edus-
6



Pöytäkirjan asiakohta PTK 27/2019 vp
kuntaryhmämme vasemmistoliitto kyllä vastusti ponnekkaasti sitä siirtotoimenpidettä,
mikä tehtiin. Siitä ei ole hyvä mieli, koska se ei ole mitään hyvää Suomeen tuonut.

Mutta kysyisinkin ministeriltä, että mitenkä se voi olla mahdollista, että tänä päivänä me
teemme sellaisia ratkaisuja, että omistajaohjauksesta ollaan päästetty irti niin paljon, että
me voimme todellakin alentaa työntekijöiden palkkoja niin, että samaan aikaan johdon pal-
kat nousevat. Meillä varmaan on ristiriitaa tulostavoitteitten kanssa, mutta onko nyt var-
masti niin — nyt kun ministeri on toimekkaasti tarttunut siihen ja nyt asiaa tarkastellaan —
että ne työntekijät, joidenka palkkoja ollaan alentamassa, eivät tule valtion kukkarolle niin,
että me joudumme verovaroin maksamaan siitä, että liian alhaisilla palkoilla ei enää tule
toimeen? Teettekö poikkihallinnollista yhteistyötä työministerin ja sosiaalipuolen kanssa
niin, että ministeriöt ohjaavat sitä, että palkkiot eivät voi perustua siihen, että kun tulosta
tulee, niin ihmisten palkka ei riitä elämiseen ja sillä vielä voidaan nostaa bonuksia?

16.25 Kunta- ja omistajaohjausministeri Sirpa Paatero (vastauspuheenvuoro): Arvoi-
sa herra puhemies! Tämä vastuullisuuskysymys, joka tänään oli Veikkauksen osalta esillä,
liittyy peliongelmaisiin, mutta kyllähän tämä vastuullisuuselementti voi tarkoittaa myös-
kin muuta vastuullisuutta, ja sen kytkemistä palkkioihin voi olla ihan perusteltua harkita
tässä periaateohjelmassa, juurikin näin. Elikkä kun on erilaisia elementtejä, miten palkki-
oita ja ohjelmia lähdetään rakentamaan, niin kyllä mielestäni siellä voivat olla myöskin
vastuullisuuskysymykset erilaisissa kysymyksissä esillä.

Tässä täytyy myöntää, että vasemmistoliitto oli silloin kyllä vastustamassa tätä 2 300
henkilön siirtoa työehtosopimukseen, [Zyskowicz: Ehkä verotuksellakin on jotain teke-
mistä!] mutta tässä kohtaa kyllä myöskin heitän palloa ammattiyhdistysliikkeelle, että kai
tavoitteena tulee olla se, että kaikki yleissitovat työehtosopimukset ovat sellaisia, että niil-
lä tullaan toimeen — ei kai ole mitään järkeä semmoisissa työehtosopimuksissa, joissa
palkka ei riitä elämiseen.

16.26 Jussi Halla-aho ps (vastauspuheenvuoro): Arvoisa puhemies! Johdon palkkioita-
kin kiinnostavampi ja tärkeämpi kysymys on palkkojen polkeminen työntekijäpuolella.
Markkinataloudessahan työn hinta määräytyy kysynnän ja tarjonnan mukaan. Jos meillä
olisi oikea työvoimapula, työn hinta nousisi. Nyt se kuitenkin päinvastoin laskee, koska
valtiovalta omilla päätöksillään luo ylitarjontaa työvoimasta, etenkin matalasti koulutetus-
ta. Yksityiset tietysti ja ymmärrettävästi pyrkivät säästämään henkilöstökustannuksista, jos
olosuhteet sen mahdollistavat, ja sitten valtionyhtiöt, kuten Posti, perustelevat omaa sikai-
luaan sillä, että pitää kilpailla yksityisten kanssa. Valvonta ei riitä, ministeri Harakka.
Työntekijä voi saada täysin TESin mukaista palkkaa, mutta hän saattaa joutua maksamaan
osan palkastaan käteisellä sille, jolta hän on ostanut sen työpaikan Suomessa.

Hallitus on ilmoittanut, ettei matalasti koulutetun työvoiman saatavuusharkinnasta aiota
luopua. Saatavuusharkinta on kuitenkin jo nyt puhkottu täyteen reikiä varsinkin pääkau-
punkiseudulla. Kysynkin: miten hallitus aikoo kehittää saatavuusharkintajärjestelmää? —
Kiitos.

16.28 Työministeri Timo Harakka (vastauspuheenvuoro): Arvoisa puhemies! Kyllä
meillä on ihan aito kohtaanto-ongelma monilla aloilla ja monilla alueilla. Tästä tosiasiasta
ei päästä mihinkään. On ristiriitaista se, että meillä on enemmän avoimia työpaikkoja kuin
koko työvoimatilastoinnin yli satavuotisessa historiassa koskaan ja meillä on samaan ai-
7



Pöytäkirjan asiakohta PTK 27/2019 vp
kaan kuitenkin merkittävä työttömyys. Meillä on silti tavoitteena nostaa työllisyysastetta,
ja kyllä, yhtenä keinona on se, että teemme tehokkaampaa, houkuttelevampaa, kansainvä-
listen osaajien ja työvoiman houkuttelemista Suomeen.

Oma isäni oli kirvesmies. Minusta hänkin on osaaja. Tämä on aito tarve. Meillä on tarve
lisätä Suomen vetovoimaa ulkomaisten, kansainvälisten osaajien keskuudessa. Saatavuus-
harkinta on ja pysyy: se on tärkeä työkalu kaikissa maissa, ehkä Ruotsia lukuun ottamatta,
ja esimerkiksi Kanada, joka on varsin esimerkillinen maahanmuuttopolitiikassaan, on yl-
läpitänyt tiukkaa, järkevää saatavuusharkintaa ja pisteytystä, jolla huolehditaan siitä, että
jokaiseen työpaikkaan on tarjokkaita, ja tämä on myös meidän velvollisuutemme.

Kysymyksen käsittely päättyi.
8


