















































DEMBB3.tmp.xml


Pöytäkirjan asiakohta PTK 114/2017 vp
Pöytäkirjan asiakohta 

PTK 114/2017 vp

Täysistunto

Keskiviikko 8.11.2017 klo 14.00—21.54

4. Hallituksen esitys eduskunnalle Kanadan sekä Euroopan unionin  ja sen jäsenvaltioiden 
välisen laaja-alaisen talous- ja kauppasopimuksen hyväksymiseksi ja voimaansaattamisek-
si 

Hallituksen esitys HE 149/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään ulkoasiainvaliokuntaan, jolle
perustuslakivaliokunnan, lakivaliokunnan ja talousvaliokunnan on annettava lausunto.

Keskustelu

14.04 Ulkomaankauppa- ja kehitysministeri Kai Mykkänen  (esittelypuheenvuo-
ro): Arvoisa puhemies! Tänä päivänä talouskatsauksissa riskiosio aloitetaan sanoilla
"kauppasodan uhka on suurin riski" — aika poikkeava tilanne verrattuna siihen, mitä itse
asiassa suurimpana osana sodanjälkeistä taloutta on nähty. Sanoisin myös, että Euroopan
kauppapolitiikka ja kauppasuhteet ovat seuraavan vuoden aikana tienhaarassa. Jos epäon-
nistumme uusien sopimusten aikaansaamisessa Kanadan kanssa, sen jälkeen Japanin kans-
sa, Etelä-Amerikan Mercosurin kanssa, signaali ulospäin on se, että protektionismi on voit-
tanut, vapaakauppa on kääntynyt taaksepäin, neuvottelumekanismi ei toimi, vain suurten
pelureiden muskelit toimivat. Jos taas haluamme näyttää, että ympäri maailmaa nousseen
nationalistisen populismin jälkeen tilalle ei tule pysähdys vaan synteesi, niin silloin teem-
me uusia, edistyksellisiä sopimuksia, joista itse asiassa tämä nyt käsillä oleva ehdotus Suo-
men eduskunnalle vapaakauppasopimuksen ratifioinnista Kanadan kanssa on erittäin tär-
keä palikka tällä tiellä.

Mitä tarkoitan synteesillä? Sitä, että tässä ensimmäistä kertaa luodaan pysyviin, riippu-
mattomiin tuomareihin perustuen riitojenratkaisumenettely, ei niin sanottuun perinteiseen
anglosaksiseen kauppaoikeuteen perustuva välimiesmenettely. Se olisi merkittävä, itse
asiassa välttämätön askel kohti kansainvälistä investointituomioistuinta, jota Euroopan
unioni ja Kanada ovat myöskin tämän sopimuksen yhteydessä sitoutuneet yhdessä maail-
malle ajamaan, ja merkittävä askel tätä kautta avoimuuden ja oikeusvaltiomaisemman
kauppaoikeuden tielle laajemmin.

Toiseksi tässä Kanada-sopimuksessa on aiempaa laajemmin ja selkeämmin sitoumuk-
set liittyen kansainvälisiin työnormeihin, kansainväliseen ympäristöoikeuteen. Tämä on
myös erittäin tärkeä asia, kun katsomme seuraavaksi esimerkiksi Vietnamin kanssa solmit-
tavaa vapaakauppasopimusta, joka todennäköisesti on pöydällä vielä ensi kevään aikana.
Miten varmistamme sen, että työoikeuksiin, ympäristönormeihin liittyvät osuudet kaupan
 Tarkistettu
4.1



Pöytäkirjan asiakohta PTK 114/2017 vp
säännöissä tulevat myös toimeenpannuiksi? Tässä myös Kanada-sopimuksen esimerkki on
tärkeä virstanpylväs eteenpäin.

Kaupallisesti katsoen tämä Kanada-sopimus on myös itse asiassa kaikkien aikojen kat-
tavin sopimus varsinkin palveluiden ja hankintojen osalta. Kanada avaa erityisesti julkis-
ten hankintojen markkinansa laajemmin kuin kertaakaan aiemmin on tapahtunut, laajem-
min kuin esimerkiksi Yhdysvaltain puolelle aikaisemmin NAFTA-sopimuksen puitteissa.

No mitä tämä merkitsee Suomelle konkreettisesti? Olin vajaa kuukausi sitten viikon ver-
ran Kanadassa 25 biotalousyrityksen kanssa. Siinä meillä olisi oiva paikka päästä kasva-
maan Kanadan laajalla biomassamarkkinalla mutta itse asiassa aika vähän kehittyneellä
biotaloudella meidän ratkaisuillamme. Kanadassa metsiä käytetään yksipuolisesti, ei esi-
merkiksi energiakäyttöön, ei polttoaineeksi, ja monella tavalla jo ihan metsänhoito ja -kor-
juuketjukin on huomattavan alikehittynyt verrattuna suomalaiseen perinteeseen. Tällä puo-
lella törmäämme tällä hetkellä myös kaupan esteisiin. Mukana oli esimerkiksi seitsemän
lämpövoimalaitosten valmistajaa. Lämpökattiloiden painetestaukset ovat kalliita menette-
lyitä varsinkin pienehköille suomalaisille perheyrityksille, ja kun ne täytyy tehdä uudes-
taan, kun pyrkii Kanadan markkinalle, helposti jää yrittäminenkin kesken. Jos EU-standar-
di soveltuu, niin silloin uskalletaan satsata uuteen markkinaan, ja toivottavasti nyt CETA-
sopimuksen myötä, kuten sopimuksessa lukee, mahdollisimman nopeasti, aidosti mahdol-
listuu EU-standardeihin nojautuva vaikkapa bioenergiakattiloiden vieminen Kanadan
markkinoille, joilla valtava potentiaali olisi. Sama koskee erityisesti näiden testausvaati-
musten osalta lumessa kulkevia ajoneuvoja, lääketieteellisiä laitteita — jälleen merkittä-
vää osaamista ja markkinaa meiltä.

Mittakaava: puhutaan noin 700 miljoonan euron viennistä jo nyt. Valtion taloudellinen
tutkimuskeskus arvioi, että noin 40 prosenttia tyypillisesti pitkällä aikavälillä tämäntyyp-
piset sopimukset lisäävät vientiä. Siis puhutaan satojen miljoonien eurojen hyödystä suo-
malaiselle viennille, joka nimenomaan koituisi pieniin ja keskisuuriin yrityksiin, joille
nämä muut kuin tulleihin liittyvät vaikeudet ovat kaikista merkittävimpiä. Tulliedut ovat
tässä kuitenkin sitten jo nykyisellään pienempi ongelma Kanadan tapauksessa. Tällä het-
kellä 20 suurinta viejäyritystä kattaa 80 prosenttia meidän Kanadan-viennistämme, tule-
vaisuudessa toivottavasti ja todennäköisesti ehkä alle kaksi kolmasosaa on 20 suurimman
viejän markkinaosuus.

Huolia on esitetty muutamassa otteessa siitä, rajoittaako tämä sopimus esimerkiksi mei-
dän mahdollisuuksiamme muuttaa tulevaisuudessa sosiaali- ja terveyspalveluiden järjestä-
mistapaa, mitä ikinä siitä jatkossa päätetäänkään. Tosiasia, jonka myös tarkastusvaliokun-
ta tätä heidän kanssa käsiteltyämme totesi alkuvuodesta, on, että Kanada-sopimukseen lii-
tetyt Suomen varaumat aivan yksiselitteisesti laskevat ulkopuolelle sosiaali- ja terveyspal-
velut, myös silloin kun ne on yksityisrahoitteisesti tuotettu, myös silloin kun ne ovat yksi-
tyisten palveluntuottajien tuottamia. Tämä sopimus ei millään tavalla rajoita Suomen edus-
kunnan tai Suomen viranomaisten oikeutta puuttua sosiaali- ja terveyspalveluiden
tuottamistapaan eikä myöskään palauttaa niitä kilpailulle avatuilta markkinoilta takaisin
julkisen sektorin yksinoikeustuotantoon, jos niin päätetään jossain vaiheessa toimia.

14.10 Hanna Sarkkinen vas: Arvoisa puhemies! CETA-sopimuksen niin sanottu väliai-
kainen soveltaminen alkoi syyskuussa tilanteessa, jossa huomattava osa jäsenmaiden par-
lamenteista ei ole sopimusta vielä hyväksynyt, ja Suomi on yksi näistä maista. Väliaikai-
nen soveltaminen tarkoittaa, että nyt kun saamme hallituksen esityksen eteemme, niin yli
2



Pöytäkirjan asiakohta PTK 114/2017 vp
90 prosenttia sopimuksesta on jo voimassa. Demokratian näkökulmasta tämä on ongelmal-
lista, ettei kansallisilla parlamenteilla ole mahdollisuutta aktiivisesti osallistua tällaisiin ta-
loudellisia ulkosuhteita keskeisesti määritteleviin sopimuksiin. Demokraattisessa järjestel-
mässä sopimuksen tulisi astua voimaan vasta, kun kansallinen ratifiointi on saatu kaikissa
maissa loppuun asti. Demokratian näkökulmasta pitäisi oikeastaan mennä toiseen suun-
taan, eli neuvottelumandaatti tulisi hyväksyttää jäsenmaissa jo ennen neuvotteluiden alka-
mista eikä sen jälkeen. Myös Euroopan parlamentin pitäisi olla keskeisesti mukana man-
daatin muotoilussa. Nyt kansalliset parlamentit ovat lähinnä hyväksymisen kumileimasi-
mia.

Tärkein väliaikaisen soveltamisen ulkopuolella oleva ja niin sanottuun jaettuun toimi-
valtaan kuuluva kokonaisuus on investointi, riidat ja niiden sovittelu. Esitetty investointi-
tuomioistuinmalli tarkoittaa huomattavaa kansallisen määräysvallan ja julkisen varan siir-
toa yksityisoikeudelliselle elimelle, joka ei ole millään muotoa tilivelvollinen toiminnas-
taan. Tähän liittyy useita keskeisiä ongelmia, vaikka investointituomioistuin on toki pa-
rempi kuin välimiestuomioistuin. Koko investointituomioistuimen tarve on kyseenalai-
nen. Kansalliset tuomioistuimet olisivat täysin päteviä hoitamaan mahdolliset kiistat. Niil-
lä on vakiintuneet tavat ja kansanvaltainen legitimiteetti. Sijoittajatuomioistuimessa sen
sijaan oikeuksia on vain monikansallisilla yrityksillä. Vain ne voivat nostaa kanteita ja saa-
da korvauksia. Järjestelmä tarkoittaa suuryritysten vallan vankistumista. Esimerkiksi laki-
valiokunta on aiemmin TTIP-neuvotteluiden yhteydessä todennut: "Tällaisten riitojen kä-
sittelemistä kansallisissa tuomioistuimissa tulisi valiokunnan näkemyksen mukaan oikeus-
valtioiden välillä pyrkiä pikemminkin edistämään. Investointisuojariitojen käsittelemisen
kansallisissa tuomioistuimissa tulisikin olla ensisijainen ratkaisu." Tämä siis lakivaliokun-
nan lausunnosta, ja tämä sama huomio pätee myös CETA-sopimukseen.

Arvoisa puhemies! Meillä vakuutellaan, että kansallinen sääntelyvalta säilyy, mutta re-
hellisyyden nimissä on syytä todeta, että sääntelyn on noudatettava CETA-sopimuksen
mukaisia velvoitteita ja sitoumuksia. Jos yritys katsoo, että sääntely rajoittaa sen oikeuksia
tai mahdollisia voittoja, valtio voi löytää itsensä pian tuomioistuimesta. Maailmassa on jo
kokemuksia sadoista tapauksista, joissa esimerkiksi terveyden tai ympäristön hyvinvointia
edistävä säädösmuutos on toiminut pontimena yrityksen kannevaateille — puhumattakaan
niistä lukemattomista tapauksista, joissa lainsäätäjä itse on luopunut lakihankkeista, koska
on ennakoinut niiden johtavan korvausvaatimuksiin.

Euroopan tuomioistuin pohtiikin parhaillaan Belgian pyynnöstä, onko esitetty inves-
tointituomioistuin edes EU-lainsäädännön perussopimusten mukainen. Olisikin suotavaa,
että meillä olisi tieto päätöksestä ennen kuin meidän on otettava sopimukseen kantaa.

Arvoisa puhemies! CETAan liittyy riskejä ja myös hyötyjä, mutta optimistisimmissakin
skenaarioissa hyödyt jäävät melko vaatimattomiksi. EU-komission virallisen arvion mu-
kaan kymmenen vuotta voimaantulon jälkeen CETAn vaikutus bruttokansantuotteeseen
voisi olla EU:ssa 0,003—0,08 prosenttia ja Kanadassa 0,08—0,76 prosenttia. Näihinkin si-
sältyy epärealistisia oletuksia, kuten täystyöllisyys ja työvoiman täysin joustava liikkumi-
nen sektorilta ja työtehtävästä toiseen. Tulonjakovaikutusten analyysi on vaikutusarviois-
sa puutteellinen, vaikka tulonjakovaikutuksia varmasti tulee eri ihmisryhmien, sektorei-
den, jäsenmaiden ja alueiden välillä. On huomattava, että varsinaisista kaupan esteistä ja
tulleista on pitkälti jo luovuttu, eli CETAssa on kyse paljon muusta kuin varsinaisesta tul-
lien ja mekaanisten kaupan esteiden purkamisesta eli pääasiassa sääntelyn yhdenmukais-
tamisesta.
3



Pöytäkirjan asiakohta PTK 114/2017 vp
Arvoisa puhemies! Kansainvälisen kaupan ja investointien säännöistä tulisi sopia mo-
nenkeskisesti aina, kun se on mahdollista. Sopimuksissa tulisi olla nykyistä parempi tasa-
paino yritysten, valtioiden ja kansalaisten oikeuksien välillä. On erittäin ongelmallista, että
yritysten taloudellisiin oikeuksiin liittyvät näkökulmat muodostavat sopimuksen tiukan
ytimen, kun taas ympäristön, työntekijöiden ja yhteiskuntien hyvinvointiin liittyvät asiat
on sijoitettu kestävän kehityksen kappaleisiin ilman sitovuutta. Tällainen toivotaan toivo-
taan -lähestymistapa ei riitä, vaan myös työntekijöiden hyvinvoinnin, elintarviketurvalli-
suuden ja ympäristönsuojelun kaltaisten asioiden pitäisi olla vastaavalla tavalla sitovia ja
sanktioituja.

EU:n kaavailema monenkeskinen investointituomioistuin voisi olla edistysaskel nykyi-
sessä sekavassa tilassa mutta vain, jos se täyttää tietyt perusehdot. Sen tulisi olla pysyvä ja
itsenäinen, antaa tasapuoliset oikeudet ja kanneoikeus kaikille osapuolille, huomioida jul-
kisoikeuden periaatteet, tarkastella myös yritysten velvollisuuksia eikä vain oikeuksia sekä
kunnioittaa olemassa olevia kansallisia instituutioita, lakeja ja tuomioistuimia ja olla tois-
sijainen niihin nähden.

Arvoisa puhemies! Toivon, että Suomen ja EU:n demokraattinen oikeus sääntelyyn säi-
lyy myös tulevaisuudessa, ja toivon, että tämäkin näkökulma otetaan valiokuntakäsittelys-
sä huomioon, kuten myös ympäristön ja sosiaalisten oikeuksien suojelu ja niiden velvoit-
teiden sitovuus tässä sopimuksessa.

Toinen varapuhemies Arto Satonen:  Otamme vielä edustaja Tuppuraisen puheenvuo-
ron ja sen jälkeen menemme debattiin.

14.18 Tytti Tuppurainen sd: Arvoisa puhemies! Hallituksen esitys Euroopan unionin ja
Kanadan välisen laaja-alaisen talous- ja kauppasopimuksen, CETAn, ja sen määräysten
voimaansaattamislain hyväksymisestä on kannatettava. Enemmänkin: CETA on hyvä so-
pimus, jonka merkitys ulottuu kauppaa laajemmalle. Esitys ansaitsee eduskunnan laajan
tuen jo pelkästään Suomen taloutta tukevana kauppasopimuksena. Noin 8 500 suomalaista
työpaikkaa perustuu Kanadan kanssa tehtävälle kaupalle. Tavaroiden ja palveluiden vien-
nissä on lisäksi kasvunvaraa. Kanada on maailman kymmenen suurimman talouden jou-
kossa, ja maa on kaupalle ja investoinneille turvallinen kohde. Parhaiden käytettävissä ole-
vien arvioiden mukaan kaupan esteiden purkaminen kasvattaa EU:n ja Kanadan välistä
kauppaa lähes neljänneksellä. Uudet vientiin tulevat työpaikat luovat niitä lisää muille sek-
toreille, joten sopimuksen pitkän aikavälin vaikutukset näkyvät Suomessa tuhansina uusi-
na työpaikkoina.

Arvoisa puhemies! EU:n ja Kanadan CETA-sopimus merkitsee enemmän kuin pelkkää
viennin ja kaupan kasvua. Se on rohkaiseva osoitus siitä, että vuosikymmeniä jatkunut ja
miljardien ihmisten elintasoa parantanut globalisaatio ei sittenkään ole pysähtynyt. Protek-
tionismi ja rajojen sulkeminen eivät sittenkään ole nujertamassa kehitystä ja edistystä. Glo-
balisaatio ja sen perustana oleva kansainvälisen kaupan vapaus ovat nostaneet elintasoa
ympäri maailman. Elintason nousu ei ole merkinnyt vain kulutuksen kasvua. Tärkeämpää
on, että siihen on liittynyt elinajanodotteen kasvu, terveydentilan parantuminen sekä luku-
taidon ja yleisen hyvinvoinnin kohoaminen. Globalisaation suuria voittajia ovat kehitys-
maiden, tai oikeastaan entisten kehitysmaiden, ihmiset. Näiden ohella globalisaatio on
hyödyttänyt myös kehittyneitä maita. Suomi on hyvä esimerkki globalisaation voittajasta,
4



Pöytäkirjan asiakohta PTK 114/2017 vp
tarkasteltiinpa tilannetta vaikka 150 tai 15 vuoden aikajänteellä. Pitkällä tähtäyksellä hä-
viäjiä ovat vain ne maat ja ne alueet, jotka ovat jättäytyneet globalisaation ulkopuolelle.

Arvoisa puhemies! Samalla kun avaamme rohkeasti talouttamme maailmalle, on ym-
märrettävä, että kaikki taloudellinen muutos, olipa kysymys globalisaatiosta, kotimarkki-
noiden muutoksesta tai teknologiasta, on yksilötasolla usein vaativa asia. Yhteiskunnan on
pystyttävä tarjoamaan tarpeelliset turvaverkot muutoksesta selviämiseen. Talouskehityk-
sen on oltava sosiaalisesti oikeudenmukaista, ja sen on otettava huomioon ympäristönsuo-
jelu.

CETA-sopimus on malliesimerkki sopimuksesta, jossa kaupan edistäminen on sovitettu
yhteen kuluttajien, työntekijöiden ja ympäristönsuojelun kanssa. Näiden tavoitteiden saa-
vuttaminen on toki ollut lähtökohtaisesti helppoa, sillä Kanada on lainsäädännöltään ja
kulttuuriltaan Euroopalle läheinen ja kehittynyt yhteistyökumppani. Yhtenä esimerkkinä
samankaltaisuudesta voi todeta maan terveydenhuoltojärjestelmän perustuvan suurimmal-
ta osin julkiselle rahoitukselle. Vahvoista lähtökohdista on voitu kehittää hyvä sopimus.
Sopimus vahvistaa takeet kuluttajia suojaaville säädöksille. Sopimus vahvistaa työnteki-
jöiden oikeuksia ja pitää auki mahdollisuuden parantaa niitä säätelyllä edelleenkin. Ympä-
ristönsuojelunormeillekaan sopimus ei aseta kattoa, vaan niiden parantaminen on edelleen
mahdollista. Sopimuksen puitteissa Suomi voi järjestää sosiaali- ja terveyspalvelut yksityi-
sesti, julkisesti tai millä tavoin me itse haluamme.

Sopimuksessa on tehty uusi avaus koskien investointisuojaa ja siihen liittyviä riitojen-
ratkaisumenettelyitä. Kansainvälinen riitojenratkaisu ei ole yksinkertainen eikä helppo
tehtävä. Mikäli järjestelmä perustuu kansallisille tuomiovalloille, voi mikä tahansa valtio
romuttaa yhteiset pelisäännöt. Vaikka luottaisimme EU-maiden tai Kanadan oikeuslaitok-
siin, on syytä muistaa, että maailmassa on maita, joissa eivät yhteiset säännöt päde. Toi-
saalta kansalaiskeskustelussa on oltu kriittisiä järjestelmille, joissa riitojenratkaisu on us-
kottu välimiesmenettelylle. Kritiikki on ollut kovaa, vaikka valtiot ovat harvoin välitystuo-
mioita hävinneet. CETA-sopimus tuo ratkaisuksi investointituomiojärjestelmän, joka on
riippumaton ja jossa on selkeät säännöt ja avoimuus, jotka lisäävät sen uskottavuutta. Uu-
det kauppasopimukset voidaan tehdä tätä mallia hyödyntäen. Siitä voi tulla sopimusten
standardi.

Kun puhumme vapaakaupasta ja sen edistämisestä, puhumme siis säätelyn kehittämises-
tä. Tavaroiden, palveluiden, ihmisten ja pääomien liikkuvuus edellyttää kansallisten sään-
töjen sovittamista yhteen. CETA-sopimus on hyvä pohja kaupan säätelylle.

Arvoisa puhemies! CETA-sopimus vahvistaa uskoa siihen, että Euroopan unioni on
nousemassa globaalin talouden säätelyn ja sopimisen johtoon. Kun toivottavasti piankin
saamme EU:n ja Japanin välisen sopimuksen valmiiksi, syntyy taas vahva solmukohta
kansainvälisen kaupan edistykselliseen sääntelyyn. CETA antaa myös toiveita sille, että
Britannian onneton Brexit-hanke ei johda eroon EU-yhteistyöstä, vaan tämäkin suhde ke-
hittyy EU:n johdolla. Kenties tulevina vuosina, parempina aikoina, voimme edistyä myös
transatlanttisten suhteiden kehittämisessä ja TTIP-sopimukseen pääsemisessä.

Vuosi 2016 oli hirveä vuosi, annus horribilis. Protektionismi ja nationalismi pääsivät
voitolle, liberaalin maailmanjärjestyksen poliittinen ja taloudellinen pohja järkkyi. Tänä
vuonna maailmaan on tullut toivon ja valon sävyjä. Kansainvälinen järjestys voi sittenkin
olla tarpeeksi vahva voittamaan vaikeudet. CETAn kaltainen taloussopimus on voitto va-
paudelle ja edistykselle. Se ei ole pieni voitto eikä lyhyt askel, se on suuri saavutus, jonka
Suomen eduskunnan on syytä vahvistaa.
5



Pöytäkirjan asiakohta PTK 114/2017 vp
Toinen varapuhemies Arto Satonen:  Nyt on mahdollisuus pyytää vastauspuheenvuoro-
ja, ja ne aloittaa edustaja Aalto.

14.24 Touko Aalto vihr (vastauspuheenvuoro):  Arvoisa puhemies! Vapaakauppa on
hyvä renki mutta huono isäntä. Vihreät tahtovat varmistua siitä, että vapaakaupan edistä-
minen ei johda heikennyksiin esimerkiksi ihmisten terveydessä tai ympäristön tilassa. So-
siaalidemokraattisen eduskuntaryhmän edustaja Tuppurainen käytti toiveikkaan puheen-
vuoron, mutta huomautan, että tämänkään suhteen ei pidä olla sinisilmäinen.

Käsittelyssä oleva CETA-sopimus on paljon porua herättäneen TTIP-sopimuksen pik-
kuveli. Kaupan esteitä on hyvä purkaa, mutta sopimukset molemminpuolisten käytäntöjen
yhtenäistämisestä on aivan eri asia. Vihreät eivät voi hyväksyä sellaista sääntelyn yhtenäis-
tämistä tai investointisuojaa, joka käytännössä antaisi ulkomaalaisille taloudellisille toimi-
joille mahdollisuuden estää, hidastaa, heikentää tai kumota kotimaista sääntelyä. Kysy-
mykseni ministeri Mykkäselle kuuluu: mitä mieltä ministeri on CETAn ratchet-lausek-
keesta investointituomioistuimen sekä väliaikaisen soveltamisen käytännöstä demokratial-
le sekä [Puhemies koputtaa] jäsenvaltioiden kyvylle tehdä kansallista sääntelyä?

14.25 Olavi Ala-Nissilä kesk (vastauspuheenvuoro): Arvoisa herra puhemies! Tunnen
tuota Kanadan taloutta, kun lähisukulaisia asuu siellä paljon. Siinä on paljon opittavaa. Esi-
merkiksi yhtään Kanadan dollaria ei ole käytetty koskaan pankkitukeen tässä kriisien aika-
na. Siis siellä ovat pankkijärjestelyt olleet koko ajan kunnossa, vaikka on saanut olla Yh-
dysvaltain naapurina.

Nyt me tiedämme NAFTA-sopimuksen tilanteen: Se on epämääräinen nyt presidentti
Trumpin kaudella, ja se on tietenkin huono asia. Mutta Kanadalle silloin tämä CETA-so-
pimus asettautuu ehkä vielä tärkeämpänä. Siinä on ilman muuta Suomella ja Euroopan
unionilla mahdollisuuksia ottaa vähän johtavaakin roolia tässä yhteydessä.

Mitä Suomi sitten sinne voisi viedä? Minusta digitalisaation ja tekoälyn suhteen meidän
pitää olla ja Suomi nyt on erittäin aktiivinen pääministeri Sipilän johdolla EU:ssa, hyvä
asia, mutta sitten tulee tämä arktinen osaaminen, [Puhemies koputtaa] ja kysynkin minis-
teriltä: onko meillä strategiaa, miten me hyödynnämme CETA-sopimusta?

14.26 Antti Rinne sd (vastauspuheenvuoro): Arvoisa puhemies! On tärkeää suomalaisel-
le vientivetoiselle, pienelle kansantaloudelle, että maailmankauppa pelaa ja on reiluin pe-
lisäännöin toimivaa, ja siinä mielessä vapaakaupalla on ollut tässä suhteessa merkittäviä
positiivisia vaikutuksia. Se on myös globaalia köyhyyttä vähentänyt merkittävästi, ja sillä
on ollut siis yhteiskuntien ja ihmisten välistä tasa-arvoa vahvistavia elementtejä, kunhan se
toteutetaan oikealla tavalla.

On kuitenkin niin, että kansalaisjärjestöillä, kansalaisilla ja poliittisilla puolueillakin on
epäilyksiä sen suhteen, miten tämä nyt käsittelyssä oleva sopimus ja ylipäätään vapaakaup-
pajärjestelmään ja investointisuojaan liittyvät elementit voidaan varmistaa toimimaan sillä
tavalla, että niistä ei aiheudu haittaa kehittää ympäristönormeja, kehittää kansalaisyhteis-
kuntaa, kehittää julkisen sektorin toimintoja. Siitä syystä kysyn nyt tästä ministeri Mykkä-
seltä: eikö teidänkin mielestänne ole tärkeätä, että eduskunnassa mahdollisimman mones-
sa valiokunnassa [Puhemies koputtaa] arvioidaan sekä suomalaisen lainsäädännön sisältöä
suhteessa CETA-sopimukseen että CETA-sopimusta ylipäätään?
6



Pöytäkirjan asiakohta PTK 114/2017 vp
14.27 Simon Elo sin (vastauspuheenvuoro): Arvoisa puhemies! Nyt kun Yhdysvaltain re-
publikaanit ovat lipsuneet hyvältä vapaakauppaa kannattavalta linjaltaan, niin Kanada-so-
pimuksen merkitys korostuu poliittisesti entisestään. Tässä hyvin tärkeää on se, että tullit
poistuvat kaikilta teollisuustuotteilta joko heti tai siirtymäajan jälkeen ja maataloustuottei-
den ja elintarvikkeidenkin tullit poistuvat lähes kokonaan. Tämä on erittäin merkittävää:
Yli 4 000 suomalaisyritystä harjoittaa vientikauppaa Kanadaan, ja tässä jopa tämmöinen
EU-kriitikkokin uskoo komissiota, kerrankin, kun komissio arvioi, että EU:n Kanadan-
vienti tukee 8 500:aa työpaikkaa Suomessa. Sen voin uskoa. Vapaakauppa on sinisille läh-
tökohtaisesti kannatettavaa, kun se huomioi meidän kansallisen edun.

Tämä CETA-sopimus ei ole mikään kabinettien setäsopimus, vaan se luo tasa-arvoisesti
työpaikkoja sekä nais- että miesvaltaisilla aloilla. Mutta tähän puoleen liittyen kysyisin ar-
voisalta ministeriltä: kun on esitetty huolia meidän sosiaali- ja terveyspolitiikkaan liittyen,
tähän CETA-sopimukseen [Puhemies koputtaa] liittyen, niin miten sitä arvioitte?

14.29 Leena Meri ps (vastauspuheenvuoro): Arvoisa puhemies! Täällä on keskusteltu sii-
tä, että nationalismi tai rajojen sulkeminen olisi jotenkin Euroopassa esteenä. Haluan muis-
tuttaa, että sopimusoikeudessa aina jokainen katsoo sen oman etunsa, ei siinä ole mitään ih-
meellistä. Se olisi aika kummallista, jos tekisi sopimuksen yksinomaan toisen etua ajatel-
len.

Olisin itsekin kysynyt tästä investointisuojasta. Olen ymmärtänyt, että kansainvälisessä
oikeudessa esimerkiksi asiakirjojen ja käsittelyn julkisuus eivät ole samaa tasoa kuin Suo-
messa, ja julkisuus palvelee uskottavuutta ja ihmisten oikeusturvaa. Mikä tässä on nyt ti-
lanne tämän osalta? Perussuomalaiset kyllä ovat aina huolissaan siitä, että asiat pysyvät
julkisina ja avoimina, ja myös siitä, että päätösvaltaa ei viedä pois liikaa, ja vielä siitä, että
nämä asiat tietysti monesti tulevat tänne jo hyvinkin valmiiksi neuvoteltuina ja mikä se
meidän oikea [Puhemies koputtaa] vaikutusmahdollisuus enää on.

14.30 Paavo Arhinmäki vas (vastauspuheenvuoro): Arvoisa herra puhemies! Vuosi sit-
ten edustaja Elo heilui täällä eduskunnassa vielä Trumpin lippalakki päässä — nyt sekin
lippalakki on kääntynyt tai ei enää mahdu päähän. [Naurua]

Arvoisa puhemies! Tämä CETA-sopimus niin kuin TTIP:kin on saanut erittäin kovaa
kritiikkiä kansalaisyhteiskunnan taholta. Tämä globalisaation kritiikki nimenomaan kum-
puaa tästä puolesta, ja se keskeinen kritiikki on keskittynyt ISDS:ään eli investointituo-
mioistuinasiaan. Tässä CETAssa on nyt haettu tämmöistä välimallia eli investointituo-
mioistuinjärjestelmä ICS:ää, mutta se perusongelma kuitenkin säilyy tässäkin järjestelmäs-
sä: ulkomaalaisilla sijoittajilla on yksipuolinen mahdollisuus haastaa hallitukset epädemo-
kraattiseen erikoistuomioistuimeen, jos he katsovat, että lainsäädäntö vaikeuttaa heidän
mahdollisuuttaan tehdä voittoja. Nyt kysymykseni kuuluukin: miksi Suomi haluaa antaa
suurille yrityksille tällaisen järjestelmän kautta valtaa yli eduskunnan, yli kansan valitse-
mien päättäjien? [Puhemies koputtaa] Se on kysymys, joka pitää ratkaista tässä sopimuk-
sessa.

14.31 Anne Kalmari kesk (vastauspuheenvuoro): Arvoisa herra puhemies! Kun kävim-
me Euroopan neuvostossa OECD-raporttia läpi, kaikki valaistuimme siitä, että mitä enem-
män kauppaa vapautetaan, sitä enemmän syntyy molemmissa päissä useitten prosenttien
kasvu pitemmällä viiveellä. Kyse on sitten siitä, saammeko sen kasvun hedelmät jaettua ta-
7



Pöytäkirjan asiakohta PTK 114/2017 vp
saisesti, ja siksi on hyvä, että esimerkiksi kansalaisyhteiskunta otettiin tässä sopimuksessa
entistä paremmin keskusteluun.

Ihan haluaisin varmistaa sitä näkökulmaa, mitä maa- ja metsätalousvaliokunnan pu-
heenjohtaja tietenkin haluaa varmistaa. Olen käsittänyt, että kun pelisääntöjä yhtenäiste-
tään, niin kuitenkin meillä on mahdollisuus pitää esimerkiksi meidän ruuantuotannossa eu-
rooppalaiset tiukemmat standardit, ja se vaikuttaa tietysti myöskin kuluttajien terveyteen,
jos niitä voidaan vaatia tänne tuotavilta tuotteilta — viittaan esimerkiksi hormonien käyt-
töön ja antibioottisiin kasvun edisteisiin ja gm-vapauteen.

14.32 Eva Biaudet r (vastauspuheenvuoro): Arvoisa puhemies, ärade talman! Jag vill för-
ena mig med kommissarie Malmström.

Komissaari Malmström on erinomaisella tavalla ajanut lisää avoimuutta näihin prosessei-
hin, ja yhdynkin hänen näkemyksiinsä siitä, että kansalaiskeskustelu on tuonut muutoksia
näihin neuvotteluihin, jotka ovat erittäin tärkeät, jotka muun muassa näkyvät tässä tämän
itsenäisen investointituomioistuimen uutena mallina.

Säännöt vapaakauppaan ovat erittäin tärkeitä, jotta vapaakauppaa voitaisiin edistää ja li-
sätä, mikä on tietenkin hyvin hyvin tärkeää meidän kaikkien hyvinvoinnille. Hyvät sään-
nöt, jotka turvaavat tällaisen kehittymisen prosessin, ovat myöskin turva suomalaisille yri-
tyksille ja suomalaiselle kuluttajalle, koska on hyvin vaikea jäljittää esimerkiksi t-paitojen
tuotantoprosessia, kun alihankkijoita on lukuisia ja nykyään tehdään ostot niin suurina
bulkkeina. Jotta voisimme pitää t-paitaa hyvällä omallatunnolla, [Puhemies koputtaa] ha-
luan...

Mutta ongelma säilyy, ja lakivaliokunta tulee katsomaan tätä riitojenratkaisumekanis-
mia hyvin tarkkaan, koska ne perusongelmat, joissa kansallinen oikeusjärjestelmä [Puhe-
mies koputtaa] ohitetaan, ovat vielä jäljellä.

Toinen varapuhemies Arto Satonen: Pidämme kiinni tästä minuutin vastauspuheenvuo-
roajasta.

14.33 Sari Essayah kd (vastauspuheenvuoro): Arvoisa puhemies! Suomelle avoimena
vientivetoisena taloutena kaupan vapautuminen on sinällänsä positiivinen ja hyvä asia,
kunhan näistä oikeudenmukaisista pelisäännöistä voidaan pitää kiinni. Aina silloin, jos on
jonkunlaisia protektionistisia sääntöjä, ne harvoin sitten suosivat suomalaisia. Jos joudu-
taan erilaisia kynnysrahoja sun muita maksamaan, niin emme sellaisessa pärjää. Mutta sit-
ten kun kaikille on avoin ja yhdenmukainen kilpailutilanne, niin yleensä kyllä suomalai-
nen yritys silloin on vahvoilla.

Mutta oikeastaan voisi sanoa, että kahteen asiaan nämä ongelmat tässä vapaakaupassa
tahtovat kärjistyä — tai lähinnä näissä sopimuksissa — ja ne ovat näitä investointisuojaan
ja toisaalta sitten tähän riitojenratkaisumenetelmään liittyviä. Olisinkin kysynyt, kun täällä
nyt on käytetty puheenvuoroja tästä erikoistuomioistuimesta ja kysytty sen perään, kun si-
nällänsä kyllä kallis ja myöskin hyvinkin monimutkainen saattaa olla tämä välimiesoikeus-
menettely: Onko se kuitenkin mahdollista edelleen esimerkiksi pk-yritysten kohdalla?
Voivatko he keskenään tehdä sentyyppisiä sopimuksia, joissa katsotaan, että ne kuitenkin
nimeävät jonkun välimiesoikeuden, jossa ne käyvät [Puhemies koputtaa] sitten keskenään
tämäntyyppiset sopimusriidat läpi?
8



Pöytäkirjan asiakohta PTK 114/2017 vp
14.35 Olli-Poika Parviainen vihr (vastauspuheenvuoro): Arvoisa herra puhemies! Vaik-
ka Kanada on meille tärkeä kumppani, niin minäkin jaan tämän voimakkaan huolen, joka
liittyy tähän TTIP-sopimuksesta tuttuun investointisuojaan. Vaikka tätä suojaa on toki täs-
sä parannettu ja ollaan menty sinänsä hyvään suuntaan, niin parannettunakin tämä riitojen-
ratkaisu antaa ulkomaiselle investoijalle paremman suojan kuin kotimaiselle. Sote-palve-
luissa uhka on erityisen akuutti, jos valinnanvapaus etenee. On täysin mahdollista, että ul-
komaiset yritykset voivat vaatia ja vaativat Suomelta korvauksia, jos muutamme toimin-
taympäristöä sijoittajan odotusten vastaisesti esimerkiksi kansallisen etumme niin vaaties-
sa eduskunnan päätöksellä tai vaikkapa tuomioistuinratkaisulla. Haluaisin kuulla, ministe-
ri Mykkänen, miten te olette analysoineet tätä tilannetta ja miten te näette nimenomaan
soten valinnanvapauden kannalta tämän ulkomaisten yritysten paremman aseman huo-
mioon ottamisen tässä kysymyksessä.

14.35 Maarit Feldt-Ranta sd (vastauspuheenvuoro): Arvoisa puhemies! Tähän CETA-
sopimukseen sisältyy paljon hyötyjä, mutta kyllä siihen sisältyy myös isoja riskejä. Edus-
kunnan tarkastusvaliokunta perehtyi tähän asiaan tarkkaan, kun käsittelimme soten valin-
nanvapauslainsäädäntöä. Luen nyt suoran lainauksen tarkastusvaliokunnan keskeisimmäs-
tä johtopäätöksestä: "Valtion taloudellinen riski näyttää muodostuvan siitä, jos lainsäätäjä
tulevaisuudessa haluaisi palauttaa jo kertaalleen yksityistetyt palvelut julkisen tahon tuo-
tettaviksi. Tällöin valtio/maakunnat joutuvat varautumaan maksamaan korvauksia niin ko-
timaisille kuin ulkomaisillekin yksityisille toimijoille. Epätietoisuus korvausten määrästä
tai pelko huomattavista korvauksista voi tosiasiallisesti johtaa siihen, että markkinoiden
avaaminen jää pysyväksi." Tämän ja muidenkin riskien takia on erittäin tärkeää, että edus-
kunta läpivalaisee tämän asian perusteellisesti.

14.36 Hannu Hoskonen kesk (vastauspuheenvuoro): Arvoisa herra puhemies! Kanada
on merkittävä kaivosteollisuus- ja metsäteollisuusvaltio, maa, jossa on todella massiivista
kaivosteollisuutta, ja myös kaivosasiat osataan siellä kohtuullisen hyvin. Varmaan Suo-
mella on sinne jotain annettavaakin, ja meillähän on Suomessa tunnetusti paljon kaivos-
teollisuuteen liittyvää laitevalmistusta, ja olemme tehneet sinne yhteistyötä, ja muun muas-
sa perinteisesti on käyty kaivosmessuilla, jolloin tietämystä on vaihdettu ja kauppoja tehty.
Sama koskee metsäteollisuutta. Niin kysynkin ministeriltä: Kun tällaista merkittävää ta-
loudellista yhteistyötä on olemassa, miten te näette tämän vaikuttavan, kun siellä Kanadan
eteläpuolella olevan Yhdysvaltain TTIP-sopimushan tunnetusti on vastatuulessa ollut? Mi-
ten te näette tämän vaikuttavan Suomen ja Yhdysvaltain väliseen kauppaan, koska kuiten-
kin Kanadan ja Yhdysvaltain välinen kauppa on erittäin vilkasta ja se rajahan käytännössä
on toki olemassa mutta sen yli käyminen ja liikkuminen molemmin puolin rajaa on kovin
helppoa ja kauppa erittäin vilkasta? 

14.37 Hanna Sarkkinen vas (vastauspuheenvuoro): Arvoisa puhemies! EU:n ja Kana-
dan välisen kaupan helpottaminen ja tullien poisto on tervetullutta. Sopimuksen ongelmat
liittyvät kuitenkin investointituomioistuimeen, joka on avoin vain ulkomaalaisille sijoitta-
jille, ei valtioille eikä kotimaisille yrityksille ja sijoittajille. Eli se on hyvin yksipuolinen
järjestely. Toinen ongelma liittyy työoikeuksien, ympäristöoikeuksien ja muiden sosiaalis-
ten oikeuksien sitovuuteen. Ne eivät ole sopimuksessa samalla tavalla sitovia kuin yritys-
ten taloudelliset oikeudet. Kolmas kysymys liittyy valtioiden mahdollisuuteen kehittää
9



Pöytäkirjan asiakohta PTK 114/2017 vp
sääntelyään ja palvelurakennettaan vapaasti myös tulevaisuudessa demokraattisesti näin
päätettäessä. Tämä ongelma liittyy sekä investointituomioistuinmenettelyyn että sääntely-
yhteistyöhön. Demokraattisesta sääntelymahdollisuudesta olisi pidettävä kynsin ja ham-
pain kiinni.

Arvoisa puhemies! Kyse ei ole vain sosiaali- ja terveyspalveluista. Ajatellaanpa skenaa-
riota, jossa esimerkiksi jo nyt laajasti yksityistetty varhaiskasvatus haluttaisiin palauttaa
julkiseksi. Olisiko se mahdollista, jos siellä olisi [Puhemies koputtaa] kanadalaisia sijoit-
tajia mukana? Tämä on varmistettava.

14.39 Ville Skinnari sd (vastauspuheenvuoro): Arvoisa puhemies! Kanadan kanssa tehtä-
vä sopimus on hyvin merkittävä, mutta haluan muistuttaa myös siitä, että niin on Japanin-
kin. Meillä on monta sopimusta tässä nyt viime aikoina ollut työn alla, ja päällisin puolin-
han kysymys on positiivisesta asiasta.

Tässä edustaja Hoskonen oikeastaan vei sanat suustani, koska mainitsi sen, että Kanada
toimii myös samana alustana Yhdysvaltoihin. Meillä on pienenä maana, pienenä kansan-
taloutena ehkä vaikeuksia kaupankäynnissä suurvalloissa, mutta silloin kun me menemme
esimerkiksi Kanadan kautta, niin asiat ovat usein helpompia ja yksinkertaisia. Olisinkin
kysynyt ministeriltä: oletteko te nyt, kun kävitte vienninedistämismatkalla muun muassa
Ottawassa, käyneet läpi sitä, miten sitten jatkossa Suomi voi hyödyntää Kanadaa laajem-
min alustana Pohjois-Amerikassa ja etenkin Yhdysvalloissa?

14.40 Johanna Karimäki vihr (vastauspuheenvuoro): Arvoisa puhemies! Vapaakaupas-
sa on olennaista se, että se on reilua, otetaan huomioon ihmisoikeudet, työsuojelu, ympä-
ristönsuojelu. Tässä on jo hyvällä tavalla noussut esiin huoli muun muassa sote-palveluis-
ta, joita hallitus on vahvasti viemässä yksityisille markkinoille. Investointisuoja ja siihen
liittyvä riitojen ratkaisumekanismi ovat kyllä hyvin huolestuttavia elementtejä tässä kaup-
pasopimuksessa.

Jos lukee Naomi Kleinin kirjan Tämä muuttaa kaiken, niin siellä on hyvin vahvasti esi-
tetty kritiikki siitä, että esimerkiksi kansainväliset ilmastosopimukset eivät ole millään ta-
valla valtioita sitovia, kun sen sijaan kauppasopimussäännöt ja olemassa olevat WTO-
säännöt sitovat maita valtavasti. Yritykset voivat haastaa maita oikeuteen, jos heidän in-
vestointinsa on suojattu, vaikka se olisi ympäristölle kovinkin tuhoisa. Mitä te, ministeri
Mykkänen, teette, jotta tähän kansainväliseen kauppaan saadaan sitovammin [Puhemies
koputtaa] mukaan ympäristönsuojelu- ja ilmastonsuojelutavoitteet?

14.41 Timo Harakka sd (vastauspuheenvuoro): Arvoisa puhemies! Eduskunnan valtio-
varainvaliokunnan delegaatio sattui olemaan Ottawassa juuri siihen aikaan, kun tämä so-
pimus astui ehdollisesti voimaan. Kyllä siellä sekä päättäjien että virkavallan näkemys oli
hyvin myönteinen. Lähtökohta oli silloin se, että Kanada aikoo ja haluaa tehdä edistyksel-
lisiä kauppasopimuksia, progressive trade agreements, joihin sisältyy korkea ympäristön-
suojelun taso, korkea työelämän suojelu, sosiaali- ja terveyspalveluiden kunnioitus ja,
mikä on heille nyt uutena äärimmäisen tärkeätä, alkuperäiskansojen kunnioitus, joten var-
masti tavoitteet ja tarkoitus on meillä, sekä EU:lla että Kanadalla, sama. Mutta kansalais-
liikkeiden esittämä huoli ja arvostelu siitä, että tämä sopimus itsessään pitää kuitenkin si-
sällään näitten yhteisten tavoitteiden vastaisia pykäliä, jotka mahdollistavat ylikansallisten
yritysten ylivallan, täytyy nyt huolellisesti valiokunnissa tutkia. Mitä sanotte, ministeri,
10



Pöytäkirjan asiakohta PTK 114/2017 vp
edustaja Rinteen ajatuksesta, että myös sosiaali- ja terveysvaliokunta, ympäristövaliokun-
ta ja [Puhemies koputtaa] työelämä- ja tasa-arvovaliokunta lausuisivat tästä aiheesta?

14.42 Touko Aalto vihr (vastauspuheenvuoro):  Arvoisa puhemies! Ensimmäisen pu-
heenvuoroni kysymystä tarkentaen tahdon tuoda tämän investointituomioistuinasian vielä
esiin. Se liittyy tähän kaivosteollisuuteen myös.

Investointituomioistuin antaa ulkomaalaiselle sijoittajalle mahdollisuuden viedä uudet
kansalliset lait, viranomaispäätökset tai vaikka tuomioistuinratkaisut arvioitavaksi ylikan-
salliseen elimeen. Eikö tämä ole kallis, byrokraattinen esitys, joka sisältää myös painostus-
mahdollisuuden, esimerkiksi jos Kanadan kaivosteollisuus ja Suomen ympäristölainsää-
däntö joutuvat törmäyskurssille? Aikaisempi puhe tästä CETAn ratchet-lausekkeesta —
puhutaan siitä nyt vaikka räikkälausekkeena — tarkoittaa suomeksi sitä, että pulttia voi-
daan kiristää vain toiseen suuntaan ja toiseen suuntaan käännettäessä pultti pyörii vain tyh-
jää: esimerkiksi soten valinnanvapauden yhteydessä kerran yksityistettyjä palveluita ei
voida palauttaa julkiseen tuotantoon. Tämä asia vaatii vielä tarkennusta tässä yhteydessä,
ja näihin kahteen asiaan toivoisin ministeri Mykkäsen vielä tarkentavan vastauksiaan.

14.43 Simon Elo sin (vastauspuheenvuoro): Arvoisa puhemies! Kiitän arvostamaani
edustaja Arhinmäkeä siitä, että hän on huomannut minun läheisen yhteistyösuhteeni Ame-
rikan Yhdysvaltain presidenttiin Donald Trumpiin. Lippalakkia tai ei, niin — niin kuin ke-
nen tahansa kohdalla — osasta hänen linjauksistaan pidän, osasta en. Se, mistä en ole pi-
tänyt johdonmukaisesti koko aikana hänen linjauksissaan, on tämä vapaakaupan vastainen
toiminta, [Paavo Arhinmäen välihuuto] koska minun nähdäkseni se on myös selvästi hä-
nen osaltaan meidän kansallisten etujemme vastaista. Meidän kansallisen etumme mukais-
ta olisi, että tehdään tällaisia sopimuksia kuin esimerkiksi tämä CETA-sopimus on.

Ja vähän ihmettelen sitä, että kun ajattelee Kanadan johtoa, Justin Trudeauta, niin jos ei
tämän johdon kanssa esimerkiksi vasemmistoliitto pysty tällaisia sopimuksia tekemään,
niin kenen kanssa sitten. [Paavo Arhinmäen välihuuto] — Kyllä te oman osanne tässä sa-
lissa tietysti edustajana teette.

Kun täällä on nostettu tarkastusvaliokunta esille, niin tarkastusvaliokunta pyysi myös
ulkoasiainministeriöltä lausuntoa, ja siinä todettiin selvästi, että CETA-sopimuksen inves-
tointisuojaa koskevassa osiossa taataan sopimuksen osapuolten lainsäädäntöoikeus. [Puhe-
mies koputtaa] Kyllä se on minun nähdäkseni kunnossa.

14.44 Tytti Tuppurainen sd (vastauspuheenvuoro): Arvoisa puhemies! Ihan totta on, että
viime aikoina vapaakauppa on ollut vastatuulessa ja on enemmän kaupan rajoittamiseen
tähtääviä aloitteita kuin kaupan vapauttamiseen tähtääviä aloitteita, ja se on vakava asia.
Tämä perustuu osittain kansalaisten, kansalaisjärjestöjen esittämään huoleen ja kritiikkiin,
ja myös se on otettava vakavasti ja vastattava näihin puoliin.

Sekin on kyllä sanottava, että jos Euroopan unioni ei Kanadan kaltaisen maan kanssa
pysty tekemään vapaakauppasopimusta, niin ei sitten kyllä yhtään kenenkään kanssa. Näin
se vain on, että Kanada on monista seikoista johtuen niin samankaltainen — samat arvot,
samanlainen sosiaali- ja terveysjärjestelmä monin paikoin — että kaikki edellytykset olisi
tehdä edistyksellinen, muulle maailmankaupalle suuntaa näyttävä kauppasopimus Kana-
dan kanssa.
11



Pöytäkirjan asiakohta PTK 114/2017 vp
Mutta huolta on esitetty investointisuojasta ja riitojen ratkaisusta, ja siihen liittyen yksi
huoli on poissa. Nimittäin tämä sopimus merkitsee kuoliniskua ISDS-mekanismille, jota
kansalaisjärjestöt kaikkein eniten ovat kritisoineet, että tämä välimiesoikeusmenettely jou-
taakin mennä historian romukoppaan ja korvautua tällä edistyksellisemmällä investointi-
tuomioistuinjärjestelmällä.

Toinen varapuhemies Arto Satonen:  Ministeri Mykkänen, 5 minuuttia.

14.46 Ulkomaankauppa- ja kehitysministeri Kai Mykkänen: Arvoisa puhemies! Pal-
jon hyviä kysymyksiä. Muutamaan yritän ehtiä tässä tarttua.

Ensinnäkin yksi keskeinen huolenaihe, josta keskusteltiin, liittyy edelleen julkisten pal-
veluiden turvaamiseen. Tässä edustaja Feldt-Ranta luki aivan oikein tarkastusvaliokunnan
lausunnon alkuosan, mutta ilmeisesti ajanpuutteen takia loppuosa jäi lukematta, koska lau-
sunto jatkuu näin: "Sen sijaan EU:n ja Kanadan välinen CETA-sopimus ei näyttäisi saatu-
jen selvitysten mukaan aiheuttavan valtiolle uusia julkisiin palveluihin liittyviä riskejä, jos
kotimaisia ja kansainvälisiä yrityksiä kohdellaan yhdenmukaisella tavalla." Tämä alkuosa
liittyi minun käsittääkseni tarkastusvaliokunnan identifioimiin riskeihin liittyen meidän
oman perustuslain ja osin EU-oikeuden antamiin oikeuksiin tänne investoineille sosiaali-
ja terveysalan yrityksille, kenties.

Mutta kuten sanottu, julkisten palveluiden sääntelymahdollisuudet on tässä Kanada-so-
pimuksessa turvattu oikeastaan kolmella lukolla, paremmin kuin yhdessäkään meidän kan-
sainvälisessä kauppasopimuksessa aiemmin:

Ensinnäkin, mitkään Kanada-sopimuksen velvoitteet eivät koske julkisia palveluita, jot-
ka on tuotettu ei-markkinaehtoisesti. Toiseksi, investointisuojamenettelyjen riitojen ratkai-
su ei koske markkinoille pääsyä lainkaan, vaan ainoastaan tänne tehtyjen investointien
sääntely-ympäristön muuttamista kansallisuuteen perustuvalla syrjivällä tavalla. Siis jos
me päättäisimme, että kanadalaiset palveluntuottajat eivät kelpaa mutta ruotsalaiset kel-
paavat, silloin muualla kuin julkisten palveluiden alueella voisi olla kysymys... Esimerkik-
si jos kaivosteollisuudessa päättäisimme, että kanadalaiset kaivosyritykset eivät kelpaa
mutta yhdysvaltalaiset kelpaavat, niin silloin voisi haastaa riitojen ratkaisuun. Mutta jos
sen sijaan kiristämme esimerkiksi ympäristösääntelyä, johon edustaja Aalto aivan oikein
kiinnitti, tärkeään asiaan, huomiota, niin tässä sopimuksessa on erikseen mainittu tervey-
teen, ympäristöön, legitiimiin julkiseen valtaan liittyvä sääntelyn kiristäminen. Niin kuin
esimerkiksi Tuppurainen korosti, tässä on vain pohjaa kuvattu ja aina on mahdollisuus sää-
dellä ylöspäin.

Toinen lukko on vielä sitten se, että Suomi, johtuen meille tärkeästä ja globaalisti poik-
keuksellisesta tavasta järjestää sosiaali- ja terveyspalveluita, on vielä jättänyt kansallisesti
sosiaali- ja terveyspalveluiden puolelle EU:n tiukimmat varaumat, jotka selkeästi sanovat,
että vaikka niitä tuotettaisiin yksityisrahoitteisesti, vaikka niitä tuotettaisiin yksityisten toi-
mijoiden tuotannolla, niiden osalta meitä eivät koske mitkään kaupan vapauttamiseen liit-
tyvät velvoitteet.

Vielä kolmanneksi, pitkälti johtuen eräiden Keski-Euroopan maiden sisäpoliittisista
kuohuista, tähän viime metreillä vielä kirjoitettiin erillinen niin sanottu tulkintaväline vii-
me vuoden syksyllä, erityisesti liittyen Belgian tilanteeseen, ja tässä vielä vahvistettiin se,
että tämä ei estä julkisten palveluiden palauttamista julkiseen tuotantoon, vaikka ne olisi
erikseen aiemmin avattu — mikä sinänsä tässä sopimuksessa aiemminkin oli, mutta se kir-
12



Pöytäkirjan asiakohta PTK 114/2017 vp
joitettiin vielä niin selväksi, että sen jokainen tuomari mistä maasta tahansa kyllä joutuu
selkeästi lukemaan. Ja tämän perusteella tietysti tarkastusvaliokuntakin tämän lausunton-
sa, myös loppuosan sisältäen, antoi.

No, sitten täällä on kiinnitetty huomiota aivan oikein myös siihen, että mitenkäs me nyt
hyödynnämme näitä mahdollisuuksia — erityisesti edustajat Hoskonen ja Skinnari ja myös
Ala-Nissilä viittasivat tähän. Aivan oikea huomio. Tältä osin me olemme itse asiassa pää-
ministerin ja energiaministerin eli ministeri Tiilikaisen kanssa keskustelleet siitä, että py-
rittäisiin solmimaan erityinen hallitusten välinen biotalouskumppanuus erityisesti liittyen
bioenergian hyödyntämiseen, jossa Kanada nyt kipeästi tarvitsee ratkaisuja 30 prosentin
päästövähennyksiin. Heillä selvästi ollaan tällä sektorilla 10—20 vuotta jäljessä Pohjois-
maista, ja tässä nyt vain pitää saada sitoutuminen ja ymmärrys sieltä Kanadan korkeimmal-
ta tasolta heidän oman sääntelynsä viemiseen siihen suuntaan kuin mitä meillä ollaan teke-
mässä esimerkiksi biopolttoaineiden osalta, bioenergian hyödynnettävyyden osalta. Ja jos
tässä jollain puolueella on parempia suhteita pääministeri Trudeauhun, niin toivomme tal-
koisiin rinnalle mukaan.

Edustaja Karimäki ja eräät muut kiinnittivät aivan oikein huomiota siihen tulevaisuu-
teen katsovaan asiaan — johon ehkä eduskunnan valiokunnatkin voisivat minusta kiinnit-
tää huomiota enemmän kuin oikeastaan siihen hieman epärelevanttiin kysymykseen, että
tällä olisi joitain uhkia Suomen nykyiseen säädäntöön — miten voimme paremmin näitä
tärkeitä työoikeuteen ja ympäristövelvoitteisiin liittyviä klausuuleita saada oikeasti myös
toimeenpantua. Minä luulen, että Kanadan kanssa tässä ei ole suurta ongelmaa, mutta tu-
leviin kauppasopimuksiin päin tämä on tärkeä kysymys. Meillä on perjantaina kauppami-
nistereiden neuvostossa juuri tämä asia jälleen esillä, ja henkilökohtaisesti olen ollut aloit-
teellinen siinä, että meidän täytyy uskaltaa tuoda voimakkaampia valitusmenettelyitä kan-
sainvälisiin kauppasopimuksiin myös silloin, kun vastapuoli jättää toteuttamatta esimer-
kiksi työntekijöiden perustavaa laatua olevia oikeuksia tai kansainvälisiä ympäristösi-
toumuksiaan. Haaste toki on se, että jos meillä mennään sanktiomenettelyihin, niin hyvin
helposti ne kaatuvat sitten WTO:n riitojen ratkaisun vastaisina, ja toisaalta me emme saa
niitä sopimuksia aikaiseksi, jos me vaadimme sellaista, mihin vastapuoli ei koskaan ole
suostuvainen. Tämä on varmaan työmarkkinapöydistä tuttu haaste. Ja ihan niin kuin työ-
markkinapöydissä viimeisen sadan vuoden aikana, tässä asiassa [Puhemies koputtaa] pitää
mennä askel askeleelta eteenpäin, ja tämä on askel kohti kestävän kehityksen kauppaa.

Toinen varapuhemies Arto Satonen: Otamme vielä lyhyen debattikierroksen.

14.51 Antti Rinne sd (vastauspuheenvuoro): Arvoisa puhemies! Esimerkiksi meidän kai-
voslakimme on hyvin liberaali laki ja mahdollistaa eri puolilta maapalloa vahvastikin tän-
ne tulemisen. Tähän liittyy huoli nyt CETA-sopimuksen yhteydessä siitä, että Kanadasta,
joka tunnetusti on kaivosmaa, eurooppalaiseen vientiin tulisi paljon uusia yrityksiä. Jos
tämmöinen ehkä teoreettinen tilanne tulisi, että päätettäisiin, että Suomessa vahvistetaan
suomalaista jalostusta ja suomalaista kaivannaisteollisuutta sillä tavalla, että myöskin val-
tio tulee mukaan tähän touhuun, niin näettekö, että olisi tämän kaltaisessa tilanteessa
CETA-sopimuksessa joku riski, joka estäisi tämän toteuttamisen? 

Sitten pyydän vastaamaan siihen kysymykseen, miten näette, olisiko kuitenkin esimer-
kiksi tästä kaivoslain näkökulmasta järkevää, että täällä eduskunnassa laajasti valiokunnat
13



Pöytäkirjan asiakohta PTK 114/2017 vp
käsittelisivät tätä CETA-sopimusta ja arvioisivat suomalaista lainsäädäntöä, sen tilaa, suh-
teessa tähän CETA-sopimukseen.

14.52 Paavo Arhinmäki vas (vastauspuheenvuoro): Arvoisa herra puhemies! Täällä on
vedottu siihen, että CETA-sopimus pitää tehdä Kanadan vuoksi sen takia, että Trudeau on
siellä pääministeri. Se, kuka kulloinkin sattuu olemaan pääministerinä, on nyt absurdein
syy tehdä mitään sopimusta tai luottaa johonkin sopimukseen. Suomenkin pääministeri tu-
lee vaihtumaan viimeistään reilun vuoden päästä, [Leena Meri: Kyllä, Jussi Halla-ahosta
tulee!] todennäköisesti jo huomattavasti aikaisemmin. Paljon oleellisempaa on se, mitä so-
pimuksessa lukee, ja se, miten sitä tulkitaan, riippumatta siitä, kuka kulloinkin on maassa
vallassa.

Minun kysymykseni liittyy edelleen siihen, kun esimerkiksi lakivaliokunta käsitelles-
sään TTIP:iä on sitä mieltä ollut — mutta se yhtä lailla tähän CETAan liittyy — että ensi-
sijaisen ratkaisun tulisikin olla investointisuojariitojen käsitteleminen kansallisissa tuo-
mioistuimessa. Miksi me annamme kansainvälisille yrityksille niskalenkin, [Puhemies ko-
puttaa] etuoikeuden näissä riitojen ratkaisuissa, emmekä luota demokraattisten maiden
päätöksentekoelimiin? Tämä on minusta isoimpia kysymyksiä, [Puhemies koputtaa] mikä
meidän pitää ratkaista täällä eduskunnassa tämän käsittelyn aikana.

14.53 Touko Aalto vihr (vastauspuheenvuoro): Arvoisa herra puhemies! Kiitän ministe-
ri Mykkästä erittäin hyvistä vastauksista. Ne selventävät tätä keskustelua ja vievät sitä var-
masti hyvään suuntaan.

Palaisin kuitenkin hieman vielä siihen, mitä edustaja Arhinmäki kysyi. Nimenomaan
tämä investointituomioistuin ja kansainvälisten yritysten mahdollisuus vaikuttaa kansalli-
seen lainsäädäntöön: näettekö kenties riskiä siinä, jos sijoittajat pyrkivät jo etukäteen pai-
nostamaan kansallisia lainsäädäntöjä sen takia, että monet investoinnit ovat kiinni siitä?
Tämä painostamismahdollisuus ja toisaalta näiden kansainvälisten yritysten mahdollisuus
tässä investointituomioistuimen yhteydessä suhteessa kansalliseen tuomioistuimeen —
näihin kahteen asiaan olisin vielä kysynyt näkemystänne.

14.54 Ville Skinnari sd (vastauspuheenvuoro): Arvoisa puhemies! Tämä keskustelu riito-
jen ratkaisusta on hyvin aiheellinen. Ehkä me monet muistamme sen, mitä tupakkateolli-
suudella ja Australian valtiolla oli aiemmin menossa, ja siinä mielessä kaikki nämä edus-
tajien huolet ovat ihan aiheellisia. Mutta muistuttaisin siitä, että EU-parlamentti teki tässä
hienoa työtä ja tulimme kuitenkin aimo loikan siitä perinteisestä anglosaksisesta välimies-
menettelystä, jossa ei ole edes valitusoikeutta.

Mutta koska kysymys on monimutkaisesta asiasta, niin kysyisin, ministeri, teiltä sitä,
miten te viette sitä sanomaa suomalaiselle elinkeinoelämälle ja suomalaisille yrityksille,
maakuntiin ja yritystasolle, siten, että me ymmärrämme, mitä mahdollisuuksia tällainen
vapaakauppasopimus tuo. Jos ajatellaan nyt vaikka sitä Japanin sopimusta, niin me puhum-
me jopa 10 prosentin eduista, samaten Kanadankin kanssa. Tämä on monessa mielessä to-
della iso asia Suomen kilpailukyvyn kannalta.

14.55 Jari Myllykoski vas (vastauspuheenvuoro): Arvoisa herra puhemies! Oikeastaan
yhteen pieneen detaljiin, kun edustaja Rinne toi tämän kaivosalan. Kanadahan on tälläkin
hetkellä merkittävä toimija Suomessa. Olen ymmärtänyt, että tällä hetkellä Suomesta ei ka-
14



Pöytäkirjan asiakohta PTK 114/2017 vp
nadalaiseen tytäryhtiöön voida siirtää varoja suoraan, ilman että siitä jää verojälkeä, paitsi
jos on yhtiö myös Ruotsissa ja tehdään niin, että Suomesta siirretään ensin Ruotsiin ja
Ruotsista saa sitten siirtää ilman verotusta tytäryhtiöitten välillä. Onko tälle kaivosalalle
joitakin tällaisia pelisääntöjä ajateltu tässä keskustelussa?

Ja toistan vielä edustaja Kalmarin huolen tästä elintarvikesektoria koskevasta sopimuk-
sesta. Tämä on Suomelle erityisen tärkeä, koska meidän tuloutuksesta EU:n kautta tulee
maataloussektorin kautta kaikkein suurimmat rahavirrat.

14.56 Timo Harakka sd (vastauspuheenvuoro): Arvoisa puhemies! Täällä on esitetty
aika epäileviä näkemyksiä siitä, mikä tällaisen sopimuksen merkitys Suomen viennille ja
kaupalle saattaisi olla. Suhtaudun itsekin äärimmäisen kriittisesti esimerkiksi EU-komis-
sion esittämiin lukuihin. Mutta tässä tapauksessa tämä arvostelu ei ehkä ole täysin oikeaan
osuvaa, koska meidän vientimme Kanadaan on säälittävän pientä tällä hetkellä. Vain 1—
1,5 prosenttia kaikesta viennistämme suuntautuu Kanadaan, joka on kuitenkin maailman
kymmenenneksi suurin talous. Viennin arvo on vain 400 miljoonaa, kun esimerkiksi Puo-
laan viennin arvo on lähes nelinkertainen. Eli tässä on valtavasti kasvunvaraa, ja tämä tar-
joaa valtavasti mahdollisuuksia, ja siinä suhteessa tällä kertaa en vähättelisi tämän kaupal-
lisia mahdollisuuksia.

Mutta ministeriltä jäi vastaamatta siihen kysymykseen, jonka aikaisemmin esitin, eli oli-
siko perusteltua, että ne valiokunnat, sosiaali- ja terveysvaliokunta, ympäristövaliokunta,
työ- ja tasa-arvovaliokunta, jotka [Puhemies koputtaa] ovat esittäneet vaatimuksia neuvot-
telijoille, pääsisivät myös lausumaan tästä sopimuksesta?

14.57 Johanna Karimäki vihr (vastauspuheenvuoro): Arvoisa puhemies! Aikoinaanhan
välimiesmenettely perustui siihen, että monessa maassa oli ehkä sellainen oikeuslaitos, jo-
hon ei voinut kovin korkealla tasolla luottaa, mutta meillä täällä Suomessa, kuten myös
Kanadassakin, on hyvät kansalliset tuomioistuimet. Muistutan siitä, että sekä suuri valio-
kunta että lakivaliokunta ovat suosittaneet, että TTIP:ssä tukeuduttaisiin kansallisiin tuo-
mioistuimiin. Tämä parannettukin riitojenratkaisumekanismi antaa kuitenkin ulkomaisel-
le investoijalle paremman aseman kuin kotimaiselle.

Mielestäni erittäin relevantti ja tärkeä kysymys, minkä edustaja Rinne nosti esiin, on
kaivannaisteollisuus. Nimittäin olemme nähneet tilanteen esimerkiksi Romaniassa: kun
hallitus päätti suojella kaivannaisalueen kulttuurihistoriallisista syistä, niin kanadalainen
kaivosjätti on nyt haastanut Romanian korvauksiin ja oikeuteen tämän avolouhoshank-
keensa tyssäämisestä. Elikkä pyytäisin arviota siitä, millä tavalla [Puhemies koputtaa]
Suomen asema tältä osin on suojattu.

Toinen varapuhemies Arto Satonen:  Ja nyt ministeri Mykkänen, 3 minuuttia, ja sen jäl-
keen puhujalistaan.

14.59 Ulkomaankauppa- ja kehitysministeri Kai Mykkänen: Arvoisa puhemies! Kii-
tos kysymyksistä jälleen.

Tässä edustaja Rinne kysyi kysymyksen liittyen kaivosteollisuuspolitiikkaan. Käsityk-
seni on se, että jos ruvetaan miettimään valtion roolia kaivosteollisuuden omistajana, ope-
roijana, niin jos siinä sitten puhutaan ikään kuin joidenkin alojen ottamisesta valtion hal-
tuun, yksinoikeudelle, niin ennemmin siinä tulevat meidän oman perustuslain, EU-oikeu-
15



Pöytäkirjan asiakohta PTK 114/2017 vp
den kulmat vastaan kuin CETA-sopimukseen liittyvät klausuulit. Kuten sanottu, CETA-
sopimus keskittyy riitojen ratkaisussa nimenomaan siihen, onko erityisesti kansallisuuden
perusteella syrjitty yhtä osapuolta suhteessa toiseen, ja sitten tämmöisissä koko toimialan
haltuunotoissa tulevat pääasiassa muut tekijät esiin. Sinänsä nämä ovat varmasti asioita,
joita erityisesti perustuslakivaliokunta ja talousvaliokunta tulevat arvioimaan, ja kun tässä
ovat muutamat edustajat peräänkuuluttaneet kysymystä, myös edustaja Harakka, valiokun-
takäsittelystä, niin se on puhemiesneuvoston asia harkita ja eduskunnan asia päättää, missä
valiokunnissa tätä käsitellään lausuntomielessä. Minä en halua missään nimessä rajoittaa
sitä, että eri asiantuntemukset talosta tulevat mietinnössä ja päätöksessä esiin, tietenkään
kohtuuttomasti asiaa pidentämättä, mutta en sinänsä näe minään ongelmana, jos useampi
valiokunta mielipidettään tähän tuo esiin.

Erityisesti Arhinmäki viittasi tässä siihen, onko todella tarvetta kv-riitojen ratkaisuun,
koska niissä kansainväliset yritykset saavat ikään kuin niskalenkin. Kääntäisin tämän myös
niinpäin, myöskin viitaten edustaja Karimäen sanomaan, että kun kansainväliset yritykset
ovat paremmassa asemassa kansainvälisessä riitojenratkaisussa, niin oikeastaan ongelma
on se, että esimerkiksi Yhdysvalloissa meidän yritykset ovat joutuneet kokemaan, että to-
dellakin kotimaiset yritykset ovat tietyissä tapauksissa paremmassa asemassa yhdysvalta-
laisissa tuomioistuimissa, ja tämäkin on kohtuullisen ymmärrettävää, koska helposti oman
maan perinteiden kautta katsotaan asioita. Kun puhutaan sitten siitä, että pitäisi pystyä so-
pimuksiin luottamaan eri maista tulevien yritysten välillä, niin kyllä tämä kansainvälinen
erillinen riippumattomuus siinä on tärkeä asia silloin, kun sovelletaan yhteistä sopimusta ja
nimenomaan sitä tulkitaan. Siihen liittyvän tulkinnan tulee olla riippumattomalla elimellä.
Ja kun tässä on päästy tämmöiseen ennennäkemättömään oikeusvaltiomaiseen käytäntöön
riippumattomasta tuomioistuimesta, niin minusta tämä ehdottomasti kannattaa hyödyntää
niin, että annamme tietä myös sille kansainväliselle investointituomioistuimelle sitten tu-
levaisuuteen.

Tässä aiemmin muun muassa edustaja Myllykoski viittasi vielä maatalous-, hormoni-
puolen asioihin. EU:n niin sanottuja SPS-normeja hormonisääntelyn osalta tämä sopimus
ei heikennä mitenkään.

Edustaja Skinnari viittasi siihen, miten maakunnat ja yritykset saadaan mukaan. Olem-
me parhaillaan miettimässä tämän sopimuksen osalta ja myös toivottavasti Japani-sopi-
muksen osalta, joka kohta saadaan toivottavasti maaliin, tämmöistä roadshow’ta, jossa ak-
tivoidaan suomalaisia yrityksiä hyödyntämään näitä menettelyjä. On kysymys myös siitä,
että Tullin pitäisi ehkä investoida järjestelmien helpottamiseen alkuperäsääntöjen todista-
misessa, koska maksamme tällä hetkellä satoja miljoonia euroja ylimääräisiä tulleja esi-
merkiksi Koreaan, koska pk-yritykset eivät käytä niitä menettelyjä, jotka ovat liian raskai-
ta, ja voisimme siinä nettona helposti hyötyä paljon.

Toinen varapuhemies Arto Satonen: Nyt puhujalistaan.

15.02 Paavo Arhinmäki vas: Arvoisa herra puhemies! Tämä CETA-sopimus on tuotu
aika kiireellä eduskuntaan. Täällä taitaa olla mietintöä antavasta ulkoasiainvaliokunnasta
paikalla itseni lisäksi edustajat Rinne ja Elo [Simon Elo: Hyvä edustus kuitenkin!] — Yh-
dysvaltain matkalla on suurin osa — mutta tässä voidaan lähteä siitä, että aika pitkälle pu-
hun sitten koko ulkoasiainvaliokunnan suulla seuraavassa puheenvuorossani. [Naurua]
16



Pöytäkirjan asiakohta PTK 114/2017 vp
Arvoisa puhemies! Belgia on pyytänyt 6. syyskuuta Euroopan tuomioistuinta arvioi-
maan, onko CETAssa esitetty investointituomiojärjestelmä yhteensopiva EU-lainsäädän-
nön ja perussopimuksen kanssa. Tämä lausuntopyyntö merkitsee sitä, että vähintään puo-
litoista—kaksi vuotta menee siihen, että tämä sopimus voidaan mahdollisesti saattaa voi-
maan, se voidaan Belgiassa käsitellä tämän kyselyn jälkeen. Siihen nähden, kun oli tämä
ministeri Mykkäsen huomio siitä, että tässä pitäisi pystyä eduskunnassa käyttämään asian-
tuntemusta mutta kohtuuttomasti asiaa pitkittämättä, en pidä sitä kovin ongelmallisena,
koska tiedämme, että tämä itse sopimus voi astua joka tapauksessa voimaan todennäköi-
sesti vasta seuraavan eduskunnan aikana. Ja kun kysymys on erittäin isosta ja merkittäväs-
tä asiasta, niin todella puheenvuorot, joissa on peräänkuulutettu laajaa asiantuntijakuule-
mista ja lausuntoja, ovat järkeviä. Sen jatkeeksi, mitä nyt puhemiesneuvosto esittää, ulko-
asiainvaliokunta voi pyytää lausuntoja muiltakin asiantuntijavaliokunnilta. Näin tulen ai-
nakin itse esittämään toivomuksen, että ainakin sosiaali- ja terveysvaliokunnalta, työ- ja
tasa-arviovaliokunnalta ja ympäristövaliokunnalta pyydettäisiin lausunto tästä asiasta. Pa-
laan näihin tarkemmin hetken päästä.

Arvoisa puhemies! Tämä CETAn väliaikainen soveltaminen on alkanut syyskuun lop-
pupuolella, ja sopimus poistaa noin 98 prosenttia tulleista joko saman tien tai enintään seit-
semän vuoden siirtymäajan jälkeen. Oikeastaan tärkein ja isoin asia, joka on jäänyt tämän
väliaikaisen soveltamisen ulkopuolelle, on tämä investointituomioistuinasia. Herää aidosti
kysymys, onko tämä demokratian kannalta järkevä ja oikeudenmukainen ratkaisu, että
näin isoa osaa sopimuksesta käytännössä jo sovelletaan ilman, että eduskunta, kansallinen
parlamentti, on päässyt tätä käsittelemään. Minusta ja meistä vasemmistoliitossa olisi koh-
tuullista, että kansainväliset sopimukset, oli kysymys sitten CETA-sopimuksesta tai vaik-
kapa pysyvästä rakenteellisesta yhteistyöstä, käsiteltäisiin asianmukaisesti eduskunnassa
ennen kuin ne astuvat väliaikaisesti voimaan tai niitä allekirjoitetaan.

Kuten jo debatissa toin esille, isoin kritiikki, isoin huoli on kohdistunut tähän investoin-
tisuojakysymykseen. Tietenkin se isoin kritiikki on ollut tämä Yhdysvaltain kanssa käytä-
vien, nyt jäähyllä olevien TTIP-neuvotteluiden yhteydessä esillä ollut ISDS, josta on py-
ritty tekemään paranneltua versiota tähän CETA-sopimukseen. Perusongelma kuitenkin
säilyy. Ulkomaalaisille sijoittajille on yksipuolisesti taattu mahdollisuus haastaa hallituk-
set epädemokraattiseen erikoistuomioistuimeen, jos ne esimerkiksi katsovat, että lainsää-
dännön muutokset vahingoittavat niiden voittoja tai muita niin sanottuja oikeuksia. Tämä
on demokratian kannalta iso kysymys, ajaudummeko tilanteeseen, jossa lainsäädäntöä teh-
täessä joudumme miettimään a) lainsäädännön hyväksyttävyyttä kansan näkökulmasta
mutta toisaalta b) sen hyväksyttävyyttä suurten yritysten näkökulmasta, joudummeko me
paineen alle, jossa joudumme miettimään sitä, teemmekö politiikkaa kansan näkökulmas-
ta vai suurten yritysten näkökulmasta.

Arvoisa herra puhemies! Edelleen olen sitä mieltä, että se laaja kriittinen näkemys, joka
tuli ei vain ISDS:ää vaan ylipäätänsä kansallisten tuomioistuimien ulkopuolista järjestel-
mää kohtaan — kun asiantuntijavaliokunnat ottivat lausuntoja — on edelleen voimassa, ja
sen vuoksi tätä puolta pitää erityisten huolellisesti eduskunnassa käydä läpi.

Arvoisa puhemies! Täällä on hehkutettu sitä, kuinka paljon CETA-sopimus tuottaa lisää
hyvää Suomelle ja Suomen ja Kanadan väliselle kaupalle. Kauppahan on vähentynyt eri-
tyisesti sen vuoksi, että enää ei Titanin ja Kohon puumailoja samassa mittakaavassa viedä
Kanadaan vaan uudet mallit ja kanadalainen tuotanto ovat syrjäyttäneet hyvän suomalai-
sen puumailan. Edustaja Skinnari vielä osaa arvostaa mailaa, jossa on hyvä tuntuma kiek-
17



Pöytäkirjan asiakohta PTK 114/2017 vp
koon. Mutta jos katsotaan vakavasti näitä arvioita siitä, mikä tämän sopimuksen vaikutus
on bkt:hen, niin ihan virallisenkin arvion mukaan kymmenen vuoden voimassaolon jäl-
keen vaikutus voisi olla EU:ssa 0,003—0,08 prosenttia. Eli kun puhutaan, että tämä aivan
merkittävästi lisää meidän mahdollisuuksiamme, niin pientä kriittisyyttä ehkä kuitenkin
näihin suurimpiin hehkutuksiin pitää laittaa.

Toinen kysymys on tietysti se, mikä tämän merkitys on ympäristön kannalta, ruokatur-
van kannalta, kemikaaliturvan kannalta, ja jos katsotaan muita, niin esimerkiksi — täällä
aikaisemmin keskustelussa on jo mainittu Macron — Macronin hallituksen hiljattain teet-
tämä selvitys oli varsin kriittinen siinä, ettei sopimukseen liity mitään sitovia velvoitteita
esimerkiksi ympäristö- ja muissakaan asioissa. Tämän vuoksi myös ympäristövaliokun-
nan pitäisi käydä CETA-sopimus huolellisesti läpi.

Täällä on, arvoisa puhemies, nostettu esille perusteltua huolta meidän sosiaali- ja ter-
veyspalveluista, siitä, mikä tämän vaikutus on sosiaali- ja terveyspalveluihin. Ministeri
Mykkänen on vakuuttanut, että huolta ei ole, mutta toisaalta kirjalliseen kysymykseen hal-
litus on vastannut näin: "Sopimus voi rajoittaa jonkun verran poliittista liikkumavaraa si-
joittajasuojan velvoitteiden pohjalta. Suomi voisi edelleen päättää julkisten palveluiden
järjestämistavasta ja rahoituksesta, mutta tämä olisi tehtävä investoijien kohtelusta annet-
tujen määräysten piirissä." Eli hallituksen kirjallisiin kysymyksiinkin antamissa vastauk-
sissa on sanottu se huoli, ja tämä minusta painottaa sitä, miksi myös sosiaali- ja terveysva-
liokunnan pitäisi asiantuntijana käydä tämä sopimus läpi — erityisesti kun hallitus ajaa ko-
vapäisesti läpi sote-uudistusta ja erityisesti sote-uudistuksen yksityistämispuolta, joka toki
ei tule menemään läpi, ja siihen hallitus tulee todennäköisesti kaatumaankin jo ennen aiko-
jaan.

Arvoisa puhemies! Sen lisäksi näissä kansainvälisissä sopimuksissa pitää aina huolehtia
työntekijöistä, työntekijöiden eduista, työntekijöiden oikeuksista, ja sen vuoksi on tärkeää,
että myös työ- ja tasa-arvovaliokunta on niiden joukossa, jotka käyvät läpi tämän sopimuk-
sen.

Näiden asiantuntijalausuntojen pohjalta ulkoasiainvaliokunta pystyy varmasti teke-
mään sitten oman näkemyksensä ja mietintönsä asiasta, mutta sitä ennen kaikkein suurin
huomio pitää edelleen laittaa erityisesti tähän investointituomioistuinkysymykseen.

15.11 Olli-Poika Parviainen vihr: Arvoisa herra puhemies! Olemme käsitelleet tätä
CETA-sopimusta — eli kuuluisamman vapaakauppasopimus TTIP:n pikkusisarta — tässä
jo jonkin aikaa. Vaikka sopimuksessa on tosiaan mahdollisuuksiakin suomalaisille yrityk-
sille ja ylipäätään positiiviselle yhteistyölle Kanadan kaltaisen hyvän yhteistyökumppani-
maan kanssa — ja ministeri Mykkänen näitä jo meille avasikin — niin siitä huolimatta aion
edelleen keskittyä niihin huoliin, jotka liittyvät erityisesti tähän investointisuojaan. 

Näen edelleen, ja vihreät näkevät, että kyseessä on potentiaalisesti vallan siirto julkisel-
ta vallalta yksityisille sijoittajille. Erityisen ongelmallista on, että investointisuoja paran-
nettunakin antaa riitojen ratkaisussa ulkomaiselle investoijalle paremman suojan kuin ko-
timaiselle. Olkoonkin, että tämä voi tarkoittaa myös sitä, että kotimainen yritys voi Kana-
dassa toimia ehkä sitten turvatummin, uskoisin Kanadan oikeusjärjestelmän olevan kyllä
sellainen, että siihen voisi luottaa joka tapauksessa. Tämän järjestelmän avulla on edelleen
täysin mahdollista, että ulkomaiset yritykset voivat myös vaatia ja vaativat Suomelta kor-
vauksia, jos muutamme toimintaympäristöä sijoittajan odotusten vastaisesti esimerkiksi tä-
män salin päätöksellä tai tuomioistuinratkaisulla. Tämä menettely on potentiaalisesti myös
18



Pöytäkirjan asiakohta PTK 114/2017 vp
erittäin kallis. Korvausvaatimukset nousevat helposti miljooniin. Miljoonia maksavalla oi-
keusriidalla uhkaaminenkin voi jo itsessään synnyttää esimerkiksi parempaa ympäristö-
lainsäädäntöä jarruttavan vaikutuksen. On tässä maassa ennenkin tehty ennakkosensuuria.

Sopimus ei suoraan estä parantamasta ympäristölainsäädäntöä, mutta se voi nostaa kyn-
nystämme toimia silloin, kun näemme, että jotain potentiaalisesti haitallista on tapahtu-
massa ja me voisimme sen estää. Vaikka sijoittajat voivat yksipuolisesti, ohi kansallisen oi-
keusjärjestelmän, haastaa valtion investointituomioistuimessa, yrityksen aiheuttamia ym-
päristötuhoja tai ihmisoikeusloukkauksia tuomioistuin ei kuitenkaan valitettavasti tutki.
Tämä muodostaa mielestäni epätasapainon tähän kysymykseen. Jos me annamme yrityk-
sille oikeuksia, meidän tulee myös velvoittaa ne vastuuseen. Eli vaikka alun perin ehdotet-
tua välimiesriitojen ratkaisumallia on paranneltu, se on edelleen hyvin haasteellinen. Malli
puuttuu moniin teknisiin ongelmiin, mutta ei poista pääongelmaa, joka on vallan siirto jul-
kiselta yksityiselle. Suurin osa investointisuojaa koskevista riitatapauksista eri yhteyksissä
on koskenut valtion lainsäädäntö- tai hallintotoimia terveydenhuollon, ympäristönsuoje-
lun, kilpailulainsäädännön tai työlainsäädännön alalla. 

Aiempia esimerkkejä löytyy maailmalta eri yhteyksistä. Parhaiten tunnettu esimerkki
lienee kanne, jonka tupakkayhtiö Philip Morris nosti Uruguayta ja Australiaa vastaan mai-
den ryhdyttyä vaatimaan savukeaskeihin kuvaa keuhkosyövän tuhoamasta keuhkosta. Toi-
sessa ruotsalainen energiayhtiö Vattenfall vaati Saksan valtiolta yli miljardin euron korva-
uksia Saksan päätettyä luopua ydinvoiman käytöstä Fukushiman ydinvoimalaonnettomuu-
den jälkeen. Romaniassa, kuten täällä debatissa jo kerrottiin edustaja Karimäen toimesta,
hallitus päätti suojella historiallisen kaivoskylän alueen kulttuuri- ja luontoarvojen suoje-
lemiseksi. Suojelupäätös pysäytti kanadalaisen kaivosjätin avolouhoshankkeen, ja tämän
jälkeen kyseinen yritys vaati Romanialta yli 2 miljardin euron korvauksia investointisuo-
jalausekkeiden perusteella.

Mitä tämä sitten voisi tarkoittaa Suomessa käytännössä? Ovatko nämä riskit meille ajan-
kohtaisia tai mahdollisia? Kanada on meille tärkeä kumppani, ja yhteistyöhön liittyy hyviä
mahdollisuuksia. Uskon, että Kanadan valtiolla on varmasti hyvät tavoitteet, mutta kuten
tiedämme, ylikansalliset yhtiöt eivät katso ensisijaisesti sitä, mitä valtiot tekevät. Ne kat-
sovat omaa tasettaan. Kanadan kohdalla ongelmallinen on erityisesti kaivosteollisuus.
Suomessakin on noussut esiin tapaus, jossa esimerkiksi kaivosyhtiö uhkaa valittaa kunnan
kaavapäätöksestä, joka suojelee luontoa kaivostoiminnalta — tämä on Kuusamossa. Tässä
riskitapauksen esimerkissä kyseessä on australialainen kaivosyhtiö, mutta toivotaan, ettei
Suomessa saada jatkossa karvasta oppituntia siitä, mitä CETAn investointisuoja tarkoittaa
käytännössä, kun ylikansallisen yhtiön ja Suomen luonnon, Suomen valtion tai Suomen
kansan intressit asettuvat vastakkain. 

Toivon siis, että tämä sopimus vielä saa mahdollisimman kattavan keskustelun ja käsit-
telyn tässä talossa, ja kannatan lämpimästi sitä, että mahdollisimman laajasti kuulemme eri
valiokuntia, koska ne kysymykset, joihin tämä sopimus vaikuttaa, eivät koske vain kaup-
paa — ne koskevat läpileikkaavasti koko yhteiskuntaa. 

15.16 Simon Elo sin: Arvoisa puhemies! Tämä EU:n ja Kanadan välinen vapaakauppaso-
pimus on luonteeltaan sekasopimus, jonka määräykset kuuluvat osin jäsenvaltioiden ja
osittain Euroopan unionin toimivaltaan. Tämä liittyy tietysti myös Kanadan kanssa neuvo-
teltuun strategiseen kumppanuussopimukseen, ja nämä muodostavatkin yhteisen kokonai-
suuden, mikä tässä keskustelussa on kyllä hyvin tullut esille. Tätä sopimustahan on alettu
19



Pöytäkirjan asiakohta PTK 114/2017 vp
soveltamaan ennakollisesti syyskuussa, ja tästä sopimuksesta ulkoasiainvaliokunta laatii
vielä mietinnön, ja siihen tulen tietysti itsekin sitten vaikuttamaan. Ratifiointi tapahtuu tie-
tysti kansallisissa parlamenteissa, ja tähän liittyen, niin kuin keskustelussa on tullut ilmi,
erityisesti Belgian parlamentissa on noussut huolta tästä riitojenratkaisumekanismista ja
siitä, onko tämä CETA-sopimus EU-lainsäädännön kanssa yhteensopiva tämän investoin-
tituomioistuinjärjestelmän osalta. Nämä huolet ovat sinänsä oikeutettuja, ja ne pitää käsi-
tellä.

Tähän liittyy tosiaan tämä erillinen riitojenratkaisutuomioistuin, samantyyppinen, jota
EU esitti TTIP:n yhteyteen. Itseäni on hieman ihmetyttänyt, että se, mitä EU esitti siinä ja
minkä me näemme varsin yksimielisesti siinä erinomaiseksi ratkaisuksi ja paremmaksi
kuin mitä Yhdysvallat esitti, nyt sitten tässä onkin se akilleenkantapää. Tietysti toivon joh-
donmukaisuutta siltä osin, että jos vastustaa tätä CETA-sopimusta itse sopimuksena kaut-
taaltaan, niin vastustaa sitten myös TTIP:tä. 

Jos tähän sopimukseen päästään, tämän ratkaisun seuraukset olisivat hyvin merkittävät.
Tullit poistuisivat kaikilta teollisuustuotteilta, niin kuin edustaja Arhinmäki puheenvuoros-
saan toi esille, joko heti tai siirtymäajan jälkeen. Maataloustuotteiden ja elintarvikkeiden
tullit poistuvat lähes kokonaan. Tällä on merkitystä suomalaisen maatalouden ja meidän
teollisuusyritysten kannalta. Vaikka edustaja Harakka oli sinänsä oikeassa, että meidän
viennin taso, 400 miljoonaa euroa vuodessa Kanadaan, on verrattain vaatimatonta, niin sitä
pitää verrata tietysti muihin maihin, joista verrokkina on esimerkiksi Intia, johon viennin
taso on samaa luokkaa. Eli paljon on työtä tehtävänä sekä Kanadan että Intian osalta, mutta
Kanadan osalta toivottavasti pääsemme sopimukseen, joka toivottavasti lisäisi sitten myös
vientiä.

Tässä on kuitenkin ollut paljon myös tullin ulkopuolisia kaupan esteitä, jotka ovat olleet
merkittäviä viennin esteitä Kanadaan. Teknisten kaupan esteiden purkaminen, kaksinker-
taisen testauksen vähentäminen ja tietysti sääntelyn yhtenäistäminen selkeyttävät sitä toi-
mintaympäristöä, missä meidän yritykset toimivat Kanadassa ja kanadalaiset yritykset sit-
ten EU:ssa. Näin tulisi merkittäviä etuja sekä suomalaisille yrityksille että kuluttajille. Täy-
tyy myös huomioida, että palveluissa ja investoinneissa CETA on selvästi kattavin EU:n
solmima kauppasopimus ja loisi nimenomaan monilla palvelualoilla parempia mahdolli-
suuksia suomalaisille yrityksille liiketoimintaan.

Arvoisa puhemies! Julkisissa hankinnoissa Kanada avaakin eurooppalaisille toimijoille
pääsyn osaan aluetason hankinnoistaan ja tosiaan laajemmin kuin minkään muun sopimus-
kumppanin kanssa. OECD:n arvion mukaan Kanadan julkisten hankintojen arvo on koko-
naisuutena noin 13 prosenttia heidän bruttokansantuotteestaan. Merkittävä osuus, johon
suomalaisetkin yritykset voisivat päästä kiinni. Yli 4 000 suomalaisyritystä harjoittaa vien-
tikauppaa Kanadaan, ja niin kuin EU:n komissio on arvioinut, EU:n Kanadan-vienti tukee
8 500:aa työpaikkaa Suomessa.

On nostettu tietysti esille myös tämä riitojenratkaisumekanismi ja siihen liittyvät julkis-
ten palveluiden haasteet. Täytyy muistaa se, että tämän CETA-sopimuksen investointisuo-
jaa koskevassa osiossa taataan sopimuksen osapuolten lainsäädäntöoikeus. Sopimuksen
velvoitteet eivät vaikuta osapuolten oikeuteen säännellä sellaisin toimin, jotka ovat tar-
peen legitiimien politiikan velvoitteiden, kuten terveyden, turvallisuuden, ympäristön, jul-
kisen moraalin ja kuluttajansuojelun saavuttamiseksi. Tässä minun mielestäni ei pitäisi olla
mitään epäselvyyttä.
20



Pöytäkirjan asiakohta PTK 114/2017 vp
Arvoisa puhemies! Vapaakauppa on lähtökohtaisesti sinisille kannatettava asia, kunhan
se huomioi Suomen kansallisen edun. CETA-sopimus ei ole mikään setäsopimus kabine-
teista, vaan hyvällä lainsäädäntötyöllä ja neuvotteluilla laadittu sopimus sellaisten kump-
panien kanssa, joihin me lähtökohtaisesti voimme luottaa ja joiden kanssa meillä on paljon
yhteistä. Se luo suomalaisille miehille ja naisille työtä meidän pk-yrityksissämme ja lähen-
tää Suomen, EU:n ja Kanadan välistä suhdetta. Minun on vaikea nähdä tässä muita huolen-
aiheita kuin tämä investointisuojakysymys, ja siitä tässä on ihan oikeutettuja huolia tullut.
Olen tyytyväinen, että ministeri Mykkänen yksiselitteisesti kertoi, että hallitukselle sopii
se, että mahdollisimman laajalla valiokuntakäsittelyllä käydään tämä kysymys läpi ja teh-
dään sellainen sopimus, jonka mahdollisimman laajasti myös eri eduskuntaryhmät ja puo-
lueet voivat hyväksyä.

15.21 Pekka Puska kesk: Herra puhemies! Vapaakauppa ja globalisaatio tuovat ilman
muuta maille ja väestöille monta etua taloudellisen kasvun ja hyvinvoinnin lisääntymisen
myötä, mutta kiistatonta on myös, että siihen liittyy sosiaalisia huolia. Näiden negatiivis-
ten seurausten torjumiseksi tarvitaan, kuten Kansainvälisen työjärjestön ILOn komissio to-
tesi, kansainvälistä yhteistyötä ja sopimuksia. Tällaisia ovat muun muassa kansainväliset
ilmastosopimukset ja esimerkiksi kansainvälinen tupakoinnin torjunnan sopimus, jonka tä-
mäkin eduskunta on ratifioinut ja joka pyrkii kääntämään noin 6 miljoonan vuotuisen tu-
pakkakuoleman määrän laskuun.

Vapaakaupan huomattavien etujen vuoksi tämä kauppasopimus CETA, jota myös mi-
nisteri laajasti perusteli, Kanadan kanssa on syytä hyväksyä, ja se on varmaan Suomelle
monella tavalla edullinen, mutta se ei saa estää pohtimasta ongelmia. Maailma ei ole mus-
tavalkoinen, ja vaikka asiasta on jo käyty aika värikästäkin debattikeskustelua, niin haluan
myöskin pohtia asiaa ja nimenomaan tämän investointisuojasopimuksen perusteella. Kuu-
lun nimittäin siihen joukkoon, joka pitää näihin kauppasopimuksiin liittyviä sijoittajasuo-
jasopimuksia vastenmielisenä ilmiönä. Ne todella voivat rajoittaa suvereenien valtioiden
demokraattista päätöksentekoa kansainvälisten suurfirmojen hyväksi.

Olen itse herkistynyt tälle asialle kansainvälisessä tupakoinnin torjuntaan liittyvässä
työssäni. Kun esimerkiksi Uruguay laati tiukemman tupakkalain, johon tässä on jo viitat-
tukin, Uruguayn täälläkin vierailleen presidentin johdolla — joka muuten on syöpälääkäri
— niin amerikkalainen jättifirma Philip Morris haastoi Uruguayn valtion oikeuteen Uru-
guayn ja Sveitsin välisen investointisopimuksen perusteella. Ja vaikka Uruguay lopuksi
voitti tämän tapauksen oikeudessa, niin oikeudenkäynnin viisi vuotta vaativat pienen val-
tion hallinnolta huomattavan paljon rahaa ja resursseja. Samainen Philip Morris, mihin
myöskin tässä viitattiin aikaisemmin, haastoi myös Australian valtion investointisuojaso-
pimuksen perusteella oikeuteen sen tupakkalain muutoksesta, joka toi kauppaan standardi-
pakkaukset ilman tupakkafirmojen logoja — sama asia, jota myöskin Suomessa tällä het-
kellä valmistellaan.

Tässä keväisessä sote-käsittelyssä kävi oikeusoppineiden lausunnoista ilmi, että jos
sote-keskuksemme olisi yhtiöitetty, sote-lakiemme myöhemmät muutokset olisivat voi-
neet aiheuttaa korvausvaatimuksia kansainvälisiltä terveysalan jättifirmoilta, jotka omista-
vat näitä suomalaisia firmoja. Me toivottavasti saamme nyt keväällä sellaisen mallin, että
näistä muutoksista ei voida Suomea haastaa oikeuteen, ja tässä asiassa täytyy luottaa mi-
nisterin vakuutukseen tästä sopimuksesta.
21



Pöytäkirjan asiakohta PTK 114/2017 vp
Tätä CETA-sopimusta vastaan ovat juuri tämän investointisuojan vuoksi protestoineet
sadat kansalaisjärjestöt ja minusta monella tavalla perustellusti. Kuten täällä on myöskin
todettu, Belgiahan on pyytänyt EU-tuomioistuimelta lausuntoa siitä, onko kaavailtu inves-
tointituomioistuin yhteensopiva EU-lainsäädännön kanssa. Ongelma on siinä, että EU:n
tuomioistuimen oikeuskäytännön mukaan vain EU-elimet saavat tulkita EU-oikeutta, ja
EU-tuomioistuimella on korkein asema sen suhteen, miten tämä sopimus sitten loukkaisi
EU:n oikeuden autonomiaperiaatetta. Tähän asiaan saadaan vastaus.

On myös huomattava, että vaikka kysymys on sopimuksesta Kanadan kanssa ja täällä
monet ovat puhuneet siitä, kuinka Kanada on niin hyvä maa — niin kuin onkin — niin ym-
märtääkseni missä tahansa muussa maassa, kuten esimerkiksi USA:ssa, toimiva firma voi
haastaa Suomen, jos sillä on sivukonttori Kanadassa tai se perustaa sellaisen. Näin oli esi-
merkiksi juuri tässä Uruguayn keississä, jossa amerikkalainen Philip Morris haastoi Uru-
guayn Sveitsissä olevan sivukonttorinsa perusteella, kun Sveitsillä ja Uruguaylla oli sijoit-
tajasuojasopimus. Jos tässä olen väärässä, niin toivon, että ministeri korjaa — valitettavas-
ti ministeri ei ole enää paikalla.

Herra puhemies! Tämän sopimuksen ja yleensä vapaakaupan monien kansallisten suur-
ten etujen vuoksi kannatan siis tätä esitystä. Kuten ministeri sanoi, sopimushan on monella
tavalla parantunut, ja tässä sopimuksessa tämä oikeuskäsittelyn menettely on myöskin pa-
rantunut tämän oikeusistuimen vuoksi, mutta se ei tietenkään estä tätä perusongelmaa eli
sitä, että kansainväliset jättifirmat voisivat pelkällä oikeudenkäyntiuhalla vaikuttaa päätök-
sentekoon. Toivonkin, että tämä investointisuoja-asia ei käytännössä helposti laukeaisi tor-
jumaan tai haittaamaan tässäkin eduskunnassa tehtäviä viisaita päätöksiä jatkossa.

Samalla voi vain toivoa, että jatkossa Suomen edustajat kansainvälisillä foorumeilla te-
kisivät parhaansa, että tulevien vapaakauppasopimusten kylkiäisinä ei olisi tällaisia inves-
tointisuojasopimuksia, jotka kuitenkin potentiaalisesti voivat vaikuttaa Suomen tapaukses-
sa ja yleensä aiheuttaa epätasapainoa Suomen ja kansainvälisten suurfirmojen välillä.

15.27 Timo Harakka sd: Arvoisa puhemies! Oppositio ei pääse usein kehumaan esittele-
viä ministereitä, mutta nyt on tyytyväisenä pantava merkille, että ministeri Mykkänen on
hyvin perillä ja hyvin valmistautunut tähän tärkeään keskusteluun, mistä poissa olevalle-
kin kiitos. Sattumoisin, kuten jo kerroin, valtiovarainvaliokunnan delegaatio vieraili Ot-
tawassa heti kohta, kun tämä CETA-sopimus oli ehdollisesti voimassa. Oli selvää, että ka-
nadalaiset päättäjät ja virkahenkilöt suhtautuivat CETA-sopimukseen todella innostunees-
ti ja he korostivat voimakkaasti, että Kanadan tavoitteena ovat edistykselliset kauppasopi-
mukset eli progressive trade agreements. Tämä tarkoittaa nimenomaan, että nämä sopi-
mukset huolehtivat ympäristöstä, työehdoista, ihmis- ja eläinoikeuksista, terveydenhuol-
losta ja asiasta, joka on kanadalaisille noussut todella tärkeäksi, eli alkuperäiskansojen
kunnioituksesta. Tavoitteemme siis ovat varmastikin ihan samat.

Kansalaisliikkeet ovat kuitenkin suhtautuneet sopimukseen epäillen ja vastustavasti. Ai-
hetta epäilyyn aina on, mutta on kaikissa tapauksissa EU:lle kunniaksi, että tämän kritiikin
johdosta sopimukseen syntyi riippumaton investointituomioistuin, vaikka sekään ei arvos-
telijoita miellytä. Joka tapauksessa Kanada hyväksyi tämän tuomioistuimen, jota se ei itse
ollut edes neuvottelemassa, täysin mukisematta. Syy siihen lienee se, että samaan aikaan
kun olimme Ottawassa, kanadalaiset olivat uudelleen neuvottelemassa NAFTA-sopimusta
Yhdysvaltain kanssa. Siinä heille ehdoton raja on pitää voimassa tämä täälläkin paljon par-
jattu välimiesmenettely eikä missään tapauksessa suostua yhden maan oikeusjärjestel-
22



Pöytäkirjan asiakohta PTK 114/2017 vp
mään. En ole ihan varma, kannattaako suomalaistenkaan firmojen toivoa pääsevänsä aja-
maan asiaansa yhdysvaltalaisessa tai sitten edes kanadalaisessa tuomioistuimessa. 

On tietysti ihan totta, että tähän uuteen investointituomioistuimeen liittyy riskejä, mutta
jos tosiasia on se, että sopimuskumppanit eivät luota toistensa oikeusjärjestelmiin, niin sil-
loin puolueeton investointituomioistuin on edistysaskel ja kokeilemisen arvoinen, sikäli
kun uskomme hallituksen vakuutukseen siitä, että julkiset palvelut eivät ole uhattuina. Eu-
roopan unioni on myös erottanut kauppasopimuksissa itse sopimussisällön ja sijoittajan-
suojan toisistaan. On siis täysin mahdollista, että meillä syntyy jatkossa kauppasopimuksia
ilman riitojenratkaisua, ja sitten on eri asia, astuvatko ne koskaan voimaan.

Joka tapauksessa CETA-sopimus tulee nyt selvittää huolellisesti tässä talossa, ja kuten
edustaja Rinne sanoi, kaikissa valiokunnissa, jotka ovat esittäneet vaatimuksiaan ja huo-
liaan. Hallituksen esityksen kohdassa 5.2 kuvataan kansallista valmistelua, ja siitä käy hy-
vin ilmi, että eduskunnassa sosiaali- ja terveysvaliokunta, ympäristövaliokunta sekä työ-
elämä- ja tasa-arvovaliokunta ovat esittäneet Suomen neuvottelulinjaan vaatimuksia, joi-
hin suuri valiokunta on yhtynyt. Näin merkittävässä päätöksessä on ilman muuta näiden
valiokuntien voitava arvioida, missä määrin niiden vaatimukset ja huolet on huomioitu.
Siksi teen esityksen, että puhemiesneuvoston esityksen sijaan hallituksen esitys lähetetään
ulkoasiainvaliokuntaan, jolle perustuslakivaliokunnan, lakivaliokunnan, talousvaliokun-
nan, sosiaali- ja terveysvaliokunnan, ympäristövaliokunnan ja työelämä- ja tasa-arvovalio-
kunnan on annettava lausunto.

15.31 Hannu Hoskonen kesk: Arvoisa herra puhemies! Lähetekeskustelussa oleva Suo-
men ja Kanadan välinen vapaakauppasopimus on mielestäni erittäin hyvä ja kannatettava.
Totta kai kaikkeen kauppaan liittyy aina riskejä, kaupoissa on aina riitoja, joita sitten sel-
vitellään erilaisilla menettelyillä, mutta kuitenkin tässä sopimuksessa nekin seikat on py-
ritty kohtuullisen hyvin huomioimaan. Pitää muistaa myös se, että kun kauppaa käydään,
niin Kanada länsimaisena sivistysvaltiona ja Suomi samanlaisena sivistysvaltiona hyvin
todennäköisesti pystyvät riitansa sopimaan, ja nimenomaan kummallakaan ei todennäköi-
sesti ole näissä yhteyksissä ylivoimaista asemaa. Uskon, että eduskuntakäsittelyn aikaan
valiokunnissa tämäkin asia käydään huolella läpi se, onko näin, ja jos jotain pelkoja on,
niin voidaan kuulla asiantuntijoita ja pohtia asiaa perusteellisesti.

Sopimushan on tyypillisesti sekasopimus, elikkä sopimus tulee hyväksyä sekä Suomen
eduskunnassa että Euroopan unionin vastaavissa päätöksentekoelimissä, eli tavallaan yh-
tenäinen sopimus on molempien hyväksyttävissä ennen kuin se tulee voimaan. Näin ollen,
kun se on sekasopimus, se jättää erittäin paljon kansallista sopimisen varaa, niin että kysy-
myksessä ei ole mikään yksipuolinen sopimus, joka ota tai jätä -periaatteella on, vaan kun
on saatu ujutettua neuvotteluissa tähän sopimukseen liittyen erilaisia kansallisiakin ehtoja
ja kansallisia varaumia, niin sitä tervehdin suurella ilolla.

Joka tapauksessa tämä CETA-sopimus sallii edelleen Suomelle mahdollisuuden varau-
miin sosiaali- ja terveydenhuollon asioissa. Mitään yksityistämispakkoa tai muuta pakkoa
tämän sopimuksen myötä meille ei tule. Aivan yhtä lailla esimerkiksi elintarvikkeiden
tuonnissa ei ole mahdollista, että sieltä lähtisi tulemaan muun muassa hormoneilla kasva-
tettuja elintarvikkeita, muun muassa mullin lihaa ja mitä sieltä muita karjataloustuotteita
olisikaan tulossa. Sellaista mahdollisuutta ei ole. Elikkä tällaiset kansalliset suojaustoimet
tämän sopimuksen myötä jäävät edelleen voimaan, eikä sellaiseen avoimeen markkinaan
ole mahdollisuutta. Tässähän väkisin nousee esille myös se, miten sitten suhtaudutaan esi-
23



Pöytäkirjan asiakohta PTK 114/2017 vp
merkiksi gmo-tuotteisiin kasvintuotantopuolella, ja näissäkin Suomella on ollut mahdolli-
suus sopia kahdenkeskisesti asiat niin, että suomalaisten etu ja suomalaisten terveyspoliit-
tiset asiat tulevat samalla huomioiduiksi.

Siihen kannattaa vielä, arvoisa puhemies, kiinnittää huomiota, että kun Suomi sopii nyt
Kanadan kanssa tämän vapaakauppasopimuksen, siihen varmasti lisää painoarvoa myös
se, että Suomi on erittäin edistyksellinen metsätalousvaltio ja metsäteollisuusvaltio ja meil-
lä on siihen liittyvää erittäin vahvaa metalliteollisuutta, kemianteollisuutta, laitetuotantoa,
sähköosaamista ja niin edelleen. Suurella metsäteollisuusmaalla Kanadalla on lähes rajat-
tomat metsävarat Suomeen verrattuna. Sitä metsää on siellä todella paljon, ja Suomessa
käyttöaste lienee jotakin 70 prosentin luokkaa, 60—70:tä prosenttia, mutta Kanadassa
käyttämättömien metsien hehtaareilla mitattu määrä on ihan enemmistö ja metsää hyödyn-
netään siellä todella vähän, ja varmasti siellä Suomella on erittäin paljon vientimahdolli-
suuksia, muun muassa metsäkonekauppa, jossa suomalaiset metsäkoneet — kaksi suurta
valmistajaa — koko puunkorjuuketjun pystyvät hyödyntämään ja koneellistamaan. Siihen
avautuvat Kanadan metsissä loistavat markkinat.

Toinen teollisuudenala, missä meidän kannattaa olla erittäin aktiivisia, on kaivosteolli-
suus. Suomessa valmistetaan erittäin edistyksellisiä kaivoslaitteita ja -koneita, siihen liit-
tyvää tekniikkaa, kemikaaleja ja niin edelleen, ja Kanada jos joku maa tässä maailmassa on
erittäin suuri, merkittävä, suorastaan johtava kaivosteollisuuden maa, ja sillä alueella meil-
lä on valtavan paljon yhteistyömahdollisuuksia. Tämän takia tervehdin tätä sopimusta suu-
rella ilolla, ottaen huomioon kuitenkin, että nyt valiokunnat käsittelevät tätä sopimusta en-
nen kuin eduskunta ratifioi sen ja varmasti valiokunnissa ja mietintövaliokunnan antaman
lopullisen mietinnön myötä saamme kuulla, mikä on loppujen lopuksi sitten se viimekäti-
nen eduskunnan kanta tähän asiaan. Mutta joka tapauksessa Suomen kannalta on tämä erit-
täin suuri asia, ja koska Yhdysvallat ja Kanada ovat läheisiä yhteistyökumppaneita lähes
kaikilla talouden ja yhteiskunnan alueilla, niin tämä Kanadan kanssa tehtävä kauppasopi-
mus varmasti jollakin keinoin vaikuttaa myös yhteistyöhön ja kauppaan Yhdysvaltojen
kanssa, koska olisihan se aika kummallinen tilanne, kun Suomi käy erittäin nopeasti kas-
vavaa ja lisääntyvää kauppaa Kanadan kanssa, ettei se herättäisi sitten Kanadan rajan ete-
läpuolella mielenkiintoa, että voitaisiinhan mekin jostakin sopia.

Toivottavasti asia käsitellään eduskunnassa juohevasti ja saadaan mahdollisimman äk-
kiä voimaan.

15.36 Johanna Karimäki vihr: Arvoisa puhemies! Kansainvälisessä kaupassa on tärkeä-
tä, että kauppa on reilua, että noudatetaan ympäristönsuojelua, työsuojelua, terveydensuo-
jelua, ihmisoikeuksia kunnioitetaan erittäin korkealla tasolla. Meillä Suomessa kuten myös
Euroopassakin on hyvin vahvat normit suojaamassa ihmisiä ja ympäristöä. Esimerkiksi
meidän REACH-kemikaaliasetuksemme suojaa terveyttä. Meillä on myös korkealla tasol-
la ruokaturva ja työsuojelu. Kaikkien näiden kysymysten täytyy olla vapaakaupassa kuten
myös vapaakauppasopimuksissa turvattuja.

Yksi keskeinen ongelmakohta tässä nyt käsittelyssä olevassa CETA-sopimuksessa on
siinä oleva investointisuoja yrityksille, investointituomioistuin. Se tarkoittaa sitä, että ul-
komaiset suuryritykset voivat haastaa valtiot epädemokraattiseen oikeuteen ja uhata jätti-
mäisillä korvauksilla, jos heidän investointinsa on uhattuna. Tämä aiheuttaa ihan varteen-
otettavan riskin, sillä maailmalla on nähty tilanteita, joissa maita on haastettu oikeuteen,
kuten Romaniassa, missä hallitus päätti suojella historiallisen kaivoskylän alueen luonto-
24



Pöytäkirjan asiakohta PTK 114/2017 vp
ja kulttuuriarvojen turvaamiseksi. Suojelupäätös pysäytti kanadalaisen kaivosjätin avolou-
hoshankkeen. Nyt kyseinen yritys vaatii Romanialta yli 2 miljardin euron korvauksia in-
vestointisuojan perusteella. Itse asiassa oikeustoimilla uhkaaminenkin voi jo itsessään syn-
nyttää esimerkiksi parempaa ympäristönsuojelulainsäädäntöä jarruttavan vaikutuksen. 

Kaivosteollisuus ja kaivannaisteollisuus on täällä Suomessa asia, joka täytyy ottaa va-
kavasti. Meillä on melko liberaali kaivoslaki. Meillä on monikansallisia suuryrityksiä kai-
vostoiminnassa mukana. Meilläkin voi olla hyvin selkeästi näkyvillä vastaava tilanne kuin
Romaniassa. On monia kuntia, jotka haluavat suojella alueita sen sijaan, että ottaisivat sin-
ne monikansallisia yrityksiä kaivostoimintaan.

Investointisuojaan liittyviä investointituomioistuimiahan on käsitelty täällä eduskun-
nassa monessa yhteydessä, esimerkiksi TTIP-sopimuksen yhteydessä. Silloin eduskunnan
lakivaliokunta sekä eduskunnan suuri valiokunta ottivat sen kannan, että kansalliset tuo-
mioistuimet voivat hoitaa nämä yritysten ja maiden väliset kiistat. Tätä samaa esitimme
myös me vihreät suuressa valiokunnassa koskien juurikin CETA-sopimusta.

Naomi Klein pohtii kirjassaan Tämä muuttaa kaiken kansainvälisiin kauppasopimuk-
siin liittyvää problematiikkaa ja erityisesti siitä näkökulmasta, kuinka suuri uhka se on il-
maston tulevaisuudelle. Meillä globaalisti yksi suurimpia haasteita ihmiskunnalla on se,
että saadaan ilmastonmuutos pysäytettyä 2 asteeseen ja saadaan hiipivä ekokatastrofi väl-
tettyä, mutta kansainväliset ilmastosopimukset eivät millään tavalla sido maita, kun sen si-
jaan kauppasopimukset, niiden säännöt, vapaakaupan säännöt, WTO-säännöt, jo itsessään
ovat erittäin sitovia ja antavat mahdollisuuden monikansallisille yrityksille vaikuttaa mai-
den lainsäädäntöön, haastaa maita oikeuteen.

Edustaja Feldt-Ranta nosti esiin huolen, joka liittyy suomalaisiin sosiaali- ja terveyspal-
veluihin. Tarkastusvaliokunta todellakin kuuli julkisten sote-palveluiden tilanteesta ja poh-
ti sitä laajasti liittyen muun muassa vapaakauppaan ja CETA-sopimukseen, ja on erittäin
keskeistä, että täällä Suomessa voimme turvata julkiset sosiaali- ja terveyspalvelumme jat-
kossa. 

Pidän huolenaiheena myös sitä, mitä edustaja Pekka Puska nosti esiin, että monikansal-
liset yritykset voivat Kanadassa toimivan tytäryhtiön kautta jopa tulla CETA-sopimuksen
turvin investoimaan Suomeen. 

Arvoisa puhemies! Pidän arvokkaana sitä, että ministeri Mykkänen otti kyllä vakavasti
sen huolen, että kauppasopimukset liiaksi dominoivat muun muassa ympäristönsuojeluta-
voitteiden ylitse ja ihmisoikeustavoitteiden ylitse, ja tämä on se suunta, mihin globaalisti-
kin on pyrittävä jatkossa vaikuttamaan, että on saatava ympäristönsuojelulle, ilmaston-
muutoksen torjunnalle vahva suoja sillä tavalla, että vain ja ainoastaan lyhytnäköiset kaup-
pasopimukset ja kaupanteko eivät mene kaiken edelle. Meillä on kansainvälisesti lukuisia
esimerkkejä, millä tavalla yritykset ovat haastaneet oikeuteen maita. Täällä on kuultu tu-
pakkajätin toiminnasta, mutta myös esimerkiksi ruotsalainen energiayhtiö Vattenfall vaa-
tii Saksan valtiolta 1,18 miljardin euron korvauksia Saksan päätettyä luopua ydinvoiman
käytöstä. 

On siis hyvin paljon tärkeitä kysymyksiä, joihin toivon huolellista ja perusteellista edus-
kuntakäsittelyä. Kanadan ja EU:n välinen CETA-sopimus on käsiteltävä huolella ja laajas-
ti eri valiokunnissa ja on löydettävä vastauksia varsin varteenotettaviin huoliin. Näin ollen
kannatan edustaja Harakan esitystä siitä, että asia käsiteltäisiin mahdollisimman laajasti
täällä eduskunnassa.
25



Pöytäkirjan asiakohta PTK 114/2017 vp
15.42 Ville Skinnari sd: Arvoisa puhemies! Sana "vapaakauppa" aiheuttaa monenlaisia
ajatuksia, ja sitä, onko se edes sanana ihan oikea, on ehkä välillä hyvä pysähtyä pohtimaan. 

Täällä eduskunnassakin muistamme sen, kun TTIP-sopimuskokonaisuus tuli Suomeen
ja sen, miten vaikea meidän oli ensiksikään saada siitä edes tietoa, puhumattakaan siitä,
että olisimme saaneet siitä tietoa suomen kielellä. Jos muistan oikein, jokaisesta eduskun-
taryhmästä oikeutettiin yksi henkilö menemään lukemaan amerikkalaisten lakimiesten te-
kemää englanninkielistä tekstiä ulkoministeriön bunkkeriin, ja minä olin yksi heistä.

Mutta kuten sanottu, EU-parlamentti on mielestäni tehnyt hyvää työtä — pitää välillä
kiittää Brysseliäkin, jos ja kun on tehty jotain hyvää. Eli on hyvä, miten on päästy siitä, sa-
noisiko, perinteisestä anglosaksisesta välimiesmenettelymallista, josta ei voi edes valittaa,
edes siihen, että meillä on ollut jonkinlainen tahtotila muodostaa tällainen tuomioistuinjär-
jestelmä. Mutta toki näitä haasteita riittää, ja on ihan oikein, että edustaja Harakka, edus-
taja Rinne ja muut ovat kantaneet huolta siitä, että eduskunnassakin mahdollisimman moni
valiokunta saa lausua ja tulee lausumaan tähän sopimukseen liittyen.

Kaiken kaikkiaan globalisaatiossahan on kysymys siitä, että sosiaaliset oikeudet pysy-
vät mukana. Näinhän ei ole aina käynyt. Niin kuin olemme hyvin nähneet, globalisaation
hyödyt ovat joskus jääneet haittojen jalkoihin. Tämä keskustelu, jota nytkin käymme, on
hyvin arvokas siltä kannalta, miten sosiaalioikeudet, tavallisten ihmisten oikeudet, työelä-
män oikeudet mutta samalla julkisen sektorin eli viime kädessä Suomen valtion oikeudet ja
Suomen etu toteutuvat. Ne eivät saa olla kauppatavaraa, ja toivottavasti näin ei olekaan.

Mutta sitten näihin positiivisiin puoliin:
Täällä on tullut esille, että Suomen vienti Kanadasta on vain ja ainoastaan luokkaa 400

miljoonaa euroa. Se on todella vähän. Jos me ajattelemme sitä osaamista ja ihan meidän
maantieteellistä sijaintiamme, niin meillä on Kanadan kanssa todella paljon yhteistä. Voi
sanoa, että ei ole kovin montaa sellaista kansallisuutta kuin kanadalaiset, joiden kanssa
suomalaisten on helppo hengittää ja olla ja puhua vaikeistakin asioista, ja, silloin kun se on
kunnossa, yleensä on myös helppo käydä kauppaa ja tehdä muutakin kanssakäymistä. Tä-
män takia olin hyvin iloinen siitä — ja tuossa totesinkin ministeri Mykkäselle, että arvos-
tan kovasti sitä — että hän on ottanut tämän sopimuksen asiakseen, käynyt Kanadassa, ja
kuten tänään huomasimme, hän oli oikein hyvin valmistautunut tähän keskusteluun, ja sii-
tä iso kiitos.

Mutta jos ja kun katsoo Suomen haasteita tällä hetkellä kansainvälisessä kaupassa, Ka-
nadasta saamme vastauksia ja kaikuja aika moneen asiaan. Nostan nyt esille muutamia
niistä:

Me puhumme paljon arktisesta yhteistyöstä, siihen liittyvästä osaamisesta, viennistä,
mutta samalla tuskailemme, miten vaikeaa pienestä Suomesta on päästä Pohjois-Amerik-
kaan, Kanadaan — puhumattakaan Yhdysvalloista. Näen, että Suomi nyt johtoasemassa
arktisessa toiminnassa voi hyvinkin samalla edesauttaa sitä, että suhteemme Kanadaan tu-
lee nousemaan ei pelkästään olemassa olevassa arktisessa osaamisessa vaan myös tutki-
muksessa ja kehityksessä, siihen liittyvässä ympäristöosaamisessa, ja voimme tehdä hyvin
paljon konkreettisia yhteisiä asioita, esimerkkinä biotalous eli suomeksi sanottuna sellu-
teollisuus, siihen liittyvät jatkojalosteet, metsäteollisuus — kun itsekin olin Ottawassa vii-
me keväänä perustuslakivaliokunnan kanssa, niin kyllä täytyy sanoa, että vähän pahaa teki
se, että meillä on siellä yksi suurlähettiläs ja luokkaa yksi lähetetty diplomaatti plus muu
henkilökunta tekemässä koko tätäkin arvoketjua Suomesta Kanadan markkinoille, ja voin
sanoa, että ei toimi — ja tämän lisäksi alkutuotanto, puurakentaminen, oikeastaan se kaik-
26



Pöytäkirjan asiakohta PTK 114/2017 vp
ki, mistä me täälläkin olemme puhuneet viime aikoina eli se, mistä Suomi saa tuloja, jotta
tämä hyvinvointivaltio pystytään rahoittamaan.

15.48 Satu Taavitsainen sd: Arvoisa puhemies! Minua huolestuttaa, sisältääkö tämä
CETA-sopimus sellaisia niin sanottuja pienellä präntättyjä tekstejä, jotka kumoavat ne hy-
vät tavoitteet, joita varmasti sekä Suomella, EU:lla että Kanadalla mitä ilmeisimmin on.
Mielestäni on tiedostettava, että tämänkaltaisiin sopimuksiin voi aina sisältyä riskejä, jot-
ka on tarkkaan käytävä läpi ennen kuin sopimus voidaan hyväksyä. Sopimuksessa ei saa
olla mitään sellaista, jolla alennetaan suomalaisia sosiaalisia, työelämän tai ympäristön
standardeja. Niiden tulee olla meidän kansallisissa käsissämme. 

Vapaakauppaneuvotteluissa meille suomalaisille on tärkeää, että julkiset palvelut jäte-
tään kokonaan neuvottelujen ulkopuolelle samalla, kun helpotetaan kaupankäyntiä yksityi-
sellä sektorilla tarkasti säännellyissä rajoissa. Yksityisen sektorin vapaakaupan ehdoissa
Suomelle varmasti yksi tärkeimmistä asioista on velvoite noudattaa kaikkia työntekijöiden
perusoikeuksia, jotka on sovittu kansainvälisessä työjärjestössä ILOssa. Tämä velvoite on
sisältynyt kaikkiin EU:n sopimuksiin. Suomen tavoitteen tulee olla, että EU:n ja Kanadan
sekä mahdollisesti joskus tulevaisuudessa USA:n välisissä sopimuksissa mentäisiin vielä
astetta pidemmälle ja tehtäisiin rikkomuksista sanktioituja. Tälle tavoitteelle on käsittääk-
seni sekä Euroopan parlamentin että USA:nkin kongressin tuki, Kanadasta en tiedä. Toi-
von, että myös Suomen hallitus ja Euroopan komissio sitä tukevat. 

Arvoisa puhemies! Olemme ottaneet tässä keskustelussa monia riskejä esille. Toivon
ministerin ottavan ne hyvin vakavasti. Eivät nämä vapaakauppasopimukset tietenkään pel-
kästään huonoja ole. Ne voivat tuoda meille kaupallista kasvua ja sitä myöten työtä suo-
malaisille. Ehkä saisimme sopimuksen myötä myytyä helpommin Kanadalle suomalaisia,
maailman parhaita jäänmurtajia. Korea-sopimuksen vaikutuksista on tehty Euroopan ko-
missiossa analyysi, jossa negatiiviset vaikutukset on osoitettu pieniksi samalla, kun esi-
merkiksi Suomen vienti Koreaan on kasvanut sopimuksen johdosta 37 prosenttia vahvis-
taen näin vientisektorin työllisyyttämme. 

Herkkä asia on kaupan vapauttaminen sellaisten maiden kanssa, joissa sosiaaliset stan-
dardit ovat hyvin alhaiset. Näiltä mailta tulee vaatia huomattavia parannuksia standardei-
hin ehtona kaupan vapauttamiselle. Näin toimittiin EU—Vietnam-sopimuksessa. Jos ih-
misoikeuksia ei turvata, tällöin pitää perua koko sopimus. Toisaalta esimerkiksi Kolumbia-
sopimuksen yhteydessä ei juurikaan vaadittu parannuksia, vaikka maan ay-tilanne oli jär-
kyttävä. Ja Guatemalalle EU myönsi GSP+-kauppaetuudet samalla, kun maassa tapettiin
ammattiyhdistysaktiiveja. Näiden kokemusten vuoksi Suomen on vaadittava työelämä-
asioiden parempaa huomioimista EU:n kauppapolitiikassa. 

Tässä Kanadan sekä Euroopan unionin ja sen jäsenvaltioiden välisessä talous- ja kaup-
pasopimuksessa on siis kannatettavien asioiden lisäksi useita kinkkisiä asioita, joita edus-
kunnan valiokuntien on tarkkaan arvioitava. Tämän vuoksi kannatan Timo Harakan teke-
mää esitystä valiokuntakäsittelyn laajentamiseksi. 

15.52 Leena Meri ps: Arvoisa puhemies! Kun kuuntelin edustaja Skinnarin — hän onkin
nyt lähtenyt — pohdintaa siitä, mikä olisi hyvä vaihtoehto sanalle "vapaakauppa", se voisi
olla esteetön kauppa, koska mikään kauppa ei tietenkään voi olla täysin vapaata, aina on
kuitenkin lainsäädännöllisiä rajoituksia. Tämä tämmöisenä ajatuksena. Hän kertoi perus-
tuslakivaliokunnan vierailusta Kanadassa, ja täytyy itsekin todeta, että se tuntui hyvin vel-
27



Pöytäkirjan asiakohta PTK 114/2017 vp
jeskansalta siinä mielessä, että siellä oli jotain semmoista suomalaisuuden tunnetta. Ehkä
siinä mielessä en jaa sitä huolta, että tässä sopimuksessa meillä olisi erityisiä huolia vasta-
sopimuspuolen eli Kanadan esimerkiksi työoloista ja työoikeudesta. Ei ainakaan itselläni
ole tietoa tällaisesta — saa sivistää, jos olen väärässä.

Hyviä puolia tässä tietysti on se, että jos ajatellaan yrityksiä ja sitä, kuinka paljon he
kamppailevat tullien ja erilaisten standardien kanssa, niin se on hyvä asia, että se helpottuu
ja näitä esteitä poistetaan. Kuten ministeri Mykkänen kertoi, niin muun muassa biotalou-
dessa ja metsänhoidossa on potentiaalia paljonkin. Tämä on tietysti hyvä asia, siinä ei mi-
tään.

Mutta näitä vakavia huolia on tietysti täällä käsitelty tänään monissa puheenvuoroissa,
ja ne on syytä ottaa huolella tarkasteluun ja keskusteluun. Minulle ei ainakaan itselleni rii-
tä, niin kuin täällä joillekin, että ministeri nyt vakuutti, että näitä tulkitaan näin ja tämä nyt
on näin. Ei se nyt ehkä ihan riitä. Kyllähän meidän täytyy täällä eduskunnassa saada tutkia
ne asiat ja kuulla asiantuntijoita ja selvittää asiat varmuudella, eikä niin, että joku vain
meille täältä aitiosta nyt sen vakuuttaa ja tämä on sitten sillä selvä, ja kun siihen vuosien
päästä palataan, että eikö se ollutkaan näin kuin ministeri vakuutti, niin no, ministeri onkin
ehkä jossakin Brysselissä sillä hetkellä, ja siinä sitten mietitään, että mites näin kävi.

Meidän tulee olla aina huolissamme siitä, jos me viemme päätösvaltaa pois Suomelta ja
itsenäiseltä valtiolta. Sen takia en oikein ymmärtänyt, kun täällä jotkut henkilöt puhuivat
siitä, että protektionismi tai nationalismi nostaa päätään, mutta sitten samaan aikaan jopa
samoilta henkilöiltä saattaa tulla semmoisia keskusteluita, että on hyvä varmistaa, että pää-
tösvalta pysyy meidän käsissämme ja minkälaiset ne oikeusturvan takeet ovat. Jotenkin se
tuntuu hieman ristiriitaiselta. Toisaalta myös aina, kun teemme sopimuksia — joka ikinen
meistä kun tekee sopimuksen — niin totta kai katsotaan, että se on itsellekin sopiva. Eihän
siinä nyt olisi mitään järkeä, että minä vaikka edustan jotakin porukkaa ja minä menen sin-
ne sopimaan ja minä sitten ilmoitan, että minä suostuin kaikkeen, mitä ne toiset sanoivat, ja
eikö se ole hienoa, etten minä vain vaikuta mitenkään hankalalta. Tämän minä nyt halusin
problematisoida, kun minua häiritsee se, ettei saisi pitää omaa puoltansa ja ajaa kansallista
etua, että sekin on nyt jo jotenkin epämuodikasta ja ei niinkään huudossa oleva asia.

Minä olen ihan samaa mieltä siitä, että tämä pitäisi laajasti nyt valiokunnissa käsitellä
juuri siksi, kuten sanoin, että minulle ei riitä se, että ministeri vakuuttaa, ettei tässä tule so-
ten kanssa ongelmia eikä ympäristönsuojelullisia ongelmia. Minä haluan siitä kunnon sel-
vityksen, ja minusta voi olla hyvinkin laaja tämä käsittely. Täällä toivottiin, että tämä pi-
täisi saada pikaisesti läpi, mutta jos tämä nyt pitää paikkansa — oliko edustaja Arhinmäki,
joka puhui jopa puolestatoista vuodesta, jonka saattaa kestää tämä Belgian pyyntö EU-lain-
säädännön tulkinnasta — niin ei meillä mitään hengenhätää varmaankaan ole ja meillä on
todellakin mahdollisuus tämä rauhassa tutkia.

Harmi, etten saanut vastausta ministeriltä siihen, kun minua aidosti kiinnostaa ja meillä
on ollut perustuslakivaliokunnassakin esillä vapaakauppasopimusten yhteydessä julki-
suus. Suomessahan meillä ovat hyvinkin julkisia tuomioistuimen käsittelyt ja asiakirjat, ja
en saanut vastausta siihen, miten media ja muut saavat tietoa ja saako henkilö itsekin riit-
tävästi tietoa. Meille asianosaisjulkisuus on itsestään selvää, mutta minä en ole täysin va-
kuuttunut, että se on kaikissa muissa maissa täysin selvää, että tiedät edes itse asianosaise-
na, mitä kaikkia asiakirjoja siellä on päätöksenteon takana, ja pystyt niitä sitten millään ta-
voin kommentoimaan.
28



Pöytäkirjan asiakohta PTK 114/2017 vp
Joissakin puheenvuoroissa otettiin vielä erikseen esille ympäristönsuojelu. Olen kyllä
ihan samaa mieltä: ainakin kun tätä hallituksen esitystä katsoo, niin täällä on hyvin täm-
möistä "toivotaan ja sitoudutaan ja tunnustetaan erilaisia ympäristönsuojelun tasoja". Se on
tietysti tämmöistä, mikä kuulostaa hirveän hienolta, mutta sitten kun me pääsemme sinne
käytäntöön, niin meillä on kyllä Suomestakin ihan itsellämme esimerkkejä esimerkiksi
juuri kaivosteollisuudesta. Minä yhdyn siihen, mitä olikohan nyt vihreiden edustaja Kari-
mäki, joka sanoi, että meillä on yksi maailman liberaaleimmista kaivoslaeista. Se on kyllä
totta, että meillä on niin kuin ovet levällään, että tervetuloa hyödyntämään suomalaista
maata. Kyllä me voisimme joskus vähän miettiä enemmän sitä kansallista etua. On ihan
hienoa ja järkevää tehdä yhteistyötä ja edistää vientiä ja tuontia, mutta kyllä siinä saa it-
seänsäkin ajatella, ei tarvitse sitä hävetä. Sen takia minä toivoisin, että lopetettaisiin joka
asiassa se hokeminen, ettei saisi ajatella omia etujaan, kun joka ikisessä sopimuksessa se
toinen osapuoli katsoo, että se on myös sille kohtuullinen.

15.58 Maarit Feldt-Ranta sd: Arvoisa puhemies! Herr talman! Pidän järkevänä, että
edistetään pyrkimyksiä luoda monenväliset puitteet sellaisille kansainvälisille investoin-
neille, jotka vastaavat sekä kehittyvien maiden että teollisuusmaiden intressejä mutta jotka
kunnioittavat kansainvälisiä sopimuksia ympäristöstä, reilusta työstä ja ihmisoikeuksista.
Tähän CETA-sopimukseen liittyy hyötyjä, mutta siihen liittyy myös suuria riskejä erityi-
sesti sosiaali- ja terveyspalveluiden, ympäristön ja reilun työelämän osalta. Edustaja Hos-
konen täällä totesi omassa puheenvuorossaan, että kauppaan sisältyy aina riskejä, mutta
meidän, Suomen kansan edustajien, täytyy tietysti miettiä veronmaksajien, kansalaisten,
kannalta näitä riskejä ennen kuin teemme päätöksiä, ettemme sitoudu sellaisiin sopimuk-
siin, joilla otamme veronmaksajien edustajina ison riskin, tai tiedämme, minkälaista riskiä
olemme ottamassa. Itseäni eniten huolestuttaa tässä sopimuksessa siihen sisältyvä peruut-
tamattomuus.

Arvoisa puhemies! On totta, että sopimus ei estä kansallisen lainsäädännön muuttamista
ja sen kattamien palvelujen poistamista markkinoilta ja ottamasta takaisin julkiseen tuotan-
toon. Näin ollen Suomi voisi edelleen päättää julkisten palveluiden, esimerkiksi sosiaali- ja
terveyspalveluiden, järjestämistavasta ja rahoituksesta, mutta tämä olisi tehtävä investoiji-
en kohtelusta annettujen määräysten puitteissa, ja nämä uudet päätökset voivat johtaa kor-
vausvaateisiin. Palvelujärjestelmän muutoksista voi syntyä markkinoilla jo oleville yksi-
tyisille toimijoille mahdollisuus hakea korvauksia tuotto-odotusten muuttuessa tai pois-
tuessa kokonaan.

Arvoisa puhemies! Pidän siis isoimpana ongelmana sitä, että sopimukseen sisältyvä in-
vestointisuoja tekee kaikista markkinaistamisaskeleiden peruuttamisista käytännössä lä-
hes mahdotonta. Itse en voi ajatella ottavani avointa vekseliä, jonka hintalappua en tiedä, ja
itse en ajattele, että kansanedustajana voisin veronmaksajien edustajana sellaista riskiä
avoimesti ottaa. Tämän ja muiden riskien minimoimiseksi esitys on syytä läpivalaista erit-
täin tarkasti eduskuntakäsittelyssä, ja kannatan myös siitä syystä edustaja Harakan teke-
mää esitystä laajasta valiokuntakäsittelystä.

16.01 Lea Mäkipää sin: Arvoisa puhemies! Belgiassahan kävi viime lokakuussa niin,
että Vallonian alueparlamentti nousi vastustamaan EU:n ja Kanadan CETA-sopimusta, ja
perusteenahan oli tämä maatalousväestön työpaikkojen turvaaminen. Työllisyys- ja työoi-
keudet saattavat olla yksi kiistakapula. En tiedä, koska en ole lukenut tätä, ja täällä kaikki
29



Pöytäkirjan asiakohta PTK 114/2017 vp
ovat melko epävarmoja. Kanadaan vienti ja Kanadasta tuonti oli viime vuoden osalta suun-
nilleen 400 miljoonaa euroa. Eilen käytiin keskustelua Suomen heikoista viennin edelly-
tyksistä. Kun tiedämme, että Euroopassa on noin 500 miljoonaa asukasta, jotka kilpailevat
EU:n ja Kanadan kanssa, ja Kanadassa on taas vajaat 40 miljoonaa asukasta, niin nyt kyllä
sitten Suomessa tarvitaan niitä voimakkaita vienninedistämismiehiä ja -naisia, jotta pääs-
täisiin tästä yhteisestä kakusta osalliseksi. Ainakin minä olen hyvin epävarma vielä tästä
koko sopimuksesta: mitä hyvää siinä on, onko siinä enempi hyvää kuin pahaa. Kun valio-
kunnassa käydään keskustelua, jokainen voi sitten painaa sitä oikeata nappia tulevaisuu-
dessa. Tämä ihan lyhyesti.

Keskustelu päättyi ja asian käsittely keskeytettiin.
30


