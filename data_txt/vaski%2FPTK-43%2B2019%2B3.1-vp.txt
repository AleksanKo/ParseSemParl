















































DEM909F.tmp.xml


Pöytäkirjan asiakohta PTK 43/2019 vp
Pöytäkirjan asiakohta 

PTK 43/2019 vp

Täysistunto

Torstai 3.10.2019 klo 16.01—18.14

3.1. Suullinen kysymys tehostetun palveluasumisen henkilöstömitoituksesta (Kaisa Juuso 
ps) 

Suullinen kysymys SKT 24/2019 vp

Suullinen kyselytunti

Toinen varapuhemies Juho Eerola: Edustaja Juuso.

Keskustelu

16.05 Kaisa Juuso ps: Arvoisa puhemies! Sosiaali- ja terveysministeriö järjesti tänään
tiedotustilaisuuden koskien tehostetun palveluasumisen henkilöstömitoitusta. Merkittävin
ongelma esityksessä on se, että se sisältää takaportin. Ensin sanotaan, että hoitajamitoitus
on 0,7, mutta sitten todelliseksi hoitajamitoitukseksi jää 0,5. Tehostetun palveluasumisen
asukkaat ovat kuitenkin niin huonokuntoisia, että 0,7:n pitäisi olla ehdoton minimi, ja osa
heistä tarvitsee hoitoa tätäkin enemmän.

Viime keväänä vanhuspalveluiden ongelmat saivat suurta yhteiskunnallista huomiota, ja
nykyisten hallituspuolueiden edustajat lupasivat sitovaa hoitajamitoitusta heti. Jo tämän
esityksen perusteella on päivänselvää, että tämä lupaus ei toteudu tällä hallituskaudella.
[Timo Heinonen: Tämäkään!] Siirtymäaika on asetettu vaalikauden loppuun, huhtikuuhun
2023 asti. Vastuu hoitajamitoituksen toteutumisesta on käytännössä sysätty seuraavalle
hallitukselle, eikä kunnille anneta rahoitusta ongelmien korjaamiseen. [Puhemies: Ja kysy-
mys?]

Arvoisa ministeri Kiuru, miksi hallitus ei korjaa hoitajamitoitusta tasolle 0,7 heti, kuten
te itse vielä helmikuussa lupasitte? Miten on mahdollista, [Puhemies koputtaa] että tunnin
hommaan kuluukin neljä vuotta? Tätäkö hallitus kutsuu vastuunkannoksi? [Ben Zysko-
wicz: Tulee voimaan ennakkoäänestyspäivänä ilmeisesti, aprillipäivänä!]

Toinen varapuhemies Juho Eerola:  Arvoisa edustaja, minuutti on täynnä. — Ministeri
Kiuru.

16.07 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Edustaja Juuso on samoilla linjoilla kuin itsekin olen. Tämä asia pitää hoitaa, ja
vuodesta 2011 asti olen haaveillut siitä päivästä, että suomalainen poliittinen tahtotila
muodostuisi meidän ikäihmistemme tueksi niin, että tämä hoitajamitoitus saataisiin lakiin:
lisää hoitajia, 4 400 hoitajaa, ja työajasta muut tukitoimet pois, jotta voidaan keskittyä hoi-
toon ja hoivaan.

Edustaja Juuso, tiedätte, että 0,7 tulee voimaan heti. [Ben Zyskowicz: Neljän vuoden
päästä!] Niille, jotka eivät pysty sillä hetkellä tarjoamaan kaikkia niitä hoitajia alueellisen
 Tarkistettu
4.0



Pöytäkirjan asiakohta PTK 43/2019 vp
hoitajapulan vuoksi, on annettu sellainen mahdollisuus — jos turvallisuus ei vaarannu, pal-
veluiden laatu ei kärsi ja mennään kuitenkin yli nykyisen suosituksen — että on aikaa
hankkia ne hoitajat, jotka yhteiskunnasta tällä hetkellä vielä puuttuvat tästä isosta tavoit-
teesta. Nimenomaan hoitajamitoitus toteutuu heti, [Ben Zyskowicz: Neljän vuoden pääs-
tä!] koska meillä on 22 prosenttia, [Puhemies koputtaa] joka siihen jo pystyy. Tältä osin ni-
menomaan heti säädetään laki.

Toinen varapuhemies Juho Eerola:  Muistutan sekä ministereitä että arvoisia edustajia
siitä, että aikarajamitoitus tässä keskustelussa on 1 minuutti. — Edustaja Juuso.

16.08 Kaisa Juuso ps (vastauspuheenvuoro): Arvoisa puhemies! Tehostetuissa palvelu-
yksiköissä on usein monisairaita henkilöitä, jotka kärsivät esimerkiksi muistisairaudesta,
verenpainetaudista, diabeteksesta, kilpirauhasen tai sydämen vajaatoiminnasta. Monet
heistä katsovat tätä lähetystä tälläkin hetkellä. Sairaanhoitajan työhön tehostetun palve-
luasumisen yksiköissä kuuluu kaikkien näiden sairauksien seuranta, muun muassa veren-
paineen, verensokerin ja painon seuranta, erilaiset mittaukset, lääkehoidon sivuvaikutus-
ten seuranta ja eteenpäin raportointi sekä monta muuta vaativaa hoidollista tehtävää.

Olen käytännössä nähnyt monta kertaa, miten sairaanhoitajat joutuvat tekemään kaik-
kea muuta kuin varsinaisen toimenkuvansa mukaisia työtehtäviä, usein pelkästään perus-
hoitoon liittyviä tehtäviä. Syynä tähän on se, että henkilöstöä on yksinkertaisesti liian vä-
hän. Millä tavalla hallitus varmistaa sen, että sairaanhoitajille jää riittävästi aikaa tehdä var-
sinaisia sairaanhoitoon kuuluvia tehtäviä ja lääkehoidon seurantaan on käytössä riittävästi
ammattitaitoisia työntekijöitä?

16.09 Perhe- ja peruspalveluministeri Krista Kiuru (vastauspuheenvuoro): Edustaja
Juuso ottaa hyvin esille sen, että sekä lääkehuolto että myöskin johtaminen ovat yksittäisiä
syitä siihen, miksi näitä laiminlyöntejä vanhusten hoidossa on ollut, niin kuin viime aikoi-
na ollaan nähty.

Kaksi muuta syytä ovat myös ilmeisiä: Valvira on kiinnittänyt laiminlyönneissä huo-
miota siihen, että hoitajia on tosiasiassa liian vähän vuorossa. Neljänneksi keskeisin syy
laiminlyönteihin on ollut tällä kentällä nimenomaan se, että on keskitytty hoito- ja hoiva-
tehtävien lisäksi näihin välillisiin tukitöihin, ja nyt tämä tahtotila, jonka hallitus muodosti
hallitusohjelmaneuvotteluissa, lähtee nimenomaan siitä, että nämä tukityöt siirretään pois
hoitajien työtehtävistä, jotta aikaa hoitamiselle jää. Tältä osin myöskin 0,7:n mitoitus ta-
kaa, että Suomessa on jatkossa 4 400 hoitajaa enemmän, ja tätä päivää eduskunnassa on
odotettu.

Toinen varapuhemies Juho Eerola:  Ja nyt lisäkysymyksiä tästä aihepiiristä niille edus-
tajille, jotka ovatkin jo V-painiketta painaneet ja nousseet seisomaan. — Edustaja Purra.

16.10 Riikka Purra ps (vastauspuheenvuoro): Arvoisa puhemies! STM:n työryhmä on
esittänyt, että hoiva-avustajat ja opiskelijat voidaan laskea mukaan 0,7:n hoitajamitoituk-
seen. Seitsemän kuukauden koulutuksen saaneet apulaiset opiskelijoista puhumattakaan
tulevat edullisemmaksi, mutta kuten tiedämme, he eivät voi toimia kuten koulutetut hoita-
jat — eivät ammattitaidoltaan, varmuudeltaan eivätkä vastuultaan. Kaiken lisäksi tiedäm-
me, että tämä tarjoaa mahdollisuuden mennä sieltä, mistä aita on matalin ja edullisin. Val-
2



Pöytäkirjan asiakohta PTK 43/2019 vp
mistuneen tilalle kannattaa ottaa uusi opiskelija, ja kun hän valmistuu, taas uusi opiskelija.
Hoitajat kannattaa korvata avustajilla aina kun mahdollista. Mitä tämä tarkoittaa työnteki-
jöiden kannalta? Jälleen merkittävää lisäystä paineeseen ja kiireeseen, yhä vähemmän ai-
kaa perehtyä asioihin, enemmän määräaikaisia työsuhteita, lisää pätkätöitä, epävarmuutta,
venyviä työntekijöitä, ei riittävää palkkaa. Tästä seuraa sitten se, mitä hallitus ja kokoomus
kutsuvat huutavaksi työvoimapulaksi. Juuri tällä tavalla luomalla luodaan työmarkkinoille
ongelmia, [Puhemies koputtaa] mistä seuraa, että alalle koulutetut henkilöt eivät jaksa.
Mitä te aiotte tehdä hoitohenkilökunnan työolojen korjaamiseksi?

16.12 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Nimenomaan työolojen parantamisesta on kysymys silloin, kun me puhumme
tämän sitovan henkilöstömitoituksen säätämisestä lakiin. Siinä on kysymys siitä, että an-
namme uupuneille hoitajille, alan ammattikunnalle, sen viestin, että työtä tekeviä näissä
yksiköissä pitää olla tarpeellinen määrä. Me annamme yhteiskunnasta myöskin viestin,
että täällä välitetään siitä, miten me huolehdimme ikäihmisistä yhteiskunnassa — meidän
kaikkien isistä, äideistä ja isovanhemmista. Siitä tässä on kysymys.

Haluan myöskin todeta edustajalle, että viime hallituskauden aluksi — erityisesti perus-
suomalaiset olivat siinä hallituksessa — nimenomaan päätettiin, että hoiva-avustajatkin
kelpaavat joukon jatkoksi mukaan. Siltä pohjalta nykyinen suositustaso on nimenomaan
se, että myöskin ne, joilla on alan koulutusta tietyn verran, voivat olla avustavissa tehtävis-
sä mukana, mutta he eivät saa olla yksin työvuorossa. [Puhemies koputtaa] Tältä osin tämä
esitetty malli vastaa odotuksiinne. [Ben Zyskowicz: Te annatte viestin, että seuraava halli-
tus hoitaa!]

16.13 Ritva Elomaa ps (vastauspuheenvuoro): Arvoisa puhemies! Hoitoalan työ on usein
vaativaa ja raskasta, eikä palkkataso mielestäni vastaa ollenkaan työn haastavuutta. Muun
muassa näistä syistä johtuen moni hoitoalan koulutuksen suorittanut on päätynyt muille
aloille. Meillä on siis pätevää porukkaa, mutta he ovat muualla. Vaativista töistä selviämi-
nen edellyttää riittävää pätevyyttä ja kokemusta, kuka vain ei voi näistä töistä selvitä. Esi-
merkiksi Turussa on tilanne aika huono sekä laitos- että kotihoidossa: yksi hoitaja voi jou-
tua käymään 15:n tai 20:n kotona olevan luona hoitamassa heitä, ja jos on niin, että park-
kipaikkaa ei löydy, seuraavan asiakkaan kohdalla aikaa on viisi minuuttia. Tämä ei ole in-
himillistä enää. Kysyn asianomaiselta ministeriltä: mitä hallitus aikoo tehdä varmistaak-
seen pätevien, riittävän kielitaidon omaavien ja alalle soveltuvien hoitajien saatavuuden
hoitoalan vaativiin ja vastuullisiin tehtäviin?

16.14 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kysymys kotihoidosta on aiheellinen, koska kotihoidossa on myöskin ollut on-
gelmia ja on ollut laiminlyöntejä, joita emme voi täällä katsoa läpi sormien. [Perussuoma-
laisten ryhmästä: Hoitaako Posti?] Kotihoidon parantaminen on yksi isoimpia haasteitam-
me, jopa isompi kuin tämä tehostettuun palveluasumiseen liittyvä haaste, jota kuitenkin
eduskuntatasolla on käsitelty monesti. Kotihoidon haasteet on myös ratkaistava osana van-
huspalvelulain uudistusta, ja niin kuin olen todennut täällä aikaisemmin, minulla on nyt
ammattilaiset pohtimassa niitä ratkaisuja, mitä on tehtävä tämän nykytodellisuuden paran-
tamiseksi. Tässä meidän rahoitusraamissamme on myöskin varattu rahaa, jotta kotihoitoa
pystytään parantamaan.
3



Pöytäkirjan asiakohta PTK 43/2019 vp
16.15 Paula Risikko kok (vastauspuheenvuoro): Arvoisa herra puhemies! On todella hie-
noa, että vanhuspalvelulakia uudistetaan, ja totta kai me haluamme odottaa sen kokonai-
suuden, koska nythän me tiedämme siitä vasta osan. Siitä se sitten nähdään ja voidaan vas-
ta oikeasti arvioida.

Mutta kysymys kuuluu: 27.6. kysyin teiltä, arvoisa ministeri, että kun siellä hallitusoh-
jelmassa lukee henkilöstömitoitus ja te lupasitte hoitajamitoituksen, niin kummasta on ky-
symys, voiko teihin luottaa, että se on hoitajamitoitus. Te vastasitte, arvoisa ministeri Kiu-
ru, että on tarkoitus nimenomaan tehdä hoitajamitoitus. Sanoitte vielä lisäksi, että katsotte
nyt peiliin: hoitajamitoitus. Nyt kun meillä on kuultu nämä, ketä siihen lasketaan, niin ei-
hän se ole mikään hoitajamitoitus. [Välihuutoja] Voi, voi! Kysymys kuuluu: miksi te pu-
huitte muunneltua totuutta?

16.16 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Edustaja Risikon kysymys on varsin aiheellinen. [Naurua] Meillä on monenlai-
sia termejä. Me puhumme sitovasta henkilöstömitoituksesta, joka kattaa sen, että työyhtei-
sössä on monenlaisia ammattilaisia mukana. Eikö näin? Me puhumme samaan aikaan
myöskin siitä, että sen lisäksi, että paikalla on sairaan- ja terveydenhoitajat, siellä on gero-
nomit, fysio- ja toimintaterapeutit, kuntoutuksen ohjaajat, lähi- ja perushoitajat, sosiaa-
lialan ohjaajat ja kasvattajat, sosionomit AMK:sta, siellä on kotiavustajat ja kodinhoitajat,
hoiva-avustajat, hoitoapulaiset, virikeohjaajat ja kaikki muut vastaavat, [Timo Heinonen:
Vielä opiskelijat!] jotka pitävät toimintakykyä yllä. On keskeinen kysymys, lasketaanko
tähän hoivatyöhön juuri ne henkilöt, jotka tulevat hoivaan ja hoitoon osallistumaan. Tämä
työryhmän esitys lähtee nyt nimenomaan siitä, että ne, jotka on laskettu nykyisen suosituk-
sen mukaan tähän hoivatyöhön ja hoitotyöhön osallistumaan, [Puhemies koputtaa] kelpaa-
vat tähän mitoitukseen mukaan välittömäksi työajaksi, niin kuin jo viimeksi totesinkin.
Mutta tämä on vasta työryhmän esitys. 

Haluan myös muistuttaa, että tämä ei ole vielä hallituksen esitys. [Puhemies koputtaa]
Tässä on ala nyt kokoontunut yhteen miettimään, minkälainen mitoitus tästä tehdään ja
millä nimellä. Kunnioitetaan siis myös sitä.

Toinen varapuhemies Juho Eerola:  Ja edelleen kunnioitetaan myös sitä minuutin aika-
rajaa.

16.17 Anu Vehviläinen kesk (vastauspuheenvuoro): Arvoisa puhemies! Ajattelen myös
niin, että vanhuspalvelulakia on tärkeää uudistaa. Jos muistan oikein, niin ministeri Saarik-
ko laittoi tämän työryhmän työn liikkeelle viime talvena, ja se työryhmä työskentelee tä-
män vuoden loppuun. Tänään tuli erään osion eli tämän henkilöstömitoitusta koskevan
työryhmän työ julki. Se on todellakin vasta työryhmän työ, ja hallitus arvioi huolellisesti
nyt sitten sitä, miten tässä mennään eteenpäin. 

On tärkeää, että kaiken kaikkiaan koko vanhustyöhön, sekä kotihoitoon että laitoshoi-
toon, riittää tulevaisuudessakin työntekijöitä. Se on meidän yhteinen huolemme, koska me
jo nyt tiedämme, että tuhansista henkilöistä on pulaa. Koska pelkästään se, että me lisääm-
me henkilöstöä, ei riitä, vaan kuten täällä on jo todettu, myös työolosuhteet ovat erittäin
tärkeät, haluaisin edelleenkin kysyä: onko hallituksella ajatuksia siitä, miten näitä vanhus-
työn työolosuhteita pystyttäisiin parantamaan?
4



Pöytäkirjan asiakohta PTK 43/2019 vp
16.18 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Iso kokonaisuus siinä on kysymyksessä, eivätkä yksittäiset toimet pelkästään
riitä. Siltä osin hoitajamitoituksen eli tämän sitovan henkilöstömitoituksen tekeminen on
tietenkin yksi ratkaisu siihen, että saadaan lisää ihmisiä töihin, saadaan varmistettua, että
tehdään nimenomaan hoito- ja hoivatöitä, mikä tässä mallissa nyt on tarkoitus toteuttaa
hallituksen tahtotilan mukaisesti.

Valiokunnan puheenjohtaja kiinnittää oikeaan asiaan huomiota. Kyllä meidän pitää pi-
tää huolta myöskin siitä, että täällä on yhteinen tahtotila vanhusten asioiden kuntoon lait-
tamiseen. Näillä ihmisillä, jotka tekevät tätä tärkeätä työtä, on niin vahva eetos olla ihmisiä
auttamassa ja hoitamassa, että tässä tapauksessa monet myöskin uupuvat taakan edessä, jos
siihen haasteeseen ei aina pystytä. Tältä osin myöskin se tapa, millä me laitamme nämä yh-
teiset asiat kuntoon, ratkaisee. Siksi vanhuspalvelulain kokonaisuudistus on tärkeä, kuten
aikaisemmin on jo todettu. [Ben Zyskowicz: Miksi irrotitte tämän siitä kokonaisuudesta?]

16.19 Sanna Antikainen ps (vastauspuheenvuoro): Arvoisa herra puhemies! Ministeri
Kiuru tässä kertoi, mitkä kaikki ammattiryhmät osallistuvat hoitotyöhön. Mukana siis ovat
myös opiskelijat, hoiva-avustajat ja hoiva-apulaiset [Paavo Arhinmäki: Kiitos perussuo-
malaisten!] sekä osastonhoitajat ja yksikönjohtajat. Ongelma on se, etteivät johtajat ja
osastonhoitajat osallistu suoraan hoitotyöhön. Osastonhoitajat huolehtivat henkilöstöhal-
linnon tehtävistä, eivät suoranaisesta hoitotyöstä, ja sama on johtajien kohdalla.

Arvoisa puhemies! Käytännössä esitys on, että vanhustenhuollossa työskentelevien hen-
kilöiden koulutustaso ja palkkaus laskevat, koska hallitus haluaa lisää hoiva-avustajia.
Hoitajamitoitus olisi pitänyt hoitaa kuntoon palkkaamalla lisää tutkinnon suorittanutta hoi-
tohenkilöstöä. Turha syyttää edellistä hallitusta, te olette vastuussa. Arvoisa ministeri Kiu-
ru, miksi te vesitätte henkilöstömitoitusta laskemalla henkilöstöhallinnon parissa työsken-
televät osastonhoitajat ja johtajat [Puhemies koputtaa] mukaan osaksi hoitajamitoitusta ja
miksi hallitus laskee hoitajien koulutustasoa ja yleistä palkkatasoa?

16.20 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Aloitetaan siitä, että meille täällä eduskuntasalissa eivät kuulu työmarkkinaosa-
puolten palkkakysymykset. Siitä me pidämme täällä kiinni. [Välihuutoja] Edustaja vihjasi
myös, että tässä pohjassa olisi tehty väärä ratkaisu. Te kyllä valitettavasti luitte jotain muu-
ta paperia kuin sitä, mikä tänään tuli julki, ja siltä osin annoitte äsken erheellistä informaa-
tiota siitä, mitä tänään on päätetty. Luettelin äsken välittömään hoitotyöhön kuuluvat tahot
näiden ammattilaisten näkökulmasta, jotka ovat istuneet nyt päiviä ja öitä, kymmeniä tun-
teja, pohtimassa, ketkä voivat olla osa hoitomitoitusta, ja tältä osin kunnioitan ainakin itse,
kun en ole alalla työskennellyt koskaan, tosiasiassa sitä ammattilaisten näkökulmaa, joka
on yksimielinen.

Tältä osin vielä totean teille, mitä tulee opiskelijoihin: Ei missään ole tarkoitus, että opis-
kelijat tulisivat ikään kuin suoraan pallille töihin. [Puhemies koputtaa] Silloin kun opiske-
lijalla on tarpeeksi opintoja, tätä asiaa voi harkita toiminnan tuottajan kanssa, ja sieltäkin
on selvät ja [Puhemies koputtaa] tarkat kirjaukset tällä työryhmällä esitettynä. Siitäkin ala
on yksimielinen. Niin kuin nykyisenkin suosituksen pohjalta, [Puhemies koputtaa] niin
vasta kun on tarpeeksi kokemusta, on mahdollista täydentää hoitoa.

Toinen varapuhemies Juho Eerola:  Nyt menee minuutti jo. Teille tulee paikkoja vastata.
5



Pöytäkirjan asiakohta PTK 43/2019 vp
16.22 Aki Lindén sd (vastauspuheenvuoro): Arvoisa puhemies! Viime keväänä en ollut
täällä eduskunnan jäsenenä, mutta seurasin tietenkin keskustelua, jota eräät tahot leimasi-
vat jopa desimaalikeskusteluksi. Tämä 0,7 ja 0,5 on kieltämättä ollut välillä vaikea ymmär-
tää, ja minäpä avaan sen. Esimerkiksi 28-paikkaisessa vanhustenhoitoyksikössä 0,5 tar-
koittaa aamu- eli päivävuorossa neljää hoitajaa, iltavuorossa kolmea hoitajaa ja yövuoros-
sa kahta, koska viikossa on 168 tuntia ja työvuoron viikoittainen pituus 38 tuntia ja neljä-
sosa. Jos me nostamme tämän 0,7:ään, niin meillä päivävuoro nousee neljästä kuuteen, il-
tavuoro kolmesta viiteen ja yövuoroon riittääkin tuon kokoisessa se kaksi.

Kysynkin nyt ministeri Kiurulta: oletteko koskaan pitkän työuranne ja poliittisen uran-
ne aikana nähnyt kolmessa vuodessa tulevaisuudessa näin nopeasti tapahtuvaa parannusta
vanhustenhuoltoon?

16.23 Perhe- ja peruspalveluministeri Krista Kiuru (vastauspuheenvuoro): No, vas-
taus on, että en ole. [Naurua — Välihuutoja] Sen takia olenkin vuodesta 2011 yrittänyt ajaa
tätä muutosta, jota eduskunnassa on myös vahvasti vastustettu. Kyllä eduskunnan on nyt
päätettävä, laitetaanko nämä vanhusten asiat kuntoon, onko yhteiskunnalla siihen varaa,
ollaanko mukana näitä asioita edistämässä vai ollaanko niitä vastaan.

Varmasti julkisuudessa tullaan käymään keskustelua siitä, onko tämä hallituksen kun-
nianhimoinen suunnitelma mahdollinen toteuttaa nopealla aikataululla, johon edustaja ni-
menomaan jo äsken viittasikin. Kuinka nopeasti me tulemme saamaan nämä hoitajat — sii-
tä on nyt tehty asiantuntijoiden arvio, joka on yksimielinen. Minusta se antaa eduskunnalle
kyllä selkänojaa käydä sitä keskustelua, ja tässä täksi siirtymäajaksi on laskettu, että alle
neljässä vuodessa nämä hoitajat ovat käytettävissä. Katson tässä kokonaisuudessa, kun
olen odottanut tätä päivää kuin kuuta nousevaa, että kun on mennyt 8—9 vuotta, niin siltä
osin tällä aikataululla [Puhemies koputtaa] tämän hallituskauden aikana saadaan ihmeitä
aikaan. Se on aika lyhyt aika se.

16.24 Jussi Halla-aho ps (vastauspuheenvuoro): Arvoisa puhemies! Pääministeri Rinne,
te olette pääministeri siksi, että te jakelitte erilaisia lupauksia. Annoitte muun muassa ym-
märtää, että hoitotyöhön saadaan lisää henkilökuntaa. Vaalien jälkeen te sitten kerroitte,
että rahaa ei olekaan. Tuliko teille oikeasti yllätyksenä, että hoitajamitoituksen nostaminen
edellyttää lisää hoitajia ja lisähoitajat lisää rahaa? Hoiva-ala ei ole tällä hetkellä kovinkaan
houkutteleva. Työ on kuormittavaa osin siksi, että ammattilaiset eivät saa keskittyä varsi-
naiseen työhönsä vaan joutuvat suorittamaan myös erilaisia tukitehtäviä, joihin voitaisiin
palkata myös vähemmän koulutettua henkilökuntaa. Aikooko hallitus helpottaa tätä ongel-
maa osoittamalla lisää rahaa palvelujen järjestämiseen vai sillä, että vaihdetaan henkilö-
kunta halvempaan?

16.25 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Jäin miettimään, mitä tarkoititte sillä, että ”vaihdetaan henkilökunta halvem-
paan”, koska ainakin tämä jaoston tekemä esitys tänään perustuu nimenomaan nykysuosi-
tukseen. Eli tästä niin kuin ”halvempaan” — ei kai sillä viitata tähän nykytasoon, miten
hoitajat rekrytoidaan, jos ymmärsin oikein. Viittaatte ehkä sitten kansainväliseen työtar-
peeseen tai siihen, että myöskin Suomen ulkopuolelta saattaisi tulla ihmisiä, jotka olisivat
päteviä näihin tehtäviin, ja viittasitte varmaan myös siihen, että koulutusmäärien ohella voi
olla, että ulkomailta tätä työvoimaa tulisi. Suomessa on siltä osin tarkka sääntely, että kaik-
6



Pöytäkirjan asiakohta PTK 43/2019 vp
ki, jotka ovat kelvollisia toimimaan näissä ammateissa — koulutuksen omaavia henkilöitä
— ovat tässä mukana. Sen sijaan on hyvä todeta, että sekä nykyisin että tämän jaoston uu-
den esityksen mukaan opiskelijat voidaan laskea mitoitukseen mukaan vain silloin, kun he
ovat työsopimussuhteessa toimintayksikköön [Puhemies koputtaa] ja kun heillä on opinto-
jen kautta hankittu riittävä osaaminen. [Puhemies koputtaa] Siitä on nyt pidetty kiinni, ja
tämä jaoston esitys on, että pidetään siitä tulevaisuudessakin kiinni. 

16.26 Mia Laiho kok (vastauspuheenvuoro): Arvoisa puhemies! Edellinen hallitus asetti
vanhuspalvelulain uudistamisen työryhmän, jonka tarkoitus oli katsoa koko vanhuspalve-
luketju alkaen kotihoidosta ympärivuorokautiseen hoivaan. Nyt kun me saimme tämän esi-
tyksen, niin tämähän on varsin torso, tai siis todella torso. Tässä tullaan siirtämään vastuu
seuraavalle hallitukselle. Tällä kaudella ei tule tapahtumaan yhtään mitään, mutta se piti
antaa nyt, vaikka vanhuspalvelulain työryhmä saa työnsä päätökseen tämän vuoden lopus-
sa. Mikä kiire oli saada tämä esitys nyt tässä vaiheessa? Halutaanko tässä nyt unohtaa ko-
konaan kotihoidon vanhukset?

Ja vielä: tässä on tämä ”henkilöstömitoitus” tällä hetkellä. Puhuttiin hoitajamitoitukses-
ta — se on muuttunut nyt henkilöstömitoitukseksi, eli myös asiakkaan asuinympäristön
viihtyvyydestä huolehtiminen kuuluu tämän henkilöstömitoituksen piiriin, ja siellä on täy-
sin kouluttamatonta henkilökuntaa. 

16.28 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Nyt on päätettävä. Oliko tällä lakiesityksellä kiire vai ei? Ennen kesää käsitin,
että erityisesti oppositiossa oli painetta, että tämä täytyy tuoda [Välihuutoja oikealta] mah-
dollisimman nopeasti tänne eduskunnan käsittelyyn, ja väititte, niin kuin olen todennut it-
sekin, että jos pelkkä 0,7:n henkilöstömitoitus olisi säädetty pysyvänä lakiin, tuon yksittäi-
sen kirjauksen tekeminen olisi ollut selkeästi pienempi työ kuin se, mitä tämä jaosto kuu-
dessa viikossa sai aikaan eli määritteli jokaiselle ihmiselle, joka on tehostetussa palve-
luasumisessa, sellaisen hoitoisuuden mittariston, millä me pärjäämme jatkossa, kun me
mietimme, miten 0,7:n henkilöstömitoituksesta ei tule miniminä myöskin maksimia, ja
näin on vastattu myöskin siihen eduskunnan huutoon. Nyt pitäisi päättää, oliko tällä asialla
kiire. Käsittääkseni minulta on odotettu tätä esitystä vielä ennen joulua kuin kuuta nouse-
vaa, ja nyt, edustaja, te totesitte, että olisi pitänyt pitää vähän vähemmän vauhtia. [Puhe-
mies koputtaa — Oikealta: Ei!] Nyt pitää päättää, kumpaa tässä tavoitellaan. Molemmat tu-
levat tehtyä, eli jouluun mennessä [Puhemies koputtaa] tehdään myöskin vanhuspalvelu-
lain kakkosvaiheen päivitystä. [Hälinää] 

16.29 Päivi Räsänen kd (vastauspuheenvuoro): Arvoisa herra puhemies! Sitova hoitaja-
mitoitus 0,7 on todella tärkeä tavoite, ja se on myös kiireellinen tavoite. No, nyt tässä luon-
noksessa, josta on ollut puhe, se tulisi voimaan 2020, mutta ei meillä ole ensi vuoden bud-
jetissa rahaa siihen. Millä tavalla te aiotte tämän rahoituksen hoitaa tähän lakiin, kun tei-
dän toiveenne kuitenkin oli, että se mahdollisuuksien mukaan jo myös käytännössä tulisi
voimaan? Tästä tulee sellainen vaikutelma, että hallitus yrittää samaan aikaan sekä lunas-
taa että ohittaa vaalilupauksensa, kun se lykätään tulevalle vaalikaudelle ja käytännössä sit-
ten tulevan hallituksen rahoitettavaksi.
7



Pöytäkirjan asiakohta PTK 43/2019 vp
16.30 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Ensinnäkin todetaan edustaja Räsäselle, että ei vielä huolta. Nyt oli kysymys
vasta työryhmän esityksestä. Itse kunnioitan kuitenkin tuon työryhmän esitystä. Se istui
tuntikausia miettimässä, miten hoitajamitoitus, eli tämä sitova henkilöstömitoitus, lakiin
tulisi. Nyt tämä syntynyt yksimielisyys eri ammattilaisten kesken antaa kyllä pohjaa sille,
että eduskunnassa pystytään keskustelemaan asia-argumentteihin perustuen tästä tärkeästä
hankkeesta. Olen myöskin todennut, että meillä on budjettiriihen päätökset olemassa kos-
kien myöskin tämän tärkeän työryhmän lopputulosta, kun se aikanaan saadaan, ja tänään-
hän me saimme nyt sellaisen lopputuloksen, joka voidaan laittaa lausuntokierrokselle. Kat-
sotaan, millä tavalla se kantaa tämän kuuden viikon aikana, kun käydään isoa yhteiskun-
nallista keskustelua. 

Hallitus on varautunut siihen, että tämä lakiesitys annetaan syyskauden loppuun men-
nessä, ja käytännössä myöskin budjettiriihessä on tehty kirjaus siitä, että nämä resurssit tur-
vataan. Siksi en oikein ymmärtänyt, mitä tarkoititte ohittamisella. [Puhemies koputtaa] Ni-
menomaan tässä on haluttu kuulla asiantuntijat ja tehdä ratkaisu, joka voisi kantaa. [Puhe-
mies koputtaa] Sitten hallitus aikanaan arvioi lausuntokierroksen jälkeen, minkälainen esi-
tys eduskunnalle annetaan.

16.31 Saara Hyrkkö vihr (vastauspuheenvuoro): Arvoisa puhemies! Jokaisen tässä
maassa on voitava luottaa siihen, että itselle ja läheisille on tarjolla hyvää hoivaa silloin,
kun omat voimat eivät enää riitä. Kiitos ministeri Kiurulle, että olette ripeästi tarttunut tä-
hän asiaan. Olennaista on tietysti myös varmistaa, että sellaisia epäkohtia ja laiminlyönte-
jä, jotka alkuvuodesta varmasti menivät meillä kaikilla ihon alle, ei enää vastaisuudessa ta-
pahdu.

Yksi ihan keskeisistä vanhustenhoivan haasteista on se rekrytointi ja myöskin se työhy-
vinvointi alalla. Tämä koskee myös kotihoitoa, kun entistä useampi ikäihminen asuu myös
pidempään kotona ja saa hoivaa sinne. Yksi olennainen laadun tae kotihoidossa on myös
se, että siellä kotona käyvä hoitaja olisi mahdollisimman usein tuttu, mikä tietysti vaatii
myös sitä, että niitä ammattilaisia on riittävästi ja heillä on aidosti mahdollisuus tehdä työn-
sä hyvin. Nyt kysyisin: miten hallitus aikoo tukea kuntia ja hoiva-alaa laajemmin tässä työ-
hyvinvoinnin vahvistamisessa, työnohjauksen vahvistamisessa ja myös rekrytoinnissa täl-
lä välin, kun on tämä siirtymäaika tässä muutaman vuoden sisällä?

16.32 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kyllä tähän kysymykseen on palattava. Olette oikeassa siinä, että kaikki ei tule
vain sillä kuntoon, että laitetaan sitova henkilöstömitoitus lakiin, [Ben Zyskowicz: Ihan to-
si?] vaan myös johtamista on parannettava ja on puututtava laajemmin niihin laiminlyön-
teihin, mitkä liittyvät asioihin, joita tällä asialla ei laiteta kuntoon. Lääkehuolto on yksi
näistä.

Yksi näistä on myös työssäjaksaminen, ja meidän täytyy pystyä paremmin saamaan
tämä ala itse sitoutumaan nimenomaan työssäjaksamiseen. Minusta sekä viime että tällä
hallituskaudella on ollut hyvä tahto myöskin sitouttaa alaa yhdessä toimien ja tehden sii-
hen, että itsekin voi näitä toimia tehdä eikä kaikkea tarvitse säätää laissa. Tätä kautta meil-
lä on muodostumassa perinteeksi se, että näitä työkokouksia alalla pidetään, ja tämä asia on
ollut jo esillä myös työkokouksessa. Eli siltä osin voi sanoa, että sekä tällä että viime hal-
8



Pöytäkirjan asiakohta PTK 43/2019 vp
lituskaudella näissä työkokouksissa on haettu alan yhteistä panosta siihen, että työnantajat
näkevät, että työssäjaksaminen on tärkeää ja siihen pitää panostaa. 

Toinen varapuhemies Juho Eerola: Nyt tästä aihealueesta vielä yksi kysymys, ja sen
esittää alkuperäisen kysymyksen esittäjä, edustaja Juuso. 

16.34 Kaisa Juuso ps (vastauspuheenvuoro): Arvoisa puhemies! Olemme valitettavasti
joutuneet toteamaan, ettei omavalvonta toimi. Varmaan muistamme kaikki iltapäivälehti-
en otsikot viime vuoden vaihteessa. Monet tehostetun palveluasumisen asukkaat ovat niin
huonossa kunnossa, että eivät kykene itse vaatimaan oikeuksiaan, puhumattakaan siitä, että
kykenisivät raportoimaan epäkohdista. Jos nämä epäkohdat halutaan korjata, tarvitaan ul-
kopuolista valvontaa. Millä tavalla hallitus varmistaa sen, että aluehallintovirastot saavat
tarpeeksi rahaa valvonnan tehostamiseen? Voiko ministeri Kiuru luvata, että emme näe
enää haamuhoitajia?

16.34 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Erittäin tärkeä näkökulma tähän keskusteluun, edustaja Juuso, on nimenomaan
myös tämä valvonta. Kyllä Valviran ja avien tarkastuskäynnit ovat osoittaneet, että Suo-
messa asiat eivät ole vielä kunnossa, ja siltä osin hyvä uutinen on se, että näitä resursseja on
nyt sitten lisätty tämän vanhusten palveluiden kriisin johdosta. Se yksin ei auta, koska
myöskin kiinnititte huomiota tähän omavalvontaan. Kyllä on pakko sanoa, että palvelui-
den järjestäjien puolella tämä omavalvonta on paikoitellen jäänyt hiukan toissijaiseksi ky-
symykseksi, ja tältä osin myös omavalvonnan tarkemmat kirjaukset ja toimet ovat varmas-
ti — niin kuin olivat viime sote-rakenneuudistuksen — keskeisiä kysymyksiä, ja ne ovat
jatkossa yhä keskeisempiä. 

Yksi kysymys on myös se, pitäisikö järjestäjien pystyä tekemään tässä myös yhteistyötä
jopa tässä nykyjärjestäjäkentässä. Siltä osin toivon, että saisimme tähänkin myös uusia in-
novatiivisia ratkaisuja nykykuntakenttään, jonka kuitenkin näitä tehtäviä [Puhemies koput-
taa] pitää vielä hetki järjestää.

Kysymyksen käsittely päättyi.
9


	3.1
	16.05
	16.07
	16.08
	16.09
	16.10
	16.12
	16.13
	16.14
	16.15
	16.16
	16.17
	16.18
	16.19
	16.20
	16.22
	16.23
	16.24
	16.25
	16.26
	16.28
	16.29
	16.30
	16.31
	16.32
	16.34
	16.34


