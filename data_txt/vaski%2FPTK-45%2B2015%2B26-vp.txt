















































DEM36FA.tmpSave.xml


Pöytäkirjan asiakohta PTK 45/2015 vp
Pöytäkirjan asiakohta 

PTK 45/2015 vp

Täysistunto

Tiistai 6.10.2015 klo 14.02—21.11

26. Hallituksen esitys eduskunnalle laiksi vuorotteluvapaalain muuttamisesta
Hallituksen esitys HE 51/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 26. asia. Puhemiesneuvosto ehdottaa, että asia lähetetään työelämä- ja tasa-arvova-
liokuntaan.

Keskustelu

21.00 Katja Taimela sd: Arvoisa rouva puhemies! Hallitus on valmis muuttamaan vuo-
rotteluvapaan ehtoja niin, että ne muuttuisivat jo ensi vuoden alusta lukien. Edellinen vuo-
rottelukorvausta koskeva muutos tehtiin vuosi sitten syksyllä, jolloin muun muassa vuorot-
teluvapaan edellyttämä työhistoria nostettiin 10:stä 16 vuoteen. Nyt hallitus on korotta-
massa historiaedellytystä 20 vuoteen. Vapaan enimmäiskestoa lyhennetään ja pitkän työ-
uran tehneiden työntekijöiden korkeampi vuorottelukorvaus poistettaisiin siten, että vuo-
rottelukorvauksen taso olisi 70 prosenttia työttömyyspäivärahasta kaikilla vuorottelijoilla.

Minkä koen olevan itse vuorotteluvapaajärjestelmän tarkoituksen? Tarkoituksena on
toisaalta edistää työtekijän työssäjaksamista ja toisaalta tarjota työttömälle henkilölle työl-
listymismahdollisuuksia. Vuorotteluvapaa ei ole laiskan työntekijän tauko, niin kuin joi-
denkin toimesta täälläkin talossa on kuultu. Osa käyttää sen hetken taukoon, mutta varsin
moni käy vapaa-aikana opiskelemassa lisää omaa alaansa, minkä hyöty palaa työyksik-
köön vuorotteluvapaalta tulevan työntekijän mukana, ja osa toimii vuorotteluvapaalla
muun muassa läheisensä omaishoitajana.

Mielestäni hallitus on valmis heikentämään vuorotteluvapaata. Työttömyys nousee,
mutta vapaaehtoinen työn jakaminen vaikeutuu. Mielestäni logiikka puuttuu.

21.02 Antti Lindtman sd (vastauspuheenvuoro):  Arvoisa puhemies! Täytyy sanoa, että
oli aivan erinomainen puheenvuoro, jonka saimme äsken kuulla edustaja Taimelalta.

Nythän on tullut jo viestejä työpaikoilta, että on todella vaikeaa enää näiden kiristysten
jälkeen käyttää tätä vuorotteluvapaata, puhumattakaan siitä, kun me tiedämme, että tätä
ovat käyttäneet paljon pienipalkkaiset, naisvaltaiset alat ja sitä kautta monet työntekijät
ovat halunneet hakea jaksamista sinne lopputyöuralle. Ja kun tiedetään, että keski- ja pie-
nipalkkaisilla aloilla nämä korvaukset jo ennestään ovat todella pieniä, että todella saa ta-
loutensa suunnitella, jos vuorotteluvapaalle aikoo jäädä, niin täytyy todella miettiä, miten
sen aikana tulee toimeen.

Jos meidän tavoitteenamme tässä julkisessa taloudessa on taklata tätä kestävyysvajetta,
kun me tiedämme, että siihen kestävyysvajeeseen vaikuttaa nimenomaan tehdyn työn mää-
 Tarkistettu
4.0



Pöytäkirjan asiakohta PTK 45/2015 vp
rä ja sitten toisaalta se tuottavuus, ja tämän kautta ollaan perusteltu pidempiä työuria, niin
jos tällä keinolla todella, niin kuin on nähty, on tietyillä aloilla vaikutusta siihen, että ne
työuran viimeiset vuodet pysytään nyt, varsinkin kun tämä eläkeuudistus on kiinni, niin he-
rää kysymys, että kun tässä selvästi tavoitellaan säästöjä, niin iskeekö tämä nyt sitten toi-
saalta korville sitä tavoitetta, kun me haluamme työuria pidentää, tuottavuutta parantaa ja
toisaalta työhyvinvointia parantaa.

Erittäin hyviä näkökohtia edustaja Taimela toi esiin, ja soisi, että ne asiat tulisivat esiin
ja hallitus ottaisi ne vielä uudelleen harkintaan.

21.04 Sami Savio ps (vastauspuheenvuoro):  Arvoisa puhemies! Tässä keskustelua seu-
ranneena ja täällä nyt ainoana hallituspuolueiden edustajana tänään illalla tässä vaiheessa
kiitän tietysti sosialidemokraatteja ahkeruudesta, mutta kun näitä teidän puheenvuorojan-
ne tänään on kuunnellut, niin tulee väistämättä mieleen, että missä on ja mikä on sosialide-
mokraattien vaihtoehto. Onko teillä sitä vaihtoehtoa ylipäätään hallituspuolueiden linjalle,
ja milloin se tulee? Teille ei kelpaa Yle-veron pieni indeksijäädytys, teille ei kelpaa takuu-
eläkkeen 23 euron nosto — sekin on kuulemma väärin tehty — eikä teille kelpaa vuorot-
teluvapaan pienimuotoinen muutos. Teidän kannattaisi nyt ottaa huomioon, että Suomi on
todella pahassa taloudellisessa kriisissä. Minä kysyn nyt teiltä aivan aidosti: missä teidän
vaihtoehtonne on, ja milloin se tulee tänne eduskunnan käsittelyyn?

21.05 Antti Lindtman sd: Arvoisa puhemies! Totean edelliselle edustajalle saman, jonka
totesin tässä vähän aikaa sitten aikaisemmin Töllille ja joka on itse asiassa jo aika monta
kertaa — ei taida enää edes kahden käden sormet riittää — todettu. Meillä on nyt käsillä
hallituksen esitys, jota me olemme vähän reilun viikon saaneet täällä ihmetellä ja ruotia ja
käsitellä. Ja aivan niiden eduskunnan vakiintuneiden pelisääntöjen mukaan, siis niiden pe-
lisääntöjen mukaan, joita perussuomalaiset itse ovat olleet sekä oppositiossa että nyt halli-
tuksessa luomassa ja päättämässä, täällä eduskunnassa opposition vaihtoehtobudjetit käsi-
tellään niille varatulla ajalla. Mikäli nyt olen oikein ymmärtänyt, niin se tapahtuu marras-
kuussa, joten olkaa huolehti, vaihtoehto kyllä tulee, ja tässä vaiheessa voin sanoa, että se on
huomattavasti oikeudenmukaisempi, se on työllisyyteen ja kasvuun enemmän panostava ja
kaiken lisäksi siinä tullaan pyrkimään pienempään valtion velkaantumiseen. Tulette sen
näkemään.

Me olemme huomanneet, että hallitus on tässä alkutaipaleella jo alkanut horjahdella.
Esimerkiksi entinen valtiosihteeri Sailas kirjoitti tänään hyvin kriittisen kirjoituksen Hel-
singin Sanomiin. Niin kuin olen aikaisemmin todennut, jos tämä horjunta todella jatkuu,
niin voimme ehkä sitten jatkossa harkita, että me annamme hallitukselle jo apua etukäteen,
mutta mikäli niin vakavaan tilanteeseen tullaan, niin silloin kannattaa kyllä miettiä, olisiko
joitain muita vaihtoehtoja. Mutta toistaiseksi ehdotan, että pitäydymme näissä yhdessä so-
vituissa, perussuomalaistenkin hyväksymissä pelisäännöissä, ja toivoisin, että tämä menisi
perille kaikissa eduskuntaryhmissä ja kaikille edustajille.

21.07 Pia Viitanen sd: Arvoisa rouva puhemies! Tässä ryhmänjohtaja Lindtman jo hyvin
kuvasi tätä prosessia. Minä voisin edustaja Saviolle kertoa, että viime vuonna tähän aikaan
perussuomalaiset toivat oman vaihtoehtobudjettinsa, 11. marraskuuta, ja meillä todennä-
köisesti on tulossa siinä sitten samoilla kieppeillä, riippuu ihan siitä, koska arvoisa edus-
kunta päättää toimia. Nämä vaihtoehtobudjetit ovat salissa näillä näkymin hieman sen jäl-
2



Pöytäkirjan asiakohta PTK 45/2015 vp
keen tämän marraskuun puolenvälin kieppeillä, ja meiltä tulee silloin kattava vaihtoehto.
Kaiken kaikkiaan olemme myös moneen kertaan todenneet, että meillä on erimielisyys ni-
menomaisesti tästä isosta talouslinjasta. Me näemme, että tässä tilanteessa leikkauspoli-
tiikka ei johda mihinkään ja että tässä tilanteessa me tarvitsemme voimakkaampia panos-
tuksia työllisyyden eteen. Olemme myös hämmästelleet jo tässä vaiheessa — kun olemme
tarkastelleet nyt viime ja tämän viikon asiaa, tätä keltaista kirjaa ja hallituksen esitystä —
että esimerkiksi perussuomalaisten vaihtoehtobudjetti silloin 11.11. oli lähestulkoon päin-
vastainen kuin tämä, eli siellä sitten saattoi olla esitettynä plussaa, ja nyt sitten vastaavilla
momenteilla on miinusta. En minä ymmärtänyt, että tämä sentään ihan tarkoitus perussuo-
malaisillakaan on ollut.

Haluan, puhemies, tähän loppuun sanoa kiitoksia kuitenkin arvoisalle edustaja Saviolle,
että hän on jaksanut olla täällä salissa. Kyllä nimenomaan, ansaitsette ihan aidosti ja vilpit-
tömästi hatunnoston. Te olette ainoa hallituspuolueen edustaja täällä ja olette istunut ja
kuunnellut tätä keskustelua. Siitä kiitos, koska sitähän tämän eduskuntatyön myös pitäisi
olla, että täällä aidosti vuorovaikutus ja keskustelu käy.

Keskustelu päättyi.

Asia lähetettiin työelämä- ja tasa-arvovaliokuntaan.
3


