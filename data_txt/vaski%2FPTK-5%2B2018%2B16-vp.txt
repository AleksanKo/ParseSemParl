















































DEMEA64.tmp.xml


Pöytäkirjan asiakohta PTK 5/2018 vp
Pöytäkirjan asiakohta 

PTK 5/2018 vp

Täysistunto

Tiistai 13.2.2018 klo 14.02—16.38

16. Hallituksen esitys  eduskunnalle  laiksi yhteisen kalastuspolitiikan seuraamusjärjestel-
mästä ja valvonnasta annetun lain muuttamisesta

Hallituksen esitys HE 204/2017 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 16. asia.
Puhemiesneuvosto ehdottaa, että asia lähetetään maa- ja metsätalousvaliokuntaan.

Keskustelu

15.57 Anne Kalmari kesk: Arvoisa rouva puhemies! Tullaan miehittämättömistä ilmai-
lualuksista ihan miehitettyihin aluksiin merelle. Tässä on käsittelyssä kalastuspolitiikan
seuraamusjärjestelmä ja valvontalaki. Tosiasiahan on se, että tällaista lakia ei koskaan teh-
täisi, jos emme olisi EU:n jäseniä, mutta kun siellä parlamenttineuvosto ja komissio muut-
tavat kalastuspykäliä, niin meidän on pakko Suomena siihen taipua, mutta koetamme teh-
dä muutokset niin, että niistä seuraa mahdollisimman vähän byrokratiaa ja mahdollisim-
man järkeviä uudistuksia.

Lohen kalastuskiintiöt, toimijakohtaiset kiintiöt, ovat paljon puhuttaneet, ja tosiasia on,
että niitä ei ole pystytty oikein kunnolla valvomaan, kun ei tiedetä, mihin satamaan se alus
kulloinkin tulee, ja valvonta on hyvin satunnaista. Sen takia sieltä EU:n päästäkin on ha-
luttu tähän asiaan puuttua. Me toteutamme nyt Suomessa tätä järjestelmää siten, että tässä
on tällainen ilmoitusmenettely, joka tapahtuu viimeistään puoli tuntia ennen satamaan tu-
loa, mikä fiksusti nyt jatkossa sitten toimeenpannaan siten, että sen voi hoitaa applikaati-
oilla ja näin mahdollisimman vähällä byrokratialla.

Toisaalta tällainen uudistus on ihan järkevä siinä mielessä, että ihan oikeasti ne saaliit,
jotka ovat vähän tuonne hämäriin kadonneet, saadaan paremmin selville. Haluammekin,
että samantyyppinen valvonta sitten myös muissa Itämeren maissa tapahtuu. Meillähän on
aika paljon ongelmia esimerkiksi Puolan kalastuksenvalvonnan kanssa. Valiokunta muis-
sa yhteyksissä on jopa visioinut, että tämäntyyppistä toimintaa kannattaisi tuonne vapaa-
ajankalastuksen puolelle siirtää.

Vielä sen lisään, että tämä ei koske verkkokalastusta vaan rysä- ja ajosiimakalastusta.
Yksityiskohtiin voidaan mennä myöhemmin.

16.00 Kari Kulmala sin: Arvoisa puhemies! Esityksessä ehdotetaan muutettavaksi yhtei-
sen kalastuspolitiikan seuraamusjärjestelmästä ja valvonnasta annettua lakia. Kertaalleen
luettuna esitys vaikuttaa varsin erikoiselta. Esityksen myötä lakiin tehtäisiin eräitä muita
muutoksia, jotka ovat muun muassa saaliin maihin tuontia koskevan ennakkoilmoitusvel-
voitteen käyttöönotto lohen kalastuksessa sekä valvontaviranomaisen velvoite ilmoittaa
 Tarkistettu
4.1



Pöytäkirjan asiakohta PTK 5/2018 vp
rikkomusepäilystä nopeasti toimijalle, jota epäillään yhteisen kalastuspolitiikan sääntöjen
rikkomisesta. Tämä kuulostaa vähän erikoiselta. Miksi tällainen velvoite ylipäätään on,
kun sitä ei EU-lainsäädäntökään velvoita?

Kaupallista kalastusta koskee jo nyt varsin yksityiskohtainen sääntelyjärjestelmä: toimi-
jakohtaiset kiintiöt saaliin merkintäpakolla, jäljitettävyysmääräykset sekä EU:n valvonta-
lakiin perustuva sanktiojärjestelmä. Samaan aikaan vapaa-ajankalastajia ei koske min-
käänlainen saaliin ilmoitusvelvollisuus. Ennakoin hieman, että tämä 30 minuutin lyhennet-
ty etukäteisilmoitus ei ole hyvä vaihtoehto tai ainakaan se ei toimi, kuten eivät aina toimi
matkapuhelinjärjestelmätkään meriolosuhteissa. Monesti koko kalastusmatka voi olla alle
tuon puolen tunnin, jolloin kalastaja joutuu tekemään ilmoituksen maihintulosta jo kotilai-
turista lähtiessään kalaan tietämättä, saako edes kalaa. Jotain maalaisjärkeä tässä kohdin
olisi hyvä käyttää.

Myös tuon lain 20 a §:n kalastuksenvalvontaa koskeva vaikutus on hyvin kyseenalai-
nen. Jos samaan aikaan tulee useita kalastajia pitkin rannikkoa maihin, miten tuo valvonta
onnistuu, vai onko valvonta vain pistevalvontaa ja hyvin satunnaista? Ideaalitilanteessa en-
nakkoilmoitusmenettely helpottaisi kalastuksenvalvontaa ja lisäisi sekä valvonnan vaikut-
tavuutta että kustannustehokkuutta ja tarkastukset voidaan nopealla varoitusajalla yhdistää
muuhun kentällä tehtävään valvontatyöhön. Valitettavasti en usko kuitenkaan, että näin
kävisi. Minusta nykyisen lainsäädännön edellyttämä 48 tunnin ilmoitusvelvollisuus ely-
keskukseen [Puhemies koputtaa] olisi riittävä. Tässähän ollaan lisäämässä byrokratiaa eikä
vähentämässä, kuten hallituksen tavoite on ollut.

16.02 Anne Kalmari kesk:  Arvoisa herra puhemies! Kalatalouden Keskusliiton asialla
ollaan, ja varmasti tämä kritiikki on osin aiheellista. Käymme sitä varmasti sitten valiokun-
nassa tarkemmin läpi. Mutta toki haluan huomauttaa, että kyllä nämä satamaantuloajat
ovat yleensä suunnitelmallisia ja ihan kaupan kannaltakin merkittävää on, että kalastajat
tietävät, milloin palaavat sinne satamaan. Valtaosa ilmoituksista tehtäneen jo ennakkoon
silloin, kun sinne merelle lähdetään. Myöskin tulevaisuudessa nämä valvonnat tulevat ole-
maan satunnaisia, mutta ehkä tätä voidaan vähän järkevämmin nyt organisoida. Ja periaat-
teessahan meidän markkinoillamme ei tästä lähtien pitäisi olla sitten lainkaan tällaista ka-
laa, jonka alkuperää ei tiedetä. Samoin rasvaeväleikkaus pystytään aika hyvin nyt sitten jat-
kossa todentamaan. Ja kun tuossa varapuheenjohtaja nosti vapaa-ajankalastuksen framille,
niin toki voimme tähänkin asiaan jälleen kiinnittää vähän huomiota. Duubiot ovat sinänsä
ihan oikeita.

Keskustelu päättyi.

Asia lähetettiin maa- ja metsätalousvaliokuntaan.
2


	16
	15.57
	16.00
	16.02


