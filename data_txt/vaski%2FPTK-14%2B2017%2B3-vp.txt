















































DEM1135.tmpSave.xml


Pöytäkirjan asiakohta PTK 14/2017 vp
Pöytäkirjan asiakohta 

PTK 14/2017 vp

Täysistunto

Tiistai 28.2.2017 klo 14.02—15.45

3. Hallituksen esitys eduskunnalle laiksi kaivoslain muuttamisesta
Hallituksen esitys HE 10/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 3. asia. Puhemiesneuvosto ehdottaa, että asia lähetetään talousvaliokun-
taan.

Keskustelu

14.04 Elinkeinoministeri Mika Lintilä (esittelypuheenvuoro): Arvoisa herra puhemies!
Nykyisen kaivoslain kokonaisuudistus toteutettiin perusteellisen valmistelun jälkeen 2011.
Lain keskeisenä tavoitteena on kaivostoiminnan ja malminetsinnän edellytysten turvaami-
nen kestävän kehityksen periaatteitten mukaisesti. Laissa on huomioitu kansalaisvaikutta-
mista koskevat vaatimukset, kuntien vaikutusmahdollisuudet ja oikeusturvan toteutumi-
nen. Saatu kokemus on kuitenkin osoittanut jotkin lupamenettelyt ylimitoitetuiksi ja tar-
peettoman raskaiksi.

Esityksen keskeiset muutokset koskevat kaivosturvallisuuslupaa, malminetsintälupaa ja
tarvittavien selvitysten ajoitusta. Esityksellä ei kuitenkaan olla muuttamassa lupa-arvioin-
nin sisältöä tai hakemuksen sisällöllisiä vaatimuksia. Kaivosturvallisuusluvan tarve on il-
meinen uutta kaivosta luvitettaessa. Jos toimivaan kaivokseen tarvitaan lisäalueita, ei
alueen käyttötarkoitus välttämättä aiheuta uuden kaivosturvallisuuslupamenettelyn tarvet-
ta. Kaivosturvallisuusluvan tarve voitaisiin siis tapauskohtaisesti arvioida kaivoslupaa
myönnettäessä. Kaivosturvallisuuslupamenettelyn osalta lakia esitetään muutettavaksi
myös siten, että kaivosviranomainen pyytäisi tarpeelliset lausunnot toimialallaan yleistä
etua valvovilta viranomaisilta, eli laissa ei lueteltaisi lausujatahoja. Tällä vältettäisiin tur-
hat lausuntopyynnöt, jotka rasittavat viranomaisia, ja laki olisi joustava ajatellen valtion-
hallinnon ja viranomaiskentän tulevia muutoksia.

Malminetsintäluvan luopumishakemuksen menettely on nykyisessä laissa vastaava me-
nettely kuin uuden malminetsintäluvan anominen. Esitämme luopumismenettelyn muutta-
mista ilmoitusmenettelyksi. Tämä selkeyttäisi juridisesti ajankohtaa, jolloin luopuminen
tulee voimaan. Luopumisilmoituksen käsittelystä ei tehtäisi kuulemista, millä olisi vaiku-
tusta yritykselle aiheutuviin kustannuksiin sekä viranomaisten työtaakkaan. Ilmoitusme-
nettelyyn siirtyminen ei muuttaisi luvanhaltijan vastuuta korvata aiheutetut vahingot ja
haitat. Luvan raukeamisesta tehtäisiin edelleenkin kaivosviranomaisessa valituskelpoinen
viranomaispäätös ja siitä tiedotettaisiin asianmukaisesti.

Vaadittavien selvitysten osalta lakimuutos toisi mahdollisuuden toimittaa hakemukseen
liittyvä Natura 2000 -arviointi tai yva-selostus myöhemmin täydennykseksi. Dokumentit
 Tarkistettu
4.1



Pöytäkirjan asiakohta PTK 14/2017 vp
tulisi toimittaa kuitenkin ennen hakemuksen kuulemismenettelyä. Tämä parantaisi näiden
dokumenttien laatua ja kattavuutta ja edistäisi ympäristövaikutusten huomiointia hanke-
suunnittelussa.

Muutoksilla ei ole vaikutusta toimintaan, toiminnan ympäristövaikutuksiin, eikä esityk-
sellä heikennetä asianomaisten vaikuttamismahdollisuuksia tai osallistumista hankkeiden
lupamenettelyihin. Esityksessä on tehty yksi yhdestä -arviointi eli arvioitu yrityksille koi-
tuvia säästöjä hallinnollisen taakan keventyessä. Esitetyillä muutoksilla puretaan yrityk-
siin kohdistuvaa sääntelytaakkaa. Muutosten merkitys on pk-yrityksille suhteessa merkit-
tävämpi kuin suuremmille toimijoille. Muutoksilla vähennetään myös viranomaisten työ-
taakkaa: resursseja uudelleenkohdistamalla voidaan kehittää ja parantaa viranomaispalve-
luja. Se on varmasti meidän kaikkien yhteinen tahtotila.

14.08 Olavi Ala-Nissilä kesk: Arvoisa puhemies! Tässä esityksessä ja myöskin seuraa-
vassa esityksessä listalla on kyse myöskin normien sujuvoittamisesta kaiken muun ohella.
Tässä jo aikaisemmin kullanhuuhdonnan byrokratiaa purettiin aivan oikein. Tässä on ky-
symys siitä, että kaivoslakia uudistetaan nyt toisessa osassa ja sujuvoitetaan malminetsin-
tää ja kaivostoimintaa tarpeettomalta byrokratialta silti lain oleellista sisältöä muuttamatta.
Normien sujuvoittaminen ja byrokratian purkaminen — siitä on aina puhuttu, viime vaali-
kaudellakin paljon, mutta ei syntynyt tuloksia. Nyt me näemme, että jo 300 normia on pu-
rettu tai sujuvoitettu, ja tämä tie nyt jatkuu. Se on konkreettista työtä, mitä ministeri Lintilä
ja hänen edeltäjänsä ovat tässä tekemässä, ja annan täyden tunnustuksen.

14.09 Satu Hassi vihr: Arvoisa puhemies! On hyvä asia, jos menettelyjä sujuvoitetaan,
mutta on toisaalta oltava sitten hyvin tarkkana, ettei heitetä lasta pesuveden mukana. Otan
esille kaksi asiaa tästä hallituksen esityksestä.

121 §:ssä, johon ministeri Lintiläkin viittasi, annetaan kaivosviranomaiselle harkinta-
valtaa, edellyttääkö kaivoksen laajentaminen uutta kaivosturvallisuuslupaa tai voimassa
olevan luvan tarkentamista. Jotta tästä seuraisi todellisuutta, joka kunnioittaa oikeusvalti-
on periaatteita, laissa pitäisi kuitenkin määritellä ehdot, millä ehdoin tätä harkintaa voi-
daan suorittaa, koska kaivosten laajennukset saattavat olla suuriakin. Mielestäni sen ei pi-
täisi olla pelkästään viranomaisen yksilöllisen harkinnan varassa.

Toinen asia, josta kansalaispalautteessa itselleni on esitetty huolta, on tämä, että Natura
2000- ja yva-selvitykset voisi palauttaa vasta lupahakemuksen jälkeen mutta ennen luvan
myöntämistä. On mielestäni varmistettava se, että ne, jotka haluavat tehdä muistutuksia,
saavat kuitenkin tarvittavat tiedot ajoissa, jotta ei kävisi niin, että siinä vaiheessa, kun lu-
pahakemukseen ei voi enää tehdä muistutuksia, tulisi tätä tietoa Natura 2000- ja yva-selvi-
tyksistä ja näin ollen se tieto jäisi kansalaisilta käyttämättä, kun he yrittävät siihen hank-
keeseen vaikuttaa.

14.11 Markus Mustajärvi vas: Arvoisa puhemies! Edellisen kerran, kun kaivoslakia uu-
distettiin oikein reilummin, vasemmistoliitolla oli siihen liittyen rinnakkaislakialoite. Kyl-
lähän tätä kaivostoimintaa, malmin etsintää, malmioitten hyödyntämistä pitää ajatella ni-
menomaan pitkänä prosessina siitä hetkestä, kun se lähtee liikkeelle, siihen asti, kun kaikki
jälkityöt on hoidettu. Ja jos ajatellaan, mitä kunnalle näistä lupaprosesseista aiheutuvia töi-
tä on, niin siellä on asiakirjojen näytteillä pitäminen, kaavalliset tarkastukset, kunnan lau-
suntojen valmistelu, päätösten perustelu ja itse päätöksenteko. Ja kunnassa voi olla liik-
2



Pöytäkirjan asiakohta PTK 14/2017 vp
keellä useita malminetsintälupahakemuksia ja myöskin yva-prosesseja. Kuitenkaan lain-
säädännössä ei ole määrätty mitään korvausta kunnille maksettavaksi näistä kaikista töistä.
Totta kai kunta saa omansa työntekijöitten verojen maksusta, mutta näistä asioista ei mak-
seta mitään. Siinä kohtaa me esitimme kyllä, että sekä malmin etsinnästä että louhinnasta
myöskin kaivoksen sijaintikunnalle pitäisi maksaa korvausta kaikesta siitä työstä, mitä se
on tehnyt, jotta asianmukaisesti kaivos voitaisiin avata. Kyllä minä olen myöskin näitä lu-
paprosesseja eteenpäin vievien viranomaisten suusta kuullut, että jopa kansainväliset kai-
vosfirmat ihmettelevät sitä, että Suomessa ei tällaista kaivosveroa ole olemassa, ja kuiten-
kin me kaikki tiedämme sen, että ne maaperän rikkaudet voidaan hyödyntää vain yhden
kerran.

14.13 Leena Meri ps: Arvoisa puhemies! Ilahdun tässä, että olen edellisen puhujan kans-
sa hyvinkin paljon samoilla linjoilla. Jätin viime viikolla kirjallisen kysymyksenkin tästä
aiheesta, nimenomaan kaivosverosta, juuri siitä, että aika harvat maat sallivat näin helpon
hyödyntämisen ilman selkeitä korvauksia. Löysinkin tästä sitten vuodelta 2012 kansan-
edustajan kysymyksen, ja silloin valtiovarainministeri Urpilainen vastasi, että tätä selvite-
tään mahdollisia jatkotoimia varten valtiovarainministeriössä ja kartoitetaan asiaa ja etsi-
tään alustavia veromalleja. Tällaista ei kuitenkaan ole nyt näkynyt. Olisinkin kysynyt mi-
nisteriltä, onko teillä tiedossa, miten asia etenee. Tämä on näköjään sinne hautautunut,
vaikka valtiovarainministeri Urpilainen näin silloin kertoi vastauksessaan.

Ja toinen on tämä edustaja Mustajärven esille tuoma ongelma kunnissa. Siellä on hyvin
paljon myös pölyä, melua, omaisuuden arvonalennusta. Kunnille tosiaan tulee lupamak-
sut, ja siinäpä se sitten on — ja tietysti työllistäminen. Kaikki muut haitat ja rasitteet, kuten
infran rakentaminen ja turvallisuuden miettiminen, jäävät kuntaan. Itsekin olen meidän
kiinteistötoimen kanssa jutellut, ja on toivottu, että joitakin korvauksia saataisiin.

Ymmärrän, että normeja sujuvoitetaan ja työtä halutaan tehdä, mutta ne pitää tehdä ta-
sapainossa siten, että myös kuntaan ja valtiolle tulee niistä riittävät korvaukset. Näissä on
kuitenkin myös ympäristöllisiä kysymyksiä, jotka tulee huomioida, ja asukkaiden asumis-
viihtyvyys.

Siis summa summarun: onko näitä korvauksia mietitty, vai onko se vain aina puheen he-
linää?

14.15 Anne Kalmari kesk: Arvoisa herra puhemies! Mitä tulee kaivosveroon, niin siinä
mielessä se tietysti olisi hyvä asia, että tiedämme lukuisia tapauksia, joissa kaivokset eivät
ole pystyneet selvittämään sitten lopullista tilaa. Kun kaivostoiminta on lopetettu, siellä on
myyty yrityksiä edelleen ja varsinaisilla omistajilla ei rahaa sitten asioitten kuntoon laitta-
miseen ole ollut ja näin valtio siitä joutuu huolehtimaan. Mutta sinänsä verotulojahan
myöskin kuntaan tulee toki valtionosuuksina ja kiinteistöverotuloina, ettei tämä kunnille
hyödytöntä ole. Luulenpa, että lähes joka ainut kunta Suomessa olisi riemusta kiljuen otta-
massa kaivoshanketta omaan kotipitäjäänsä.

Mutta mitä tulee tähän normienpurkuehdotukseen, minusta on erittäin hyvä asia, että
näitä kautta linjan kaikissa ministeriöissä viedään eteenpäin. Tässäkin norminpurussa on
laskettu 95 000 euron arvosta vuosisäästöä yrityksiin kohdistuvassa sääntelytaakassa vuo-
sitasolla, mutta tämä turha työ on rasittanut myös viranomaisia, ja nyt siellä taholla voi-
daan keskittyä tuottavampiin ja järkevämpiin toimiin, esimerkiksi ympäristön tilan tark-
3



Pöytäkirjan asiakohta PTK 14/2017 vp
kailuun ja siihen, että myös ennakkotarkistukset olisivat sitä luokkaa, ettei Talvivaaran kal-
taisia ilmiöitä jatkossa enää tulisi.

On hienoa, että vuosittaisten kaivoskarttojen toimittamisvelvollisuus poistuu ja Natura-
tilanne ei heikkene. Vaikka selostuksen toimittamisajankohta joustavoitetaan, niin ympä-
ristönsuojelun taso tässäkään tilanteessa ei heikkene.

14.17 Katri Kulmuni kesk: Arvoisa puhemies! On tärkeää muistaa, kun keskustellaan
kaivoksista, että vaikka viime vuosina onkin ehkä ollut negatiivisempia esityksiä julkisuu-
dessa, niin silti Suomessa toimii kymmeniä varsin tuottavia ja hyvin asiansa hoitavia kai-
voksia ja niille seuduille varsin tärkeitä elinkeinotoimijoita. Toki lainsäädännön täytyy olla
tiukka ja korkeatasoinen ja ympäristönormien oltava aina kärkeä. 

On hyvä muistaa, että tässä esityksessä, kuten täällä on jo mainittu, nyt ei ympäristövai-
kutuksiin tai lupa-arviointeihinkaan puututa vaan koetetaan enemmänkin sitten sitä suju-
voittamista saada sinne normibyrokratian purun tasolle: kaivoskarttakysymyksiin, kaivos-
turvallisuusasiaan tai ilmoitusmenettelyihin, miten vaikkapa malminetsintäluvat raukea-
vat.

On kuitenkin selvä asia, että me olemme samankaltaisella mineraalivyöhykkeellä naa-
purimaidemme kanssa, erityisesti Ruotsi on meille tärkeä kilpakumppani. Kuinka ministe-
ri nyt ajattelee: riittääkö tämä sujuvoittaminen saamaan meitä samalle viivalle Ruotsin
kanssa? Siellä on huomattavasti nopeammin saatu kaivoshankkeita liikkeelle. 

Ehkäpä tähän kaivosverokeskusteluun: Muutama vuosi sitten puhuttiin myös rahaston
merkityksestä. Onko tätä harkittu työ- ja elinkeinoministeriössä? Mutta varsinainen kysy-
mys on siis siitä, riittääkö tämä saattamaan meidät samalle tasolle Ruotsin kanssa vai onko
olemassa joitakin muitakin suunnitelmia vielä, millä sitten myös sitä lupamenettelyä saa-
taisiin nopeutettua.

14.18 Hannu Hoskonen kesk: Arvoisa herra puhemies! Kaivoslain muuttaminen sinänsä
on positiivinen asia ja on linjassa hallitusohjelman kanssa, eli byrokratiaa puretaan, turhia
papereita vähennetään, mikä on erittäin tervetullut ilmiö. Kaivoslain kyseessä ollen nostan
kuitenkin esille sen, että meillähän on Suomessa semmoinen järjestelmä nyt, että, kuten
kaikki tiedämme, kaivostoiminta on valtavan pääomavaltaista toimintaa. Elikkä tarvitaan
suuri tukku rahaa ennen kuin pystyy yleensä edes tutkimuslupaa hakemaan ja sen jälkeen
tutkimaan ja sitten mahdollisesti saamaan vielä kaivospiirin perustetuksi ja kaivostoimin-
nan aloitetuksi.

Tähän liittyy se ongelma, mikä minun mielestäni Suomen kansantalouden kannalta on
jättiläismäinen virhe, että kaikki suomalaiset isot kaivostoimijat ovat lopettaneet kaivostoi-
minnan. Muutamia pieniä junioriyhtiöitä toimii toki, ja Keminmaassa kaivos, joka louhii
siihen viereiseen rosteriterästehtaaseen raaka-ainetta. Mutta iso kuva on se, että meillä
Suomen kallioperä on äärimmäisen rikas, sisältää paljon malmeja, mutta kaikki se malmis-
ta tuleva hyöty liukuu ulkomaisten sijoittajien käsiin, esimerkkinä vaikka Sodankylän lä-
hellä oleva Sakatin malmiesiintymä, jonka amerikkalainen Anglo American, yksi suurim-
pia kaivosyhtiöitä, on varannut itselleen, ja sehän on Natura-alueella. Kuten tiedämme,
Suomessa on Natura-alueita, jotka perustettiin nimenomaan sellaisille alueille, joissa saat-
taisi potentiaalisia esiintymiä löytyä. Tässä on esimerkki siitä, mihin se johtaa. No, sehän
johtaa siihen, että kun on paljon tällaisia suojelualueita ja valtavan rikkaita esiintymiä, ai-
noastaan suurilla ja kansainvälisillä toimijoilla on mahdollisuus perustaa sinne kaivos ja
4



Pöytäkirjan asiakohta PTK 14/2017 vp
lähteä sitä tutkimaan, hankkia sinne luvat, jotka maksavat maltaita, ja sen jälkeen saada
sinne se toimintalupa. Se voi kestää vuosikymmeniä, mutta ainoastaan suurilla kaivosyh-
tiöillä on siihen varaa, suomalaisilla eri toimijoilla ei kenelläkään. Eli kaikki se kansanta-
louden lisäarvo, mikä malmista olisi saatavissa, valuu armotta... [Puhemies koputtaa] —
Minä tulen puhujapönttöön.

Ensimmäinen varapuhemies Mauri Pekkarinen: Joo, edustaja voisi tulla jatkamaan, 2
minuuttia on kulunut umpeen. 

Kiitoksia, arvoisa puhemies! — Suojelualueiden problematiikasta en jaksa olla puhu-
matta. Asia on nimittäin niin, että esimerkiksi Sakatin esiintymä on minusta aivan kansal-
linen häpeä. Valtavan rikas malmio, jonka reunaa, äärtä ja rajaa emme edes tänä päivänä
tiedä. Aikanaan Outokumpu Osakeyhtiön löytämästä kaivosesiintymästä Rääkkylän Kivi-
salmesta kuparimalmipalanen geologisissa tutkimuksissa paikannettiin nykyisen Outo-
kummun alueelle, ja sinne perustettiin kuparikaivos, joka on Suomen kansantalouden nos-
tanut lamasta ylös silloin 1900-luvun alusta näihin päiviin. Outokumpu Osakeyhtiön arvo
Suomen kansantaloudelle on asiantuntija-arvioiden mukaan vähintään 100 miljardia euroa
nykyrahassa — vähintään. Se on paljon enemmän, kun siihen liittyy paljon innovaatioita,
teknologiaa ja patentteja, jotka muuten edelleen ovat voimassa, muun muassa Outokumpu
Osakeyhtiön perustama, keksimä ja kehittämä liekkisulatusmenetelmä.

Tätä innovaatiota ja tätä talouden moottoria me suomalaiset emme ole osanneet käyttää.
Kuten Sakatissa teimme: annoimme sen koko valtavan esiintymän amerikkalaisille. Joku
suojeluintoilija sitten sanoi täällä, että sehän on Natura-alueella. Niinhän se on Natura-
alueella, mutta meillähän on EU-säännöt, joiden mukaan Natura-alue voidaan siirtää uu-
teen paikkaan, korvata toisella alueella ja alkaa louhia malmia, jos kansassa löytyy viisaut-
ta aloittaa kaivostoiminta uudestaan ja tehdä hyötyä Suomen kansakunnalle. Mutta nyt
nämä annetaan amerikkalaisille ja ulkomaisille toimijoille, joilla on rahaa ja ennen kaik-
kea aikaa odottaa vaikka maailman tappiin. Ja jos sitten tutkimuslupa on tullut, niin niillä-
hän on niin valtava juristiarmeija, että kansainvälisen oikeuden mukaan he pystyvät sitten
kyllä odottamaan, ja jonain päivänä se aarre sieltä kaivetaan ylös ja se hyödyttää vain yli-
kansallisia sijoittajia, ei Suomen kansaa.

Joku puhui täällä kaivosverosta. Eikö olisi parempi jonain päivänä kuvitella asia toisin
päin? Me kuvittelemme, että verottamalla ja rajoittamalla yritystoimintaa me luomme tälle
kansakunnalle jotakin hyvää. En koskaan ole vielä keksinyt sitä, että jos veroja korotetaan,
mitä hyötyä siitä kansakunnalle on. Byrokratia kasvaa ja menetykset kasvavat ja työn te-
keminen vaikeutuu. Eikö meidän pitäisi aloittaa oma kaivostoiminta itse uudestaan, laittaa
maan asioita kuntoon sitä kautta, että luomme uutta kasvua kansantaloudelle? Esimerkki-
hän meillä on lännessä: Ruotsissa LKAB toimii niin, että se omistaa malmit, louhii ne kan-
sakunnan hyödyksi, ja mikä onkaan Ruotsin kansakunnan talouden tila tänä päivänä —
erittäin hyvinvoiva, kasvava valtio. Siellä louhitaan muun muassa Jällivaarassa, Kiirunas-
sa rautaa, ja se kaikki hyöty, mikä tulee, menee Ruotsin kansalle. Mutta meillä Suomessa
kaikki naturoidaan, suojellaan ja tehdään niin vaikeaksi, että tavan suomalaiset yhtiöt eivät
lähde siihen oravanpyörään juoksemaan, koska niillä ei ole varaa.

Toivon, että tähän problematiikkaan eduskunta joskus puuttuisi. Tiedän, että ministeri
Lintilä on 95-prosenttisesti tästä asiasta samaa mieltä kanssani. Tiedän, että hallitusohjel-
5



Pöytäkirjan asiakohta PTK 14/2017 vp
ma toki meitä sitoo, mutta jonain päivänä tälle kansakunnalle on ruvettava löytymään jär-
keä enemmän. Meidän on saatava tämän maaperän rikkaudet käytettyä hyödyksi.

Vanhan, korkeasti arvostamani geologin sanoihin päätän tämän puheenvuoron. Muuta-
massa seminaarissa, kun joku epäili, onko kaivostoiminta tärkeää, hän päätti puheenvuo-
ronsa erinomaiseen fraasiin, joka on joka sana totta: "Se, mitä emme voi kasvattaa, se mei-
dän on kaivettava. Se, mikä ei yhtiöittämällä tässä maailmassa kasva, on menevä maanpin-
nan alle ja kaivettava sieltä ylös." Näinhän se asia on, mutta sen kun me ymmärtäisimme.
Niiltä, jotka puhuvat, että veroja kiristetään, perustetaan kaivosvero ja sitten ruvetaan elä-
mään herroiksi, toivon, että tähän sanontaan sisältyisi hieman enemmän harkintaa, koska
se lienee todistettu maailmassa, että veroja korottamalla ei ole kovin paljon mitään hyvää
tässä maailmassa tehty.

14.25 Jari Myllykoski vas: Arvoisa herra puhemies! En rupea väittämään, kuinka moni
prosenttisesti ministeri Lintilä on kanssani samaa mieltä. On hyvä, että jossain on hyvät oh-
jurit ja niin edelleen, voidaan suunnata poliittisesti tätä keskustelua. Mielestäni on hyviä
edellytyksiä ja hyvä tahtotila.

Olisin kuitenkin toivonut, että tässä yhteydessä, kun nyt puhutaan kaivosverosta tai jos-
takin muusta, olisi pystytty tuomaan kaivostoimintaan jälkihoito huomattavasti keskeisem-
min. Tällä hetkellä osa kaivostoimijoista sanoo, että laki edellyttää jälkihoitoon vähem-
män rahaa kuin he ovat varanneet rahaa. Silloin tässä on selvä gäppi, kun meillä tässä
omassa lainsäädännössä liittyen siihen, mitä kaivostoiminnan lopettamisen jälkeen tapah-
tuu kaivosalueella, varataan liian vähän rahaa.

Kaivostoiminta on erittäin pääomasidonnaista, edustaja Hoskosella oli erittäin hyvä nä-
kemys tästä, että meidän pitää ottaa tämä omiin käsiin, (Hannu Hoskinen: Totta kai!) mut-
ta Suomessa, joka on tällä hetkellä edelleen rikkaampi kuin koskaan, ei semmoisia pää-
omia vain näytä olevan, että niin riskipitoiseen bisnekseen olisi halukkuutta sijoittaa. Jo en-
nen kuin nähdään, onko kyseessä malmio, kaivosyhtiöt varaavat kymmeniä miljoonia eu-
roja siihen pelkkään tutkimiseen.

Nyt pitää nähdä metsä puilta. Me — varmasti täällä nykyiset hallituspuolueet, edellinen
oppositio ja niin edelleen — olemme olleet ajamassa sitä, että Suomeen olisi pitänyt perus-
taa kaivosrahasto, mikä olisi ollut tie siihen, että Suomi Oy olisi ollut mahdollinen kaivos-
toiminnan käynnistäjä. Tätä kuitenkaan ei edellisessä hallituksessa eikä tässä hallituksessa
ole pystytty edistämään. Uskoisin, että tätä kautta tämä erittäin riskipitoinen liiketoiminta
ja erittäin isoilla kustannuksilla jo etsinnässä oleva toiminta olisi voitu saada ehkä lähem-
mäksi kansaa. Onko se kaivosvero sitten ratkaisu, en tiedä, mutta edustaja Mustajärvi ja
edustaja Meri toivat kyllä hyviä asioita ja argumentteja esille koskien kuntien omia mah-
dollisuuksia. Me rakennamme kunnissa infraa kaivoksille. Se infran rakentaminen, koulu-
jen perustaminen ja niin edelleen on kuntien kontolla, ja siinä mielessä kaivosyhtiöiltä pi-
täisi ehkä enemmän edellyttää sitä, että tämä perusinfran kustantaminen ei olisi kunnille
niin raskasta vaan että kaivosyhtiöt osallistuisivat aktiivisemmin siihen.

Mutta erityisen tärkeänä, arvoisa puhemies, pidän sitä, että tämä jälkihoito olisi niin hy-
vin hallinnassa, että ne varat riittävät, jolloin se tarkoittaa, että vaikka kaivosyhtiö ei ehkä
kulukustannusrakenteensa vuoksi vuosikausiin saa viivan alle positiivista tulosta, vaan ne
poistot, jotka ovat tulleet siitä toiminnan aloittamisesta, rasittavat tulosta, niin jopa siitä pi-
täisi jo pystyä ottamaan niin, että kuntien infrarakentamiseen tulisi tuloutusta. On täysin
kestämätöntä, että meille tulee kaivoksia, joilla eivät ole nämä kaikki asiat kunnossa.
6



Pöytäkirjan asiakohta PTK 14/2017 vp
14.29 Sinuhe Wallinheimo kok: Arvoisa puhemies! Haluan myös olla kiittämässä halli-
tusta tästä esityksestä. Käsittelyssä oleva kaivoslain muutos on jälleen yksi esitys, jolla lu-
nastetaan hallitusohjelman lupausta normitalkoista ja järkevämmästä sääntelystä. 

Tämä on tarpeen, sillä muutama vuosi sitten tapasin australialais-kanadalaisen kaivos-
alan yhtiön edustajan, joka sanoi, että hän hankki Suomesta ja Ruotsista yhtä aikaa maata,
minkä jälkeen prosessi lähti käyntiin, ja siinä vaiheessa kun Suomessa oli vasta poraukset
käynnissä, tämä tehdas oli tuottanut jo pitkään voittoa Ruotsissa. Hän sanoi kahdeksi suu-
rimmaksi syyksi seuraavat: Suomessa kaavoitus- ja lupaprosessit ovat äärimmäisen kan-
keita ja hitaita, ja toinen, itse asiassa mielenkiintoinen, huomio oli se, että siinä suhteessa,
kun Ruotsissa kysytään, kuinka voisitte tulla tänne alueelle toimimaan, ja ollaan palvelu-
lähtöisiä, Suomessa tätä viranomaiset eivät vielä ymmärrä. 

Ja tästä syystä haluaisinkin ministeriltä kysellä sen hallitusohjelman kirjauksenkin pe-
rään, jossa nimenomaan toivotaan enemmän asiakaspalvelulähtöisyyttä meidän viran-
omaisilta: miten tämä prosessi kaiken kaikkiaan on etenemässä?

14.31 Johanna Ojala-Niemelä sd: Arvoisa herra puhemies! Hyvä, että tämän esityksen
myötä näitä prosesseja sujuvoitetaan. Meillä kaivannaisteollisuus elää nyt ihan hyvää kaut-
ta ainakin tuolla Lapissa: Suurikuusikon kultakaivos, Euroopan suurin kultakaivos, voi hy-
vin, samoin kuin Sodankylän Kevitsa.

Olisin kiinnittänyt samaan huomiota, mihin edustaja Mustajärvi edellä, eli siihen tulo-
kertymään, mitä kunnille jää tästä, eli tähän kaivosveron puutteellisuuteen. On totta, että
kunnat joutuvat satsaamaan asuntoihin, liikenneinfraan, kaavoitukseen ja moniin muihin
seikkoihin tämän kaivosteollisuuden myötä. Ja olisi ihan kohtuullista, että kunnalle tulisi
oma osuus. Tämä kaivostoiminta on yli rajan tapahtuvaa toimintaa, ja silloin ei minusta
auta vain se, että on kotimainen kaivannaisvero, vaan pitäisi suunnitella ihan yhteistä poh-
joismaista veroa. Mutta tietenkään tämä vero ei saa olla niin raskas, että nämä investoinnit
jäävät tekemättä, koska kyllä nämä ovat tärkeitä työpaikkoja meille. Ja onneksi monia lu-
paavia esiintymiä on myös nyt löytymässä.

Toisen asian ottaisin esiin: Kullankaivajien osalta päädyttiin yhdeksän vuoden siirtymä-
säännökseen, mutta toivoisin kyllä, että sitä voitaisiin pidentää tuonne 15 vuoteen. Tällä
ratkaisulla aikanaan eduskunnan tahdon mukaisesti puututtiin voimakkaasti omaisuuden-
suojaan — nämä kaivajat ovat kuitenkin tehneet investointeja, ja niitten kuolettamiseen
menee oma aikansa. Samoin kuin sitten tietenkin näitä löytöjä pitäisi hallitusti hyödyntää,
ettei tule tämmöistä ryöstöviljelyn makua, koska siellä ovat sitten nämä aikataulut tai dead-
line niin sanotusti paukkumassa jossakin kohtaa. Ettei mene sitten siihen hallitsematto-
maan tilanteeseen. 

Ja ympäristönäkökohdat ovat luonnollisesti tärkeitä myös: että entisöidään sitten nämä,
missä on kaivettu.

14.33 Markus Lohi kesk: Arvoisa puhemies! On erittäin harmittavaa, että huonosti toi-
mineet kaivokset ovat paitsi saastuttaneet ympäristöä myös saastuttaneet koko tätä kaivos-
toimialaa. Samaan aikaan meillä kuitenkin on lukuisia erittäin hyvin ja vastuullisesti toi-
mivia kaivoksia ja kaivosyhtiöitä ympäri Suomea. Meillä on myös Kestävän kaivostoimin-
nan verkosto, joka tekee erittäin tärkeää ja hyvää työtä, ja uskon, että tulevaisuudessa, kun
hyödynnetään aina paras käytettävissä oleva teknologia ja tekniikka, pystytään yhdistä-
7



Pöytäkirjan asiakohta PTK 14/2017 vp
mään kyllä puhdas ympäristö ja kaivostoiminta, ja tämä on minusta välttämätöntä. Pitää
puhua vihreästä kaivostoiminnasta, green mining, ja uskon, että se on mahdollista.

Tämä esitys, mikä nyt meillä on käsittelyssä, on erittäin hyvä. Sitä pitää kiittää. Se on
osa byrokratian purkamista ja tuo joustavuutta tänne ja jouhevuutta säännöksiin. Mutta täs-
sä keskustelussahan on monta muuta tähän toimialaan liittyvää asiaa nostettu esille. Muun
muassa edustajat Mustajärvi ja Ojala-Niemelä ovat ottaneet esiin tämän kaivosveron tai
vastaavan, ihan ymmärrettävistä syistä, koska kaivostoiminta on niin suhdanneherkkää,
että kun jollekin pienelle paikkakunnalle tulee kaivos ja kunta joutuu satsaamaan infraan,
päiväkoteihin, teihin ja muihin, niin sillä on valtavan suuri riski, koska voi olla, että yhtäk-
kiä kaivos lähteekin pois, kun maailmanmarkkinahinnat romahtavat. Kunnalle jää kuiten-
kin tämä investointi jäljelle. Sen takia varmasti on syytä — ei ole tämän lain kohta miettiä
sitä — pitkällä tähtäimellä miettiä, voisimmeko me tätä tilannetta parantaa. Ja jos tämmöi-
nen kaivosvero tai esimerkiksi se malmin maailmanmarkkinahintaan sidottu maksu tulisi,
joka ei kuitenkaan olisi liian kova, niin että se estäisi kaivostoiminnan harjoittamisen Suo-
messa, niin tämä maksu pitäisi suunnata nimenomaan kunnalle, ei valtiolle niinkään kerä-
tä, koska kunta kantaa tässä sen suurimman riskin.

14.35 Hannu Hoskonen kesk: Arvoisa herra puhemies! Kaivosasia on Suomelle todella
suuri talouskysymys, ehdottomasti suurimpia. Mitä tulee tähän lakiesitykseen, mikä on nyt
keskustelussa, niin tämä on hyvä esitys, linjassa hallitusohjelman kanssa, niin kuin sanoin,
mutta se on myös merkki siitä, että meillä kaivoksien lainsäädännöstä pidetään huolta. Mi-
tään semmoista villiä tilannettahan ei ole, mutta se, mitä minä toivon, on se, että edelleen
oltaisiin tällä byrokratianpurkulinjalla ja aidosti vähennettäisiin kaivoksiin liittyvää pape-
risotaa, koska se on Suomen kansantalouden kannalta aivan tuhoisaa, että meillä käytän-
nössä tällä valtavalla byrokratialla ja turhalla paperisodalla on tuhottu tästä maasta yksi
elinkeino, kaivostoiminta. Käytännössä Suomessa ei ole isoja kaivosyhtiöitä yhtään. Muu-
tama junioriyhtiö toimii, ja niille kyllä pitää hattua nostaa, ne ovat todella sitkeitä. Suurin
osa niidenkin pääomasta muuten tulee ulkomailta, niin että en nyt ihan äkkiä osaa sanoa,
onko yhtään täysin suomalaisella rahalla toimivaa, mutta niitä on todella vähän, jos ollen-
kaan.

Mitä edustaja Myllykosken puheenvuoroon tulee, hän puhui ansiokkaasti jälkihoitami-
sesta, kun kaivostoiminta aikanaan loppuu. Jos nykyisin louhitaan niin sanotusti tunnelien
kautta malmia sieltä maan uumenista, niin käytännössähän kivikasoja ei jää, koska kaikki
se raakakivi ja ylijäämäinen kivi ajetaan takaisin sinne tunneleihin ja se ei jää maan pin-
nalle näkösälle ollenkaan. Esimerkiksi kotikuntani kultakaivoksessa Pampalossa Ilomant-
sissa ei kyllä kivikasoja näe. Kun kaikki kivet, mitä sieltä prosessista yli jää, ajetaan takai-
sin sinne tunneleihin, niin ne häviävät sinne. Sitten siihen avolouhokseen, mikä on, tulee
joskus maailmassa, kun kaivostoiminta loppuu, erittäin hyvä lampi, ja siellä sorsamiehet ja
-naiset voivat käydä sorsametsällä tai uimassa tai mitä vain. Elikkä ei siellä mitään maail-
maa kaadu, eikä siellä maailma pilaannu. Se vain palaa sitten luonnontilaan, ja sillä sipuli.

Sitten Suomen kannalta tässä kaivoslainsäädännössä yleensä on se valtava ongelma, että
on lainsäädännöllä, erilaisilla ympäristömääräyksillä ja muilla lainsäädännön pykälillä teh-
ty suomalaisten yhtiöiden toiminta kannattamattomaksi valtavan byrokratian ja hirvittä-
vän kalleuden takia. Onhan se kummallinen paradoksi, suorastaan valtava ihmetyksen ai-
he. Suomen kallioperä tunnetaan parhaiten maailmassa. Geologian tutkimuskeskuksella on
toista sataa vuotta, varmaan 150 vuotta, vanha perinne. Suomen kallioperää on tutkittu
8



Pöytäkirjan asiakohta PTK 14/2017 vp
100—200 vuotta, en ihan tarkkaa vuosimäärää tiedä, mutta veikkaan, että noin 150 vuotta,
ja Suomen kallioperä tunnetaan maailman valtioista kaikista parhaiten, ylivoimaisesti par-
haiten. Meillä on hyvin tarkka tuntemus Suomen kallioperästä, ja se on Geologian tutki-
muskeskuksen ansiota. Tälle pohjalle on näitä kaivoksia sitten ruvennut syntymään, kun
tunnemme geologian meidän maassamme erittäin hyvin. Totta kai siellä on vielä tutkimat-
tomia alueita, tarvitaan syvätutkimusta, syvämalmiota löytyy todennäköisesti paljon hel-
pommin kuin me tiedämmekään ja erittäin arvokkaita metalleja. Mutta se, mikä tässä on
ongelma, on se, että erilaisilla toimenpiteillä on aiheutettu se, että kaikki se malmiosta me-
nevä jättiläismäinen hyöty valuu ulkomaille.

No, mitä tapahtuisi sitten, jos edustaja Myllykosken ja monen muun käyttämissä pu-
heenvuoroissa mainittu kaivosvero säädettäisiin? Sehän aiheuttaisi sen, että ne kaivostoi-
mijat ulkomailta, joilla on sitä rahaa tulla Suomeen yrittämään ja ottamaan riskejä, kun itse
olemme itsemme ajaneet ulos markkinoilta, harkitsisivat vielä tiukempaan, tulevatko ol-
lenkaan. Kaikki köyhemmät malmiot jäisivät louhimatta, ja vain ne parhaat aarteet, mitä
löytyy, poimittaisiin sieltä, parhaimmat malmiot arvokkaimmista metalleista — kaikki
muu jäisi hyödyntämättä.

Elikkä kaivosvero aiheuttaisi sen, että työpalkat, investointipalkat ja monet muut inves-
tointituotot, verot, sosiaaliturvamaksut, joita palkkojen yhteydessä maksetaan, jäisivät täy-
sin tulematta. Ja muistakaa, hyvät ystävät, arvoisat edustajakollegat, että Suomeen on kai-
vostoiminnan ansiosta luotu erittäin korkeatasoinen kaivosteknologian, metallurgian tuo-
tanto, teollinen toiminta. Meillä on porausautomaatteja tuottavia firmoja, kehitetty erilais-
ta kaivoksen kalustoa, kuljetuskalustoa, kaivostunnelissa louhintaa varten olevaa kalustoa,
joka on maailmankuulua, erittäin korkeatasoista. Sitten meillä on vedenpuhdistustekniik-
kaa, meillä on kivien käsittelytekniikkaa, meillä on malmien jalostustekniikkaa. Kaikki
tämä on syntynyt kaivostoiminnan sivutuotteena. Jos me 30 vuotta tätä prinsessa ruususen
unta vielä nukumme, niin kaikki tämä tästä maasta häviää. Millä me sitten elämme? Luu-
len, että EU-projekteja sitten ei kannata enää lähteä hakemaan, kun semmoista tuskin enää
tällä menolla onkaan.

Elikkä kyllä minä olen, arvoisa puhemies, erittäin huolissani tästä suomalaisesta menta-
liteetista, että kaikki ne suuret rikkaudet, mitä meillä on, annamme ulkomaille tai sitten ko-
timaassa teemme niiden käytön mahdottomaksi. Jos puhemies sallii, niin teen rinnastuk-
sen, että kun kaivostoiminta on tällä äsken mainitulla toiminnalla tehty näin vaikeaksi, niin
samaahan me olemme koko ajan tehneet maataloudelle, ja koko ajan me puhumme puh-
taasta ruuantuotannosta ja erinomaisista olosuhteista Suomessa, mutta eipä taida olla tässä
maassa karmeammin hallinnoitua ja byrokratialla melkein tapettua elinkeinoa kuin maata-
lous.

14.40 Jutta Urpilainen sd: Arvoisa puhemies! Edustaja Leena Meri viittasi viime vaali-
kaudella tehtyyn kirjalliseen kysymykseen ja siitä annettuun vastaukseen, ja hän omassa
puheenvuorossaan veti mutkia hieman suoriksi, joten lienee syytä täsmentää. 

Eli todella viime vaalikaudella kartoitettiin erilaisia kaivosveron malleja, mutta silloin
poliittinen johtopäätös, joka tehtiin sekä valtiovarainministeriössä että työ- ja elinkeinomi-
nisteriössä mutta myöskin koko hallituksen keskuudessa, oli se, että mikäli kaivosvero
otettaisiin käyttöön, sillä arvioitaisiin olevan negatiivisia vaikutuksia kaivannaisteollisuu-
delle, kaivostoiminnalle ja ennen kaikkea mahdollisuudelle saada uusia investointeja Suo-
9



Pöytäkirjan asiakohta PTK 14/2017 vp
meen. Tästä syystä vastasin kirjallisessa kysymyksessä, että päätöksiä veron käyttöönotos-
ta tai varsinaisen valmistelun käynnistämisestä ei ole tehty.

On hyvä myöskin muistaa, että kaivostoiminnan harjoittaja maksaa louhintakorvausta
maanomistajalle, hän maksaa kiinteistöveroa ja myöskin veroa elinkeinotoiminnasta saa-
duista tuloista. Eli ilman veroja ei myöskään kaivosteollisuus tai kaivannaisteollisuus Suo-
messa toimi. Sehän, halutaanko sitten tällä vaalikaudella ottaa käyttöön kaivosvero, on täy-
sin poliittinen päätös. Ja ehkä edustaja Meri vaikuttaa siihen, että perussuomalaiset halli-
tuksessa sitten aktiivisesti ajavat kaivosveron käyttöönottoa. Tästä olisi tietenkin mielen-
kiintoista kuulla ministeri Lintilän näkemys: eli onko teidän arvionne se, että kaivosveron
käyttöönotto olisi tässä tilanteessa oikea ratkaisu?

Ensimmäinen varapuhemies Mauri Pekkarinen:  Ministeri on pyytänyt puheenvuoron,
ja kun tässä mennään toista kierrosta, niin ehkä nyt myönnän hänelle tässä 3 minuuttia, ja
sen jälkeen jatketaan näillä muutamilla pyydetyillä puheenvuoroilla.

14.42 Elinkeinoministeri Mika Lintilä: Puhemies! Pyrin lähinnä vastaamaan niihin ky-
symyksiin, joita minulle tässä esitettiin. 

Ensinnä edustaja Hassille, tuo 121 § eli laajentaminen: Kyllä minä uskon suomalaisiin
viranomaisiin ja heidän harkintakykyynsä. Koska yleensä nämä laajennukset, mitä siellä
tapahtuu, ovat hyvin pieniä eivätkä yleensä vaadi uutta kaivosturvallisuuslupaa, niin us-
kon, että viranomaisharkinnalla ne pystytään tekemään.

Mitä tulee sitten Natura 2000:n ja yvan täydentämisiin, niin siinä on haettu sitä, että pa-
rannetaan dokumenttien laatua. Nyt on tullut esille, että kun aikataulu on tiukka, niin ne do-
kumentit eivät ole laadullisesti niin hyviä kuin niiltä ja niitten kattavuudelta toivottaisiin ja
edellytettäisiin.

Sitten tämä, mikä on tullut täällä useammassakin puheenvuorossa esille, eli tämä kai-
vosverohomma: Aivan kuten edustaja Lohi sanoi, niin se ei sinällänsä ole tämän lain asia.
Minun mielestäni tässä pitää muistaa tämä kokonaisuus. 2011 tehtiin erittäin iso kaivos-
lain uudistus, se oli pitkäaikainen työ, joka tehtiin. Ja tämä laki on, sanotaanko, niiden ko-
kemusten, niiden kommenttien, joita on tullut viranomaisilta, alan toimijoilta, pohjalta teh-
tyjä nimenomaan normien purkuja, joilla puretaan ylimääräisiä normeja ja saadaan talou-
dellisia huojennuksia aikaiseksi.

Sitä, saammeko me Ruotsia näillä kiinni, en uskalla luvata, mutta tämä on ehdottomasti
askel oikeaan suuntaan. Me olemme valitettavasti hitaita, niin kuin tässä tuli myös edusta-
ja Wallinheimon puheenvuorossa esille. Me olemme hitaita tässä. Tämä on kuitenkin asia-
kaslähtöisyyttä, kun parannetaan näitä edellytyksiä, mitä täällä on.

Edustaja Hoskonen peräsi sitä, että meiltä menevät ulos nämä kaivokset. Tämä on erit-
täin pääomavaltainen ala, erittäin pääomavaltainen, jossa rahalla ei kovinkaan äkkiä tule
edes tuottoa. Ja hallituksella ei ole sellaista linjausta, että hallitus siirtyisi omistajaksi vah-
vasti kaivostoiminnan puolelle, kuten ei myöskään kaivosverosta, mistä edustaja Urpilai-
nen tässä kysyi. Meillä ei ole sellaista tässä tulossa. 

Mutta mielestäni tämä kuitenkin kokonaisuutena on hyvä suuntaus normien purkami-
seen, selkeästi taloudellisia säästöjä saadaan ja saadaan sujuvoitettua toimintaa vaaranta-
matta kuitenkaan ympäristöllisiä tekijöitä.
10



Pöytäkirjan asiakohta PTK 14/2017 vp
14.45 Jari Myllykoski vas: Arvoisa herra puhemies! Erään kaivosyhtiön suusta viime
kaudella tuolla talousvaliokunnassa kuultuna: sanoivat, että seitsemän vuoden lupaodotus-
prosessia parempi olisi sekin, että tulisi kuuden kuukauden jälkeen kielteinen päätös. Eli
kun pidetään näitä investoijia näin pitkässä hirressä, niin on varmasti ihan oikein, että tässä
hallituksessa ryhdytään päämäärätietoisesti sujuvoittamaan tätä lupaprosessia, ja se ei tar-
koita, että se olisi huonompaa valmistelua, vaan kyllä meidän pitää nähdä tässäkin tapauk-
sessa se, että nämä ulkolaiset investoijat sitten voivat tänne tulla.

Edustaja Hoskoselle: jos emme nyt aivan kotimaista ole täällä, niin kyllä meillä Outo-
kummulla on Kemin kromikaivos vielä, josta nyt kuitenkin katsotaan, että meillä valtion
omistusta siellä merkittävässä määrin on.

Edustaja Urpilainen toi tämän kaivosveron toisessa kulmassa, ja siihen ministeri jo vas-
tasikin. Nyt pitäisi olla oikeastaan valtiovarainministeri Orpon tämä kommentti kuulemas-
sa, sillä tärkeintä on se, että kun meillä kaivoksia Suomessa verotetaan, niin tukkisimme ne
porsaanreiät, joita tällä hetkellä on. Me voimme siirtää: emme suoraan täältä kaivoksesta
Kanadaan tulevaa tuloutusta, mutta voimme tehdä sen reitin siten, että tuloja siirretään
Ruotsissa olevaan tytäryhtiöön, jonka kautta sitten ilman veroja on mahdollista siirtää näi-
tä tuloja sinne kanadalaiselle kaivosyhtiölle. Ja tässä olisi tärkeä pointti, joka pitäisi nähdä,
että tämä reitti voitaisiin sulkea ja se verotus tapahtuisi täältä — kaikki varanto, mikä täältä
siirretään, verotettaisiin Suomessa.

14.47 Leena Meri ps: Arvoisa puhemies! Hyvä, että tulee laaja-alaista keskustelua. Edus-
taja Urpilainen totesi, että vedän mutkat suoraksi. No, ehkäpä hän itsekin hieman syyllistyi
siihen, koska hän luki tästä kirjallisesta vastauksestaan vain tämän viimeisen lauseen, mut-
ta jätti kuitenkin mainitsematta tämän, että hallituksen mahdollisia jatkotoimenpiteitä var-
ten valtiovarainministeriössä kuitenkin kartoitetaan kaivostoimintaan kohdistuvan mah-
dollisen veron osalta alustavia veromalleja. Elikkä kuitenkin kartoitusta siellä on tehty, ja
olisi ollut kiva kuulla vähän laajemmin, mitä ne ovat, eikä vain sitä, ettei ole tehty. Lisäksi
minulle jäi nyt sitten epäselväksi, mikä SDP:n oma kanta tähän kaivosveroon on.

Mutta mukavaa oli kuulla, että ainakin edustaja Lohi oli sillä kannalla, että tätä asiaa
voisi selvitellä, ja erityisesti kuntaanhan nämä ongelmat monesti tulevat, niin kuin täällä
esitettiin, päivähoidon, infran ja monen muun merkeissä. Toisaalta taas edustaja Hoskonen
keskustasta tuntui olevan sillä kannalla, että tätä ei olisi järkevää tehdä. Mutta kuitenkin
maailmalla näitä erilaisia rojalteja ja kaivosveroja on, ja minusta meidän pitäisi tätä selvit-
tää. Täällä todettiin, että silloin aikaisemmin tämmöinen lopputulema on ollut, mutta maa-
ilma muuttuu, ja tästä voisi uudestaan keskustella. Tämä kuitenkin herättää paljon keskus-
telua, ja minusta se ei ole vastaus, että päätöksiä ei ole tehty veron käyttöönotosta. Tästä
olisi hyvä keskustella laajemminkin, mutta itsekin olen samaa mieltä, että täällä pitäisi olla
paikalla valtiovarainministerin itse.

14.49 Jutta Urpilainen sd (vastauspuheenvuoro): Arvoisa puhemies! Kannustan ystäväl-
lisesti kollegaa tarkkuuteen, koska omassa puheenvuorossani mainitsin erityisesti sen, että
näitä kaivosveromalleja on tutkittu, mutta tehtiin poliittinen päätös, että ei kaivosveroa val-
mistella, koska silloin arvio hyvin laajasti oli se, että sillä olisi kielteisiä vaikutuksia. Eli
kannustan tarkkuuteen ja myöskin oikeaan siteeraukseen. [Leena Meri: Mutta mikä se kan-
ta oli?]
11



Pöytäkirjan asiakohta PTK 14/2017 vp
14.49 Markku Pakkanen kesk: Arvoisa puhemies! Kaivosteollisuus, kaivannaisteolli-
suus, on kaiken kaikkiaan Suomelle elintärkeä. Suomalainen maaperä mahdollistaa eri-
tyyppistä kaivannaisuutta, ja tätä raaka-ainetta käytetään muun muassa kemianteollisuu-
den ja metsäteollisuudenkin liitännäisenä, ja pidän sillä lailla sitä tärkeänä.

Louhinta-ala kaiken kaikkiaan työllistää Suomessa merkittävän määrän ihmisiä, ja itse
haluaisin painottaa tätä teollisuutta. Louhintalaitteitten valmistusteollisuus on Suomessa
erittäin korkealla tasolla ja kansainvälistä vientituotetta, joten tältäkin osalta kaivoslain
Suomessa täytyy olla päivitettynä, jotta säilytämme kilpailukyvyn tällä sektorilla.

14.50 Markus Lohi kesk: Arvoisa puhemies! Aivan kuten edustaja Urpilainen täällä ai-
kaisemmin totesi, kyllähän kaivosala maksaa veroja, aivan samalla tavalla kuin mikä yri-
tystoiminta tahansa Suomessa. Maksetaan kiinteistöveroja ja maksetaan myös yhteisöve-
roa aivan samalla tavalla kuin mikä tahansa yritystoiminta, vaikka monesti julkisuuteen
annetaan myös väärä mielikuva siitä, että kaivokset eivät maksa mitään veroa tänne Suo-
meen.

Minusta oli varmasti ihan perusteltua silloin tehdä tämä selvitys ja poliittinen linjaus, et-
tei kaivosveroa tullut, mutta varmasti sitä jatkuvasti joudutaan miettimään, pitääkö tehdä
uudelleenarviointia. Mutta tämä toimiala on hyvin herkkä, niin kuin me olemme huoman-
neet, ja kun valtiotakin ymmärrettävistä syistä pyydetään vähän niin kuin apuun tälle toi-
mialalle, että pitäisi olla suomalaista omistusta, joka on minusta kannatettava ajatus, niin
tässäkin voi ehkä vähän todeta, että meillä on siitä myös toisenlaisia esimerkkejä. Onhan
meillä tällä hetkellä valtion pääomisteinen kaivostoiminta, tuo Terrafame ja Talvivaaran
kaivos, eikä se ole paras esimerkki kaivostoiminnasta.

Kun niitä malmiesiintymiä on — vaikka niitä on ympäri Suomea — ennen muuta Poh-
jois-Suomessa ja Lapin alueella, niin täytyy todeta, että me Lapissa uskomme siihen, että
meidän tulevaisuuden mahdollisuutemme, yksi mahdollisuus, on myös kaivostoiminta,
malmitoiminta, matkailun ja metsäteollisuuden ja muitten elinkeinojen ohessa. Me pys-
tymme yhteensovittamaan nämä, mutta ympäristön pilaamiselle pitää olla tiukka nollato-
leranssi. Kukaan ei halua sellaisia kaivoksia, jotka pilaavat luontoa. Kaivoksilla on aina sii-
nä alueella, mihin se perustetaan, ympäristövaikutuksia — se on selvä. Mutta sille, että laa-
jemmin lähdettäisiin pilaamaan meidän ympäristöämme, pitää olla nollatoleranssi, ja ku-
kaan ei sitä halua. [Puhemies koputtaa] Me uskomme, että kuitenkin tämä on mahdollista
tulevaisuudessa, ja näitä mineraaleja pitää meillä kestävällä tavalla hyödyntää.

14.52 Pia Viitanen sd: Arvoisa herra puhemies! Tuohon puheenvuoron loppuun on hyvä
yhtyä, kaivostoiminta on merkittävä ala meillä. Tietenkin tärkeitä ovat sen työllisyysvai-
kutukset, mutta samaan aikaan on aina muistettava tietenkin se, että ympäristön kannalta
täytyy olla nollatoleranssi sen suhteen, että ympäristöä ei voi pilata.

Puhemies! Pyysin tämän puheenvuoron siksi, kun minua rupesi askarruttamaan tämä
käyty keskustelu ja mielipiteiden vaihto nimenomaan siitä näkökulmasta, mikä on hallituk-
sen kanta tähän asiaan. Nimittäin nythän käymme kevättä, jossa esimerkiksi kehysriihet
koittavat ja pitää tehdä aika isoja talouslinjauksia. Varmaan keskustelussa on niin meno-
puoli kuin tulopuolikin, verot, kaikki tämä kokonaisuus. Tässä on nyt tullut hieman risti-
riitaista näkemystä sen suhteen, että ministeri Lintilä totesi, että kaivosveroa ei ole suun-
nitteilla, ja toisaalta puheenvuoroja tulee myös keskustasta, että voisi selvitellä. Sitten
12



Pöytäkirjan asiakohta PTK 14/2017 vp
edustaja Meri perussuomalaisena aika vahvasti otti kantaa sen puolesta, että tämä kaivos-
vero tulisi ottaa käyttöön.

Nyt minä haluaisin, puhemies, että hallitus tässä tilanteessa voisi selkeyttää omaa lin-
jaansa ja tulla ulos sen kanssa, mikä on hallituksen näkemys tällä hetkellä tässä poliittises-
sa tilanteessa, tässä taloustilanteessa kaiken kaikkiaan tämän kaivosveron suhteen, koska
tässähän väistämättä jää kuulijalle hieman hämmentynyt olo ja epäselvä vaikutelma siitä,
mitä hallitus kaiken kaikkiaan aikoo tämän asian suhteen tehdä, koska kuitenkin näitä pu-
heenvuoroja on puolesta ja vastaan. Tietenkin, jos voisi sanoa kauniisti, sehän on meillä
aika tuttua, että hallituksella on saattanut olla tällä kaudella myös muita esimerkkitilantei-
ta, missä sisäisesti ollaan hieman eriäviä mielipiteitä esitelty puolin ja toisin, mutta tieten-
kin tässä tapauksessa olisi hyvä saada selvennystä. En minäkään, puhemies, olisi pahaksi
pistänyt, että ministeri Orpo olisi erityisesti tässä tilanteessa ollut tässä salissa paikalla.

14.54 Markus Lohi kesk (vastauspuheenvuoro): Arvoisa puhemies! Kun tässä hallituk-
sen linjaa kysyttiin, niin täällä nyt ei satu olemaan ministeriä enää paikalla, mutta täytyy to-
deta, että vaikka tässä ovat hallituspuolueitten edustajat varmasti omia näkemyksiään tuo-
neet eriasteisesti, niin kyllähän ministeri Lintilä kertoi yksiselitteisesti, mikä on hallituk-
sen linja, eli hallitus ei valmistele kaivosveroa eikä sitä ole suunnitteilla ottaa käyttöön täl-
lä hetkellä.

14.55 Satu Hassi vihr: Arvoisa puhemies! Todella, mitä tulee kaivosveroon, kiinnosta-
vintahan on, mikä on hallituksen ja hallituspuolueiden kanta. Kun edustaja Meri sitä pe-
räänkuuluttaa, niin mikä on perussuomalaisten kanta, onko tästä asiasta yritetty neuvotella
hallituksessa, se olisi kiinnostavaa.

Viime hallituksen päätökset tiedetään. Itse olen hiukan pahoillani siitä, että kaivosveroa
ei tullut. Siinähän ei ole kysymys siitä, että luultaisiin, etteivät kaivokset mitään veroja
maksa, vaan siitä, tulisiko maksaa veroa siitä uusiutumattomasta luonnonvarasta, jota kai-
vokset Suomen maaperästä kaivavat.

Mutta varsinaisesti pyysin puheenvuoroa kommentoidakseni ministeri Lintilän vastaus-
ta ensimmäiseen puheenvuorooni ensinnäkin tästä viranomaisen harkintavallasta silloin,
kun kaivosta laajennetaan. Olen hänen kanssaan samaa mieltä siitä, että silloin kun on kyse
pienistä laajennuksista, niin harkintavalta on ihan ok. Kuitenkaan mielestäni ei merkitsisi
mitään epäluottamusta suomalaisten viranomaisten kykyyn ja kansalaiskuntoon, jos laissa
tai asetuksessa olisi kriteerejä sille, minkä tyyppisissä tapauksissa näitä menettelyjä voi-
daan oikaista.

Mitä tulee Natura- ja yva-asiakirjoihin ja niiden jättämiseen sen lupahakemuksen jäl-
keen, on hyvä tavoite, että ne paperit ovat kunnossa, mutta ei se voi olla tärkeämpi tavoite
kuin se, että kansalaiset voivat vaikuttaa ja että kansalaisilla huomautuksiaan esittäessään
on kaikki relevantti tieto. Toivon, että talousvaliokunnassa tämä kysymys otetaan huolel-
lisesti käsittelyyn.

14.57 Leena Meri ps (vastauspuheenvuoro): Arvoisa puhemies! Täällä kyseltiin perus-
suomalaisten kantaa. Tuossa kun nyt äkkiä katsoin, niin ainakin internetissä vuoden 2013
vaihtoehtobudjetissa me olemme ehdottaneet kaivosveroa, joskin olemme toivoneet, että
se olisi sen tyyppinen, että sillä ei tietysti yritystoimintaa tukahdutettaisi. En itse ole halli-
tusneuvotteluissa ollut, niin että en tiedä, mitä kaikkea siellä on keskusteltu, mutta yksit-
13



Pöytäkirjan asiakohta PTK 14/2017 vp
täisenä kansanedustajana haluan nostaa erilaisia asioita esille, ja tämä on ollut myös perus-
suomalaisilla keskustelussa, ja näin.

14.57 Päivi Räsänen kd: Arvoisa herra puhemies! Viime vaalikaudella tehtiin selvityk-
siä erilaisista mahdollisista malleista kaivosveroon liittyen, ja kyllä niiden kohdalla todet-
tiin, että enemmän tulisi ongelmia ja haittoja ainakin niillä ehdotetuilla malleilla, joten hy-
vin tarkasti mahdollista kaivosveroa tulisi sitten tutkia ja harkita.

Mutta kyllä itsekin pidän ihan perusteltuna sitä huolta ja kysymystä, mikä täällä on esi-
tetty, että Suomen maaperän rikkauksien voitot menevät ulkomaisten yritysten kautta ul-
komaille. Siinä mielessä tietenkin toivoisin sitä, että suomalaiset yritykset voisivat tässä
menestyä.

Kaivosteollisuuden toimintaedellytyksistä on todellakin syytä pitää huolta. Kaivosteol-
lisuus on, valitettavasti, viime vuosina kärsinyt maineensa puolesta, ja on todella tärkeää,
että ympäristönäkökohdat huomioidaan ja ympäristöstä pidetään hyvää huolta.

Toivon, että tätä lakiesitystä huolellisesti valiokunnassa tutkitaan ja pohditaan. Sinänsä
ne perustelut, jotka tälle esitykselle on esitetty tarpeettoman sääntelyn purkamiseksi ja nii-
den käytännön tilanteiden torjumiseksi, joissa kaivoslakiin kirjatut menettelyt ja velvoit-
teet ovat tarpeettoman raskaita, mielestäni kyllä vaikuttavat ihan perustelluilta. Eli tietyis-
sä tilanteissa viranomaisten tarveharkintaa ja harkintavaltaa on syytä lisätä.

14.59 Pia Viitanen sd: Arvoisa herra puhemies! Vielä tähän kaivosveroon: Me äsken
kuulimme, että perussuomalaisilla on ollut vaihtoehtobudjetissa tästä kirjaus ja he ovat ol-
leet tätä halukkaasti edistämässä. Nyt tietenkin tulen siihen kysymykseen, minkä edustaja
Hassi tuossa aiemmin kysyi, mikä tietenkin on mielestäni tärkeä kysymys, että olennaisia-
han tässä tilanteessa ovat nimenomaan nyt sitten hallituspuolueiden näkemykset ja halli-
tuspuolueiden käsitykset siitä, miten asian suhteen tulee edetä. Edustaja Hassi kysyi tuos-
sa, että onko sitten tuotu tämä asia, jota on ikään kuin ajettu, esiin näissä neuvotteluissa.
Sehän on hyvin tärkeää, että siinä vaiheessa, kun hallitus sitten kantojaan ratkaisee, tuo-
daan ainakin esille ja neuvotteluun niitä asioita, joista ollaan puhuttu. Yksi, mikä tulee mie-
leen ja mistä olemme aika usein täällä puhuneet, oli se, kun perussuomalaiset lupasivat en-
nen vaaleja, että tulisi tällainen verovähennys kehitysyhteistyölahjoituksille, ja vieläkään
emme ole saaneet vastausta siihen, onko tämä malli tuotu neuvotteluun siellä hallitukses-
sa, kun siitä kovasti puhuttiin. Sillä lailla yleisesti tietenkin olisi hyvä tietää, mikä on kes-
kustelu- ja neuvottelutilanne hallituksessa sisäisesti ollut tämän suhteen.

Keskustelu päättyi.

Asia lähetettiin talousvaliokuntaan.
14


