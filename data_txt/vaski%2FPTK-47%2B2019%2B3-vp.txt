















































DEM825D.tmp.xml


Pöytäkirjan asiakohta PTK 47/2019 vp
Pöytäkirjan asiakohta 

PTK 47/2019 vp

Täysistunto

Keskiviikko 9.10.2019 klo 10.02—22.04

3. Hallituksen esitys eduskunnalle valtion talousarvioksi vuodelle 2020
Hallituksen esitys HE 29/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 3. asia. Asia lähetetään valtiovarainvaliokuntaan, jolle muut valiokunnat
voivat antaa työjärjestyksen mukaisesti lausunnon 30 päivän kuluessa siitä, kun esitys on
lähetetty valtiovarainvaliokuntaan.

Tämän asian yhteydessä sallitaan keskustelu myös päiväjärjestyksen 4.—25. asiasta.
Käydään tähän keskusteluun, ja aloitetaan se pääministerin puheenvuorolla. Puheenvuo-

ro on 5 minuuttia. — Olkaa hyvä.

Keskustelu

10.03 Pääministeri Antti Rinne: Arvoisa puhemies! Eilen keskustelimme täällä siitä, mi-
ten nyt käsiteltävänä oleva budjetti sopii nykyiseen taloustilanteeseen. [Hälinää — Puhe-
mies koputtaa]

Ensimmäinen varapuhemies Tuula Haatainen:  Anteeksi — rauhoitutaan ja käydään
keskustelut muualla kuin täällä salissa, että kuullaan esittely.

Talouskasvun näkymä on hidastuva, ja epävarmuudet ovat suuret. On kysytty, miten
hallitus on tähän näkymään reagoinut. Toteutamme juuri sitä aktiivista finanssipolitiikkaa,
jota kansainvälisessä keskustelussa ja yhä enemmän myös kotimaisessa keskustelussa on
viime aikoina korostettu. Tämä aktiivisen finanssipolitiikan periaate on selvästi kirjattu
hallitusohjelmaan. Nyt toteutamme sitä käytännössä. Budjetti vahvistaa kokonaiskysyntää
ja sitä kautta kasvua ja työllisyyttä ensi vuonna. Ilman tämän budjetin uusia päätöksiä ensi
vuoden kasvuluku olisi valtiovarainministeriön ennusteessa 0,5 prosenttia pienempi. Val-
tiovarainministeriön johtavat virkamiehet vahvistivat tämän, kun eilen keskustelin heidän
kanssaan. Ilman hallituksen talouspoliittisia päätöksiä ensi vuoden kasvu ei yltäisi edes 1
prosenttiin.

Utan regeringens beslut skulle den ekonomiska tillväxten inte ens nå 1 procent.

Arvoisa puhemies! Oikean suunnan ja politiikan lisäksi tarvitsemme politiikkaa, joka nos-
taa työllisyyttä pysyvästi nykyisestä. Siihen olemme hyvin vahvasti sitoutuneet. Kuten ei-
lisessä keskustelussa kävin läpi, työllisyyden kasvuun on hallitusohjelmassa kirjattu sel-
 Tarkistettu
4.0



Pöytäkirjan asiakohta PTK 47/2019 vp
keät tavoitteet ja suuntaviivat. Olemme edenneet täsmälleen hallitusohjelmassa asetettu-
jen askelmerkkien ja aikataulun mukaisesti.

Arvoisa puhemies! Eilen viittasin tässä keskustelussa budjettiin liitetyn taloudellisen
katsauksen sivulta 99 löytyvään taulukkoon, jossa on käyty läpi niitä tekijöitä, joilla voim-
me vahvistaa julkisen talouden kestävyyttä tulevaisuudessa. Julkisen talouden kestävyy-
den turvaaminen edellyttää ensinnäkin sitä, että saavutamme pysyvästi nykyistä korkeam-
man työllisyyden. Talouden kasvun ja korkean työllisyyden perusedellytysten on oltava
kunnossa.

Det betyder att vi har kunskap, bra utbildning, forskning, innovationer, infrastrukturer och
service. Det betyder att vi har tillit och tro, att alla är med.

Se tarkoittaa siis korkeaa osaamista, toimivaa koulutusta, korkeatasoista tutkimusta ja in-
novaatiotoimintaa, toimivia liikenneväyliä ja etenkin toimivia raideyhteyksiä sekä toimi-
via työllisyyspalveluita. Lisäksi se tarkoittaa yhteiskunnan vakautta ja ennakoitavuutta ja
luottamusta ihmisten välillä, sitä että kaikki pysyvät mukana.

Tärkeä osa vakautta ja ennakoitavuutta on ilmastopolitiikka, joka on kunnianhimoista ja
oikeudenmukaisella tavalla toteutettua, niin että kaikki voivat katsoa turvallisin ja luotta-
vaisin mielin tulevaan. Kun nämä perustekijät ovat kunnossa, yritykset ovat valmiita inves-
toimaan ja työllistämään ja työpaikat ja työntekijät löytävät toisensa. Silloin saavutamme
nykyistä korkeamman työllisyyden pysyvästi. Tätä perustaa hallituksen talouspolitiikka
vahvistaa. Panostamme tässä budjetissa koulutukseen, tutkimukseen, työllisyyspalvelui-
hin, liikenneväyliin sekä ilmasto- ja luonnonsuojelutoimiin. Vahvistamme sosiaalista oi-
keudenmukaisuutta. Nämä ovat kaikki niitä tekijöitä, joihin taloudellinen menestyksemme
perustuu.

Vår ekonomiska framgång är baserad på utbildning, sysselsättning och social rättvisa. Allt
det här ger också människor framtidstro.

Arvoisa puhemies! Korkean työllisyyden ohella julkisen talouden kestävyyttä voidaan
vahvistaa vaikuttavasti julkisia palveluita kehittämällä. Ennalta ehkäisevillä ja kuntoutta-
villa palveluilla on suuri rooli. [Ben Zyskowicz: Oikein!] Kun ihmiset pääsevät lääkäriin
oikeaan aikaan ja saavat oikeaa hoitoa tai kuntoutusta oikeaan aikaan, toimintakyky vah-
vistuu. Potentiaali varsinkin ikäsidonnaisten menojen kasvun hillitsemiseen tätä kautta on
suuri. Myös näihin asioihin liittyviä toimenpiteitä laitamme liikkeelle ensi vuoden budje-
tissa. Esimerkiksi hoitotakuun toteuttaminen on tässä suhteessa tärkeää. Sen tavoitteena
on, että kiireettömässä tilanteessa ihminen pääsee hoitoon seitsemän päivän sisällä hoidon
tarpeen arvioinnista.

Arvoisa puhemies! Tämä budjetti on tärkeä osa sitä reilua, oikeudenmukaista ja vastuul-
lista talouspolitiikkaa, jolla haluamme vahvistaa ihmisten luottamusta tulevaisuuteen. —
Kiitoksia.

Ensimmäinen varapuhemies Tuula Haatainen:  Tähän osioon on varattu nyt kaksi tun-
tia. Edustajille tiedoksi, että nyt käydään debatti ja jos tämä loppuu ennen tätä kahta tuntia,
ennen kello 12:ta, niin sitten jatketaan sillä puhujalistalla, joka keskeytyi eilen illalla istun-
2



Pöytäkirjan asiakohta PTK 47/2019 vp
nossa. Käydään debattiin. Pyydän niitä edustajia, jotka haluavat varata puheenvuoron, pai-
namaan V-painiketta ja nousemaan seisomaan. — Edustaja Orpo.

10.08 Petteri Orpo kok (vastauspuheenvuoro): Arvoisa puhemies! Arvoisa herra päämi-
nisteri, teidän hallituksenne on nyt ollut muutaman kuukauden olemassa, ja nyt valitetta-
vasti näyttää siltä, että tämän teidän hallituksenne toiminta on hyvin sekavaa, ja näyttää
myöskin siltä, että toimintakykynne ja päätöksentekokykynne on melko heikkoa erityises-
ti vaikeissa asioissa.

Muutama esimerkki: Te olette siirtäneet nämä tärkeimmät eli työllisyystoimet, käytän-
nössä kaikki uudet työllisyystoimet, johonkin ensi vuoteen. Me emme ole saaneet tarkkaa
kuvausta siitä, milloin on tulossa ja mitä on tulossa. Vanhuspalveluista te teitte kirjauksen,
joka on loppujen lopuksi tyhjä kirjaus: ei ole hoitajia, ei ole rahaa. Te lisäsitte menoja en-
nen tietoakaan pysyvistä tuloista, vaikka olette puhuneet jo muuta. Ilmastonmuutostoimia
ei näy, ei kuulu. Yritystuet ovat perkaamatta, [Antti Lindtmanin välihuuto] ja palkansaajan
ostovoima heikkenee. Eli te olette tehneet vain helpot päätökset. Rahaa on, ja te olette to-
della sitä jakaneet.

Herra pääministeri, minun kysymykseni on se: onko teillä hallituksessa kykyä tehdä
myös näitä vaikeita päätöksiä, jotka tulevat käytännössä ratkaisemaan sen, [Puhemies: Ai-
ka!] saavutatteko te teidän hallitusohjelmanne tavoitteet ja pystytäänkö [Puhemies koput-
taa] turvaamaan suomalaisten tärkeät hyvinvointipalvelut? [Timo Heinonen: Niitä odotel-
lessa!]

10.10 Antti Lindtman sd (vastauspuheenvuoro): Arvoisa puhemies! Kyllä minä nyt vä-
hän kysyn myöskin opposition vaihtoehdon perään. Ministeri, korjaan, edustaja Orpo,
mikä teidän saldonne oli yritystukien leikkaamisessa? [Eduskunnasta: Nolla!] — Nolla eu-
roa, pyöreä nolla euroa. — Edustaja Orpo, kun te täällä nyt suureen ääneen kyselette, kos-
ka hoitajamitoitus tulee voimaan, niin mikä teidän saldonne on, mikä teidän oma historian-
ne on tässä kysymyksessä? Te olette valtavan määrän käyttäneet vuosien varrella poliittis-
ta pääomaa estääksenne tämän. Sen lisäksi leikkasitte kymmeniä miljoonia vanhuspalve-
luista ja veitte hoitajilta lomarahat.

Arvoisa puhemies! Hallituksen budjetti on oikea vastaus tähän suhdannetilanteeseen: ta-
louden toimeliaisuutta tukeva, lievästi elvyttävä. Kun kokoomus täällä kritisoi hallitusta
lievästä alijäämästä, niin nyt kysymys kuuluu, mitä jättäisitte toteuttamatta — yhdenver-
tainen päivähoito-oikeus, [Ben Zyskowiczin välihuuto] ammatilliset opettajat, teiden kor-
jausrahat — ja jos ette jättäisi toteuttamatta, niin miten te alijäämää kasvattamatta [Puhe-
mies koputtaa] toteuttaisitte miljardituloveronkevennykset vielä tämän kaiken päälle.
[Leena Meri: Hyviä säästökohteita perussuomalaisilla!]

10.11 Ville Tavio ps (vastauspuheenvuoro): Rouva puhemies! Vieraskielisten määrä Suo-
messa on noussut 1 prosentista noin 5 prosenttiin muutamassa vuosikymmenessä. Pääkau-
punkiseudulla vieraskielisten määrä on nyt jo lähemmäs 20 prosenttia, ja väestöennusteen
mukaan muun muassa Vantaalla esimerkiksi 15 vuoden ennuste on 34 prosenttia väestös-
tä. Onko hallituksella mielestänne mitään vastuuta siitä, miten tämä Suomen vieraskielis-
ten osuuden, ulkomaalaisten määrän kasvu tulee tapahtumaan? Millaisen ulkomaalaisten
määrän osuuden hallitus haluaa Suomessa?
3



Pöytäkirjan asiakohta PTK 47/2019 vp
Turvapaikanhakijamäärät olivat ennen, 90-luvulla, aika pitkälti mitättömiä, mutta sitten
2000-luvulle tultaessa oltiin 3 000:ssa ja nyt ollaan menty 5 000:n vuosivauhtia ja men-
nään yhä. Tästä huolimatta nostatte pakolaiskiintiötä vähintään sadalla. Minkä takia? Tie-
dättekö te edes vielä, mistä maasta aiotte nämä sata uutta tulijaa hakea?

10.12 Antti Kurvinen kesk (vastauspuheenvuoro): Arvoisa rouva puhemies! Joku suo-
malainen poliitikko puhui, että on monomaanista puhetta, ja tämä on nyt varmaan sitä mo-
nomaanista puhetta. Ainut asia, mikä tuntuu edustaja Taviolla ja hänen ryhmällään olevan
mielessä, on se, onko Suomessa erinäköisiä ihmisiä, eri kieltä puhuvia ihmisiä, [Välihuu-
toja perussuomalaisten ryhmästä] eri vakaumuksia omaavia ihmisiä.

Tosiasiahan on se, että viimeisen neljän vuoden aikana tai itse asiassa vuodesta 2017
Suomen turvapaikanhakijamäärät ovat laskeneet eli sen jälkeen, kun perussuomalaiset me-
nivät sekaisin, riitautuivat keskenään ja hajosivat ja lähtivät hallituksesta. Sen jälkeen tur-
vapaikanhakijamäärät ovat olleet alhaalla. Tällä hetkellä se on pariatuhatta vuodessa,
[Vastauspuheenvuoropyyntöjä perussuomalaisten ryhmästä] ennätyksellisen alhainen.
Keskustan mielestä kannattaa ottaa mieluummin kiintiöpakolaisia kuin niitä veneellä tule-
via turvapaikanhakijoita. [Leena Meri: Otatte molempia!]

Puhemies! Täytyy todeta, että minusta me tarvitsemme vieraskielisiä osaajia Suomeen:
[Leena Meri: Osaajia!] tarvitaan peliteollisuuteen osaajia, tarvitaan it-alalle osaajia, tarvi-
taan myös esimerkiksi kotiseudulleni Pohjanmaalle teollisuuteen ihmisiä, [Puhemies ko-
puttaa] turkistalouteen, maatalouteen. [Puhemies: Aika!] Eikö saa tulla vieraskielisiä osaa-
jia Suomeen?

10.13 Leena Meri ps (vastauspuheenvuoro): Arvoisa puhemies! Minusta on hyvin mie-
lenkiintoista, että edustaja Kurvinen tulkitsee perussuomalaisten puheita aivan kuin hän
haluaa, mutta siihen on totuttu, koska viime päivinä olemme huomanneet, [Paavo Arhin-
mäen välihuuto] että hieman paniikkia on keskustassa liikkeellä, mutta ei se mitään haittaa.

Haluaisin kysyä pääministeriltä tuosta edustaja Tavion kysymyksen jatkosta: mikä on
teidän maahanmuuttopolitiikkanne ja onko sitä? Nyt otetaan pakolaisia, ei tiedetä ehkä oi-
kein mistä, sitten samaan aikaan puhutaan EU:n taakanjaosta Välimerellä. Suomi on etu-
nenässä, muut maat Pohjoismaat mukaan lukien eivät ole kauhean innostuneita tästä Suo-
men ideasta. Sitten samaan aikaan on turvapaikanhakijoita rajalla. Tuossa keskusta totesi,
että eikö ole parempi, että otetaan pakolaisia kuin että on spontaania turvapaikkahakua ra-
jalla, mutta kun nyt on molempia. Nyt ei teillä itselläkään ole selkeätä maahanmuuttopoli-
tiikkaa eikä tietoa siitä, mitä se maksaa. [Puhemies koputtaa] Kerroin eräänä päivänä täällä
tutkimuksista, ja sille naurettiin. [Puhemies: Aika!] Miksei hallituksella ole mitään laskel-
mia?

10.14 Suna Kymäläinen sd (vastauspuheenvuoro): Arvoisa rouva puhemies! Todellakin
tämä hallitus toteuttaa erilaista politiikkaa kuin edellinen hallitus teki: 70 prosentilla suo-
malaisista tulot kasvavat. Eilisessä keskustelussakin tuli esille se, että me olemme tehneet
arvovalintoja ja me olemme valinneet niin, että ihmisillä ostovoima kasvaa. Se tapahtuu
etuuksien korotuksilla, veromuutoksilla, indeksien korotuksilla, joita muuten viime kau-
della ei ollut ollenkaan, [Ben Zyskowicz: On se vaikeeta tuo, on se vaikeeta!] ja nettotulot
nousevat kolmen alimman desiilin osalta. Me teemme työpaikkoja, parannamme elinkei-
noelämän toimintamahdollisuuksia mittavilla liikennehankkeilla ja investoinneilla. Tähän
4



Pöytäkirjan asiakohta PTK 47/2019 vp
vuoteen 2019 nähden, joka on siis edellisen hallituksen käsialaa, teemme 616 miljoonan
euron tasokorotuksen liikenneinvestointeihin — 616 miljoonaa euroa [Puhemies koput-
taa] enemmän ensi vuonna liikenneinvestointeihin. [Ilkka Kanerva: Eikä yhtään ratahan-
ketta!]

10.16 Kai Mykkänen kok (vastauspuheenvuoro): Arvoisa puhemies! Edustaja Kymäläi-
nen ja monet muut ovat liikenneinvestoinneista puhuneet, ja on hyvä, että perusväylänpi-
toon nyt panostetaan tähän vuoteen nähden lisää. Vallankumouksellisuuden mittasuhdetta
mietittäessä kannattaa muistaa, että perusväylänpidon rahat nousevat lähes samalle tasolle
kuin millä ne olivat viime vuonna, [Suna Kymäläisen välihuuto] kun siellä oli perusväy-
länpidon kärkihankerahoja käytössä, niin että ei ole tässä mitään niin kuin vallankumousta
verrattuna edelliseen hallitukseen. Ja keskustalaiset varmasti muistavat hyvin ne panostuk-
set perusväylänpitoon silloin.

Edustaja Lindtman viittasi tässä yritystukiremonttiin. Minä olen täällä kuullut monilta
heistä, jotka olivat parlamentaarisessa ryhmässä siitä Pekkarisen työryhmässä neuvottele-
massa, että kokoomuksen lista — ja tiedän itsekin sen hyvin — oli toista sataa miljoonaa
joka neuvottelutilanteessa yritystukileikkauksia, samoin hallituksessa, jossa itse vastasin
näistä neuvotteluista. Ei ollut meistä kiinni, etteikö niitä leikattu, ja tulette sen myös mei-
dän vaihtoehtobudjetissamme näkemään.

Mutta, pääministeri Rinne, haluan teiltä kysyä, kun viittasitte eilenkin siihen, että eivät
oikeastaan olekaan työllisyydestä kiinni pysyvien menojen lisäykset, koska pääosa, ehkä
70 prosenttia, rahoitetaan veronkorotuksilla, joita tosin ei vielä kokonaisuudessaan ole ole-
massa: [Puhemies koputtaa] Eikö niin, että on julkisen talouden tasapainotavoite olemas-
sa, ja eikö niin, että tekin pidätte siitä kiinni [Puhemies: Aika!] — kertokaa, paljonko jou-
dutte leikkaamaan, jos työllisyys pysyisi [Puhemies koputtaa] nykytasolla ja nämä meno-
lisäykset tulisivat. [Puhemies: Aika!] Paljonko niistä joutuisitte perumaan vuoden 2023 ta-
sossa pois?

Ensimmäinen varapuhemies Tuula Haatainen:  Nyt tästä 1 minuutin rajasta aika lailla
laajasti täällä eri puolilla salia lipsutaan. Pidetään kiinni siitä tai muuten aletaan panna mi-
krofoni kiinni sen minuutin kohdalla.

10.17 Antti Rantakangas kesk (vastauspuheenvuoro): Arvoisa puhemies! Sipilän halli-
tuksen työllisyys- ja talouspolitiikan tavoitteethan olivat kiistatta hyvät, [Ilkka Kanerva: Ja
tuli tulosta!] mutta, puheenjohtaja Orpo, rehellisyyden nimissä on sanottava, että kun teh-
tiin veroratkaisuja, miljardin euron veronkevennyksiä, nehän tehtiin alkuvaiheessa velalla,
[Eva Biaudet: Aivan!] otettiin velkaa, jotta tehtiin veronkevennykset. Nyt tämän Rinteen
hallituksen aikana panostetaan pienituloisten toimeentulon parantamiseen, panostetaan
koulutukseen ja infraan, halutaan kansalaisten ostovoimaa vahvistaa, juuri niiden, joilla on
parhaat kulutusmahdollisuudet, eli sama tilanne oli silloinkin, ja sen takia tämä teidän väit-
teenne, että nyt tehtäisiin velaksi, ei ole rahaa — ei sitä ollut silloinkaan. Mutta niin kuin
sanoin, Sipilän hallituksen lopputulos oli erinomaisen hyvä, ja valtiovarainministerinä te
tiedätte sen, niin että älkää luoko sellaista mielikuvaa, että nyt on erilainen tilanne. Nyt on
vain erilainen kohdentaminen. Nyt halutaan pienituloisten ostovoimaa vahvistaa. Aluepo-
litiikka on nostettu uuteen arvoonsa. Liikenneverkkoon panostetaan, koulutukseen panos-
tetaan ennennäkemättömän hyvällä tavalla. [Jukka Gustafsson: Selventävä puheenvuoro!]
5



Pöytäkirjan asiakohta PTK 47/2019 vp
10.18 Petteri Orpo kok (vastauspuheenvuoro): Arvoisa puhemies! Olipa hyvä, että ar-
vostamani edustaja Rantakangas käytti tämän puheenvuoron, koska nyt voin myöskin
muistuttaa siitä, että viime hallitus tosiaan teki heti niitä toimia tässä ensimmäisessä bud-
jetissa. Kun te täällä nyt mainostatte, että pikkuhiljaa sitten alkaa vaikuttamaan, pikkuhil-
jaa niitä työpaikkoja joskus tulee ja tulee ja tulee, me teimme heti toimia, muun muassa 450
miljoonan euron vähennyksen työtulovähennykseen, eli vähennettiin pienituloisten, pieni-
palkkaisten ihmisten veroja. [Paavo Arhinmäen välihuuto] He saivat enemmän käteen,
kannatti ottaa töitä vastaan ja siitä lähti syntymään niitä työpaikkoja, vai mitä entinen pää-
ministeri Sipilä sanoo? Se oli viisasta politiikkaa, tehdä heti työllisyystoimia.

Pääministeri Rinne, kun muistelen sitä viime hallituksen yhteistyötä ja katson historiaa,
niin on aivan oleellista aina se, että pääministerin ja valtiovarainministerin työpari toimii.
Nyt näyttää siltä, että te puhutte valtiovarainministeri Lintilän kanssa aivan eri kieltä. Ai-
van eri puheet siitä, leikataanko [Puhemies koputtaa] ensi keväänä, jos ei synny kasvua.
[Puhemies: Aika!] Mikä todellinen tilanne on? Mikä on teidän yhteistyökykynne? Kum-
man puheisiin tässä pitäisi uskoa?

Ensimmäinen varapuhemies Tuula Haatainen:  Pääministeri Rinne, 3 minuuttia, olkaa
hyvä.

10.19 Pääministeri Antti Rinne: Arvoisa puhemies! Edustaja Orpo, te olette viime halli-
tuksessa tehneet myöhemmin toimenpiteitä työllisyyden eteen kuin mitä tämä hallitus te-
ki: heti kesäkuussa annettiin lisätalousarviossa yli 600 miljoonaa euroa infrahankkeisiin,
teihin, vesiväyliin, rautateihin, jotta saadaan seitsemän ja puoli tuhatta henkilötyövuotta li-
sää työllisyyttä suhdannetilanteessa, jossa nyt tällä hetkellä ollaan. Näitä ei lueta siihen ko-
konaisuuteen, jolla 60 000 päätösperusteista lisätyöpaikkaa tullaan tämän hallituskauden
aikana luomaan. [Ben Zyskowicz: Niitä odotellessa!]

Arvoisa puhemies! Edustaja Orpo, kysytte, onko teillä kykyä tehdä vaikeita päätöksiä.
Vastaus on: Ensinnäkin täytyy määritellä se, mitä tällä kysymyksellä tarkoitetaan. Jos sillä
tarkoitetaan sitä, mitä se kokoomukselle näyttää tarkoittaneen hyvin pitkään, miljardiluo-
kan leikkauksia ihmisten toimeentulosta, leikkauksia koulutuksesta, [Timo Heinonen: Ei!]
ei ole poliittista tahtoa tehdä tämmöisiä leikkauksia. Ei todellakaan ole poliittista tahtoa
tehdä tämmöisiä leikkauksia. Se on väärää politiikkaa meidän mielestämme. Se on väärää
politiikkaa meidän mielestämme. [Oikealta: Mikä oli tulos!] Meidän lähtökohtamme on se,
että rakennetaan oikeudenmukaisuutta ja työllisyyttä kestävällä pohjalla, kestävällä ekolo-
gisesti, taloudellisesti ja sosiaalisesti oikeudenmukaisella tavalla. [Leena Meri: Taas meni
yli minuutin!]

Ensimmäinen varapuhemies Tuula Haatainen:  Pääministerillä oli 3 minuuttia vastaus-
aikaa, koska kysymyksiä tulvii paljon. Se on ollut käytäntö.

10.21 Riikka Purra ps (vastauspuheenvuoro): Arvoisa puhemies! Koettakaapa nyt siellä
päättää, kannammeko me vastuuta entisen ministerin Timo Soinin tekemisistä hallitukses-
sa vai olemmeko me täysin uusi ryhmä, jossa on valta kaapattu. Te ette voi pitää molempia
argumentteja voimassa samaan aikaan. [Välihuutoja — Ilkka Kanerva: Olkaa hiljaa ja
kuunnelkaa!]
6



Pöytäkirjan asiakohta PTK 47/2019 vp
Mitä tulee näihin kustannuksiin, ymmärtäkää, että kotouttamiseen ja vastaanottoon me-
nevät kulut ovat hyvin pieni osa maahanmuuton kokonaiskustannuksista. Kun puhutaan
tietyistä maista saapuvista ihmisistä, elinkaaren kustannukset ovat miljoona euroa per hen-
kilö, jopa 1,4 miljoonaa. Nämä kaikki tiedot ovat teille saatavilla, ne ovat julkisista tilas-
toista, rekisteriaineistosta saatavilla. Olkaa hyvä, menkää katsomaan.

Sen lisäksi toisen sukupolven kohdalla syrjäytyminen on kuusi—kahdeksan kertaa ylei-
sempää kuin suomalaisilla. Joten ei sieltä ole kyllä apuja tulossa. Tämä ei ole ikiliikkuja,
halusitte tai ette.

10.22 Paavo Arhinmäki vas (vastauspuheenvuoro): Arvoisa rouva puhemies! Edustaja
Purra kysyi, kantavatko he vastuun Timo Soinin päätöksistä. Te ette vastaa, mutta esimer-
kiksi edustajat Tavio, Mäkelä, Meri, Immonen, Eerola, muutamia mainitakseni. [Välihuu-
toja] Joka ikinen painoi nappia joka ikisen työttömiltä, eläkeläisiltä tehdyn leikkauksen
puolesta. Timo Soini ei sitä nappia painanut, vaan nämä edustajat painoivat itse.

Tässä keskustelussa käy hyvin ilmi, että perussuomalaisia eivät kiinnosta suomalaiset,
heitä kiinnostavat vain maahanmuuttajat. He eivät puhu muusta kuin maahanmuuttajista,
[Arja Juvosen välihuuto] kun muut puhuvat Suomessa asuvien ihmisten työllistämisestä.
Se, että edustaja Mäkelä puhuu tempputyöllistämisestä, kun yritetään tehdä nimenomaan
niitä toimia, joilla saadaan vaikeammin työllistyvät työhön kiinni, kuvastaa sitä asennetta,
mikä on suomalaisia työttömiä kohtaan. 

Arvoisa rouva puhemies! Edustaja Orpo vaati vaikeita päätöksiä. Mitä ne ovat? No, he
ovat esitelleet muun muassa ansiopäivärahan leikkauksia, toimeentulotuen leikkauksia.
Nämä ovat päätöksiä, joita tämä hallitus ei todellakaan tule tekemään. [Ilkka Kanerva: Saas
nähdä!]

10.23 Ville Tavio ps (vastauspuheenvuoro): Rouva puhemies! Mitä tulee tuohon paljon
puhuttuun turvapaikkapolitiikkaan ja -tulvaan silloin vuonna 2015—2016, niin on yhä val-
tavaa poliittista epärehellisyyttä väittää, että tuo olisi johtunut puhtaasti Sipilän hallituksen
lainsäädännöstä, koska se laki, mikä oli olemassa, se turvapaikkapolitiikka, mitä oltiin teh-
ty, oli aikaisempien hallitusten turvapaikkapolitiikkaa, [Paavo Arhinmäki: Mutta myön-
nätte nyt jo, että olitte hallituksessa. Eteenpäin ei menty!] joka johti sen tulvan tänne. Sipi-
lä kylläkin esitti tuon kutsun saapua Suomeen, ja se lisäsi sitä tulopainetta.

Se on oikeastaan Suomen politiikassa nyt suurin poliittinen käännös, että keskustasta on
tullut osa vihervasemmistoakselia ja ulkomaalaisten politiikan edunvalvoja. Perussuoma-
laiset ovat korostaneet yhä enemmän Halla-ahon aikana siirtymistään siihen Suomi ensin
-linjalle, [Paavo Arhinmäen välihuuto] ja tehän — vasemmisto ei voi siitä olla syyllinen,
mutta kuitenkin keskusta ja kokoomus — nimenomaan heititte pois perussuomalaiset hal-
lituksesta, koska me olimme muuttaneet linjamme tähän isänmaallisempaan [Puhemies
koputtaa] suuntaan. [Kokoomuksen ryhmästä: Te hajositte!]

10.24 Hussein al-Taee sd (vastauspuheenvuoro): Arvoisa puhemies! Kiitos puheenvuo-
rosta. — Haluaisin kiittää perussuomalaisia vuoden 2016 budjetista, se oli erinomainen.
800 miljoonaa euroa suunnilleen tuli maahanmuuttoon siinä, ja ainakin silloin, kun kävin
Kauhavan vastaanottokeskuksella, huomasin, että 85 prosenttia kaikista syntyneistä työ-
paikoista, hankinnoista, kaikesta mahdollisesta rahasta, joka sillä alueella käytettiin, meni
paikallisiin yrityksiin ja viranomaistyöhön, tähän kaikkeen. Se oli oikein hyvää, elvyttä-
7



Pöytäkirjan asiakohta PTK 47/2019 vp
vää politiikkaa nimenomaan maahanmuuton saralla, joten kiitos todella paljon siitä. Se oli
rohkea teko, aivan tarpeellinen.

Etla julkaisi juuri tutkimuksen, jossa se sanoi, että 90-prosenttisesti maahanmuuttajien
yrittäjyys on kasvanut Suomessa. Maahanmuuttajayrittäjä lähtee yhtä hanakasti yrittä-
mään kuin ihan tavallinen kantasuomalainen. Ja vantaalaisena olen hyvin ylpeä siitä, että
olen myös vieraskielinen. Vantaalla on yli sata kieltä, ja me koemme Vantaalla, [Puhe-
mies: Aika!] että se on hieno asia.

10.25 Sari Essayah kd (vastauspuheenvuoro): Arvoisa rouva puhemies! Hallituksen ta-
louspolitiikkaa ohjaa se, että pysyvät menolisäykset syntyvät nyt etupainotteisesti ja veron-
kiristykset, jotka — ikävä kyllä — myöskin kansalaisten ostovoimaan sattuvat, tulevat sit-
ten hitaammin. Ja myöskin, niin kuin pääministeri eilen täällä totesi, näitä työllisyystoimia
nähdään kenties ensi keväänä — niitä odotellessa.

Mutta nämä tärkeät suuret rakenteelliset uudistukset antavat edelleenkin odottaa it-
seään. Tuossa valtiovarainministeriön virkamiesten ulostulossahan sanottiin, että näissä
laskelmissa esimerkiksi ei millään tavalla ole voitu ottaa huomioon mahdollista sote-uu-
distusta, koska ei ole mitään sellaista mallia olemassakaan.

Eilen illalla istuin kotikuntani valtuustossa tekemässä vaikeita päätöksiä. Siellä joudut-
tiin toteamaan, että kuntatalous on, niin siinä kunnassa kuin monessa muussa, kuralla, mikä
johtuu siitä, että näitä sote-päätöksiä ei ole tiedossa vieläkään. Monissa kunnissa ollaan
menossa yt-neuvotteluihin. Ei ole mitään tietoa siitä, mihin suuntaan [Puhemies: Aika!]
tämä hallitus on viemässä uudistusta. [Puhemies koputtaa] Onko tulossa sote-uudistusta,
onko tulossa sotu-uudistusta? [Puhemies: Aika!] Mikä näitten aikataulu on?

Ensimmäinen varapuhemies Tuula Haatainen: Pääministeri halusi vastata tähän maa-
hanmuuttokeskusteluun liittyen. — Olkaa hyvä, 2 minuuttia.

10.27 Pääministeri Antti Rinne (vastauspuheenvuoro): Kiitoksia, arvoisa puhemies! Ly-
hyesti ensin näihin edustaja Essayahin kommentteihin. Totean vain sen, että sote-uudistus
toteutuu juuri siinä aikataulussa kuin mitä tällä hetkellä hallitusohjelmaan on kirjattu, elik-
kä se kulkee eteenpäin ja se on tulossa sieltä.

Mutta sitten tähän maahanmuuttokeskusteluun. Täällä kysyttiin, onko hallituksella maa-
hanmuuttopolitiikkaa. Kyllä, tällä hallituksella on selkeä maahanmuuttopolitiikka, [Perus-
suomalaisten ryhmästä: Mikä se on?] joka jakautuu kahtia, noin karkeasti ottaen.

Meillä on työperäinen maahanmuutto, johonka sovelletaan omia sääntöjään. Siinä työ-
peräisessä maahanmuutossa halutaan nopeuttaa, saatavuusharkinnan ollessa voimassa, by-
rokratiaa poistamalla niitten ammattityöntekijöitten, joita tänne Suomeen tarvitaan, niin
kuin tässä keskustelussa on useampaan otteeseen todettu... Näitten ihmisten sisääntulon pi-
tää helpottua, nopeutua, ja sitä pitää viedä eteenpäin.

Sitten on tämä humanitäärinen puoli, jossa kiintiöpakolaiset ovat yksi keskeinen ele-
mentti. He ovat tutkittuja ihmisiä, tutkittuja turvapaikan tarvitsijoita, kansainvälisen suoje-
lun tarvitsijoita. Sinne tämä hallitus satsaa omassa turvapaikkapolitiikassaan. Sen lisäksi
hallinta, turvapaikanhakijoihin liittyvä hallinta, on tärkeää tälle hallitukselle. Me haluam-
me, että kun tänne tulee pyytämään turvapaikkaa, se selvitetään nopeasti, asiallisesti, ih-
misoikeuksia kunnioittaen, ja kun on selvinnyt, onko turvapaikkaan tarvetta vai ei, onko
kansainvälisen suojelun tarvetta vai ei, sitten tehdään ratkaisu sen mukaan. Jos on tarvetta,
8



Pöytäkirjan asiakohta PTK 47/2019 vp
kotoutetaan tähän suomalaiseen yhteiskuntaan. Jos ei ole tarvetta, nopeasti maasta pois.
Sen takia muun muassa meidän sisäministeriö on menossa neuvottelemaan Somaliaan sii-
tä, että saataisiin sinne palautuksen asiat huomattavasti nykyistä paremmin kuntoon.

10.28 Ville Vähämäki ps (vastauspuheenvuoro): Kunnioitettu puhemies! Olen vähän
huolestunut siitä, näemmekö me tosiasiassa meillä edessä olevaa todellisuutta, mikä kui-
tenkin näkyy aika selvästi tästä budjettiesityksestä, tähän liittyvästä talouskatsauksesta
sekä julkisen talouden suunnitelmasta — niitä haasteita, mitkä meillä on edessä. Meillä on
tämä työpaikkaongelma: täytyisi saada 60 000 tai vähän enemmän työpaikkoja lisää, mut-
ta tosiasiassa meillä on toimenpiteitä vain 30 000:een. Meidän täytyy jostain keksiä lisää
toimenpiteitä tai sitten saada lisää tuottavuutta jotenkin. Se on toinen vaihtoehto. Pitää saa-
da tehtyä tuottavuusloikka, 2,5 pinnan tuottavuusloikka. Voisimmeko me käyttää Vaken
kassaa siihen, että sillä tehostettaisiin valtion ja julkisen talouden tuottavuutta? Talous sak-
kaa tällä hetkellä pahiten kuntapuolella. Valtion talous on ihan ok tämän jakson aikana,
mutta kuntatalouden ohjausta täytyisi kehittää, ja VTV:llä on siihen joitakin ajatuksia ja
pohdintoja ollut jo.

Samaan aikaan isot uudistukset pitäisi saada maaliin, palasina kokeiluitten kautta sote-
ja sotu-uudistus. Sitten vielä: olen huolestunut siitä, että nyt on se tilanne, että ostovoimaa
pitäisi ylläpitää [Puhemies koputtaa] ja samaan aikaan viennin kilpailukyky [Puhemies:
Aika!] pitäisi säilyttää. Tämä on haastava [Puhemies koputtaa] ongelma.

10.30 Ilkka Kanerva kok (vastauspuheenvuoro): Arvoisa puhemies! En noussut ylös
haukkuakseni hallitusta, [Suna Kymäläinen: Hienoa!] mutta katson hallituksen suuntaan,
sillä olen enemmän kuin huolissani siitä, mitä työttömyydelle tulee tapahtumaan. Me tie-
dämme erinomaisen hyvin, että se mandaatti, jolla työministeri voi tehtäväänsä suorittaa,
on käytännössä harteiltaan liian kapea hoitamaan tätä yhteiskunnallisesti äärettömän tär-
keää tavoitetta ja siinä etenemistä.

Sen vuoksi kysyn, pääministeri: onko teillä joitakin sellaisia asioita, joista lähivuosien
historiasta meillä on hyviä kokemuksia todellisten uudistusten aikaansaamisesta työttö-
myydessä siellä marginaalissa olevien toimenpiteiden ohella, joilla on vaikuttavuutta työt-
tömyyteen? Me olemme nyt kaltevalla pohjalla, ja jos tätä asiaa ei kyetä oikaisemaan hy-
vällä yhteistyöllä Suomessa ja kansainvälisiin esimerkkeihin tukeutuen, niin en tiedä,
kuinka tässä kurimuksessa tulee käymään. Olen huolissani. Kannustan hallitusta rohkeu-
teen ja ennakkoluulottomuuteen tässä.

10.31 Emma Kari vihr (vastauspuheenvuoro): Arvoisa rouva puhemies! Siinä, että pe-
russuomalaiset täällä haluavat puhua pääasiassa maahanmuutosta, ei tietenkään ole mitään
uutta, mutta sen sijaan täytyy kyllä sanoa, että sydäntä lämmittää tämä kokoomuksessa ta-
pahtunut ilmastoherätys, joka näyttää voimistuneen huomattavasti siinä kohtaa, kun ko-
koomus siirtyi oppositioon. Siinä vaiheessa, kun kokoomuslainen valtiovarainministeri
täällä esitteli ensimmäistä budjettiaan, [Sari Sarkomaan välihuuto] ei tästä ilmastoherätyk-
sestä kyllä ollut jälkeäkään. Itse asiassa te toitte uusia ilmastolle haitallisia tukia tänne
meille käsittelyyn ja veitte ne läpi. Sen lisäksi te ette kyenneet leikkaamaan euroakaan, ette
euroakaan ilmastolle ja ympäristölle haitallisista tuista. Sen sijaan te laitoitte sen yritystu-
kityöryhmään — koska ette itse kyenneet tekemään näitä päätöksiä — jonne te laitoitte
teollisuuden lobbarit puolustamaan näitä tukia. Nyt tämä hallitus toimii toisin. Me aloitam-
9



Pöytäkirjan asiakohta PTK 47/2019 vp
me jo nyt ympäristölle haitallisten tukien leikkaamisen, ja tätä jatketaan ensi vuonna, [Hä-
linää] kun koko energiaverotus uudistetaan. [Puhemies koputtaa]

10.32 Anders Adlercreutz r (vastauspuheenvuoro): Ärade talman! Ensin haluan kiittää
edustaja Vähämäkeä oleellisesta kysymyksestä — se oli rakentava lisäys tähän debattiin.

Maahanmuuttopolitiikasta: on tietenkin niin, että se määrä, joka tuli tänne 2015, ei joh-
tunut Sipilän hallituksen toimista. Yhtä vähän tämän hallituksen Suomen politiikka vaikut-
taa siihen, miten paljon tänne tulee. Se johtuu ihan muista asioista. Ei valtiolla ole keinoja
estää ihmisiä tulemasta sen rajoille. [Ben Zyskowicz: Ei vai? — Välihuutoja eduskunnas-
ta] Siinä puhutaan muista kysymyksistä. Eikä meidän intresseissämme myöskään ole lait-
taa rajoja kiinni. Kun joku tulee meidän ulkorajoillemme ja ilmoittaa, että on turvapaikan-
hakija, meillä on velvollisuus käsitellä sitä kysymystä. [Välihuutoja eduskunnasta]

Se, mitä sen sijaan voidaan tehdä, on Euroopan tasolla vaikuttaa siihen, että meillä on
yhtenäinen, Euroopan laajuinen turvapaikkapolitiikka. Se on asia, jota tietenkin tämäkin
hallitus pyrkii edistämään ja jota perussuomalaiset myöskin ovat vastustaneet. Se, että me
nostamme pakolaiskiintiötä, on nimenomaan hallittua, nimenomaan hädässä olevien ih-
misten auttamista. [Puhemies koputtaa] Sitä, mitä tekin olette peräänkuuluttaneet. [Puhe-
mies koputtaa]

10.33 Pauli Kiuru kok (vastauspuheenvuoro): Arvoisa rouva puhemies! Emma Kari teki
vuonna 2016 kirjallisen kysymyksen, joka koski kehitysyhteistyörahoitusta, ja edellytti sii-
nä, että kehitysyhteistyö on nostettava 0,7 prosenttiin bruttokansantuotteesta. Se liittyy sii-
hen, miten me tuemme niitä maita, esimerkiksi Afrikassa, joista niitä pakolaisia lähtee. He
lähtevät sen takia, että siellä on romahtaneita valtioita, sen takia, että väestö kasvaa joissa-
kin maissa hallitsemattomasti, maista, joissa lasten ja naisten asema on kohtuuttoman huo-
no. Ja me pyrimme sitä auttamaan, ja se on oikein. [Paavo Arhinmäki: Kyllä!] Kysyn pää-
ministeri Rinteeltä: miten hallitus on talousarviossaan tässä kirjassa huomioinut vihreitten
tavoitteen kehitysyhteistyön 0,7:n rahoituksesta? [Paavo Arhinmäki: 100 miljoonalla eu-
rolla!]

10.34 Anneli Kiljunen sd (vastauspuheenvuoro): Arvoisa puhemies! Kantaisin samaa
huolta kuin edustaja Kanerva äsken. Kuntataloutemme kaipaa kunnianpalautusta. Kunnis-
sa tehdään ihmisten arjen kannalta kaikkein tärkeimmät päätökset ja palveluiden toimen-
piteet. Kunnissa mitataan myös se, kuinka meidän hyvinvointiyhteiskuntamme ja valtiom-
me toimii.

Vuosi sitten budjettikeskustelussa silloinen valtiovarainministeri Petteri Orpo totesi,
että kuntatalous on vahvempi kuin 20 vuoteen, jos katsoo tunnuslukuja. Nyt me olemme
voineet kuitenkin todeta, että me elämme historiallisen heikkoa vuotta, jota tällä hetkellä
ministeri Rinteen johdolla parannetaan jo tänä vuonna. Nyt tilanne on muuttumassa. Edel-
lisen hallituksen leikkauspolitiikka muuttuu, indeksikorotukset palautetaan ja kuntiin lisä-
tehtävät tullaan rahoittamaan 100-prosenttisesti. [Sari Sarkomaa: Työttömyys kasvaa!]
Tämä on tilanne, joka tällä hetkellä kunnissa on, [Puhemies: Aika!] ei se, mitä silloinen mi-
nisteri Orpo totesi aikaisemmin. [Sari Sarkomaa: Ette tee mitään!]

10.36 Anne Kalmari kesk (vastauspuheenvuoro): Arvoisa rouva puhemies! Perussuoma-
laiset ajavat totisesti monilla rattailla. Täällä esimerkiksi edustaja Vähämäki kiinnitti huo-
10



Pöytäkirjan asiakohta PTK 47/2019 vp
miota kuntien taloustilanteeseen — aivan oikein — mutta samaan aikaan heidän puheen-
johtajansa Halla-aho on halunnut poistaa valtionosuustasausjärjestelmän. [Mikko Savola:
Se olisi kyllä karmea virhe!] Se olisi todella järkyttävä teko. Edustaja Vähämäki puhui sii-
tä, miten tuottavuutta pitäisi parantaa kunnissa. Samaan aikaan sadoissa kunnissa nimen-
omaan perussuomalaiset tehtailevat valituksia niin, että kunnan virkamiesten aika menee
jonninjoutavaan ja pois kehittämisestä. [Leena Meren välihuuto] Perussuomalaiset sano-
vat, että maaseutua pitää puolustaa. Samaan aikaan perussuomalaiset ovat sitä mieltä, että
aluekehitysrahoja, koheesiorahoja tai maatalouden rahoja voi tuosta vain leikata. [Edus-
kunnasta: Halla-aho esittää!] — Halla-ahon mielipiteet eivät vastaa teidän ryhmänne mie-
lipiteitä. [Puhemies koputtaa — Aika!] Mutta ehkä puheenjohtajia ei ennenkään ole arvos-
tettu. Soinikin tässä tunnutaan ihan dissaavan menneeseen maailmaan.

10.37 Mika Niikko ps (vastauspuheenvuoro): Arvoisa puhemies! Edustaja Kalmari, täy-
tyy tästä budjettikirjasta lukea, että maaseudun kehittämisen rahat vähenevät 7,4 miljoo-
naa euroa ensi vuonna. Elikkä se siitä keskustan linjasta. [Hälinää perussuomalaisten ryh-
mässä]

Mutta, arvoisa puhemies, itse asia oli tämä — ja arvoisa pääministeri. Edustaja Vähä-
mäki heitti kyllä semmoisia tärkeitä ajatuksia hallitukselle, koska me haluamme yhteis-
työssä ilman muuta tehdä osuutemme siinä, että työllisyys kasvaa. Emme me ilakoi siitä,
että ihmiset eivät saa töitä eivätkä menesty kotona [Paavo Arhinmäki: Välillä kyllä vaikut-
taa siltä!] eivätkä pysty elättämään perhettään. Ottakaa siis ihan vinkkinä tämä Vähämäen
ajatus siitä, millä tätä voidaan parantaa, tätä tuottavuusloikkaa esimerkiksi. Ja siinä mieles-
sä kehottaisin käymään hänen kanssaan keskustelua.

Mitä tulee tähän maahanmuuttopolitiikkaan: tämä on harmillista, että me emme voi kes-
kustella asiallisesti tästä ongelmasta, [Paavo Arhinmäki: Tästä olemme samaa mieltä!]
koska perussuomalaisethan puhuvat yleensä maahanmuutto-ongelmista tästä turvallisuus-
näkökulmasta. Että jos me emme tiedä, keitä tänne tulee ja tuli yhdessä hetkessä ja millä
motiivilla, niin toki meidän pitää olla huolissamme siitä. [Puhemies koputtaa] Oletteko te
unohtaneet ne Oulun tragediat ja monet muut tragediat, mitä tapahtuu Ruotsissa joka viik-
ko? [Puhemies: Aika!] Tästä me olemme huolissamme, ja tämän me haluamme teidän
kanssanne ratkaista yhdessä. [Välihuutoja]

10.38 Antti Kurvinen kesk (vastauspuheenvuoro): Arvoisa rouva puhemies! Pitäähän to-
deta se, että perussuomalaiset vastustavat sitä, että EU tukisi maataloutta, EU tukisi hei-
kommin kehittyneitä, harvaan asuttuja alueita. [Perussuomalaisten ryhmästä: Ei!] Sehän
oli teidän kevään EU-vaalien pääteemanne, että ei aluekehitystukia, ei maataloustukia Eu-
roopan unionilta.

Kerrataan nyt vielä hallituksen maahanmuuttopolitiikkaa ja keskustan näkökohtia sii-
hen — kiitos kyllä pääministerille selventävästä puheenvuorosta, mutta kerrataan vielä pe-
russuomalaisille. Ensinnäkin meillähän on hallitusohjelmassa niin sanottu kiikkulauta: jos
turvapaikanhakijoiden määrä laskee, voimme ottaa enemmän kiintiöpakolaisia. Puolustan
kiintiöpakolaisten ottamista. Voimme ottaa perheitä, voimme ottaa vanhuksia, voimme ot-
taa lapsia, voimme ottaa naisia. Kaikki eivät ole nuoria miehiä. — Edustaja Niikko, kun me
otamme kiintiöpakolaisia, silloin me tiedämme, mitkä ovat heidän taustansa, että he eivät
ole vaikka sekaantuneet terrorismiin.
11



Pöytäkirjan asiakohta PTK 47/2019 vp
Arvoisa puhemies! Minun on todella vaikeaa ymmärtää, miksi perussuomalaiset eivät
halua ahkeria, yritteliäitä ihmisiä vaikkapa Itä-Euroopasta [Puhemies koputtaa] töihin
maaseudulle. Omalla kotiseudullani he ovat ostaneet taloja, remontoineet niitä. [Puhe-
mies: Aika!] Eivätkö saisi tulla?

10.39 Maria Guzenina sd (vastauspuheenvuoro): Arvoisa puhemies! On erittäin hyvä,
että perussuomalaiset hetki sitten myönsivät olleensa viime hallituksessa. [Paavo Arhin-
mäki: Ensimmäistä kertaa!] Muisti palaa pätkittäin. Nimittäin viime kaudella, kun kokoo-
mus ja perussuomalaiset olivat hallituksessa — minä muistutan vielä kerran, kun te tunnut-
te tämänkin keskustelun kuluessa jatkuvasti unohtavan sen — kun te olitte hallituksessa,
niin ahkerilta ihmisiltä, ahkerilta vanhustenpalveluissa työskenteleviltä hoitajilta te leikka-
sitte lomarahoja, [Perussuomalaisten ryhmästä: Ei!] ja velkarahaa te jaoitte. Te ette pääse
tästä asiasta yli ettekä ympäri. [Vastauspuheenvuoropyyntöjä perussuomalaisten ryhmäs-
tä] Te jaoitte velkarahaa 1,4 miljardia painottaen hyvätuloisia — painottaen hyvätuloisia. 

Silloinen valtiovarainministeri Orpo, siis tasan vuosi sitten, kun käytiin täällä budjetti-
keskustelua, te totesitte, että kuntien talous on vahvempi kuin 20 vuoteen. Teillä oli silloin
pää pensaassa, ja nyt Rinteen hallitus parantaa tätä tilannetta, [Puhemies koputtaa] niin että
me lisäämme sinne 1,1 miljardia euroa [Puhemies: Aika!] etupainotteisesti. Te ette pysty-
neet tähän. Me teemme sen, [Puhemies: Aika!] me korjaamme teidän virheitänne.

10.40 Petteri Orpo kok (vastauspuheenvuoro): Arvoisa puhemies! Viime vuonna kes-
kustelua käytiin luultavasti tilinpäätöstietojen pohjalta edellisestä vuodesta, ja kuntatalous
oli vahvistunut erittäin merkittävästi. [Paavo Arhinmäki: Sitten te tuhositte sen seuraavana
vuonna!] Teimme todella hyvää yhteistyötä pääministeripuolue keskustan kautta, kuntami-
nisteri Vehviläisen kanssa, pääministeri Sipilän kanssa. Työllisyyttä saatiin nousuun, se
vaikutti kuntien talouteen positiivisesti. Me näemme tästä, kuinka nopea käännös voi olla.
Väitän, että suuret kaupungit, kaikki paitsi Helsinki, yllättyivät siitä, että verotulot kään-
tyivät niin nopeaan laskuun. Tässäkin pitäisi hälytyskellojen soida. [Ilkka Kanerva: Kyl-
lä!] Siellä kaupungeissa ja kunnissa tuotetaan ne hyvinvointipalvelut. Siksi ne työllisyys-
toimet tarvitaan nyt, ei joskus ensi vuonna jotain päätösperäisiä toimenpiteitä, joita odotel-
laan. Nyt niitä tarvitaan. [Anne Kalmari: Tarvitaanko sotea?]

10.41 Jani Mäkelä ps (vastauspuheenvuoro): Arvoisa puhemies! Haluan muistuttaa tästä
lomaraha-asiasta, että sosiaalidemokraatit hyväksyivät kilpailukykysopimuksen, eli tei-
dän on aivan turha sitä asiaa arvostella.

Ja pääministeri Rinne, ei teiltä kysytty, haluatteko te leikata mistään etuuksista, vaan
teiltä kysyttiin, leikkaatteko te, kun rahat loppuvat, ja mistä te leikkaatte, kun teiltä kerran
ne rahat tulevat loppumaan.

Muutenkin tämän keskustelun luonne on varsin omituinen. Hallitus on kuin joukko
menneisyyden vankeja, jotka hyökkäävät oppositiota vastaan menneiden vuosien kuvitel-
luilla asioilla eivätkä vastaa kysymyksiin tämän vuoden budjetista, jota tässä nyt käsitel-
lään.

Esitän kaksi selvää kysymystä.
Keskusta ja hallitus yleensäkin: Kun haluatte maahan työperäistä maahanmuuttoa, niin

millä perusteella te väitätte, että Euroopan unionin alueelta, jossa on jo nyt vapaa liikku-
12



Pöytäkirjan asiakohta PTK 47/2019 vp
vuus, ei löydy sellaista työvoimaa, jota Suomeen tarvitaan? Mitä ovat ne osaajat, joita ei
löydy Suomesta eikä Euroopan unionista?

Ja toinen kysymys: miten kiintiöpakolaisten ottaminen vähentää spontaania turvapai-
kanhakua?

Kaksi selvää kysymystä.

Ensimmäinen varapuhemies Tuula Haatainen:  Pääministeri Rinne, 2 minuuttia.

10.42 Pääministeri Antti Rinne: Arvoisa puhemies! Ei kiintiöpakolaisten vastaanotto
vähennä millään tavalla turvapaikanhakijoita, jos tilanne Afrikassa, Lähi-idässä kehittyy
niin kuin nyt näyttää kehittyvän. Sen takia meidän täytyy varautua tilanteeseen, jossa ih-
misiä vaeltaa paljon enemmän kuin mitä tällä hetkellä näyttää, ja sen takia meidän täytyy
löytää yhteinen eurooppalainen turvapaikkapolitiikka, jotta huolehditaan myöskin Euroo-
pan rajoista sillä tavalla, että sieltä ei millä tavalla tahansa tulla läpi.

Mutta, arvoisa puhemies, pyysin puheenvuoron sen takia, että edustaja Orpo puhui ve-
rotulojen kehityksestä. Tällä hetkellä, niin kuin myöskin valtiovarainministeriön talouskat-
saus toteaa, verotulojen määrä kasvaa, palkkasumma kasvaa tällä hetkellä. Meidän ongel-
mat tällä hetkellä kuntien ja valtion verotuksen näkökulmasta ovat ennakkoperintälainsää-
dännön muutos, joka tuli voimaan tänä vuonna, ja sitten toisena tulorekisteri, joka vaikut-
taa tähän kokonaisuuteen. Nämä molemmat vaikuttavat sillä tavalla, että sekä kuntien että
valtion on vaikea ennakoida tuloverokertymää tällä hetkellä. Näihin asioihin ollaan puu-
tuttu niin kuin on todettu jo moneen kertaan täällä. Meillä on valmistelussa kirjanpitolain-
säädännön muutos, joka varmistaa sen, että kunnille ei tule taloudellista kriisiä näitten kah-
den aiemmin päätetyn muutoksen tultua voimaan. Meillä on huolehdittu siitä, että tänä
vuonna, jos eduskunta hyväksyy kolmannen lisätalousarvion, laitetaan kunnille 237 mil-
joonaa euroa ennalta rahaa, jotta nämä taloudelliset ongelmat voidaan korjata. Me olemme
reagoineet tähän tilanteeseen. Palkkasumma kasvaa, vai mitä, edustaja Orpo? [Ilkka Ka-
nerva: Entä työttömyys?]

Ensimmäinen varapuhemies Tuula Haatainen:  Annan nyt ministereille vastauspuheen-
vuorot, sitten jatketaan debattia. — Ministeri Kulmuni, 2 minuuttia.

10.44 Elinkeinoministeri Katri Kulmuni: Arvoisa rouva puhemies! Kommentoin tätä
työn saatavuuteen ja kohtaanto-ongelmaan liittyvää asiaa, koska siihenhän keskittyy myös
erittäin paljon se, kuinka me saamme ulkomaista työvoimaa meidän työmarkkinoillemme
käyttöön. Tällä hetkelläkin meillä on tilanne se, että ensi vuosikymmenellä useammasta
maakunnasta loppuvat työntekijät huolestuttavan ikärakenteen ja väestöllisen huoltosuh-
teen seurauksena. [Ilkka Kanerva: Varsinais-Suomesta on jo loppunut!] On aivan keskeis-
tä, että meidän prosessimme sen puolesta, että tähän maahan voi tulla tekemään työtä, ovat
joustavia ja toimivia.

Silloin kun keskusta oli yhdessä kokoomuksen ja perussuomalaisten kanssa hallitukses-
sa, niin prosessi, millä pystyttiin saamaan työskentelylupia, oli noin kuukauden mittainen.
Nyt me näemme, että nämä ovat valitettavasti vähän myös venyneet, ja siksi hallitus on kir-
joittanut ohjelmaansa, että pitää olla kuukaudessa ne työluvat, että mansikat saadaan poi-
mittua, että maatiloilla saadaan työt hoidettua, ja metsätöihinkin on tullut ihmisiä ulko-
mailta. On erittäin tärkeää myös koko talouden kantokyvyn ja kestävyyden kannalta, että
13



Pöytäkirjan asiakohta PTK 47/2019 vp
tähän maahan voi tulla tekemään työtä, ja ymmärtääkseni myös perussuomalaiset ovat sitä
mieltä.

Ensimmäinen varapuhemies Tuula Haatainen:  Ministeri Paatero, 2 minuuttia, olkaa
hyvä.

10.45 Kunta- ja omistajaohjausministeri Sirpa Paatero: Arvoisa rouva puhemies!
Tämä julkisen hallinnon tuottavuuden lisääminen on ehdottomasti tehtävä, ja tähän on di-
gitaalisuus tietenkin yhtenä välineenä, ja sitä ollaan lähdetty viemään eteenpäin. Se, että
käytetäänkö siihen Vakea, on toinen kysymys; Vaken uudessa strategiassa tämä digitaali-
suus on kyllä yhtenä keinona.

Kuntapuoleen. Luin listaa: 89 harkinnanvaraisen tuen hakijaa, haettava raha on 10 mil-
joonaa. Voitte kuvitella, miltä se näyttää siellä valmistelun puolella, ja ajatus siitä, että tätä
kautta kunnat selviäisivät — tuskin tulee tapahtumaan. Tällä 10 miljoonalla ei pelasteta
näitä 89:ää kuntaa.

Tässä 1,1 miljardin euron lisäyksessä kunnille on erilaisia elementtejä. Siellä on indek-
sijäädytysten palautukset, kiky-leikkauksen palautukset, siellä on näitten toimien, joista on
viety aikaisemmin rahat, muun muassa subjektiivisen päivähoidon, ryhmäkokojen, jälki-
huollon, [Toimi Kankaanniemen välihuuto] lisäykset. Niitten osalta ollaan päästy neuvot-
teluun, että ne korvataan sataprosenttisesti ja se summa on sama, millä nyt on todettu, että
myöskin Kuntaliiton ja valtiovarainministeriön summat ovat yhteneväiset. Näillä me
olemme parantamassa kuntataloutta.

Mutta siihen sote-uudistukseen liittyen, niin kyllä, tietenkin se tulee muuttamaan kunti-
en taloutta, mutta se ei pelasta niitä kuntia tekemästä niitä toimia, joita siellä on eittämättä
tehtävä. Niistä osa liittyy siihen, että kuntien on yhteisesti tehtävä monia koulutukseenkin
liittyviä toimia siitä syystä, että meillä on lähes sata kuntaa, joihin ei synny yhtä luokallista
lapsia. Tulevaisuuden ajatus on, että kun väestökehitystä katsotaan, niin tällä rakenteella,
että jokainen kunta huolehtisi kaikista samoista tehtävistä kuin tällä hetkellä, tuskin ollaan
menossa seuraaville vuosikymmenille, [Puhemies koputtaa] ja tästä syystä selvitykset ovat
käynnissä.

10.48 Sofia Vikman kok (vastauspuheenvuoro): Arvoisa rouva puhemies! Hallituksen
ympäristötoimet loistavat poissaolollaan, ja se näyttää erityisesti vihreitä kirpaisevan, ja il-
meisesti sitten sen johdosta täällä vihreät edustajat muistelevat mieluummin vuoden 2015
tai 2016 budjetteja [Paavo Arhinmäki: Sata miljoonaa euroa lisää!] kuin 2020 budjettia.
Mutta menneiden muistelu toki kokoomuksellekin tässä sopii, sillä kokoomuslaisen valtio-
varainministeri Orpon johdolla Suomesta tehtiin edelläkävijä kestävän kehityksen budje-
toinnissa. [Timo Heinonen: Se oli hieno asia!]

Keskustelussa on tullut myös selväksi, että hallitus kurittaa ahkeria ja työtä tekeviä suo-
malaisia, esimerkiksi kotitalousvähennystä ollaan leikkaamassa. Se heikentää työllisyyttä,
lisää harmaata taloutta ja heikentää tavallisten suomalaisten edellytyksiä palkata apua ko-
din töihin. Se on käsittämätöntä hallituksen työllisyystavoitteen [Puhemies koputtaa] nä-
kökulmasta eikä ainakaan rohkaise perustamaan perhettä.[Puhemies: Aika!] Miten tämä
hallituksen kotitalousvähennyksen leikkaus [Puhemies: Aika!] sopii hallituksen tavoittee-
seen?
14



Pöytäkirjan asiakohta PTK 47/2019 vp
10.49 Emma Kari vihr (vastauspuheenvuoro): Arvoisa puhemies! Kyllä täytyy nyt sa-
noa, että tämä kokoomuksen herääminen, kyllä se lämmittää. Te puhutte täällä nytten il-
maston puolesta, kun te itse lisäsitte ilmastolle haitallisia tukia. Te puhutte täällä kehitys-
yhteistyön puolesta, [Välihuutoja kokoomuksen ryhmästä] kun te itse teitte massiiviset
leikkaukset kehitysyhteistyöhön, [Välihuutoja] ja nyt luonnonsuojelun puolesta, kun te
teitte suhteessa kaikista suurimmat leikkaukset viime kaudella, [Välihuutoja] suhteessa
suurimmat leikkaukset heti kauden alussa luonnonsuojeluun.

Tämä hallitus tekee historiallisen panostuksen luonnonsuojeluun. Koskaan ei ole laitet-
tu näin paljon lisää rahaa luonnonsuojeluun — 100 miljoona euroa. Näillä rahoilla suojel-
laan suomalaisia metsiä, suomalaisia soita, suomalaisia niittyjä, niitä uhanalaisia lajeja,
joita ihmiset tässä maassa rakastavat. Koskaan ei ole panostettu näin paljon, ja vihreät ovat
tästä tyytyväisiä. On hyvä, että sakset on otettu nyt pois kokoomuksen käsistä ja tässä
maassa on hallitus, joka haluaa suomalaista luontoa suojella. [Eduskunnasta: Ilmastoteot
puuttuu mutta pakkopalautukset jatkuu, se on vihreiden politiikkaa!]

10.50 Saara-Sofia Sirén kok (vastauspuheenvuoro): Arvoisa puhemies! On yllättävää
kuulla, että vihreät ovat tyytyväisiä tähän budjettiin ympäristö- ja etenkin ilmastotoimien
osalta. Nimittäin asiantuntijatkin ovat arvioineet, että etenkin ilmastotoimien osalta tämä
budjetti ei toteuta hallitusohjelmaa, vaan teot jäävät varsin vaatimattomiksi.

Vihreät ennen vaaleja ja vielä hallitustunnusteluihin vastatessaan puhuivat miljardiluo-
kan leikkauksista ympäristölle haitallisiin yritystukiin. Nyt saadaan leikattua 120 miljoo-
naa parafiinidieselistä, joka ei ehkä ole tulkittavissa edes ympäristölle haitalliseksi tueksi.
Sen sijaan erittäin haitallista turpeen polttamista ei olla vähentämässä eikä turpeen verotu-
keen kosketa, vaan tämä päätös siirretään eteenpäin, vaikka kovasti puhutaan siitä, kuinka
kiire ilmastotoimilla on.

Hallituksen linjasta on ollut hieman epäselvyyttä liittyen turpeen verotukeen. Aiotaan-
ko turpeen [Puhemies koputtaa] polttamista tukea erikseen myös jatkossa?

10.51 Hannu Hoskonen kesk (vastauspuheenvuoro): Arvoisa herra puhemies! Suomalai-
sen energiantuotannon kannalta on aivan välttämätöntä, että me käytämme paljon omia
raaka-aineita. [Eduskunnasta: Kyllä!] En jaksa mitenkään ymmärtää sitä, että tämä kivihii-
li- ja öljypohjainen maailma on meillä edelleen vallitseva. Me tarvitsemme tässä maassa
kotimaista haketta. Me tarvitsemme tässä maassa kotimaista metsäteollisuutta, joka tuot-
taa hyvää energiaa, hyviä tuotteita maailmanmarkkinoille. Me tarvitsemme edelleen tur-
peen puun tukipolttoaineena, [Välihuutoja] tai muuten meillä jäävät polttamatta ne vähä-
arvoiset puujakeet, jotka muuten eivät pala. Uskokaa nyt hyvät ihmiset, [Välihuutoja] että
emme me voi jättää sahoille niitä kuorikasoja polttamatta. Se tarvitsee välttämättä tukipolt-
toaineen. [Välihuutoja] Ja te olette lakkauttamassa suomalaista energiajärjestelmää noin
400 kunnassa. [Välihuutoja oikealta] Kuinka moni kansanedustaja haluaa olla 400 kunnan
ystävä? Älkää hyvät ihmiset [Välihuutoja — Puhemies koputtaa] valitko kivihiiltä [Puhe-
mies: Rauhoitutaan!] ja öljyä! Valitkaa aina kotimainen vaihtoehto. Se on aivan varmasti
paras. Lopettakaa höpinä kokonaan! [Eduskunnasta: Asiantunteva puhe! Hyvä puheenvuo-
ro! — Paavo Arhinmäki: Täällä on tunnelma kuin pubissa!] [Puhemies koputtaa]

Ensimmäinen varapuhemies Tuula Haatainen:  Käydäänpäs yksi puhuja kerrallaan tätä
keskustelua, jotta siitä saa kuulijakin jotain selvää.
15



Pöytäkirjan asiakohta PTK 47/2019 vp
10.52 Minna Reijonen ps (vastauspuheenvuoro): Arvoisa rouva puhemies! Hämmäste-
len keskustan monenlaista kantaa metsäasioihin, turveasioihin ja tämmöisiin. Onko halli-
tus kohta hajoamassa näihin asioihin liittyen? Metsänomistajan pitää saada päättää omista
metsistään. Samoin ihmettelen tätä polttoaineveron korotusta. Sekin on meille erittäin vai-
kea paikka, Suomelle. Mutta eniten minä ihmettelen uutena edustajana sitä, mitenkä pal-
jon aina nostetaan esille se, mitä perussuomalaiset ovat tehneet ja saaneet aikaan — todella
ihmettelen suuresti, mitenkä paljon perussuomalaiset ovat saaneet aikaan, kun kaikki hal-
lituspuolueet nostavat esille meidän tekemisiämme. Olette viimeinkin huomanneet, että
olemme oikeasti suomalaisen asialla. Kiitos siitä. [Perussuomalaisten ryhmästä: Olette
huomanneet, että täältä pesee! — Paavo Arhinmäki: Tähän asti he ovat yrittäneet kieltää
tehneensä mitään! — Hälinää — Puhemies koputtaa]

Ensimmäinen varapuhemies Tuula Haatainen: Pyydän hiljaisuutta!

10.53 Tarja Filatov sd (vastauspuheenvuoro): Arvoisa puhemies! Tässä salissa on vaa-
dittu työllisyystoimia, ja se on aivan oikein. Niitä pitää vaatia, ja niitä hallitus tekee. Jos me
katsomme tätä kokonaisuutta, niin kansainvälinen talous vaikuttaa meihin kaikkein eniten,
mutta uskoisin, että olemme ainakin kokoomuksen kanssa samaa mieltä siitä, että yksi kes-
keinen ongelma on osaavan työvoiman riittävyys, ja siihen vaikutetaan koulutuspanostuk-
silla, siihen vaikutetaan esimerkiksi ammatillisen koulutuksen lisäämisellä työttömille, sii-
hen vaikutetaan maahanmuuttajien osaamiskartoituksilla. Juuri niillä välineillä etsitään
meidän työttömyydestämme niitä ihmisiä, jotka voivat työllistyä avoimiin työpaikkoihin,
jotka nyt eivät meinaa täyttyä.

Toinen iso ongelma on se, että meillä on rakenteellista työttömyyttä. Ihmiset ovat tipah-
taneet, koska heidän osaamisensa ei enää kohtaa työmarkkinoiden vaateita. Kokoomuksen
perinteinen lääke tähän on ollut työttömyysturvan alentaminen, mutta meidän lääkkeem-
me on palveluiden parantaminen, [Paavo Arhinmäki: Hyvä!] esimerkiksi se, että ne haas-
tattelut, joista te viime kaudella päätitte, [Puhemies koputtaa — Ben Zyskowicz: Ja joita
vasemmisto vastusti!] oikeasti tehdään kasvokkain [Puhemies: Aika!] ja että niistä seuraa
apua työmarkkinoille pääsyssä.

10.55 Ilkka Kanerva kok (vastauspuheenvuoro): Arvoisa puhemies! On aika helppo yh-
tyä tähän entisen kollegan näkemykseen siitä, mikä työvoimapolitiikassa on todella olen-
naista eikä sitä marginaalista. Hän luetteli hyvää listaa siitä, kuinka tässä suhteessa toimi-
taan. Mutta mistä tulee käsitys siitä, että kokoomus olisi jossakin vaiheessa pyrkinyt jar-
ruttamaan edes työvoimapalvelujen laadukasta kehittymistä? Päinvastoin me olemme pyr-
kineet avaamaan sitä markkinaa, niin että se on julkisen hallinnon lisäksi myös muiden toi-
mijoiden edesautettavissa, ja se on tärkeä pointti. Olemme varmaan siitä perimmiltään sa-
maa mieltä, mutta syytettä en ota vastaan. Mutta sen sijaan sanon edustajakollegalleni, että
kyllä se myöskin on niin, että tästä hallituksen linjauksesta nyt puuttuvat ne keskeisimmät
Turku—Tampere—Helsinki-kolmion infrainvestointien tulevaisuusnäkymät, joilla työs-
säkäyntialuetta ikään kuin supistetaan työssäkäyntialueen liikenteelliset edellytykset hoi-
taen. Tämä puuttuu. [Puhemies koputtaa] Odotan erityisesti Helsinki—Espoo-radan ava-
usta, [Puhemies: Aika!] johon pitäisi EU-rahankin takia olla kaikki edellytykset koossa.

Ensimmäinen varapuhemies Tuula Haatainen:  Pääministeri Rinne, kaksi minuuttia.
16



Pöytäkirjan asiakohta PTK 47/2019 vp
10.56 Pääministeri Antti Rinne (vastauspuheenvuoro): Arvoisa puhemies! Edustaja Ka-
nerva, haluan todeta teille, että hallituksessa ovat valmisteilla ne hankeyhtiöt, joilla nämä
Turun ja pohjoisen suunnan rautatiehankkeet, isot hankkeet, voidaan viedä eteenpäin suun-
nittelun suhteen. Ne tulevat tässä päätöksentekoon aivan sillä aikataululla kuin on mahdol-
lista viedä ne eteenpäin asioitten huolellisen valmistelun pohjalta. Ne tulevat. Teidän ei tar-
vitse huolehtia siitä, ne lähtevät eteenpäin kyllä.

Sitten sanoisin, kun esititte aivan äärettömän tärkeän kysymyksen liittyen tähän työlli-
syyspolitiikkaan: Meillä on käytännössä noin 400 000 ihmistä, jotka ovat työttöminä eri
syistä, noin 400 000 ihmistä. Sitten meillä on noin 150 000 ihmistä, jotka ovat omasta pää-
töksestään työelämän ulkopuolella. Molemmissa ryhmissä on varmaan sellaisia, jotka ei-
vät kuulu työmarkkinoille laisinkaan. Näitten ihmisten osalta valmistellaan toimenpiteitä,
joilla tilanne heidän osaltaan saadaan inhimilliseksi ja muutetaan tilannetta vastaavaksi se
olosuhde, missä he elävät tällä hetkellä. Mutta jotta nämä ihmiset saadaan töihin... Mehän
olemme itse asiassa pystyneet nostamaan viime vuosina työllisyysastetta merkittävästi sen
takia, että suhdanteet ovat aika paljon auttaneet meitä. Nyt ollaan tilanteessa, jossa suhdan-
teet eivät enää auta meitä kovinkaan paljon. Talous kasvaa, mutta erittäin hitaasti. Nyt tar-
vitaan konkreettisia toimenpiteitä, joilla autetaan nämä ihmiset polun kautta sinne työelä-
mään takaisin tai ensimmäistä kertaa työelämään. [Ben Zyskowicz: Niitä odotellessa!]
Meillä on noin 60 000 sellaista nuorta ihmistä, lähinnä nuoria miehiä, jotka eivät ole kos-
kaan olleet työelämässä mukana mutta eivät ole tällä hetkellä opiskelemassakaan. He ovat
pelkästään perusasteen tutkinnon varassa. Tämä joukko on isossa syrjäytymisen vaarassa.
Meidän täytyy yhdessä löytää keinoja siihen, että tämä joukko nuorten aikuisten osaa-
misohjelman kautta saadaan koulunpenkille takaisin tai sitten työelämään. Näitä toimenpi-
teitä tällä hetkellä huolellisesti valmistellaan, jotta päästään konkreettisesti rakentamaan
jokaiselle yksilölle riittäviä polkuja työelämään. Siihen tarvitaan voimavaroja, [Puhemies
koputtaa] ja me olemme valmiita käyttämään myöskin yksityisen sektorin tukea näissä
asioissa.

10.58 Toimi Kankaanniemi ps (vastauspuheenvuoro): Arvoisa puhemies! Pääministeri,
minä odotin teiltä tuossa alkupuheenvuorossanne katsausta ihan tähän yleiseen tilantee-
seen — maailmantalouden näkymät, kauppasota ja niin edelleen; Euroopan tilanne, kun
EKP on käyttänyt pelimerkkinsä loppuun ja kriisi on päällä Saksassa; brexit, mikä on kol-
men viikon päästä ehkä toteutumassa — ja sitten tältä pohjalta peilausta tähän budjettiin ja
kehyssuunnitelmaan, siihen, mikä on se pohja, jolle tulevaisuutta todella rakennetaan.

Meillä ikääntymisen ongelma on valtava. Hoito-ongelmat ovat jo syvät. Meillä on kun-
nat syvässä ahdingossa. Meillä on maatalouteen tulossa EU:lta rajut leikkaukset, toisin
kuin keskusta väittää. Se on ajamassa meidän maaseudun ja maatalouden entistä ahtaam-
malle, ja tähän tarvitaan varoja, niitä tarvitaan soteen ja niin edelleen. Mikä on se näkymä
teillä tällä hetkellä tähän laajaan kysymykseen?

10.59 Antti Rantakangas kesk (vastauspuheenvuoro): Arvoisa puhemies! Kun edustaja
Kankaanniemi otti taas tämän kunta-asian, niin minulla on ystävällinen neuvo.

Ryhmäpuheenjohtaja Tavio, ottakaa huomisen ryhmäkokouksen listalle tämä puheen-
johtaja Halla-ahon kuntapolitiikan linja. [Toimi Kankaanniemi: Missä se on? — Naurua]
Keskustelkaa siellä, onko ryhmä antamassa tuen Halla-ahon linjalle kuntien valtionosuus-
17



Pöytäkirjan asiakohta PTK 47/2019 vp
järjestelmän tasausjärjestelmästä luopumiselle ja sille, kun hän sanoo, että kunnat tuotta-
koot ne palvelut, mitä ne verorahoilla pystyvät hoitamaan. Keskustelkaa se rauhassa.

Toinen vaihtoehto on, jos tämä Halla-ahon linja toteutuu, että meillä miljoona suoma-
laista jää ilman peruspalveluita, 250 kuntaa ajautuu kriisiin.

Tulkaa ulos huomenna kertomaan, onko ryhmä Halla-ahon kannalla vai onko se maa-
kuntien miesten ja naisten kannalla, joita tuolla takarivissä istuu, onko perussuomalaisten
vahva kannatus siellä, koska tässä on epäselvyys, ihan oikeasti epäselvyys, siitä, mikä on
teidän kuntapolitiikan linjanne.

Minä arvostan edustaja Kankaanniemeä, hän tuntee kunta-asiat hyvin. Kankaanniemi
voisi olla konsulttina tämän teidän kantanne muodostamisessa, [Naurua] jotta saataisiin ai-
kaan sellainen tulos, koska täällä muut ryhmät kannattavat tätä kuntien valtionosuusjärjes-
telmän tasauksen säilyttämistä.

11.00 Peter Östman kd (vastauspuheenvuoro): Arvoisa puhemies! Tämän maan asioita
ei saada ratkaistua sillä, että hallituspuolueet haukkuvat perussuomalaisia tai että perussuo-
malaiset haukkuvat hallitusta, vaan avainkysymys on nimenomaan siinä, että hallitus on
asettanut tavoitteeksi 75 prosentin työllisyysasteen. Perusehto on siinä, että pystymme yl-
läpitämään hyvinvointivaltiomme ja peruspalvelut nykytasolla, niin että samalla valtionta-
lous pysyy edes tyydyttävällä tasolla. Jos tässä hallitus epäonnistuu, niin hallituksen tule-
vaisuuden investoinnit muuttuvat tulevaisuuden velaksi.

Siksi minä olen iloinen siitä, että pääministeri tunnistaa tämän haasteellisen tilanteen ja
ongelman, että meillä on Suomessa edelleen 400 000 työtöntä. Meidän pitää saada nämä
ihmiset työelämään.

Sitten samalla me tiedämme, että tietyissä ammateissa on ylitarjontaa. Haluaisin kysyä
pääministeriltä: miten te olette ajatelleet näitten koulutuksien suhteen, koulutetaanko tällä
hetkellä oikeita ihmisiä oikeisiin tehtäviin, [Puhemies koputtaa] kun kerran on olemassa
tällaista ylitarjontaa tietyissä ammateissa?

11.01 Iiris Suomela vihr (vastauspuheenvuoro): Arvoisa puhemies! Tässä salissa on pu-
huttu mittavasti työttömyydestä. Haluaisin muistuttaa, että kyse ei ole mistään monoliitista
vaan tapoja olla työtön on yhtä monia kuin on työttömiäkin. On tavattoman yksinkertais-
tavaa soveltaa kaikkiin sitä samaa kylmää ja vinoutunutta talousteorian logiikkaa, jonka
mukaan leikkaaminen kannustaa aina.

Pahimmillaan työttömyysturvasta leikkaaminen pudottaa ihmisen toimeentulotuelle,
joka on, kuten eilen totesin, Suomen pahin kannustinloukku. Siellä on suojaosa 150 euroa,
ja sen jälkeen ansaitut eurot rupeavatkin sitten leikkaamaan sitä turvaa. Toimeentulotuelta
on tavattoman vaikea työllistyä varsinkaan niihin silppuisiin, pieniin työtehtäviin, mitä täl-
lä hetkellä monelle pitkäaikaistyöttömälle on tarjolla. Eli jos todella halutaan auttaa niitä
pitkäaikaistyöttömiä, jotka ovat kaikista ahtaimmassa asemassa, niin toimeentulotuen tai
työttömyysturvan leikkaaminen ei ole ratkaisu, vaan silloin pitää panostaa niihin palvelui-
hin, joita ihmisille on tarjolla.

Ministeri Harakka hyvin avasi, että esimerkiksi Tampereen ja Tampereen seudun kun-
takokeilulla on saatu loistavia tuloksia aikaan nimenomaan pitkäaikaistyöttömien kohdal-
la. Tätä kokeilua on nyt tarkoitus jatkaa. Tampereella ollaan nyt oltu vuoden katkolla, ja se
on todella näkynyt meidän luvuissamme hälyttävällä tavalla. [Puhemies koputtaa] Toivon,
18



Pöytäkirjan asiakohta PTK 47/2019 vp
että ainakin tälle saadaan opposition tuki, kun tiedetään, että tämä auttaa [Puhemies: Ai-
ka!] pitkäaikaistyöttömiä.

11.03 Eva Biaudet r (vastauspuheenvuoro): Arvoisa puhemies! Olen erittäin iloinen sii-
tä, että pääministeri Rinne nosti esille, miten tärkeätä myöskin talouskehitykselle on tule-
vaisuudenuskon ylläpitäminen. Tulevaisuudenusko on edellytys yksittäiselle ihmiselle
mutta myöskin yritysten investoinneille siinä, että voidaan luottaa, että Suomen osaami-
nen ja koulutus pysyvät korkeatasoisina, että palautetaan lasten subjektiivinen päivähoito,
että parannetaan naisten asemaa ja tasa-arvoa radikaalisti ja toteutetaan perhevapaauudis-
tus niin, että naisten mahdollisuudet työmarkkinoilla ovat enemmän samanarvoisessa ase-
massa miesten kanssa, että perustamme maamme tällaiseen rule of law’hon, oikeusvalti-
oon, missä voi luottaa viranomaisiin ja missä myös maahanmuuttajat ja turvapaikanhakijat
voivat luottaa niihin prosesseihin ja saada oikeusturvaa.

Tällainen ajatus siitä, että Suomi voisi eristäytyä muusta maailmasta, ei voi olla se tule-
vaisuudenusko tai se kuva Suomesta. Emme voi myöskään ajatella, että kukaan suuri in-
vestoija [Puhemies koputtaa] investoisi Suomeen, jos Suomessa rasismi ja vihapuhe jyllää-
vät. [Leena Meri: Onko täällä rasismia?]

11.04 Sanna Antikainen ps (vastauspuheenvuoro): Arvoisa rouva puhemies! Tässä on
saanut kuunnella hallituspuolueiden kannanottoja koskien maahanmuuttoa, ja on selvää,
että hallituksen maahanmuuttopolitiikan prioriteettina ei ole Suomen ja suomalaisten tur-
vallisuus. [Paavo Arhinmäki: Aika kova väite!]

Ministeri Rinne antoi tuossa ymmärtää, että jos tilanne Lähi-idässä ja Afrikassa muut-
tuu, voivat taas edessä olla vuoden 2015 tapahtumat. Edustajat myös mainitsivat, ettei Suo-
mi voi tehdä mitään, jos tänne tulee uusi turvapaikanhakijavyöry, ja sanottiinpa jopa, että
turvapaikanhakijoiden tulo on ollut Suomen työllisyyden kannalta hyvä. 

Vuoden 2015 jälkeen poliisia on työllistänyt varsinkin seksuaalirikosten tutkinta. [Mik-
ko Savolan välihuuto] Tämäkö on todella sosiaalidemokraateista hyvää työllisyyden nou-
sua? [Välihuutoja sosiaalidemokraattien ryhmästä]

Vuoden 2015 tapahtumat ovat estettävissä. Hallitus, tehkää hätätilapykälät rajavartio- ja
ulkomaalaislakiin, tehkää oleskeluluvista minimipituisia, [Puhemies koputtaa] tehkää so-
siaaliturvasta [Puhemies: Aika!] kansalaisuusperusteinen ja laittakaa laittomasti maassa
olevat säilöön. — Kiitos.

11.05 Eveliina Heinäluoma sd (vastauspuheenvuoro): Arvoisa puhemies! Kun täällä tun-
tuu olevan vallalla se, että oppositiopuolue perussuomalaisilla on yksi vastaus kaikkeen —
maahanmuuttopolitiikka — niin totean nyt vielä kerran, että hallituksen maahanmuuttopo-
litiikka on erittäin vastuullista [Leena Meren välihuuto] ja me noudatamme kansainvälisiä
sopimuksia. Mutta sitten ne, joilla ei ole oikeutta täällä olla, palaavat kotimaihinsa. [Väli-
huutoja perussuomalaisten ryhmästä]

Mutta perussuomalaisten kannasta, jossa rajat laitetaan kiinni, kysynkin: mitä tämä tar-
koittaa? [Keskeltä: Pannaanko Ruotsin rajat kiinni?] Silloinhan laitetaan rajat kiinni myös-
kin suomalaisilta lähteä muualle. Sitäkö te kannatatte?

Arvoisa puhemies! Maahanmuuttoviraston resurssit ovat olennainen kysymys myöskin
tässä maahanmuuttopolitiikan hallinnassa, ja hallitus on päättänyt nyt korottaa Maahan-
19



Pöytäkirjan asiakohta PTK 47/2019 vp
muuttoviraston resursseja, jotta turvapaikanhakijat pystytään käsittelemään asiallisesti ja
sitten palauttamaan niiltä osin [Puhemies: Aika!] kuin täällä ei ole oikeutta olla.

11.06 Lulu Ranne ps (vastauspuheenvuoro): Arvoisa rouva puheenjohtaja! Pääministeri
Rinne, peräänkuulutatte vastuullista talouspolitiikkaa, ja siihen sisältyvät myös maahan-
muutto- ja ympäristöpolitiikka. Ne on huomioitava, sillä ne joko tasapainottavat tai romut-
tavat Suomen taloutta. [Eva Biaudet: No ei todellakaan!] Pyrkimyksenähän on tasapainot-
taa.

Teidän hallituksenne alkutaivalta leimaa kuitenkin analyysiparalyysi ja silmiinpistävä
kyvyttömyys reagoida hyvissä ajoin nähtävissä olevaan taloustilanteeseen ja sen kehitty-
miseen.

Tosiasioihin. Näillä näkymin vuonna 19 nettolainanotto kasvaa miljardin alkuperäisestä
talousarviosta, yhteensä 2,4 miljardiin. Ja te paisutatte velkaa, verokiilaa, julkisen sektorin
menoja. Millä tavalla te, arvoisa pääministeri, oikeastaan tosiasiassa aiotte tasapainottaa
julkista taloutta? Nämä pienet valtionosuuslisäykset ja kokeilut eivät pelasta tilannetta.
[Eva Biaudet’n välihuuto]

11.07 Veronika Honkasalo vas (vastauspuheenvuoro): Arvoisa puhemies! Ihmettelen
hieman keskustelua maahanmuutosta täällä. [Perussuomalaisten ryhmästä: Miksi?] Tun-
nutaan kilpailevan sillä, mikä hallitus on pistänyt vähiten rahaa maahanmuuttoon. Eivät ih-
misoikeudet eikä tasa-arvo etene automaattisesti hengenvoimalla, vaan niihin pitää olla
valmis myös satsaamaan. Sitä juuri tämä hallitus tekee, eli me vahvistamme oikeusvaltio-
ta. Minusta on vain kaukaa viisasta, että esimerkiksi kotoutumiseen panostetaan. Sitä hal-
litus nyt tekee myös peruskoulujen tuntuvien tasa-arvohankkeiden kautta. Tutkimukset
myös osoittavat, että esimerkiksi PD-rahoitus on sellainen, joka toimii.

Minusta ei myöskään ole järkevää erottaa työperäistä maahanmuuttoa muusta maahan-
muutosta. Meillä on tässä maassa valtava määrä nuoria ihmisiä, jotka odottavat sitä, että he
saisivat tehdä töitä, mutta Suomi ei tällä hetkellä anna siihen mahdollisuuksia ja me hei-
tämme valtavan potentiaalin hukkaan. [Leena Meri: Ne ovat laittomasti maassa olevat!] Ih-
mettelen perussuomalaisten ihmiskäsitystä, jossa ihmisarvoa mitataan rahassa. En ole iki-
nä ymmärtänyt myöskään sitä, että esimerkiksi [Puhemies: Aika!] yksi syrjäytetty nuori
maksaa [Puhemies: Aika!] näin ja näin paljon. Me emme jaa tätä ihmiskäsitystä ollenkaan.

Ensimmäinen varapuhemies Tuula Haatainen:  Annetaan pääministerille vastaus. 2 mi-
nuuttia, olkaa hyvä.

11.09 Pääministeri Antti Rinne: Kiitoksia, arvoisa puhemies! Edustaja Kankaanniemi:
tätä isoa kuvaa analysoin eilen aika pitkään ihan ensimmäisessä puheenvuorossani. Mutta
voin nyt lyhyesti todeta sen, että se kuva, joka rakentuu kauppasodasta, se kuva, joka ra-
kentuu brexitistä, Saksan talouden sakkaamisesta — nämä kaikki vaikuttavat tämän talous-
arvion toteuttamiseen, siihen miten sitä viedään eteenpäin. Ja niin kuin tuolla talouskatsa-
uksessa syksyllä 2019 valtiovarainministeri toteaa, tämän hallituksen lievästi elvyttävä po-
litiikka näyttää erittäin tarkoituksenmukaiselta vuoden 2020 olosuhteissa. Tuolle vuodelle
valtiovarainministeri arvioi — jos riskit toteutuvat — riskien kaikkein vahvimmin toteutu-
van. Sen takia tämä politiikka, jota tässä budjetissa talouspolitiikan linjalla viedään eteen-
20



Pöytäkirjan asiakohta PTK 47/2019 vp
päin, on lievästi elvyttävää. Se huolehtii siitä, että ensi vuonna työllisyys säilyy, työllisyys-
aste pysyy ennallaan ja paranee toivottavasti.

Sitten edustaja Östman, kiitoksia puheenvuorosta. Se oli tärkeä puheenvuoro. Tällä het-
kellä valtaosassa maata on tilanne, jossa tarvitaan ammattitaitoista työvoimaa lisää. Olin
Kainuussa käymässä tässä jokunen viikko sitten, ja siellä todettiin, että tälle alueelle on
vaikea saada poliiseja, tälle alueelle on vaikea saada sairaanhoitajia työskentelemään sen
takia, että siellä on huutava työvoimapula muillakin osa-alueilla. Yksi asia, joka täytyy
huomioida tulevassa koulutuspolitiikassa laajasti, on se, että jokaisella alueella on riittä-
västi korkeakoulupaikkoja — on sitten kysymys ammattikorkeakoulusta tai yliopiston pis-
teestä — niin että siellä alueella olevat ihmiset voivat kouluttautua. [Eduskunnasta: Kyl-
lä!] Se on nimittäin sillä tavalla, että kun opettajankoulutuslaitos poistui Kajaanista 2013,
sen jälkeen siellä ei ole ollut tämäntasoista yliopistotason koulutusta, mikä on johtanut sii-
hen, että kun silloin noin 60 prosenttia koulutettavista jäi alueelle, niin nyt kun sata opis-
kelijaa lähtee alueelta, yksi palaa. Tämä on iso ongelma koulutusjärjestelmässä, ja sitä pi-
tää pystyä ratkomaan tämänkin hallituksen toimesta.

Toinen asia, joka pitää ottaa huomioon, [Puhemies koputtaa] on se, että meillä täytyy
olla koulutuksen suunnittelussa huomattavasti nykyistä paremmat välineet. Esim. Metro-
polia Ammattikorkeakoulu on ottanut huomioon opiskelijoitten osaamiskokonaisuuden,
[Puhemies koputtaa] ei pelkästään koulutuksen kautta, vaan myöskin muut osaamiset, ja
yhdistää ne digitaalisesti yritysten tarpeisiin pitemmälle tulevaisuuteen myös. [Jukka Gus-
tafsson: Erinomainen puheenvuoro, kiitos pääministeri!]

11.11 Petteri Orpo kok (vastauspuheenvuoro): Arvoisa puhemies! Olisin myöskin toivo-
nut osaltani, että pääministeri olisi tähän turvapaikkapolitiikkaan sanonut jotain, koska kun
kuuntelin sisäministeri Ohisaloa ja nyt täälläkin hallituksen suunnalta tulevia kannanotto-
ja, niin minulle tulee huoli siitä, että turvapaikkajärjestelmää haluttaisiin löysentää. Nyt-
hän meillä on tilanne, että meillä ei Suomeen tällä hetkellä ole juuri tulijoita, turvapaikan-
hakijoita, ja se johtuu pitkälti siitä, että 2015—2016 turvapaikkakriisin aikana kiristettiin
pohjoismaiselle ja eurooppalaiselle tasolle meidän kriteerit. Mutta nyt jos kyseenalaiste-
taan pakkopalautukset — minä en tällä hetkellä tiedä, jatketaanko pakkopalautuksia vai ei,
sisäministeri Ohisalo ei ole tähän vastannut — [Leena Meri: Laitetaan töihin!] tai jos te pu-
hutte työluvista kielteisen turvapaikkapäätöksen saaneille, tai jos puhutaan, niin kuin mi-
nisteri sanoi, näyttökynnyksen laskemisesta, niin tämä on vaarallista puhetta tilanteessa,
jossa paine Eurooppaan [Puhemies koputtaa] on tällä hetkellä kasvamassa. Ja minä puhun
sillä kokemuksella, joka on vuodelta 2015—2016. Minusta tähän tarvitaan selkeä linja,
mitä te teette turvapaikkajärjestelmälle.

Ensimmäinen varapuhemies Tuula Haatainen:  Pääministeri Rinne, 1 minuutti.

11.12 Pääministeri Antti Rinne: Arvoisa puhemies! Kävin jo äsken läpi tämän hallituk-
sen turvapaikkapolitiikan. Muutama yksityiskohta, joita täsmennän nyt, ettei jää väärää kä-
sitystä.

Hallitus ei ole turvapaikkakehystä muuttamassa millään tavalla. [Oikealta: Ikävä kyllä!]
Me haluamme huolehtia siitä, että ihmisoikeussopimusten mukaan, jos ihminen hakee tur-
vapaikkaa Suomessa, se selvitään mahdollisimman nopeasti, tehokkaasti, ja jos on oikeus
21



Pöytäkirjan asiakohta PTK 47/2019 vp
turvapaikkaan, kotoutetaan täällä. Jos taas on niin, että ei ole oikeutta turvapaikkaan, mah-
dollisimman nopea palautus.

Ongelma on se, että teidän hallitusaikananne oli ja tälläkin hallituksella on vaikeuksia
saada tiettyihin maihin palautussopimuksia, joista tällä hetkellä taistellaan. Niin kuin sa-
noin, sisäministeri Ohisalo on muutaman viikon sisään neuvottelemassa Somaliassa siitä,
että saadaan palautusta nopeutettua sinne.

11.13 Sanni Grahn-Laasonen kok (vastauspuheenvuoro): Arvoisa puhemies! Tätä sel-
keää hallituksen yhteistä linjaa kaivataan niin maahanmuuttopolitiikkaan kuin esimerkiksi
ilmastopolitiikkaankin. Tänäänkin tässä salissa on kuultu hyvin erilaisia näkemyksiä vaik-
kapa turpeen verotuen poistamisesta, kysyy sitten vihreiltä tai keskustalta. Myös pääminis-
teri on ollut itsensä kanssa eri mieltä aikataulusta eri päivinä, kun on kysytty eri haastatte-
luissa, ja sen takia kaipaisinkin nyt sellaista selkeätä näkemystä, että mitä tälle turpeen ve-
rotuelle tehdään. Uskottavia ilmastotoimia tarvitaan. Samoin tämä maahanmuuttolinja kai-
paa selvennystä, koska vihreät puhuvat aivan eri tavalla, ja puhuivat viime kaudella, esi-
merkiksi palautuksista kuin mitä pääministeri tässä nyt meille kertoo. Sisäministerin kan-
nanotoista me emme tiedä, koska hän ei myöskään ole tähän kysymykseen selkeätä
vastausta antanut.

Se, mitä haluaisin myös nostaa esiin, on se, että tämä uskottava ilmastopolitiikka vaatii
konkreettisia tekoja. Hyvä aikomus on hyvä asia ja hyvä alku monelle, mutta teot lopulta
ratkaisevat. Ilmastopolitiikkaa samoin kuin tätä työllisyyspolitiikkaa vaivaa nyt sama on-
gelma eli konkreettisten tekojen puute. [Puhemies koputtaa] Tarvitaan työllisyystekoja ja
tarvitaan sellaisia konkreettisia ilmastotekoja, joista hyvä esimerkki on esimerkiksi enti-
sen ministeri Orpon johdolla rakennettu kestävän kehityksen budjetti [Puhemies: Aika!] ja
valtiovarainministeriön ilmastokoalitio.

11.15 Tiina Elo vihr (vastauspuheenvuoro): Arvoisa puhemies! Kun täällä on haastettu
hallituksen turvelinjauksista, niin siteeraan tässä hallitusohjelmaa.

Hallitusohjelman mukaan turpeen poltto vähintään puolitetaan vuoteen 2030 mennessä.
2030-luvulla sähkön- ja lämmöntuotanto on lähes päästötöntä, ja tämä tarkoittaa käytän-
nössä, että turpeesta on luovuttava. Ensi vuonna tehtävän energiaverotuksen kokonaisuu-
distuksen osana tullaan arvioimaan turpeen verotukseen tarvittavat muutokset, jotta tur-
peeseen liittyvä tavoite toteutuu vuonna 2030. [Ilkka Kanerva: Mikä tämä linja nyt on? —
Paavo Arhinmäki: Se on hallitusohjelma!]

Kuten täällä on todettu, niin kokoomus olisi toki voinut ryhtyä näihin toimiin jo olles-
saan hallitusvastuussa, mutta tämä hallitus ryhtyy näihin toimiin nyt.

Lisäksi ilmastopolitiikkaan liittyen eri toimialojen kanssa ollaan tekemässä tiekarttoja
siihen, miten eri teollisuudenalat pääsevät hiilineutraalisuustavoitteisiin, ja teollisuus on
myös saatu hyvin mukaan näiden tavoitteiden määrittelyyn. Ensi vuonna jatketaan myös
haitallisten yritystukien karsimista.

11.16 Riikka Purra ps (vastauspuheenvuoro): Arvoisa puhemies! Kysymys ei ole siitä,
että pannaan rajat kiinni, niin että suomalaiset eivät pääse sieltä kulkemaan. Oletteko huo-
manneet, että useat Schengen-maat kykenevät tekemään rajoillaan toimenpiteitä? Mekin
olemme täällä Suomessa nimenomaan siitä saaneet nauttia, että muun muassa Saksa, Tans-
ka ja Ruotsi ovat tehneet jotakin.
22



Pöytäkirjan asiakohta PTK 47/2019 vp
Mitä tulee sitten turvapaikanhakijoihin, tähän mihin pääministeri Rinne viittasi, että si-
säministeri Ohisalo on selvittämässä ja ajamassa näitä asioita, niin nyt uutisista olemme
viime päivinä saaneet lukea, että muut maat eivät ole olleet kovin innokkaasti mukana täs-
sä Suomen puheenjohtajuuskaudella ajamassa taakanjakosysteemissä. Juuri eilen saimme
kuulla, että Ruotsi ja Tanska muun muassa eivät aio osallistua tähän. — Kiitos.

11.17 Mikko Savola kesk (vastauspuheenvuoro): Arvoisa rouva puhemies! Kaiken kes-
kiössähän on se, luottavatko meillä yritykset tässä maassa tulevaisuuteen. Investoivatko
ne, tuleeko sitä kautta työpaikkoja, tuleeko sitä kautta verotuloja? Ja tänään julkistetun
maailmanlaajuisen selvityksen mukaan me olemme kilpailukykyvertailussa hyvillä sijoi-
tuksilla edelleen Suomessa, ja tästä meidän pitää pitää kiinni. Ja ne satsaukset, mitä teh-
dään nimenomaan pienten ja keskisuurten yritysten investointien eteen, kun puhutaan niis-
tä toimenpiteistä yrittäjävähennykseen liittyen, tuplapoistoihin liittyen, yritysten lainanta-
kauksiin, mitä valtio pystyy siinä auttamaan. Nämä ovat merkittäviä tekoja ja keinoja myös
aluepoliittisesti.

Minä kysyisinkin elinkeinoministeri Kulmunilta: kuinka te näette, kun te käytte meidän
elinkeinoelämän kanssa jatkuvaa vuoropuhelua, meidän yritysten kehittymisnäkymät,
meidän yritysten investointinäkymät ja kuinka nämä tulevat meidän työllisyyteen vaikut-
tamaan tulevina vuosina?

11.18 Markus Mustajärvi vas (vastauspuheenvuoro): Arvoisa puhemies! Aiemmin kak-
si entistä työministeriä esitti hyvin tärkeitä huomioita harjoitetusta työllisyyspolitiikasta ja
pitää kyllä mennä ihan sinne 90-luvulle asti, jolloinka tehtiin karmeita virheitä, jotka nä-
kyvät tänä päivänäkin. Luovuttiin työttömyyden alueellisten erojen tasaamisesta ja henki-
lökohtaisesta työoikeudesta ja tapahtui niin, että kun kasvu laman jälkeen lähti liikkeelle,
isoissa keskuksissa oli vetovoimaa työvoimalle, massatyöttömyysalueilla työntövoimaa, ja
silloin kupattiin monet maaseutualueet, maakunnat tyhjäksi tietyistä nuorista ikäluokista,
ja se näkyy tänä päivänä niin, että esimerkiksi Lapissa ei ole pelkästään sesonkiluonteinen,
vaan myöskin toimialakohtainen työvoimapula, ja tämä kaikki tapahtui kahdessa—kol-
messakymmenessä vuodessa. Ja nyt olisikin tärkeätä, että nämä alueelliset työllisyyskokei-
lut ulottuvat ei ainoastaan isoihin kaupunkeihin vaan myöskin maakuntiin ja seutukaupun-
keihin ja niissä kokeiluissa otettaisiin käyttöön momenttivapaa raha, jota voitaisiin vapaas-
ti käyttää alueella koulutukseen, palkkaperusteisiin kehittämishankkeisiin ja pieniin [Pu-
hemies koputtaa] investointeihin.

11.19 Sinuhe Wallinheimo kok (vastauspuheenvuoro): Arvoisa puhemies! Voisin vasta-
ta tässä edustaja Savolalle, että Suomen yrittäjät sanoivat kyllä saman tien, että hallituksen
budjetti on hiekalle perustettu.

Mutta, arvoisa puhemies, hallitusohjelmassa puhutaan kauniisti lupauksesta sukupol-
vien väliseen oikeudenmukaisuuteen. Toisaalta kun katsoo tämän hallituskauden taivalta
ja katsoo sitä kestävyysvajetta, joka tulee olemaan noin 4,5 prosenttia tämän hallituskau-
den lopulla, niin se tarkoittaa sitä, että seuraava hallitus joutuu sopeuttamaan talouttamme
lähes 10 miljardilla. Arvoisa pääministeri, miten te koette, että kuinka tämä lupaus pide-
tään? [Ben Zyskowicz: Leikkaatte lapsilta!]
23



Pöytäkirjan asiakohta PTK 47/2019 vp
11.20 Pääministeri Antti Rinne: Arvoisa puhemies! Edustaja Wallinheimo, jos kuunte-
litte eilen tarkkaan, [Eduskunnasta: Ei kuunnellut!] kävin läpi tämän sivulla 99 olevan tau-
lukon 30, jossa todetaan se, missä asioissa meidän pitää liikkua, jotta tämä kestävyysvaje
4,5 prosenttia ei toteudu. Jos kuuntelitte tarkkaan eilen, mitä totesin, niin sanoin, että nämä
kaikki asiat ovat jo liikkeellä. Tällä hetkellä hallitus on ollut vajaan neljä kuukautta vallas-
sa, ja edelleen tämä hallitus jo tekee näissä asioissa eteenpäin toimenpiteitä, jotta teidän ku-
vaamanne tilanne ei vaalikauden lopussa ole totta eli 4,5 prosenttia ei olisi totta kestävyys-
vajeessa. Se vaatii yli vaalikausien menevää toimenpideohjelmaa, mutta se on tehtävissä.

11.21 Antti Lindtman sd (vastauspuheenvuoro): Arvoisa puhemies! Tähän, minkä edus-
taja Kankaanniemi otti esiin, tähän maailmantalouden näkymään ja tilanteeseen ja tähän
hallituksen, voi sanoa, finanssipolitiikan linjaan haluaisin tuoda yhden uuden näkökul-
man. Kaksi päivää sitten Reuters uutisoi ilmeisesti vielä julkaisemattomasta Euroopan ko-
mission pohjapaperista, jonka se on tuomassa euroalueen valtiovarainministereille nyt tu-
levina viikkoina. Siinä komissio ilmeisesti tulee suosittelemaan jäsenmaille, euroalueen
maille, mieluumminkin ennakoivaa finanssipolitiikkaa kuin reagoivaa. Tässä dokumentis-
sa komissio siis toteaa, että mikäli jäsenmaat eivät nyt itse ennakoivasti lisää työllisyyttä,
mene hieman elvyttävälle linjalle, niin riskinä on pitkän aikavälin, todella pitkän ajan, ma-
talan kasvun aika. Puheenjohtaja Orpo, nyt kun olen ymmärtänyt, että komissiossahan on
teidän puoluetoverinne johdossa, [Puhemies koputtaa] niin mitä te olette mieltä tästä ko-
mission linjauksesta? [Puhemies koputtaa] Minusta se hyvin tukee sitä, mitä hallitus on te-
kemässä.

11.22 Timo Heinonen kok (vastauspuheenvuoro): Arvoisa rouva puhemies! Tässä aika
paljon on keskusteltu siitä, onko hallitus hyvä, kun se osaa jakaa rahaa. Itse asiassa kaikki
poliitikot osaavat jakaa rahaa, ja vielä helpompaa se on tehdä silloin, kun se on velkarahaa,
joka otetaan lapsilta ja ollaan antavinaan niin kuin hyväntekijät sitten lapsille takaisin: me
emme leikkaisi, me tekisimme politiikkaa, jossa työllisyys kasvaisi ja tulopuoli saataisiin
tätä kautta kuntoon.

Arvoisa puhemies! Oikeastaan tulisin tähän — te ette enää ole tekemässä siis hoitajami-
toitusta, mutta olette tekemässä henkilömitoituksen aprillipäivänä vuonna 2023 — että ky-
syisin, pääministeri Rinne, teiltä: kun eilen kävi selväksi, että tässä kirjassa vuodelle 2023
on varattu rahat vain 1 300 hoitajalle, kun 0,7 vaatisi 4 400 hoitajaa, ja kun uskon, että lä-
hihoitajaliiton puheenjohtaja Silja Paavolakin on varmasti yllättynyt siitä, että te lupaatte,
[Puhemies koputtaa] mutta ette kuitenkaan anna niitä hoitajia, niin mitä vastaatte [Puhe-
mies: Aika!] näille lähihoitajille ja sairaanhoitajille? [Puhuja pitää kädessään keltaista kir-
jaa]

11.23 Pia Viitanen sd (vastauspuheenvuoro): Arvoisa puhemies! Kiinnittäisin nyt huo-
miota tuohon äskeiseen edustaja Lindtmanin kommenttiin ja toivon, että esimerkiksi ko-
koomus nyt tarkkaan kuuntelisi. Nimittäin kun puhutaan tästä talouden isosta kuvasta, niin
jo aiemmin on EKP:ssä kerrottu siitä, että me tarvitsemme finanssipoliittista elvytystä.
Täällä kotimaassa arvostamani Sixten Korkman on ottanut tällaista kantaa, ja nyt sitten jul-
kisuudessa olleen tiedon mukaan myös komissiosta on tulossa paperi, jossa puhutaan ni-
menomaan tämän elvyttävän suhdannepolitiikan puolesta tilanteessa, jossa maailmanta-
louden kasvu hiipuu. Juuri tätä tekee nyt Rinteen hallitus, ja olen kuitenkin ollut aistivina-
24



Pöytäkirjan asiakohta PTK 47/2019 vp
ni, että kokoomuksen pääkritiikki kohdistuu siihen, että nyt laitetaan menoja ja tehdään in-
vestointeja tulevaisuuteen. [Timo Heinonen: Ei! Ei!] Minua kiinnostaisi nyt tietää, että jos
kokoomus on näin kriittinen tätä budjettilinjaa kohtaan, niin oletteko huomanneet nämä
kannanotot, joita maailmalta tästä suhdannetilanteesta tulee? Onko niin, että [Puhemies
koputtaa] kokoomus on nyt ainoa, joka ei enää halua noudattaa näitä yleisiä linjoja, jotka
selvästi voimistuvat tulevina vuosina?

11.24 Petteri Orpo kok (vastauspuheenvuoro): Arvoisa puhemies! Minusta se viisaus
löytyy jo sieltä valtiovarainministeriön virkamiesten katsauksesta. Eli tilanne on huono, ja
jos tämä linja jatkuu, niin rahat eivät riitä suomalaisen hyvinvoinnin ylläpitämiseen. Mitä
on suomalainen hyvinvointi? Se on vanhusten palveluita, se on päivähoitoa, varhaiskasva-
tusta, peruskoulua, se on poliisien määrä, se on paikallisteitä. Rahat eivät riitä, jos tämä lin-
ja jatkuu. Niin sanoi myöskin valtiovarainministeri Lintilä eilen. [Timo Heinonen: Te po-
raatte reikää tähän!] — Te poraatte reikää, kuten edustaja Heinonen viisaasti sanoo, suo-
malaisen hyvinvointiyhteiskunnan tulevaisuuteen. — Ja se, mistä me arvostelemme kaik-
kein eniten hallituksen linjaa, on se, että te lisäätte menoja, pysyviä menoja, ennen kuin on
tietoakaan pysyvistä tuloista. Meidän vaihtoehtomme on lisätä tuloja, tehdä työllisyystoi-
mia. Teillä on hyviä työllisyystoimia auttamaan pitkäaikaistyöttömiä ja osatyökykyisiä,
kiitos niistä, mutta ne, mitkä puuttuvat, ovat ne työllisyystoimet, jotka saavat yrityksen
[Puhemies koputtaa] investoimaan, palkkaamaan, kasvamaan, menestymään Suomessa,
jotta syntyy [Puhemies koputtaa] niitä työpaikkoja, [Puhemies: Aika!] joihin voidaan työl-
listää.

11.26 Ville Tavio ps (vastauspuheenvuoro): Arvoisa puhemies! Tässä kuultiin varsin eri-
laista kertomusta pääministeriltä ja valtiovarainministeriltä sen suhteen, onko tämä työlli-
syystavoite, 75 prosenttia, sidottu näihin menolisäyksiin. Nimittäin valtiovarainministeri
totesi, että ensi vuoden syksyllä pitää olla 30 000 työpaikkaa ja nämä on sidottu pysyviin ja
kertaluontoisiin menolisäyksiin, mutta pääministeri Rinne, te olette todennut aivan toisin,
että täytyy olla 60 000 työpaikan tavoite toteutunut, ja Suomen Kuvalehden mukaan te ker-
roitte, että nämä työllisyystavoitteen saavuttamiset ovatkin vain kertaluontoisiin menoli-
säyksiin sidottuja. Kysyn teiltä nyt selvennystä tähän. En nimittäin oikein hahmota sitä,
että kun te jo kerran teette nämä pysyvät sekä kertaluonteiset menolisäykset, niin miten te
voitte niitä enää sitten leikata. Aiotteko te keksiä aikakoneen ja palata tänne leikkaamaan
niitä? [Petteri Orpo: Onko leikkauslista tehty jo?]

Ensimmäinen varapuhemies Tuula Haatainen:  Pääministeri Rinne, minuutti.

11.27 Pääministeri Antti Rinne: Arvoisa puhemies! Edustaja Orpo, kun lukee tästä tei-
dän viittaamastanne talouskatsauksesta syksyltä 2019 valtiovarainministeriön virkamies-
ten toteamaa, niin täällä todetaan, että ”valtiovarainministeriön kokonaistaloudellinen en-
nuste maalaa kuvan talouden näkymästä ja valtion 2020 talousarvion ja vaalikauden julki-
sen talouden suunnitelman perustaksi”. Siellä todetaan, että talouden kasvu hidastuu, noin
2,5 prosentista prosenttiin. ”Talouden peruskuva ei ole synkkä vaan kypsälle suhdanteelle
tyypillinen.” Näin todetaan tässä katsauksessa. ”Talouden peruskuva ei sisällä taantumaa.
Käänne ennustettua hitaamman kasvun suuntaan on ilmeinen riski.” Sitten täällä todetaan
samassa asiakirjassa sivulla 12 kappaleessa keskellä: ”Finanssipolitiikan elvyttävä viritys
25



Pöytäkirjan asiakohta PTK 47/2019 vp
voi hyvinkin osoittautua tarkoituksenmukaiseksi, jos ennustettua hitaamman kasvun riski
toteutuu ja talous sukeltaa jyrkempään laskusuhdanteeseen tai taantumaan.” Eli valtiova-
rainministeriö tässä talouskatsauksessaan toteaa, että tämä hallituksen poliittinen linja on
juuri oikea. [Ben Zyskowicz: Ja hyvinä aikoina te leikkaatte, niinkö? Sitä ei usko kukaan.] 

11.28 Petteri Orpo kok (vastauspuheenvuoro): Arvoisa puhemies! Nyt se kannattaisi oi-
keasti lukea ajatuksella. Siis se, minkä te luitte ääneen, tarkoittaa sitä, että jos tulee lama
nyt, niin sitten se on oikea. Mutta kun siinä sitä ennen sanottiin, että ei ole lamaa vaan on
hitaamman kasvun aika, niin silloin tämä on väärin ajoitettu. [Antti Lindtman: Ei!] Ei nyt
ole aika niille lisämenoille, hyvät ystävät, ei ole. Kun te mitoitatte sen väärin ja jos te ette
tee toimia, joilla talouskasvu menee sinne 2 prosenttiin, työllisyys nousee 75:een, niin ra-
hat eivät riitä, kuten siinä katsauksessa sanottiin. Te ette osaa lukea sitä. [Välihuutoja so-
siaalidemokraattien ryhmästä]

11.29 Johannes Koskinen sd (vastauspuheenvuoro): Arvoisa puhemies! Jo edustaja Or-
pon ollessa valtiovarainministeri eurooppalaisen ohjausjakson katsauksessa ja komission
suosituksissa Suomen osalta on todettu, että tämä velkamäärä ei ole mikään ongelma, vaan
ongelma on investointien vähäisyys, ja niitä pitää vauhdittaa. Niistä tämän hallituksen oh-
jelma pitää sisällään paljon toimia sekä julkisten investointien että yksityisten investointi-
en vauhdittamiseksi.

Aiemmin edustaja Kanerva viittasi, oikein, työllisyystoimien aktivoimiseen. Edustaja
Vähämäki kysyi ihan oikeutetusti myös tuottavuuden parantamisesta ja siihen liittyvästä
investointitarpeesta. Nämä ovat sellaisia kysymyksiä, joita tässä eurooppalaisessa vertai-
lussa Suomen odotetaan tekevän. Ja kun ollaan selvästi menossa hitaampaan kasvuun, vas-
toin suhdannesykliä toimiminen on kaikkien keskeisten asiantuntijoiden suositus, [Edus-
kunnasta: Ja komissio kannattaa!] ja se vastaa sitä, mitä edellinen hallitus teki vuonna 15
vuoden 14 finanssikriisin jälkeen. [Puhemies koputtaa] Ja nyt halutaan täysin päinvastais-
ta politiikkaa: kokoomus ei ole tässä johdonmukainen. [Pia Viitanen: Ei todellakaan!]

11.30 Ville Vähämäki ps (vastauspuheenvuoro): Kunnioitettu puhemies! Siis todellakin,
tästä edustaja Lindtmanin ja edustaja Viitasen nostamasta finanssipoliittisesta elvytykses-
tä on paikallaan keskustella. Kuten se Hetemäen tuottavuusselvitys osoitti, meillä on on-
gelma aineettomissa investoinneissa ja niitten vähyydessä. Ja siellä on se ongelma, että ai-
neettomien investointien puolella monesti voittaja vie kaiken, elikkä se yksi yhtiö ottaa
koko siitä jaettavissa olevasta kakusta ison osan, ja sen takia sinne ei näissä talousoloissa
oikein haluta investoida, joten se, mitä meidän ensiksi täytyy tehdä, on se, että me asetam-
me sellaiset olosuhteet Suomessa, että niitä aineettomia investointeja halutaan tehdä, ja
vasta sitten sen jälkeen lähdetään tekemään tätä finanssipoliittista elvytystä. Aineettomat
investoinnit on se pääasia, millä saadaan tehtyä se tuottavuusloikka.

Nyt sitten vielä tähän kuntien valtionosuustilanteeseen: Me tulemme esittämään 50 mil-
joonaa lisäbudjetissa, joka myöskin on tänään lähetekeskustelussa, kuntien valtionosuuk-
siin lisää. 89 kuntaa on hakenut yhteensä sitä 10 miljoonan pottia. Se on aivan liian pieni.
[Puhemies: Aika!] Haapavesi on hakenut kahta miljoonaa, Kauhava kahta miljoonaa. Mei-
dän täytyy saada lisää valtionosuuksia tänne.
26



Pöytäkirjan asiakohta PTK 47/2019 vp
Ensimmäinen varapuhemies Tuula Haatainen:  Seuraava puheenvuoro, ministeri Kul-
muni, 2 minuuttia.

11.31 Elinkeinoministeri Katri Kulmuni (vastauspuheenvuoro): Arvoisa rouva puhe-
mies! Keskustelu on erittäin tärkeää liittyen suomalaisiin ja kotimaisiin investointeihin.
Asia, minkä me huomaamme vaikkapa vertailuissa muihin Pohjoismaihin, liittyy siihen,
että meidän firmamme eivät kasva samanlaista vauhtia sen jälkeen, kun siellä on esimer-
kiksi viisi henkeä töissä. Siksi tietenkin on keskeistä, että meillä on vakaa investointi- ja
toimintaympäristö, ja sen takia esimerkiksi se, että yrittäjien, yritysten verotus ei kiristy, on
tietenkin aivan keskeistä, niin että yrittäjät ja yritykset tietävät, mihin tämä maa on menos-
sa.

No, sitten tähän investointikysymykseen. Budjettiriihessä sitä käsiteltiin, ja sieltä pöy-
täkirjamerkinnöistä löytyy esimerkiksi tämä tuplapoistoihin liittyvä asia, joka on erittäin
tärkeä, tai tutkimukseen, kehitykseen ja innovaatioihin liittyvä vähennys tai se, miten Fin-
nvera voisi meidän pk-yrityksillemme antaa takausta hieman enemmän mitä tällä hetkellä
50 prosentin verran. Joten kyllä niitä toimia on liikkeellä nimenomaan siihen, kuinka in-
vestointeja saadaan eteenpäin. Kaikista tärkeintä on tietenkin se, että meidän elinkeinoelä-
män näkymät ja investointiympäristö ovat luotettavat ja houkuttelevat. Tähän liittyvät
myös ne suuret kysymykset vaikkapa ilmastonmuutoksen vastaisesta työstä tai Suomen ta-
voitteista kohti hiilineutraalisuutta, panostukset myös siihen.

 Tuossa kohta alkavassa työ- ja elinkeinoministeriön budjettiluokassa näitä käsitellään
varmasti vielä tarkemminkin, mutta se, että vaikkapa Business Finlandille myönnetään
avustusten kautta 70 miljoonaa enemmän tukimahdollisuuksia, on erittäin merkittävä ensi
vuodelle, jotta me saamme kansainvälistä kasvua ja myös monipuolistettua meidän elin-
keinoelämämme rakennetta. Tässä me jäämme valitettavasti hieman jälkeen esimerkiksi
muista Pohjoismaista, ja sen takia kirjaukset vaikkapa luovien alojen kasvusta, sen takia
kirjaus, ja myös rahat, vaikkapa audiovisuaalisen mediakannusteen tuesta mahdollistavat
myös sitä meidän elinkeinoelämämme rakenteen monipuolistumista. [Vastauspuheenvuo-
ropyyntöjä]

Ensimmäinen varapuhemies Tuula Haatainen:  Ja debatti nähtävästi jatkuu.

11.33 Arja Juvonen ps (vastauspuheenvuoro): Arvoisa rouva puhemies! Laittomasti
maassa oleskelevien kohdalta on sanottava, että olisi hyvä, että heidät rekisteröitäisiin Suo-
messa, kun he hakeutuvat näihin sosiaali- ja terveydenhuollon palveluihin, joka on kyllä
vetovoimatekijä. Kun me avaamme sitä piikkiä, niin kyllähän se tietää sitä, että ihmiset
myös hakeutuvat Suomeen.

Mutta myös toiseen asiaan haluan nyt ottaa kantaa, liittyen tähän hoitajamitoitukseen.
On nyt tärkeää — ja toivottavasti toimittajatkin siellä nyt tekevät muistiinpanot — muis-
tuttaa, mikä oli 2013 teidän vasemman laidan kanta — ja myös kokoomus oli siellä halli-
tuksessa — hallituksen heikentäessä sitä hoitajamitoitusta sieltä 0,6—0,8:sta sinne 0,5:een.
Meidän ei ehkä tänään tarvitsisi käydä tällaista keskustelua täällä. Elikkä te 2013 heiken-
sitte — siellä hallituksessa oli myös vasemmisto — sen hoitajamitoituksen, ja nyt me tääl-
lä sitten edelleen tästä keskustelemme. Tämä on sellainen ikiliikkuja, että tästä asiasta kes-
kustellaan vuodesta toiseen. Mille tämä teistä nyt tuntuu, kun te silloin tämän suuren vir-
heen teitte ja nyt me olemme tässä tilanteessa, että edelleen asiasta väännämme täällä kes-
27



Pöytäkirjan asiakohta PTK 47/2019 vp
kustelua? Tämä on hyvä pitää yllä, tämä muistikuva, mitä silloin tapahtui. [Puhemies ko-
puttaa] Perussuomalaiset ovat [Puhemies: Aika!] sitkeästi ajaneet hoitajamitoitusta kaikki
nämä vuodet. [Paavo Arhinmäki: Eihän se ollut koskaan laissa se hoitajamitoitus. Nyt se
laitetaan!]

11.35 Aki Lindén sd (vastauspuheenvuoro): Arvoisa rouva puheenjohtaja! [Puhemies:
Puhemies!] Kunnat ovat vastuussa meillä peruspalveluista, ja täällä kuntatalous on nous-
sut voimakkaasti esille. Tänä päivänä Iltalehti teki erittäin laajan kirjoituksen vanhusten-
huollosta ja siteeraan siitä suoraan erään kohdan: ”Markku Jalosen” — siis KT:n, Kunta-
työnantajien — ”mukaan kuntatalouden tilanne vain synkkenee ensi vuonna — huolimatta
siitä, että hallitus päätti kasvattaa kuntien peruspalvelujen valtionosuuksia kaikkiaan 1,1
miljardilla eurolla ensi vuoden budjetissa. Suurin osa tästä on edellisen hallituksen tekemi-
en leikkausten paikkaamista.” Tämä osoittaa asioiden välisen yhteyden. Kunnat ovat tällä
hetkellä kriisissä johtuen aikaisemmin tehdyistä ratkaisuista. Nyt hyvin voimakkailla kei-
noilla yritetään kuntia auttaa, mutta näyttää, että sekään ei ole kaikin osin riittävää.

11.36 Sari Sarkomaa kok (vastauspuheenvuoro): Arvoisa rouva puhemies! Hyvä päämi-
nisteri, ymmärrättekö te oikeasti, minkälaiseen tilanteeseen te ajatte suomalaisen hyvin-
vointiyhteiskunnan, kun te lykkäätte vaikuttavia työllisyystoimia? Kuntatalous on jo krii-
sissä, tuhannet hoitajat ovat yt-menettelyissä, ovat vaarassa menettää työpaikkansa. [Paa-
vo Arhinmäki: Kenes jäljiltä?] Muistatteko, kun te hyväksyitte kilpailukykysopimuksen?
Te hyväksyitte sen, hyväksyitte siellä hoitajien lomarahaleikkaukset. Onneksi ne nyt pois-
tuvat, mutta siinä samassa yhteydessä hyväksyttiin [Välihuutoja] se, että jos kuntatalous on
kriisissä, niin hallitus kantaa vastuun ja ryhtyy toimiin kuntatyöntekijöiden työpaikkojen
pelastamiseksi. Mihin toimiin te olette ryhtyneet? Te lupasitte hoitajamitoituksen, mutta
ette anna rahoja. Tänä aamuna uusi kansliapäällikkö Varhila oli radiossa, ja hän sanoi, että
rahaa ei vielä ole mutta poliittista keskustelua käydään — poliittista keskustelua käydään.
Toivon, että te nyt sanotte, millä tavalla te tulette nyt hoitajien apuun, millä tavalla te pe-
lastatte hoitajien työpaikat. Ja kertokaa, miksi te [Puhemies koputtaa] teitte sen arvovalin-
nan. Täällä on kerrottu, kuinka paljon sitä rahaa jaetaan. [Puhemies koputtaa] Minkä takia
hoitajat jäivät taas kerran ilman? Kokoomus ei tätä hyväksy. [Välihuutoja sosiaalidemo-
kraattien ryhmästä]

11.37 Tuula Väätäinen sd (vastauspuheenvuoro): Arvoisa puhemies! Pieneltä maalta
vaaditaan osaamista menestyäkseen, ja se vaatii tietysti koko väestön kouluttamista ja sii-
hen panostamista. Yhteiskuntarauhan takaaminen taas tarkoittaa tasa-arvon vahvistamista
ja syrjäytymisen estämistä, ja siihen tarvitaan sosiaaliturvan parantamista ja kaikille työtä,
myös osatyökykyisille.

Edustaja Heinonen poistui salista, mutta sanoisin hänelle, että [Timo Heinonen: Ei pois-
tunut!] kun olet sairas tai muuten kyvytön huolehtimaan itsestäsi, se tarkoittaa muun muas-
sa hoitajamitoituksen määräämistä lakiin hoidon varmistamiseksi ja myös hoitajien työtaa-
kan hajauttamiseksi, laajentamiseksi laajemmille harteille.

Arvoisa oppositio, Rinteen hallitus tekee nyt ja tulevaisuudessa toimia kansakunnan
parhaaksi, toimia, jotka viime kaudelta jäivät teiltä tyystin tekemättä.

Edustaja Kanerva, arvostan teitä ja olisin toivonut, että ne painavat puheet, mitä olette
tänäänkin pitänyt, olisivat myös viime kaudella saaneet vastakaikua silloisessa hallitukses-
28



Pöytäkirjan asiakohta PTK 47/2019 vp
sa ja olisivat saaneet sen [Puhemies: Aika!] hallituksen tekemään oikeudenmukaisempaa
politiikkaa.

11.38 Kaisa Juuso ps (vastauspuheenvuoro): Arvoisa rouva puhemies! [Hälinää] Uutena
kansanedustajana ihmettelen tätä, että kaivellaan täällä vuosia vanhoja asioita. Pidän myös
erittäin epäreiluna sitä... [Välihuutoja] Pidän myös erittäin epäreiluna sitä, että täällä ky-
seenalaistetaan Jussi Halla-ahon vuoden 2011 vaalikonevastaukset ja syytetään häntä niis-
tä. Olisi reilumpaa ottaa ne esille silloin, kun hän itse on läsnä istunnossa. [Välihuutoja]

Edustaja Adlercreutzille haluan sanoa siitä, hän sanoi tässä, varmaan jo tunti takaperin,
että ei me voida sille mitään, kun niitä tulee rajan yli, meidän täytyy kaikki ottaa vastaan.
Minä kysyn edustaja Adlercreutzilta, onko Suomi vielä itsenäinen valtio. [Antti Lindtman:
On!] Schengen-sopimus mahdollistaa sisärajatarkastukset. Meillä on länsiraja aivan auki,
ja sitä kautta virtaa tällä hetkellä huumeita aivan mielettömät määrät. Se on pohjoisen suu-
rin huumereitti. Väitättekö te tosissanne, että me emme voi tehdä tällekään mitään? Me
voimme tehdä, me voimme vahvistaa Tullin resursseja siellä. Me olemme nähneet silloin
aikoinaan, [Antti Lindtmanin välihuuto] kun Tullin resursseja vahvistettiin, [Puhemies:
Aika!] sen 2015 kriisin aikana, kuinka paljon [Puhemies: Aika!] huumeiden takavarikointi
lisääntyi ja myöskin [Puhemies koputtaa] salamatkustajia saatiin kiinni.

11.40 Mikko Kärnä kesk (vastauspuheenvuoro): Arvoisa rouva puhemies! Ensinnäkin
tästä maahanmuuttopolitiikasta: hallituksen maahanmuuttopolitiikka on keskustan mukai-
sesti inhimillistä ja realistista, ja oppositio, huoli pois, palautukset myös pyörivät aivan
koko ajan.

Mutta siihen, mitä edustaja Juuso toi tässä esille: on tietysti äärettömän hyvä, mikäli
vahvistaisimme Tullin resursseja länsirajalla, mutta sen sijaan perussuomalaiset ajavat
pohjoismaisesta passivapaudesta luopumista. [Toimi Kankaanniemi: Höpö höpö!] Aivan
käsittämätön ajatus. Te haluatte lopettaa kalastuksen Tenojoella, Tornionjoella, aiheuttaa
satojen miljoonien kustannukset suomalaisille veronmaksajille, menetyksiä vientiteolli-
suudelle. Aivan uskomaton linja! Teidän puheenjohtajanne on sanonut, että passivapau-
desta tulee luopua, ja en voi missään tapauksessa tällaista kannattaa ja ihmettelen, kuinka
edustaja Juuso voi tässä olla lappilaisena kansanedustajana mukana. [Eduskunnasta: Oh-
hoh! — Miten käy Lapille?]

11.41 Timo Heinonen kok (vastauspuheenvuoro): Arvoisa rouva puhemies! Kysehän
tässä hoitajamitoituksessa tai tässä, minkä te nyt olette muuttaneet henkilöstömitoituksek-
si, on siitä, mitä sosiaalidemokraatit lupasivat. Nykyinen ministeri Kiuru, jota ei ole näky-
nyt koko viikkona täällä eduskunnassa, lupasi ennen vaaleja, että se on muutaman tunnin
työ, yksi lause lakiin, ”0,7 on voimassa”. Ja mitä sitten tapahtuu? Ei ole tulossa tällä vaa-
likaudella lainkaan. [Sosiaalidemokraattien ryhmästä: Onpas!] Minulle riittää ja kokoo-
mukselle riittää, että te, pääministeri Rinne, myönnätte, että te sumutitte suomalaisia, lupa-
sitte ylisuuria ettekä pysty sitä toteuttamaan. [Välihuutoja]

Tässä vielä edustaja Lindtmanin lainaus. Hän sanoi vielä 17.9.: ”Ensi vuonna tässä
maassa ei kerta kaikkiaan enää hyväksytä hoitajien alimitoitusta ympärivuorokautisessa
hoidossa. Vihdoin tämä asia laitetaan kuntoon.” Eihän näin tapahdu. [Juhana Vartiainen:
Ei tietysti!] Tämä henkilöstömitoitus tulee voimaan aprillipäivänä vuonna 2023, [Puhe-
29



Pöytäkirjan asiakohta PTK 47/2019 vp
mies koputtaa] ja teillä on siihen rahaa tässä kirjassa vain 1 300 hoitajalle, [Puhemies: Ai-
ka!] kun tarve olisi 4 400. Te huijaatte suomalaisia.

11.42 Maria Guzenina sd (vastauspuheenvuoro): Arvoisa puhemies! Kyllä tämä kokoo-
muksen hurskastelu vanhuspalvelulain henkilöstömitoituksen ympärillä on surullista [Ti-
mo Heinonen: Pyytäkää anteeksi! — Välihuutoja sosiaalidemokraattien ryhmästä] ja se on
surullista nimenomaan niiden suomalaisten vanhusten puolesta, se on surullista nimen-
omaan heille ja heidän omaisilleen. Pyytäkää anteeksi. Jos toissa vaalikaudella tämä asia
olisi hoidettu niin kuin sosiaalidemokraatit esittivät silloin, 0,7 kirjattuna lakiin, me eläi-
simme tällä hetkellä aivan toisenlaisessa Suomessa, sellaisessa, jossa ei olisi hoitajapulaa,
koska hoitohenkilöstön työympäristö olisi inhimillinen, sellaisessa Suomessa, [Timo Hei-
nonen: Vastuuministeri!] jossa vanhukset eivät joutuisi olemaan siellä hoitolaitoksissa
vailla riittävää hoitoa ja hoivaa, sellaisessa Suomessa, jossa myös kotihoito toimisi. Katso-
kaa peiliin, [Mika Niikon välihuuto — Sebastian Tynkkynen: 300 miljoonaa!] katsokaa
peiliin, arvon kokoomuslaiset. Hävettää teidän retoriikkanne puolesta! Miten te kehtaatte?
[Eduskunnasta: Kyllähän te kehtaatte! — Timo Heinonen: Te olitte ministeri!]

11.43 Mia Laiho kok (vastauspuheenvuoro): Arvoisa puhemies! Yli 80-vuotiaiden mää-
rä kasvaa 2020-luvulla kaksinkertaiseksi — kaksinkertaiseksi. Nyt me elämme tätä het-
keä, jolloin kotihoito on jo kriisissä ja ympärivuorokautisen hoivan ongelmat tulivat viime
keväänä esille, ja siihen tehtiin valvontaresurssien lisäämistä, asetettiin vanhuspalvelutyö-
ryhmä selvittämään koko vanhuspalveluketjua ja sen toimivuutta, ja työryhmä saa sen työn
valmiiksi tämän vuoden loppuun mennessä. Henkilöstömitoituslaki haluttiin tuoda ennen
kuin tämän työryhmän työ, joka koskee ympärivuorokautista hoivaa, on valmis käsitte-
lyyn. Se on otettu irralleen tästä kokonaisuudesta, ja ihmettelenkin sitä, että kun meillä on
tietty määrä rahaa, joka on jaettava kaikkien syövien kesken ihan niin kuin perheessä, niin
annetaanko jollekin lapselle rahaa ja toiselle ei sitä anneta. [Puhemies koputtaa] Totta kai
meidän pitää kokonaisuus huomioida. [Puhemies: Aika!] Kysyisinkin Rinteeltä: miten
tämä koko vanhuspalvelu... [Puhemies keskeyttää puheenvuoron puheajan ylityttyä]

11.44 Jouni Ovaska kesk (vastauspuheenvuoro): Arvoisa puhemies! Kokoomuksen linja
hoitajien osalta on epäselvä, mutta on se myös koulujen osalta. Mietin, että mikä on teidän
viestinne niille tuhansille ahkerille opettajille, luokanopettajille ja lastentarhanopettajille,
joiden työtä hallitus nyt tulee tukemaan. Mitä minä sanon niille omille entisille kollegoil-
leni Tampereella, jotka kysyvät, miksi kokoomus ei halua panostaa lapsiin, kouluihin ja
oppimiseen? [Välihuutoja] Vaikuttaa siltä, että teidän ainoa ajurinne on leikkaukset, leik-
kaukset ja veronkevennykset. [Välihuutoja vasemmalta] Miten on mahdollista, että jatku-
vasti jaksatte puhua veronkevennyksistä myös silloin, jos ei ole rahaa, kuten viime halli-
tuskaudella kävi? On erityisen hankala ajatella tilannetta, että me olemme vuosikausia ol-
leet siinä, että julkisen alan työntekijät ovat sen oman työtaakkansa alle väsymässä — niin
hoitajat kuin opettajat — ja nyt vihdoin, kun hallitus on siihen panostamassa, kokoomus
kehtaa täällä sanoa, että ”leikataan, leikataan, nyt tarvitsee talous tasapainottaa ja leikata”,
kun me yritämme tukea näitä julkisen alan työntekijöitä! [Välihuutoja kokoomuksesta —
Puhemies koputtaa — Ben Zyskowicz: Rehellisyyttä! Puhemies!]
30



Pöytäkirjan asiakohta PTK 47/2019 vp
11.45 Sari Multala kok (vastauspuheenvuoro): Arvoisa puhemies! On vaikea kuulla,
täällä on niin paljon meteliä.

Ensimmäinen varapuhemies Tuula Haatainen:  Niin täälläkin. Rauhoitutaan.

[Paavo Arhinmäki: Kokoomuksen ryhmä, rauhoittukaa!] Nyt edustaja Ovaska kyllä an-
taa sellaista todistusta, jolla ei ole mitään totuuspohjaa. Käsittääkseni kokoomus ei ole tääl-
tä kertaakaan sanonut, että olisimme leikkaamassa koulutuksesta, päinvastoin, olemme
kiittäneet niistä panostuksista, joita hallitus on nyt tehnyt. Sen sijaan olemme ihmetelleet
sitä, että minkä vuoksi esimerkiksi Suomen Akatemian myöntövaltuuksia tässä yhteydes-
sä samanaikaisesti heikennetään, kun toisaalle laitetaan lisää. [Antti Lindtmanin välihuuto
— Maria Guzeninan välihuuto] Olemme myös huolissamme opettajien jaksamisesta, eri-
tyisesti siitä, että nykyään peruskoulusta valmistuu 9—11 prosenttia nuorista ilman riittä-
viä perustaitoja, ja siihen mekin haluamme lisää panostusta. Toivoisimmekin, että hallitus
kääntää erityisesti katseensa varhaisiin vuosiin, koska tiedämme, että sillä on vaikutusta
siihen, minkälaiset valmiudet lapset ja nuoret saavat koulupolulleen. Sen lisäksi pitää
kääntää katseet sinne peruskouluun, ja kysyisinkin nyt ministereiltä — keskustellaan tästä
toki lisää opetusministeriön hallinnonalalla — mitä tulee sisältämään se tasa-arvorahoitus-
paketti, joka on nyt siellä budjettikirjassa kertaluontoisena rahoituksena [Puhemies koput-
taa], sillä sillä varmasti voitaisiin edesauttaa myös tätä opettajien jaksamista.

11.46 Paavo Arhinmäki vas (vastauspuheenvuoro): Arvoisa rouva puhemies! Jos jon-
kun pitää hävetä vanhustenhoidon tilaa tässä salissa, niin se on kokoomuspuolue. Kokoo-
muspuolue jarrutti vuosien ajan hoitajamitoitusta, jota kaikki muut puolueet tässä salissa
kannattivat. Te estitte sen 2013—2014 vanhuspalvelulain yhteydessä, te ette säätäneet sitä
viime kauden alussa, vaikka näin oli päätetty, ja te viime kauden lopussa sitä vastustitte,
kun kaikki muut sitä kannattivat. Te halusitte pelata vanhusten palveluiden voitot [Arto Sa-
tosen välihuuto] pörriäisten piikkiin. Mutta ei teiltä pelkästään kaukomuisti ole heikenty-
nyt, myös lähimuisti on heikentynyt. Täällä annoitte ymmärtää, että teillä ei olisi ollut mi-
tään roolia siinä, kun leikattiin opettajien, sairaanhoitajien ja vanhustenhoitajien lomaraho-
ja. Viikko sitten teidän ryhmäjohtajanne [Ben Zyskowiczin välihuuto] edustaja Kai Myk-
känen sanoi, että ”me loimme paineen kiky-sopimukselle” eli kehui tällä, ja kun tänään vii-
saaksi kehuttu [Puhemies: Aika!] edustaja Heinonen sanoi, että ”me emme leikkaisi mis-
tään”, niin viime viikolla [Puhemies: Aika!] te ilmoititte leikkaavanne [Puhemies
koputtaa] ansiopäivärahoja ja toimeentulotukea. [Timo Heinonen: En ole sanonut... — Ben
Zyskowicz: Kaikki kannattivat kiky-sopimusta!]

11.48 Sari Sarkomaa kok (vastauspuheenvuoro): Arvoisa rouva puhemies!

Ensimmäinen varapuhemies Tuula Haatainen:  Yksi puheenvuoro kerrallaan.

En tiedä näistä yksityisistä terveyspalveluista, Arhinmäki, te varmasti tunnette, kun olet-
te Tradekassa ollut niitä järjestelemässä. Kansallinen Kokoomus ja meidän eduskuntaryh-
mämme haluaa, että julkinen valta [Paavo Arhinmäki: Kilauta kaverille!] verovaroin huo-
lehtii joka ikisestä ikäihmisestä, ja tässä on nyt käynyt niin kuin me varoitimme [Hälinää].
Me totesimme, että jos te katsotte vain ympärivuorokautista hoivaa, tulee kotipalvelun krii-
31



Pöytäkirjan asiakohta PTK 47/2019 vp
si. Mitä tapahtui? Eilen Sairaanhoitajaliitto lähetti hätähuudon teille, arvoisa pääministeri
Rinne, ja totesi, että koko vanhusten kotipalvelu on kriisissä — ja mitä te teette? Te lupaat-
te hoitajia vain ympärivuorokautiseen hoivaan, ette anna sinnekään rahaa.

Me kokoomuksessa toivomme: Kuunnelkaa asiantuntijoita, tuokaa esitys, jossa huoleh-
ditaan kotihoidossa olevista, ympärivuorokautisessa hoivassa olevista ja omaishoidon ih-
misistä. Katsokaa niihin valtiontalouden kehyksestä rahat ja ottakaa huomioon myös, että
ihmiset tarvitsevat erilaista hoitoa. Saatte kokoomuksen eduskuntaryhmän tuen, ja toivon
nyt [Puhemies koputtaa], että te vastaatte [Puhemies: Aika!], minkä takia te jätitte vanhuk-
set ilman rahaa. Kotihoito on kriisissä. [Puhemies: Aika!]

11.49 Kaisa Juuso ps (vastauspuheenvuoro): Arvoisa rouva puhemies! Tämä kokoomuk-
sen huoli hoitajista on todella liikuttavaa. Tämä on ensimmäinen kerta, kun minä kuulen tä-
män huudon, ja se on sopivasti nytten, kun kokoomus on oppositiossa. Koskaan aikaisem-
min en ole tällaista kuullut.

Edustajalle Kärnälle haluan kommentoida, kun hän tuossa väitti, että perusuomalaiset
haluavat passivapauden [Puhuja nauraa] poistaa Pohjoismaiden välillä. Minä en tiedä, mis-
sä todellisuudessa Kärnä elää, mutta meidän eduskuntavaaliohjelmissamme ei todellakaan
lue mitään passivapauden poistosta, eikä siellä lue myöskään siitä, että me haluaisimme lo-
pettaa kalastuksen Tornionjoella. Se on höpö höpö -juttua. Meidän eduskuntavaaliohjel-
miamme noudatetaan. Ihan sama, mitä joku yksittäinen edustaja on sanonut. [Paavo Arhin-
mäki: Ihan sama, mitä puheenjohtaja puhuu! — Välihuutoja vasemmalta] Meidän edus-
kuntavaaliohjelmassamme sekä Tornionjoki, Simojoki että vaelluskalat on mainittu, tie-
doksi edustaja Kärnälle.

Ensimmäinen varapuhemies Tuula Haatainen:  Seuraava puheenvuoro, edustaja Ad-
lercreutz, ja sitten mennään eteenpäin.

11.50 Anders Adlercreutz r (vastauspuheenvuoro): Ärade talman! Edustaja Juuso aikai-
semmassa puheenvuorossaan ilmaisi sen, ettei ymmärrä, miten turvapaikkajärjestelmä toi-
mii. Jos joku tulee rajalle, ilmoittaa hakevansa turvapaikkaa, meidän on pakko käsitellä si-
tä, [Perussuomalaisten ryhmästä: Ei ole!] eikä silloin ole mitään merkitystä sillä, onko raja
auki vai raja kiinni. Sen sijaan, jos luovuttaisiin Euroopan sisällä [Paavo Arhinmäki: Jos
tulee Venäjän rajalle, niin pitää tehdä samalla tavalla!] Pohjoismaiden välillä aukinaisista
rajoista, niin siitä olisi puolestaan suurta haittaa meille kaikille.

Kuntataloudesta: Se on luonnollisesti iso huoli meillä kaikilla. Jos olisin espoolainen,
olisin toisaalta äärimmäisen iloinen siitä, että edellinen sote-ratkaisu ei mennyt läpi. Se si-
sälsi kaikkien asiantuntija-arvioiden mukaan suuria kustannuspaineita luovia tekijöitä. Esi-
merkiksi Espoon talous olisi sen jälkeen ollut tiettyjen arvioiden mukaan noin kolmasosal-
taan riippuvainen valtion tuesta, valtionosuuksista. Siinä olisi mennyt itsenäisyys ihan ker-
taheitolla. Nyt meillä on malli, [Puhemies koputtaa] jolla on mahdollisuus saavuttaa niitä
tavoitteita, mitä me sille asetetaan.

11.51 Mika Niikko ps (vastauspuheenvuoro): Arvostettu puhemies! Haluan palata vielä
tähän turvapaikkakeskusteluun siinä mielessä, että täällä annetaan väärää tietoa hyvin pal-
jon tästä rajan yli tulemisesta ja siitä, miten Euroopassa yleensä toimitaan tämän suhteen.
Keskusta on julistautunut täällä nyt aivan selkeästi sille linjalle, että ei ole mahdollista es-
32



Pöytäkirjan asiakohta PTK 47/2019 vp
tää rajan yli tulijoita, ei ketään, joka tulee Suomeen. Käytännössä tämä tarkoittaa ei ketään.
Tämä on tullut teidän puheenjohtajanne suusta, myös Kärnän ja monen muun suusta.

Mutta todellisuus Euroopan unionissa: Itse olin kuulemassa esimerkiksi Italiassa kaksi
vuotta sitten, kun olimme siellä parlamentissa hallinto- ja turvallisuusjaoston kanssa vie-
railulla, kun he valittelivat sitä, että meren yli tulevat eivät enää pääse Ranskaan lainkaan,
koska Ranskassa otetaan rajan tuolla puolen kaikki turvapaikanhakijat kiinni ja pannaan
säilöön ja kahden vuorokauden aikana pyritään tekemään päätös siitä, saako turvapaikan
vai ei, [Eva Biaudet: Prosessi on erilainen!] pääseekö käsittelyprosessiin mukaan. Pääsään-
töisesti heidät palautetaan takaisin Italiaan, ja sen tähden eivät Italiaan enää ihmiset mene,
he menevät Kreikkaan ja tulevat sieltä Eurooppaan, koska meillä on niin löysä tämä turva-
paikkapolitiikka. [Puhemies: Aika!] Elikkä Schengenin sopimusta voidaan noudattaa kan-
sallista etua katsoen, jos näin [Puhemies: Aika!] halutaan ja, hyvä hallitus, noudattakaa si-
tä, se on Suomenmaan etu. [Eva Biaudet: Tosi solidaarista!]

11.52 Saara Hyrkkö vihr (vastauspuheenvuoro): Arvoisa puhemies! Edustaja Niikon ta-
voin toivoisin, että maahanmuutosta voitaisiin käydä asiallista keskustelua. Siihen liittyen
on hyvä muistaa, että kun me puhumme maahanmuutosta, pakolaisista, turvapaikanhaki-
joista, niin me puhumme siis ihmisistä. Ideaalitilanne on tietenkin sellainen, jossa kenen-
kään ei luonnonkatastrofien, sotien, sorron tai elinolojen pilaantumisen takia ole pakko
lähteä sieltä kodistaan etsimään turvaa vasten tahtoaan, mutta niin voi kuitenkin käydä ja
niin voi käydä kenelle tahansa. Silloin on oikein, että muut maat kantavat globaalia vastuu-
ta.

Perussuomalaisille ei tunnu kelpaavan maailman hädänalaisimpien ihmisten auttami-
nen, kiintiöpakolaisten auttaminen pois pakolaisleireiltä, ei kelpaa oikeusvaltioperiaatteen
mukaisesti turvapaikkaprosessin korjaaminen ja ihmisten hakemusten asianmukainen kä-
sittely, ei tunnu kelpaavan täällä jo olevien ihmisten mahdollisimman sujuva kotoutumi-
nen, jotta saataisiin ihmisiä töihin ja vaikka syrjimätön maa on meille kaikille parempi.
Eikä tunnu kelpaavan myöskään kehitysyhteistyö, se, että vahvistettaisiin niitä hauraita
paikkoja, jotta entistä harvemman tarvitsisi lähteä. Minusta vaikuttaa aika selvältä, että täs-
sä ei ole kyse [Puhemies koputtaa] todellisista tuloksista vaan halusta leimata ja pelotella,
[Puhemies: Aika!] haikailla sellaiseen maailmaan, jota ei koskaan ole ollutkaan.

11.54 Joonas Könttä kesk (vastauspuheenvuoro): Arvoisa puhemies! Täällä on puhuttu
paljon hoitajien tilanteesta, ja on totta, niin kuin edustaja Heinonen on puhunut, että mei-
dän pitää varautua myös tulevaisuuteen. Mutta kun oikein tarkkaan katsoo tätä kirjaa, joka
meillä melkein kaikilla on täällä pöydällä, niin siinä lukee ”2020”. Eli siinä lukee 2020, ja
totta kai aikanaan 23 luomme myös sen budjetin, mutta nyt varaudumme ensi vuoteen ja
katsomme tulevaisuuteen samalla. Tämä budjettikirja käsittelee siis ensi vuotta.

Mitä tulee turvapaikanhakijoihin ja maahanmuuttotilanteeseen, niin kyllä minä olen tyy-
tyväinen siitä, että nyt maahanmuuttopolitiikka on hallussa, kun se ei ollut hallussa silloin
kun perussuomalaiset olivat hallituksessa. Nyt se on hallussa. [Välihuutoja perussuoma-
laisten ryhmästä] Mutta siitä minä annan kiitokset perussuomalaisille, kuten ministeri Kul-
muni tuolla väkevästi todisti, että aiemmin tähän maahan ulkomailta tulleiden byrokratia
oli nopeampaa, kun he tulivat tänne töihin, ja siinä me perussuomalaisten ja kokoomuksen
kanssa teimme hyvää yhteistyötä. Toivottavasti jatkossakin, kun tänne ihmiset hakevat ul-
komailta töihin, [Puhemies koputtaa] se byrokratia on paljon nopeampaa.
33



Pöytäkirjan asiakohta PTK 47/2019 vp
11.55 Sebastian Tynkkynen ps (vastauspuheenvuoro): Arvoisa puhemies! Yli sataan
vuoteen surkeimman vaalituloksen tehnyt ja siitä huolimatta hallituksessa istuva keskusta,
mikä teitä vaivaa? On aivan käsittämätöntä, että kun me olemme pitämässä suomalaisten
puolta [Eva Biaudet: Kenen?] ja ihan aiheellisia kysymyksiä esittämässä hallitukselle sii-
tä, että linja on löystymässä maahanmuuton suhteen, niin siitä huolimatta te käytätte sel-
laisia argumentteja kuin että me olemme sekoamassa tai senkaltaisia, mitä edustaja Kurvi-
nen tuossa aikaisemmin sanoi. Edustajamme Tavio esitti ihan oleellisen kysymyksen; mei-
dän pitää tietää myöskin, keitä kiintiöpakolaisia tänne Suomeen otettaisiin. Korkean osaa-
misen työntekijät pääsevät jo tänne. Matalapalkkaista halpatyövoimaa me emme tarvitse
tänne. Ei Pohjanmaalle, ei muuallekaan. Suomalaiset pitää saada töihin.

Hallitus haluaa lisätä myöskin humanitaarista maahanmuuttoa. Se on turvallisuusriski,
ja keskusta, teidän entinen puheenjohtajanne lausuntoineen kantaa vastuun osaltaan siitä,
mitä kauheuksia tytöille tässä maassa on lisää tapahtunut, ja te palkitsitte hänet kultaisella
ansiomerkillä. Saisitte hävetä.

11.56 Petri Honkonen kesk (vastauspuheenvuoro): Arvoisa rouva puhemies! Täytyy sa-
noa, että on tämä perussuomalaisten maahanmuuttopolitiikka julmaa, [Perussuomalaisten
ryhmästä: Kiitos!] ja se on julmaa ennen kaikkea niiden suomalaisten perheyritysten ja
yrittäjien kannalta, joidenka yritykset eivät pärjäisi enää ilman ulkolaisperäistä työvoimaa.
Ne eivät pystyisi kasvamaan tai joutuisivat ehkä siirtämään tuotannon pois Suomesta, kun
niitä työntekijöitä ei yksinkertaisesti ole saatavilla. Kuinka te tämän ratkaisisitte? Onko pe-
russuomalaisten linja todella se, että näiden yritysten pitäisi siirtää tuotantonsa ulkomaille,
kun sitä työvoimaa ei yksinkertaisesti ole? Tavatkaa niitä metallialan yrittäjiä tuolla maa-
kunnissa. Tavatkaa niitä alkutuotannon yrittäjiä. Niitä työntekijöitä ei yksinkertaisesti ole,
ellei sitten ole työperäistä maahanmuuttoa. Tutustukaa tähän todellisuuteen, mikä siellä on.
Olisi mukava kuulla, mikä teidän ratkaisunne tähän oikeasti on, koska niitä työntekijöitä ei
vain ole. [Arja Juvonen: Katsokaa yrittäjäbarometria!]

11.57 Paula Werning sd (vastauspuheenvuoro): Puheenjohtaja! En ymmärrä sitä, kun
väitetään, että hallitus ei huomioi kotihoitoa ja sen haasteellisuutta eikä sinne panosta.
Täällä on kirjaus: kehitetään kotihoitoa 2 miljoonalla eurolla kehittämishankkeen muodos-
sa, ja kotihoidon resurssien riittävyyteen ja omaishoidon kehittämiseen 5 miljoonaa vuon-
na 2020, 20 miljoonaa vuonna 2021, 40 miljoonaa vuonna 2022, pysyvä rahoitus 45 mil-
joonaa vuodesta 23. Aika paljon satsataan, mutta paljonkos siellä edellinen hallitus leikka-
si näistä? [Sari Sarkomaan välihuuto] — Eipä.

11.58 Ben Zyskowicz kok (vastauspuheenvuoro): Arvoisa rouva puhemies! Kiitos pu-
heenvuorosta.

Eletään puoltapäivää, mutta tuntuu olevan niin, että edustaja Ovaska on vielä nukuksis-
sa. Hän on nimittäin nähnyt unta, missä kokoomus on vastustanut kaikkia näitä hyviä sat-
sauksia, mitä ensi vuoden budjetissa on, ja vaatinut niiden leikkaamista. — Edustaja Ovas-
ka, kukaan muu kuin te ei ole kuullut täällä käytettävän tällaisia puheenvuoroja, päinvas-
toin.

Olemme sanoneet, että ne kohteet, mihin hallitus laittaa varoja ensi vuodelle, ovat pää-
osin hyviä. Kukapa vastustaisi koulutukseen panostamista? Itse pidän erittäin hyvänä, että
34



Pöytäkirjan asiakohta PTK 47/2019 vp
varhaiskasvatukseen panostetaan, pienempiä opetusryhmiä ja niin edelleen. Ne ovat hyviä
kohteita.

Ongelmahan on rahoitus: Te rahoitatte ne velalla. Te siis rahoitatte ne velalla. Me taas
rahoittaisimme ne sillä tavoin, että parantaisimme työllisyyttä, jolloin niitä ei tarvitsisi ra-
hoittaa velalla. Ja kun te rahoitatte ne velalla, te leikkaatte lapsilta, koska nämä pienemmät
ikäluokat, jotka elävät katastrofaalisen synnytysvähenemän kautta, joutuvat aikanaan
nämä teidän velkanne maksamaan.

11.59 Antti Lindtman sd (vastauspuheenvuoro): Arvoisa puhemies! Tämän keskustelun
kuva on ollut se, että kokoomus, joka ei leikannut yritystukia, vaatii nyt niiden leikkaamis-
ta hallitukselta, kokoomus, joka leikkasi vanhuspalveluista, vaatii nyt hallitukselta niiden
laittamista kuntoon, kokoomus, joka leikkasi kehitysapua, vaatii täällä vihreiltä, että nyt pi-
tää sitä nostaa.

Arvoisa puhemies! Onko teillä niin, että huono omatunto kolkuttaa? [Ben Zyskowicz:
Kuka lupasi?] — Käydäänpä läpi, edustaja Zyskowicz, tämä teidän linjanne.

Hyvä, että te nyt tuette näitä hallituksen lisäysesityksiä, mutta miten on mahdollista, että
te sitten samaan aikaan moititte hallitusta liiasta velkaantumisesta ja kaiken sen jälkeen
vielä olisitte toteuttamassa miljardin lisäveronkevennyksen — lisäveronkevennyksen, niin
kuin teidän vaaliohjelmassanne lukee? Miten tämä yhtälö on mahdollista: samat menot
kuin hallituksella ja vielä lisää veroreikiä eli vähemmän tuloja, ja samaan aikaan te moitit-
te hallitusta liiasta velkaantumisesta?

Edustaja Zyskowicz, miten tämä nyt menee yhteen [Puhemies koputtaa] ihan tavallisel-
la taskulaskimella?

Ensimmäinen varapuhemies Tuula Haatainen:  Ja nyt otetaan vastauspuheenvuoro tä-
hän keskusteluosioon. Pääministeri, 3 minuuttia. [Ben Zyskowicz: Vastatkaa minunkin
puolesta! — Naurua]

12.00 Pääministeri Antti Rinne: Arvoisa puhemies! Mielenkiintoinen keskustelu. Ko-
vin paljon tässä valtioneuvoston kanslian pääluokkaa ei ole käsitelty, [Naurua] joka oli
kohteena, mutta hyvä, että paineet purkautuvat tässä salissa.

Sanoisin näin, että yksi semmoinen huomio tästä keskustelusta on johtopäätöksenä ve-
dettävissä, ja se on se, että kun yrityksissä mietitään sitä, millä tavalla tehdään seuraava
loikka uuteen tulotasoon, seuraava loikka uuteen menestykseen, niin siellä kyllä tiedetään
se, että kannattaa satsata rahaa, panostaa, investoida, jotta se loikka on mahdollista. Tässä
keskustelussa on ollut selkeästi kaksi suuntaa, mihin sitä rahaa voisi satsata: kokoomuksen
osalta veronkevennyksiin hyvin toimeentuleville ihmisille voidaan kyllä käyttää velkara-
haa, niin kuin käytettiin viime vaalikaudella, mutta satsauksiin koulutukseen, ihmisten oi-
keudenmukaiseen kohteluun, sosiaaliturvan nostamiseen ei millään tavalla näytä olevan
varaa ja mahdollisuuksia.

Sanoisin teille, edustaja Sarkomaa, kun niin kovasti äsken totesitte, että hallitus on lyk-
käämässä työllisyystoimenpiteitä: Hallitus toimii täsmälleen sen mukaisesti, mitä löytyy
hallitusohjelmasta. Sen mukaan tulemme tuomaan tänne esityksiä siitä, miten työllisyys-
toimenpiteitä viedään eteenpäin. [Sari Sarkomaa: Niitä odotellessa!] — Ihan rauhassa voit-
te odottaa, minäkin odotan. Ne tulevat tänne kyllä.
35



Pöytäkirjan asiakohta PTK 47/2019 vp
Sitten sanoisin sen verran tähän hoitajamitoitukseen, että hallitus tulee tämän matkan
varrella huolehtimaan siitä, että riittävä rahoitus niille hoitajamäärille, jotka meillä on mah-
dollista saada käyttöön, tulee toteutumaan. Kannattaa muistaa, kun kritisoitte nyt tätä tä-
mänhetkistä tilannetta tuossa kirjassa, että se tarkoittaa noin kahta miljoonaa uutta vuosi-
työtuntia näitten hoitajien osalta, kaksi miljoonaa työtuntia lisää hoitajia ihmisten auttami-
seksi tuolla sairaaloissa ja kotihoidossa. Se tarkoittaa käytännössä siis sitä, että kaksi mil-
joonaa lisätyötuntia tulee näitten ihmisten osalta käyttöön, ja se on jo merkittävä satsaus tä-
hän tilanteeseen. — Me tulemme hoitamaan tämän vaalikauden aikana niin, edustaja Zys-
kowicz, että teidän ei tarvitse huolehtia siitä, etteikö hoitajamitoitus toteudu. [Ben
Zyskowicz: Seuraava hallitus hoitaa!]

Toinen varapuhemies Juho Eerola:  Näin, ja nyt mennään keskustelussa eteenpäin. En-
sin työministeri Harakka omalta alaltaan 5 minuuttia ja sitten ministeri Kulmuni myös 5
minuuttia. Sen jälkeen debatti jatkuu niistä aiheista.

12.03 Työministeri Timo Harakka: Arvoisa puhemies! Arvoisat edustajat! Hallituksen
tavoitteena on mahdollistaa sosiaalisesti, taloudellisesti ja ekologisesti kestävä yhteiskun-
ta. Olemme käärineet hihat ja lähteneet toimenpiteissämme rivakasti liikkeelle työssä kan-
sakunnan hyvinvoinnin eteen, ja olemme hyvässä vauhdissa uudistusten tiellä. Olemme
sopineet lukuisista talouskasvua ja työllisyyskehitystä parantavista toimenpiteistä. Useat
näistä näkyvät vuoden 2020 talousarvioesityksessä.

Talouskasvu on ollut viime vuosina hyvää, mikä on vauhdittanut myönteistä työllisyys-
kehitystä. Ensi vuonna työllisyysasteen arvioidaan kipuavan 73,2 prosenttiin, vastaavasti
työttömyysaste laskee 6,3 prosenttiin. Hallituksen aktiivisilla toimilla kiipeämme askel as-
keleelta kohti asettamaamme 75 prosentin työllisyysastetta. Tavoitteen saavuttaminen
edellyttää, että pystymme aiempaa paremmin osallistamaan työmarkkinoille osatyökykyi-
siä, vaikeammin työllistyviä nuoria, ikääntyviä ja maahanmuuttajataustaisia. Tarvitsemme
laajan kirjon toimenpiteitä, ja toimiemme on oltava vaikuttavia, ja sitä ne ovat. Budjettirii-
hessä linjasimme lukuisia työllisyyden edistämiseen liittyviä toimenpiteitä, joiden valmis-
telu etenee johdollani. Käyn tässä listaa läpi:

Uudistamme laaja-alaisesti palkkatukea, lisäämme sen käyttöä ja poistamme pullonkau-
lat. Kyseessä on itse asiassa kolme palkkatukea: yleinen palkkatuki, järjestöjen palkkatuki
ja uusi yksinyrittäjän rekrytuki. Olemassa olevista palkkatuista tulee laajempia, houkutte-
levampia ja helpompia.

Yritysten palkkatuen ehdot ovat entistä paremmat ja selkeämmät. Sen saaminen on en-
tistä yksinkertaisempaa ja varmempaa. Selvitämme mahdollisuuksia korottaa palkkatuen
enimmäismäärää ja vammaisille vielä erityistä korotusta. Otamme sähköisessä asioinnissa
käyttöön käsittelyaikatakuun, ja jo nyt, siis jo tänä vuonna, tuemme työnantajia tarjoamal-
la työhön valmennusta palkkatuetun työn avuksi entistä laajemmin. Olemme myös lisän-
neet työntekijöitä palkkatuen maksatukseen, joten jo tänä vuonna kannattaa tarttua tilai-
suuteen.

Yleinen palkkatuki on siis tarkoitettu työnhakijoille, joilla on pitkittyvän työttömyyden
uhka, myös osatyökykyisille ja ikääntyneille työnhakijoille, jotka kokevat oman osaami-
sensa sivuuttamista ja ikäsyrjintää. Toinen palkkatuki, järjestöjen palkkatuki, on tarkoitet-
tu vaikeimmin työllistettäville. Se on askel kohti työelämää. Olennaista on, että molempiin
palkkatukiin kytketään osaamisen kehittäminen. Jakson päätteeksi on nähtävä, miten osaa-
36



Pöytäkirjan asiakohta PTK 47/2019 vp
minen on karttunut. Yrittäjyys on tälle hallitukselle ja minulle henkilökohtaisesti tärkeä
asia. Siksi käynnistämme rekrytukikokeilun, jolla edistämme nopeaa työllistymistä ja alen-
namme yksinyrittäjien ja pienten mikroyritysten kynnystä palkata lisätyövoimaa. Kaikkia
kolmea tukimuotoa koskeva lainsäädäntö on jo vauhdikkaasti tekeillä, tavoitteena tuoda
hallituksen esitykset eduskuntaan jo keväällä 2020 ja voimaan syksyllä.

Toinen jo käynnissä oleva suuri uudistus koskee työllisyyspalveluiden kuntakokeiluita,
joihin kutsuin eilen tiistaina lähettämälläni kirjeellä kuntia osallistumaan. Kun kuntien ja
valtion resurssit laitetaan yhteen, voidaan lisätä asiakaslähtöisyyttä ja parantaa ennen kaik-
kea heikossa työmarkkina-asemassa olevien työllisyyttä. Kokeilu- ja yhteistyökaupungeis-
sa keskimääräinen työttömyysjakso on jo saatu painettua merkittävästi alemmaksi kuin
verrokkialueilla. Tässäkin toimimme ripeästi: teemme parhaamme tuodaksemme hallituk-
sen esitykset tähän saliin vielä tämän vuoden puolella, ja kuntakokeilut lähtevät liikkeelle
jo keväällä.

Toisin sanoen ja toistaen: hallitus ei ole jäänyt odottelemaan ensi vuoteen, vaan toimet
ovat jo käynnissä. Se, joka muuta väittää, puhuu tarkoituksella muunneltua totuutta.

Arvoisa puhemies! Ensi vuoden budjetissa on lukuisia muita toimia, jotka johtavat hal-
litusohjelman otsikon mukaisesti osallistavaan ja osaavaan Suomeen. Laitamme toimeen
osatyökykyisten työkykyohjelman, jonka kautta helpotamme osatyökykyisten mahdolli-
suuksia työllistyä. Edistämme työvoiman ulkopuolella ja heikossa työmarkkina-asemassa
olevien maahanmuuttajien työllistymistä laajentamalla maahanmuuttajien moniammatil-
listen osaamiskeskusten toimintaa. Samoin panostamme lisää ohjaus- ja neuvontapalvelu-
pisteisiin. Osaavan työvoiman saatavuuden vahvistamiseksi ja työvoiman kohtaannon pa-
rantamiseksi käynnistämme laaja-alaisen kansainvälisen rekrytoinnin ohjelman. Asetam-
me johdollani myös tutkijaryhmän selvittämään työllisyyttä edistäviä keinoja. Ja tietysti
myös kumoamme aktiivimallin ensi vuoden alusta. Tämän työntäyteisen listan lisäksi lin-
jasimme budjettiriihessä myös lukuisia muita työllisyyttä parantavia toimenpiteitä.

Ja mitä tulee vuoden 2020 talousarvioesitykseen, niin se pitää sisällään riittävät määrä-
rahat päättämiimme uusiin työllisyyspolitiikan toimenpiteisiin ja uudistuksiin. Olen val-
mis kuvaamaan niitä yksityiskohtaisemmin käynnistyvän debatin aikana.

Toinen varapuhemies Juho Eerola: Ja ministeri Kulmuni, myös 5 minuuttia.

12.08 Elinkeinoministeri Katri Kulmuni: Arvoisa puhemies! Hallitusohjelma perustuu
kestävän kasvun tavoitteisiin. Tämä edellyttää elinkeinoelämän uudistumista, kasvua ja
vahvaa kansainvälistymistä. Työ- ja elinkeinoministeriön osalta tämä tarkoittaa muun
muassa vahvaa panostusta yrittäjyyteen, uusien investointien tukemiseen, viennin edistä-
miseen, teollisuuden kilpailukykyyn, uusiutuvan energian lisäämiseen ja työhön ilmaston-
muutosta vastaan. Myös aluepolitiikalla on tässä merkittävä sija.

Arvoisa puhemies! Työ- ja elinkeinoministeriö panostaa tutkimus-, kehitys- ja innovaa-
tiotoimintaan sekä kansainvälistymiseen. Tullaan lisäämään Business Finlandin avustus-
muotoista rahoitusta kuluvan vuoden talousarvioon verrattuna 70 miljoonaa euroa. Tutki-
mus- ja kehitysrahoituksen suunta käännetään nousevaksi ja kurssi kohti 4 prosentin bkt-
tavoitetta.

Yrittäjyydellä on aivan keskeinen merkitys kasvutavoitteissa. Meidän tehtävänä on ra-
kentaa investointi- ja kansainvälistymismyönteinen toimintaympäristö ja huolehtia siitä,
että yrityksillä on käytettävissä osaavaa työvoimaa eikä sen palkkaamisessa ole kynnyk-
37



Pöytäkirjan asiakohta PTK 47/2019 vp
siä. Vuoden loppuun mennessä on tarkoitus laatia yrittäjyysstrategia, ja sen laaja-alaisen
toimeenpanon täytyy käynnistyä jo ensi vuoden alusta. Tavoitteena on elinkeinorakenteen
monipuolistaminen ja kannustaminen erityisesti pk-yrityksiä kasvuun.

Suomessa on perustellusti oltu huolissaan investointien suhteellisen vähäisestä määräs-
tä. Tätä varten selvitetäänkin Finnveran pk-yritysten takausten nostamista nykyisestä 50
prosentista. Myös muut takausjärjestelmän osat perataan läpi, jotta investointeja on mah-
dollista vauhdittaa aiempaa paremmin. Samalla haluamme myös madaltaa yksinyrittäjien,
mikroyrittäjien kynnystä palkata lisätyövoimaa käynnistämällä ensi vuonna pk-yritysten
rekrytukikokeilun ja huolehtia koko ajan myös siitä, että osaavaa työvoimaa on saatavilla.
Osaajapula on tällä hetkellä monella alueella yksittäinen suurin kasvun este, ja tähän asiaan
tartutaan.

Kansainvälisen kasvun ohjelma tullaan tekemään ensi vuonna. Se on erittäin tärkeä pie-
nelle vientivetoiselle maalle. Siihen on myös varattu rahoitusta 16,5 miljoonaa euroa.
Koko vaalikauden aikana kokonaisuuteen kohdennetaan yli 90 miljoonaa euroa. Ohjelman
kautta tehostetaan oleskelulupaprosesseja ja käynnistetään kansainvälisiä rekrytoinnin toi-
mintamalleja, lisätään resursseja kansainvälisten osaajien houkutteluun ja käynnistetään
pk-yrittäjien kasvuohjelmaa. Suomeen on aivan keskeistä saada kansainvälisiä osaajia kas-
vun tueksi ja mahdollistajaksi.

Ilmastonmuutoksesta haluan sanoa sen, että vaikka se on aikamme suurimpia haasteita,
siihen sisältyy myös mahdollisuuksia, jos mietitään, miten Suomi pystyy tarjoamaan maa-
ilmalle parasta mahdollista teknologiaa, uusia ratkaisuja niin kansallisesti kuin kansainvä-
lisesti. Vahva osaaminen teknologiassa, sen edelläkävijyys on tietenkin meillä aivan kes-
keistä.

Tähän liittyen — esimerkiksi energiatehokkuus, uudet teknologiat ja energiantuotan-
nossa siirtymä fossiilisista kohti uusiutuvaa ja hajautettua energiantuotantoa — ensi vuo-
den talousarviossa esitetään lisäyksiä vähähiilisyyteen ja kiertotalouteen. Suomi jatkaa
työtä kivihiilestä luopumiseksi. Tähän käytöstä luopumiseen kannustetaan tulevien kol-
men vuoden aikana 90 miljoonan euron lisävaltuudella, josta ensimmäiset 30 miljoonaa jo
ensi vuonna. Niinpä on tavoitteena se, että jo vuoteen 25 mennessä olisi näitä korvaavia in-
vestointeja pystytty mahdollistamaan ja saatu liikkeelle.

Kiertotalouteen panostetaan varsin mittavasti. Kokonaisuutena esitetään ensi vuoden
budjetissa 25 miljoonaa määrärahoihin, paitsi innovaatio- myös investointiohjelmiin kier-
totalouteen liittyen. Samalla on käynnistetty myös kansallinen biokaasuohjelman laadinta,
ja sen toimeenpanoon esitetään kahdelle seuraavalle vuodelle 5 miljoonaa euroa vuosit-
tain. Tavoitteena on paitsi lisätä hajautettua biokaasun tuotantoa myös laajentaa jakelu-
verkkoa, jotta biokaasu olisi todellinen vaihtoehto yhä useammalle autoilijalle ja myös ras-
kaan liikenteen kuljettajalle.

Arvoisa puhemies! Vielä lopuksi muutama sana aluepolitiikasta ja aluekehityksestä. Ta-
voitteena on alueiden välisen eriytymisen vähentäminen. Suomi saa erilaistua mutta ei eri-
arvoistua. Käytännössä tämä tarkoittaa kaupunkien, kuntien, alueiden omien vahvuuksien
tukemista, sopimuksellisuuden lisäämistä. Niihin on myös lisämäärärahaa esityksessä 20
miljoonaa euroa, ja se on enemmän kuin koskaan aikaisemmin. Alueellinen kuljetustuki
tulee jatkumaan. Se on erittäin merkittävä pitkien etäisyyksien Suomessa ja myös tärkeä
elinkeino- ja aluepoliittinen työkalu.

Tässä tiivis katsaus vastuullani oleviin talousarvioasioihin, arvoisa puhemies.
38



Pöytäkirjan asiakohta PTK 47/2019 vp
Toinen varapuhemies Juho Eerola:  Ja nyt ne edustajat, jotka näistä hallinnonaloista ha-
luavat debattia jatkaa, ei muuta kuin V-painiketta ja ylös.

12.13 Lulu Ranne ps (vastauspuheenvuoro): Arvoisa puhemies! Ministeri Harakka, mi-
nulle on tullut yrittäjiltä palautetta työllistymispalveluista, ja se on ollut pelkästään nega-
tiivista. Lukuisten ongelmien joukossa yksi tärkeimpiä on, etteivät TE-toimistot kykene
kysymään, tallentamaan tai välittämään työnantajille näitä kiinnostavia, oleellisia tietoja
työnhakijoista. Yrittäjien mielestä nykyisen kaltaisten työllistämispalveluiden lisäresur-
sointi on hukkaan heitettyä rahaa. Miten aiotte kehittää työllistämispalveluita nykyistä pal-
jon nopeammiksi, tulosvastuullisiksi ja enemmän työnantajien tietotarpeita palveleviksi?
Lisäksi kysyn, mitä aiotte tehdä työ- ja elinkeinopalveluitten tietoteknisten ongelmien kor-
jaamiseksi, koska tämä on erittäin suuri ongelma. — Kiitos.

12.14 Arto Pirttilahti kesk (vastauspuheenvuoro): Arvoisa herra puhemies! Hallitus kan-
nustaa yrittäjyyteen. Yhteiskunnan tulee pitää huolta yrittäjyyden kannusteista ja myös yri-
tysten kannusteista työllistää. Uusia työpaikkoja syntyy etenkin pieniin ja keskisuuriin yri-
tyksiin, ja hallitus haluaa entistä yritysystävällisemmin, kilpailukykyisemmän Suomen,
jossa yrityksillä on hyvät edellytykset menestyä, jossa henkilökunnan palkkaaminen on
helppoa, jossa verotus kannustaa työntekoon ja yrittäjyyteen. Viranomaisten päätöksente-
ko on joustavaa yrittäjyyden helpottamiseksi. Tämä on hallituksen arvolupaus yrittäjyy-
den puolelta. Tämä on aivan mahtava lupaus, ja tässä on erittäin paljon toimenpiteitä, ar-
voisat ministerit, kun esittelitte niitä, iso joukko sen ympärillä.

Kysyisinkin lyhyesti ministeri Kulmunilta tästä Business Finlandin tuesta: olisiko tämä
mahdollista myös muille yritysmuodoille kuin osakeyhtiömuotoisille yrityksille? Meillä
on aika paljon hienoja toiminimiyrityksiä, kasvavia yrityksiä, mitkä haluaisivat myös
nousta.

Toinen ministeri Harakalle: [Puhemies koputtaa] tämä kohtaanto-ongelma on iso kysy-
mys, ja siihen tulevia toimenpiteitä haluaisin muutaman teiltä vielä esille.

12.15 Janne Sankelo kok (vastauspuheenvuoro): Arvoisa puhemies! Suomi elää viennis-
tä, ja hyvinvointimme on kiinni siitä, miten vientiteollisuutemme pärjää kilpailluilla kan-
sainvälisillä markkinoilla. Paljon on tietysti kilpailussa yritysten omaa tekemistä, siitä on
kysymys, mutta niin kuin tuossa todettiin, budjetissa on painotuksia myös esimerkiksi Bu-
siness Finlandiin, mikä on hyvä asia.

Kun kansainvälisille markkinoille ponnistellaan, niin se on vaativaa puuhaa. Yrityksiltä
tulee palautetta, että ponnistelujen tueksi tarjotut toimenpiteet esimerkiksi TEMin suunnal-
ta eivät kohtaa yritysten tarpeiden kanssa. Kerrotaan, että lähinnä tarjotaan energiatukea
tuotantolaitosten saamiseksi energiatehokkaiksi, mikä on sinänsä äärimmäisen järkevää —
ei kahta sanaa, se on hyvä asia, mutta varsinaisten vientiponnistelujen osalta se ei oikein
kohtaa. [Puhemies koputtaa] Eli onko meillä tarjota kunnon keinovalikoimaa vientiin täh-
tääville yrityksille?

12.16 Tarja Filatov sd (vastauspuheenvuoro): Arvoisa puhemies! Saimme sinänsä hyviä
uutisia siinä, että Suomen kilpailukykyasema on säilynyt, vaikka tässä keskustelussa luu-
lisi, että se on romahtamassa ja heinäsirkat ja raekuurot tänne saapuvat. Uskon, että ne toi-
met, joita ministeri Kulmuni esitteli, tukevat sitä, että me myös jatkossa pysymme tuossa
39



Pöytäkirjan asiakohta PTK 47/2019 vp
asemassa, ja tässä tilanteessa meille tietysti kansainvälinen talous ja se, miten me pärjääm-
me siinä, on työllisyyden näkökulmasta ensiarvoisen tärkeää.

Mutta kun ministeri Harakka sanoi, että on näitä työllisyystoimia, joita hän hyvin luet-
teli, niin mielestäni on aika hyvin päästy liikkeelle — ottaen huomioon, että tämä hallitus
on istunut käsittääkseni noin neljä kuukautta, jos laskin äkäisesti oikein. Kysyisin tästä
kuntakokeilusta, koska se oli mielestäni parasta, mitä edellinen hallitus teki, ja surullisinta,
mitä se teki, oli se, että se lopetettiin ja tähän väliin tuli tauko. Mutta tämä oli kai se hinta,
jonka saimme maksaa perussuomalaisten hallituksessa istumisesta, koska sieltä se vastus-
tus nousi. Mitkä ovat ne kriteerit, ja mihin tällä pyritään? Ja onko mahdollista, että tässä yh-
teydessä jatkossa — ymmärrän, että se ei mahdu nyt tähän — mietittäisiin myös työmark-
kinatuen jako-osuuksia [Puhemies koputtaa] ja kuntouttavan työtoiminnan lainsäädäntöä,
koska ne ovat ne riskit, [Puhemies koputtaa] jotka liittyvät kuntakokeiluihin?

12.18 Rami Lehto ps (vastauspuheenvuoro): Arvoisa herra puhemies! Hallitus puhuu
koko ajan, että tarvitaan osaavaa työvoimaa ulkomailta, että mansikatkin tulisi kerättyä.
Muutama vuosi sitten, kun minunkin tyttäreni yritti päästä paikalliselle mansikkatilalle töi-
hin, niin sieltä ilmoitettiin jo paljon aikaisemmin etukäteen, että heille tulee tietty ryhmä
ulkomailta. Ei suomalaisia palkattu, kun sinne oli järjestetty jo ulkomaalaiset.

Sitten ollaan luettu uutisia, että virolaiset ovat jo liian kalliita rakennusmiehiä Helsingis-
sä. Pääkaupunkiseudulla tarvitaan vielä halvempia, edullisempia työntekijöitä, joiden
kautta voidaan kierrättää sitä palkanmaksua takaisin yrittäjälle, että säästetään. Tätähän on
tapahtunut paljon, että ulkomaalainen työnantaja kutsuu ulkomaalaisia työntekijöitä, palk-
kaa heidät ja ottaa osan palkasta esimerkiksi vuokranmaksuna. Vasta oli juttua siitäkin,
kuinka piti työnantajan asunnossa asua, että sai sen työpaikan, ja maksaa ylisuurta vuokraa
— että palautettiin tämä raha takaisin.

Arvoisat ministerit! Miksi on menty tähän näin, että yrityksellä ei enää ole varaa maksaa
oikeata palkkaa [Puhemies koputtaa] suomalaisellekin työntekijälle?

12.19 Joakim Strand r (vastauspuheenvuoro): Arvoisa puhemies, värderade talman!
Monella alalla tässä maassa on työvoimapula, ja itse sain viimeksi eilen tällaisen sähkö-
postin: "Meillä on kaalitila, ja käytämme paljon ulkomaalaista työvoimaa, koska valitetta-
vasti suomalaisia ei ole hakenut näihin töihin. Työntekijöitä meillä on Vietnamista, Tansa-
niasta, Venäjältä ja Ukrainasta. Kaikki paperiasiat ovat meillä kunnossa, mutta Maahan-
muuttovirasto on niin kiireinen, että eivät saa työlupia käsiteltyä. Lupa-asioissa voi mennä
jopa vuosi.”

Till och med ett år kan det ta att behandla dessa.

Heillä on myös ongelmana se, että on venäläisiä työntekijöitä, joilla on työlupa lokakuun
loppuun. He olisivat saamassa myös muita töitä, mutta koska kyseessä on alanvaihto, niin
joutuvat palaamaan Venäjälle. Tiedän, että tämä hallitus vihdoinkin on tähän tarttumassa.

Jag vet att denna regering ska ta itu med dessa saker, och jag skulle vilja fråga minister Ha-
rakka hur det ser ut och vilka målsättningar för tider man har framöver.
40



Pöytäkirjan asiakohta PTK 47/2019 vp
Elikkä kysyisin ministeri Harakalta, mitä ollaan tekemässä, kun tähän ollaan vihdoin tart-
tumassa, ja miten suhtaudutte muun muassa tähän alanvaihtoon.

12.20 Heli Järvinen vihr (vastauspuheenvuoro): Arvoisa puhemies! Ruotsissa työelä-
mään on saatu paljon lisää joustavuutta ja tasa-arvoa perhevapaajärjestelmällä, joka kan-
nustaa yrityksiä patistamaan myös isiä jäämään perhevapaita viettämään ja kannustaa
myös käyttämään vapaita joustavasti aina lapsen ensimmäisen vuosikymmenen ajan. Tie-
dän, että tämä ei kuulu työministeriön hallinnonalaan, mutta varmasti työministeri haluaa
tuoda sen uuden perhevapaajärjestelmän sallimaa joustavuutta ja tasa-arvoa työelämään.
Se on yksi tärkeimmistä rakenneuudistuksista, joita tämä hallitus tavoittelee ja joita kan-
nattaa tavoitella. Ruotsissa isät pitävät 25 prosenttia vapaista, kun Suomessa vain noin 9
prosenttia, ja tämä uudistus tulee olemaan tarpeellinen niin vapaiden vieton kuin myös va-
paiden rahoituksen kannalta, jotta saamme kaikki työnantajat osallistumaan kustannuksiin
tasaisemmin. Milloin saamme tämän uudistuksen eduskuntaan?

12.21 Jukka Kopra kok (vastauspuheenvuoro): Arvoisa herra puhemies! Ministeri Ha-
rakka, ette varmaan ylläty, kun totean, että suhtaudun varsin varauksellisesti näihin teidän
toimiinne työllisyysongelman ratkaisemiseksi. Olette esittäneet tukityöllistämistä, osatyö-
kykyisten työllistämistä ja niin edelleen. Ne ovat sinänsä hyviä asioita ja kannatan kyllä
niitä, siitä ei ole kysymys, mutta täysin riittämättömiä siihen nähden, mikä on tarve tällä
hetkellä. Me tarvitsemme lisää työpaikkoja nimenomaan avoimelle sektorille, me tarvit-
semme yrityksille rohkeutta palkata, me tarvitsemme ihmisille motivaatiota mennä töihin,
ja siihen kysymykseen, näihin kysymyksiin te ette ole ottaneet kantaa ettekä myöskään
mielestäni antaneet osviittaa siitä, että teillä tällaisia suunnitelmia edes olisi.

Kysynkin nyt, kun näitä keinoja kuitenkin työllistämisen lisäämiseksi on keksitty pilvin
pimein, ja jopa teidän omassa ministeriössänne, teollisuus- ja elinkeinoministeriössä, on
julkaistu raportti ”Uudistuva työ ja yrittäjyys — visioista toteutukseen” noin vuosi sitten.
[Puhemies koputtaa] Siellä listataan 45 konkreettista keinoa, joilla parannetaan yritysten
toimintaedellytyksiä ja saadaan lisää työpaikkoja. Miksi nämä eivät ole teillä käytössä?

12.22 Anna Kontula vas (vastauspuheenvuoro): Arvoisa puhemies! Viime hallitus teki
työvoimapalvelujen kuntakokeilun niin kovalla tohinalla, että tutkijat unohdettiin matkas-
ta mukaan, ja niin meillä ei tällä hetkellä ole kunnollisia tuloksia tästä kokeilusta. Järkyt-
tävintä tässä on, että sitä edellinen hallitus teki samoin, eli meillä on nyt kahdeksan vuotta
kokeiltu työvoimapalveluja kunnissa ilman, että kertaakaan sitä olisi tehty tutkimusperus-
taisesti.

Minä olen erittäin tyytyväinen siitä, että laiva tällä hetkellä menee oikeaan suuntaan ja
menee sinne ihan hyvää vauhtia, mutta minun huoleni on, että kun nyt kuntakokeilut käyn-
nistetään jälleen kovalla tohinalla, niin ei kai käy niin, että me seuraavat neljä vuottakin ko-
keilemme ilman, että kirjaisimme tuloksia näistä kokeiluista? Toivon, että tällä kertaa toi-
mittaisiin viisaammin.

12.23 Katja Taimela sd (vastauspuheenvuoro): Arvoisa herra puhemies! Oppositio on
kipuillut täällä hallituksen työllisyystoimien kanssa, ja voin kertoa teille, koska kertaus on
opintojen äiti, mitä tämä hallitus on tekemässä: Palkkatuen määrää nostetaan, ja sitä kehi-
tetään jatkossa, sen pitäisi olla kaikille jo selvä tässä salissa. Kuntakokeilu, jonka viime
41



Pöytäkirjan asiakohta PTK 47/2019 vp
hallitus lakkautti, on taas totta. Malli palautetaan, ja se laajenee, ja tutkijat otetaan mukaan
tähän, koska kokeiluissahan on aina tavoitteena se, että kerätään tietoa. Työttömiä ei jätetä
oman onnensa nojaan jatkossa, vaan kasvokkain tapahtuva palvelu on jatkossa resurssili-
säysten johdosta paremmin saatavilla TE-palveluissa. Rekrytuki ensimmäisen työntekijän
palkkaamiseen on totta, ja sosiaaliturvan uudistamisen myötä työn vastaanottaminen hel-
pottuu. Tässä vain 5 toimenpidettä niistä 25:stä, joita ministeriössä työstetään.

Ja haluan kertoa tähän puheenvuoron loppuun sen palautteen, jota kansalaisilta eilen
sain: Kansalaiset ovat antaneet palautetta, että onko kokoomuksella tavoite, että työllisyys-
aste laskee. Niin kovin te hyökkäätte näitä työllisyystoimenpiteitä vastaan, [Puhemies ko-
puttaa] mitä hallitus on tekemässä. [Välihuutoja]

12.24 Hanna Huttunen kesk (vastauspuheenvuoro): Arvoisa puhemies! [Välihuutoja —
puhemies koputtaa] Ministeri Kulmuni piti jo edellisellä puhejaksolla hyvän puheenvuo-
ron kohtaanto-ongelmasta, ja voin kertoa — täällä äsken käytettiin perussuomalaisten
edustajan puolesta puheenvuoro siitä, että hänen tyttärensä ei päässyt marjatilalle töihin —
että olen kiertänyt koko kesän ja syksyn omassa maakunnassani eri yrityksiä ja siellä on
muun muassa eräs marjatila, joka oli tehnyt periaatepäätöksen, että se haluaa suomalaisia
työntekijöitä. Kolme työhakemusta tuli koko tilalle suomalaisilta, ja sillä ei muuten marjo-
ja poimita marjatilalta. Itse tulen kaupungista, mikä on entinen kaivoskaupunki, nykyinen
teollisuuskaupunki, missä on metalliteollisuutta. Siellä on jatkuva pula metallimiehistä.
Joka ikisessä yrityskohtaamisessa sanotaan, että heillä on tilauksia, heillä ei ole tekijöitä,
joten onko teidän ohjeenne sitten, että pankaa lappu luukulle, pankaa silmät kiinni mielum-
min kuin ottakaa työntekijöitä ulkomailta? Sama pätee marjatiloihin, sama pätee it-yrityk-
siin. Minä haluan, että vastaatte suomalaisille yrittäjille, pannaanko lappu luukulle vai ote-
taanko pätevää työvoimaa ulkomailta.

12.26 Ville Tavio ps (vastauspuheenvuoro): Herra puhemies! Tämä hämmästytti perus-
suomalaisia, kun keskustan ministeri tosiaan julisti, että mansikoita ei poimita ilman ulko-
maalaisia, ja nyt näköjään näyttää siltä, että koko keskustan eduskuntaryhmä on tosiaan täl-
lä linjalla. [Hanna Huttusen välihuuto] Jos meillä on Suomessa [Välihuutoja — Puhemies
koputtaa] yli puoli miljoonaa — hyvät keskustalaiset, yli puoli miljoonaa — työnhakijaa ja
meillä on parisataatuhatta työtöntä, niin kysymyksen pitäisi kuulua, miksi tästä työttömien
joukosta, näiden työnhakijoiden joukosta ette halua etsiä sinne marjanpoimijoita. Olen it-
sekin ollut tuollaisella marjanpoimintaoperaatiolla yhden kesän — en tosin nyt kansan-
edustajana mutta vähän nuorempana. Tässä saa sen vaikutuksen, että keskusta, olette men-
neet politiikassanne aivan kokoomuslaiselle, tällaiselle matalapalkkatyövoiman houkutte-
lulinjalle. Se on ihan järkevää, että näitä Supercell-työntekijöitä, it-alan työntekijöitä voi
houkutella Suomeen, ja niitähän [Puhemies koputtaa] tulee, ja laki on jo kunnossa, mutta
entä nämä somalit, afgaanit, irakilaiset? [Puhemies koputtaa] Eivät he sinne marjanpoimi-
joiksi ole menneet.

12.27 Juha Pylväs kesk (vastauspuheenvuoro): Arvoisa puhemies! Talouden rattaiden
pyörimisessä keskeisintä on, että yrityksiä on jo eri puolilla maata ja nämä yritykset palk-
kaavat työntekijöitä. Siinä mielessä onkin erinomaista tässäkin hallituksen esityksessä, että
palkkatukeen laitetaan lisää paukkuja, että näitä työntekijöitä löytyy myös näihin pieniin
yrityksiin.
42



Pöytäkirjan asiakohta PTK 47/2019 vp
Erittäin hyvä on myös tämä alueellinen kuljetustuki, kiitos siitä ministeri Kulmunille. Se
mahdollistaa sen, että myös kauempana markkinoilta olevat yritykset voivat toimia ja sitä
kautta ne voivat saada niitä tuotteitaan vietyä markkinoille.

Kysyisin sitten tästä biokaasuohjelmasta: mahdollistaahan tämä biokaasuohjelma myös
sen, että erittäin pienetkin biokaasuyksiköt pystyvät toimimaan hajautetusti eri puolilla
maakuntia?

12.28 Kai Mykkänen kok (vastauspuheenvuoro): Arvoisa puhemies! Tässä edustaja Tai-
mela kuvasi muutamia osia Harakan työllisyystoimista julkistamasta 25 kohdan listasta ja
haukkui kokoomusta, ja ehdotan seuraavaa: ei tästä kannata täällä kinata, vaan pyydän ha-
kemaan edes muutaman sellaisen asiantuntijan, joka sanoo, että ne toimet, jotka hallitus on
konkreettisesti linjannut, tuottavat enemmän työpaikkoja kuin kokoomuksen 16 kohdan
ohjelma, jossa riippumattomien asiantuntijoiden viitteiden perusteella on työllisyysvaiku-
tus 30 000.

Tässä on toki tärkeitäkin aiheita. Mainitsitte, Taimelakin, työttömyysturvan kannustin-
loukkujen purkamisen, joka on aikeena siellä, mutta se on pääministerin käyttämän kieli-
kuvan mukaan ”nakitettu” työmarkkinajärjestöille, ja pahoin pelkään viiden vuoden koke-
muksella tästä salista, että paljon ei ole odotettavissa. Mutta esimerkiksi palkkatuessa on
varmasti myönteistä. Kysyisin tässä ministeri Harakalta: kun samaan aikaan pyritte keven-
tämään byrokratiaa ja aikaistamaan maksatuksia, mikä on yrittäjien kannalta ymmärrettä-
vä tavoite, ja samaan aikaan sitomaan selvästi palkkatuen [Puhemies koputtaa] oppisopi-
muskoulutukseen ja pitkän aikavälin vaikuttavuuteen, niin miten nämä ovat yhdistettävis-
sä, että byrokratia kevenee ja saa netistä palkkatuen itselleen yrittäjä [Puhemies koputtaa]
mutta sitoumukset olisivat pitkäjänteisiä?

12.29 Ilmari Nurminen sd (vastauspuheenvuoro): Arvoisa puhemies! Ensimmäisenä pi-
tää kiittää hallitusta ja työministeri Harakkaa monien työttömien puolesta siitä, että aktii-
vimalli viimein perutaan. Se on ollut erittäin kohtuuton monille työttömille ja tiputtanut
heitä uusiin tuloloukkuihin, ja tämä on ollut tärkeä viesti ja kiitoksen paikka, ja haluan sen
tässä teille osoittaa.

Lisäksi mielestäni on tärkeätä, että olette, Harakka, tuonut esille nimenomaan osatyöky-
kyiset ihmiset, vammaiset ja muut, joita tarvitaan tässä työllisyysasteen nostossa, ja se on
tärkeää, että nimenomaan te olette tuonut sitä esille ja nostanut työkykyä ja terveyskysy-
myksiä työllisyysasteen nostamiseksi, koska me tiedämme, että me tarvitsemme näitä kei-
noja, että saavutamme tämän tavoitteen. Haluan siitä myös kiittää.

Vielä lopuksi näihin kuntakokeiluihin: Meillä Pirkanmaalla on ollut hyvä kuntakokeilu,
ja toivotaan, että se saadaan jatkoon ja laajennetaan. Nythän te olette linjannut, että koko
Suomeen laajennetaan näitä ja näitä vahvistetaan, ja tämä on äärettömän hyvä viesti. Sen
haluaisin sanoa, että esimerkiksi [Puhemies koputtaa] kuntouttavan työtoiminnan säännöt
pitää kuitenkin katsoa tässä kokonaisuudessa, ja toivoisin, että kommentoisitte niitä.

12.30 Matti Semi vas (vastauspuheenvuoro): Arvoisa puhemies! Minusta työllisyysoh-
jelma, minkä ministeri Harakka on tukijoukkojensa kanssa rakentanut, on hyvä ja moni-
puolinen. Itse olen tehnyt töitä näitten pitkäaikaistyöttömien kanssa 90-luvun lamasta asti
ja olen nähnyt, mitä siellä tarvitsee tehdä, ja minusta tässä on niitä kohteita, mitä pitää olla.
Työttömyys on semmoinen tilanne, että etenkin kun meillä on aloja, missä työpaikat ja
43



Pöytäkirjan asiakohta PTK 47/2019 vp
työntekijät eivät kohtaa, niin työtön ei ole pystynyt hakemaan töitä itselleen eikä saa töitä.
Kun meillä oli aktiivimalli, se vielä mahdollisesti leikkasi heidän päivärahaansa ja toi-
meentuloaan, joten minusta on hyvä asia, että se aktiivimalli myös puretaan siinä. Mutta
haluaisin vielä kysyä ministeriltä: kun edellisellä hallituksella jäi satoja miljoonia euroja
käyttämättä työllisyysmäärärahoista, niin eihän tämä ole se säästömomentti, missä sääste-
tään, vaan pyritään käyttämään kaikki rahat, että saadaan ihmiset työllistettyä?

Toinen varapuhemies Juho Eerola: Nyt ministerit haluavat tässä välissä vastata, ja työ-
ministeri Harakka aloittaa. Kaksi minuuttia riittänee? [Timo Harakka: Jos saisi kolme.] —
No saatte kolme.

12.32 Työministeri Timo Harakka: Tässä pyysin puheenvuoron, arvoisat edustajat, kiit-
tääkseni teitä näistä kysymyksistä ja ajattelin, että nyt tässä vaiheessa tämän keskustelun
ylläpitämiseksi on hyvä yrittää purkaa tätä sumaa.

Edustaja Ranne aloitti, ja totean, että työ- ja elinkeinopalveluiden kehittäminen on tär-
keää. Viime vuosinahan on käynyt niin, että resurssit ovat vähentyneet samaan aikaan kun
vaatimukset ovat kasvaneet, ja nyt tämä suunta muuttuu. Työ- ja elinkeinopalveluihin sat-
sataan lisää. Se tarkoittaa paitsi sitä, että on lisää käsiä tekemässä, myös sitä, että tämä kun-
takokeilu mahdollistaa sen, että kun iso osa monialaista työtä vaativista asiakkaista siirtyy
kuntien asiakkaiksi, niin silloin voidaan pyrkiä siihen, että nämä TE-asiantuntijat voivat
käyttää sitä osaamistaan nimenomaan myöskin yritysten ja työnvälityksen hyväksi. Meillä
on tässä kaksi kirjainta, mitkä aina pitää muistaa. On T ja E, ja se E tarkoittaa sitä, että
olemme myös työnantajien palveluksessa.

Edustaja Pirttilahti kysyi kohtaannosta. Siihen on nyt ensi hätään muistaakseni 4 tai 5
miljoonan euron kysyntälähtöinen yritysten tarpeista kumpuava määräraha, mutta ministe-
ri Anderssonin kanssa olemme tekemässä laajempaa yhteistyötä saadaksemme työvoiman
tarpeen ennakoinnin kuntoon.

Edustaja Filatov oli yksi monista, jotka kysyivät tästä kuntakokeilusta. Tämä on siis en-
simmäinen vaihe, jossa tavoitellaan sitä, että olisi hallittu siirtymä. Tämä on iso uudistus.
Kaikkialla Suomessa TE-toimistoista tietty määrä asiakkaista siirtyisi kuntien asiakkaiksi.
Edustaja Kontula, todellakin tarkoitus on se, että nyt tutkimusasetelmat ja vaikuttavuusar-
viot ovat kunnossa sillä tavoin, että saamme varman tiedon siitä, vakinaistetaanko tällai-
nen menettely ja laajennetaanko sitä kaikkiin kuntiin hyvien ja oikeansuuntaisten toimien
johdattamana. Yksi näistä isoista kysymyksistä on, mihin edustajat Filatov ja Nurminen
kiinnittivät huomiota, kuntouttavan työtoiminnan tilanne. Kunnollisen tutkimuksen ja vai-
kuttavuusarvioinnin tehtävä on ohjata myöskin sellaiseen käytäntöön, että kunnat eivät
käyttäisi tätä kokeilua rahansäästökeinona, tapana siirtää mahdollisimman paljon asiakkai-
ta kuntouttavaan työtoimintaan. Mutta kuntouttava työtoiminta ei saa olla mikään umpiku-
ja, vaan sen täytyy olla polku, joka johtaa kohti työmarkkinoita. Silloin yksi askel voisi olla
tämä järjestöjen palkkatuki.

Edustaja Mykkäselle totean, että palkkatukeen on siis kaikilla tasoilla tarkoitus liittää
osaamisenkartoituselementti, niin että sen jakson lopuksi on tiedettävissä, millä tavalla se
osaaminen on lisääntynyt. Oppisopimus on yksi mahdollisuus, jota työnantajat nimen-
omaan ovat paljon kysyneet, mutta se ei ole nyt mikään pakollinen raskautus, vaan tärkein-
tä on saada siitä yksinkertaisempaa.
44



Pöytäkirjan asiakohta PTK 47/2019 vp
Ja kyllä, on olemassa myöskin niitä puolueettomia ekonomisteja, jotka ovat sitä mieltä,
että hallituksen toimin, jo yksin palkkatuella, saavutetaan tavoitteet. STTK:n pääekono-
mistin mukaan, [Naurua — Puhemies koputtaa] jos Suomi yltää pohjoismaiselle tasolle
palkkatuessa, on saavutettavissa 44 000 työpaikkaa.

Toinen varapuhemies Juho Eerola:  Arvoisat edustajat! Kun ministerillä on puheenvuo-
ro, niin suhtaudutaan kunnioittaen. — Ministeri Kulmuni.

12.35 Elinkeinoministeri Katri Kulmuni: Arvoisa puhemies! Vastaan tässä esille tullei-
siin kysymyksiin ja aloitan edustaja Sankelon kysymyksestä kansainvälisen kasvun ja
viennin edistämisestä. Kaiken kaikkiaan jos miettii Business Finlandin määrärahoja, niin
tällä vaalikaudella ne tulevat siis pysyvästi nousemaan 200 miljoonaa neljän vuoden aika-
na ja myös määräaikaisesti tulee 150 miljoonaa euroa lisäyksiä, joten erittäin suurella va-
kavuudella tietenkin suhtaudutaan siihen, että saadaan kansainvälistä kasvua ja vientiä ai-
kaiseksi. Yksistään ensi vuodelle Business Finlandille on osoitettu pysyviä määrärahali-
säyksiä yli 40 miljoonaa ja sitten myös niitä määräaikaisia lisäyksiä 96 miljoonaa. Niillä
pyritään nimenomaan vastaamaan niihin kysymyksiin, joita esille nostitte. Tarkoituksena
on tosiaan vuoden loppuun mennessä tehdä kansainvälisen kasvun ja viennin ohjelma, jon-
ka kautta pitäisi pystyä paitsi löytämään vastauksia oleskelulupaprosessien tehostamiseen,
kansainvälisen rekrytoinnin toimintamalleihin ja lisäämään resursseja kansainvälisten
osaajien houkuttelemiseen myös käynnistämään pk-yrityksille kansainvälisen kasvun oh-
jelma.

Sitten täällä kyseenalaistettiin sitä tarvetta, mikä ihan tavallisissa yrityksissä ympäri
Suomen tällä hetkellä on työvoiman saatavuuden suhteen. Se on vain nykytila, tykkää siitä
tai ei. Tällä hetkellä ongelma on se, että meidän lupaprosessimme saattavat viedä kolme
neljä kuukautta ja sinä aikana kyllä se sesonki vaikkapa siellä mansikkatiloilla tai maata-
lousyrityksissä on mennyt ohi, ja kuitenkin nämäkin työt olisi tärkeä saada tehtyä.

Tietenkin kaiken kaikkiaan ongelmana on myös se, että esimerkiksi Kainuun kaltaises-
sa maakunnassa ensi vuosikymmenellä tulee loppumaan työntekijät, jos ei tätä pystytä jo-
tenkin ratkaisemaan, ja se ongelma on siis olemassa olevissa yrityksissä tällä hetkellä. Jo-
ten kyllä uskoisin, että meillä on ihan yhteinen huoli sen suhteen, että näihin metallifirmoi-
hin ja -pajoihin ja kaikkiin työpaikkoihin saadaan työntekijöitä, ja sitä kohtaanto-ongel-
maa pyritään ratkaisemaan.

Edustaja Kopra kysyi viime vaalikaudella tehdystä yrittäjyysselvityksestä työ- ja elin-
keinoministeriölle. Tämän vuoden loppuun mennessä on tarkoitus tulla yrittäjyysstrategia,
jossa totta kai siinä edellisessä selvityksessä nostettuja asioita tullaan käsittelemään.

Lisäksi ehkä haluaisin vielä nostaa esille Business Finlandin osalta sen, kun edustaja
Pirttilahden toimesta kysyttiin näistä toimintamalleista, että voiko siellä olla muita kuin
osakeyhtiöitä. Tietenkin ne rahoitusmuodot tähtäävät nimenomaan kansainvälisille kasva-
ville kasvuhakuisille markkinoille. Ajattelen, että sitten yksinyrittäjien, mikroyrittäjien
osalta esimerkiksi pk-yritysten rekrytukikokeilut ovat ehkä enemmän sinne kohdennettuja
ja auttavat siihen kasvuun.

Lopuksi vielä biokaasusta, josta edustaja Pylväs kysyi: juuri viime viikolla on laitettu
liikkeelle asiantuntijatyöryhmä, jonka täytyy vuodenvaihteeseen mennessä sitten selvittää
[Puhemies koputtaa] ne lainsäädännössä vaadittavat toimenpiteet, ja nimenomaan hajau-
tettu biokaasuntuotanto on siellä yhtenä kohtana, jota he selvittävät.
45



Pöytäkirjan asiakohta PTK 47/2019 vp
12.39 Leena Meri ps (vastauspuheenvuoro): Arvoisa puhemies! Koska perussuomalaiset
lähtevät siitä, että huolehditaan kotimaisesta työllisyydestä, niin täällä kysyttiin keinoja.

Täällä palkkatukeen nyt esimerkiksi ollaan laittamassa rahaa. Voitaisiinko laittaa tämä
palkkatuki siten, että edellytetään yritykseltä ensisijaisesti työttömän kotimaisen palkkaa-
mista? Sinne yrityksillehän se tuki tulisi. [Mikko Savolan välihuuto] Ja annetaan muuttoa-
vustusta, jos vaikka olisi esim. kesätyöhönkin menossa, marjanpoimintaan, koska minä us-
kon, että kysymyksessä on hyvin paljon se, että se saatava palkka on niin matala, vaikka ul-
komailta kannattaakin lähteä tänne. Siinä olisi edes yksi ratkaisu. Tietysti, jos ei kiinnosta
kotimainen työ, ymmärrän tämän.

Jos miettii, että me laitamme kuitenkin kotoutuskoulutukseen 60 miljoonaa ja täällä on
sivulta 639 eteenpäin pakolaisten kulut tulkkauksesta ynnä muusta 200 miljoonaa, niin kun
puhutaan näistä asioista, niin täällä siis miljarditolkulla menee rahaa [Puhemies koputtaa]
maahanmuuttoon. Nämä kun saataisiin kotimaisiin yrityksiin, [Puhemies koputtaa] niin
minä sanon, että kyllä työllisyystilastot paranisivat.

12.40 Eeva Kalli kesk (vastauspuheenvuoro): Arvoisa puhemies! Kyllä täytyy ihmetellä
opposition tilannekuvaa ja vastauksia siihen. Kuten täällä salissa on moneen kertaan kuul-
tu, niin näitten maailmantalouden ja maailmankaupan haasteiden lisäksi meillä on ihan ko-
toperäisiä haasteita. Tämä osaavan työvoiman pula on aivan todellinen ja polttava esimer-
kiksi kotimaakunnassani Satakunnassa. Kyse ei todellakaan ole pelkästään siitä, että meil-
lä on pulaa marjanpoimijoista, joista on pula, vaan meillä on pula laajasti esimerkiksi tek-
nologiateollisuuden osaajista, metallimiehistä, robotiikan, automaatioalan osaajista, ener-
giatekniikan osaajista — näin vain muutamia esimerkkejä mainitakseni.

Kysyisinkin ministeri Harakalta vielä tarkentavan kysymyksen siihen, että kun samaan
aikaan on yt:itä kuitenkin käynnissä johtuen osin näistä maailmantalouden haasteista, niin
miten varmistetaan, että työvoimapalveluiden ja työvoimakoulutuksen resurssit turvataan
myös niillä alueilla, joissa tämä pula on nyt [Puhemies koputtaa] kova, esimerkiksi Sata-
kunnassa.

12.41 Sanni Grahn-Laasonen kok (vastauspuheenvuoro): Arvoisa puhemies! Sama ti-
lannekuva ja huoli tästä osaavasta työvoimasta on myös meillä kokoomuksessa. Viime hal-
lituskaudella lisättiin lisätalousarvioissa ja budjetissa merkittävästi rahaa, siis kymmeniä
miljoonia kertyen lopulta sadoiksi miljooniksi, nimenomaan muuntokoulutukseen ja täy-
dennyskoulutukseen, semmoiseen nopeavaikutteiseen osaavan työvoiman saatavuuden
varmistavaan koulutukseen, ja nämä puuttuvat nyt hallituksen budjetista. Olisin kysynyt,
olisiko tälle asialle mahdollista tehdä jotain.

Ministeri Kulmuni, jaan myöskin huolen Suomen hitaasta kasvusta ja uudistumiskyvys-
tä. — On hyvä, että Business Finlandin rahoitukseen tulee joitain lisäyksiä, mutta se, mikä
huolestuttaa, on suoraan hallituksen omasta budjettikirjasta, jossa kerrotaan hyvin, että yk-
sityisen ja julkisen sektorin tk-menot kasvoivat vuosina 2016—2018 usean vuoden ajan
mutta nyt hallitus esittää, että tk-intensiteetti pysyy samalla tasolla vuonna 2020, eli ei ole
tulossa lisää, vaikka yhdessä on sovittu 4 prosentin bkt-tavoitteesta tutkimus-, kehitys- ja
innovaatiomenoihin.

Se, mikä pisti [Puhemies koputtaa] aivan erityisesti silmään, kun puhutaan korkeasta
osaamisesta, on se, [Puhemies koputtaa] minkä takia ensi vuoden budjetissa leikataan Suo-
men Akatemialta eli suomalaiselta tieteeltä 31 miljoonaa euroa.
46



Pöytäkirjan asiakohta PTK 47/2019 vp
12.42 Tuula Väätäinen sd (vastauspuheenvuoro): Arvoisa puhemies! Pidän siitä, että
hallituksen ja erityisesti työministerin suhtautuminen työttömiin on arvostavaa, suhtautu-
minen varsinkin pitkäaikaistyöttömiin, osa-aikatyökykyisiin on arvostavaa. Haetaan yksi-
löllisiä ratkaisuja ja palveluihin laajempaa osaamista, ja sitä todella tarvitaan. Työttömien
juoksuttaminen luukulta toiselle on nyt päättymässä, ja siitä pyritään irtautumaan koko-
naan. Toivon, että kunnille todella tulee tukea työllistämiseen, koska kunnillahan on paras
tietous alueen työpaikoista ja myös työttömistä työnhakijoista.

Onko jäänyt ministerin mieleen jokin suurempi toimi, joka ei nyt mahtunut tähän talous-
arvioesitykseen ja jonka olisitte halunnut tähän sisällyttää?

Sitten tästä työvoimapulasta. Minua ihmetyttää, kun perussuomalaiset taitaa olla Suo-
menmaassa ainut ryhmä, joka ei ymmärrä sitä, että marjateollisuuteen tiloille ei kerta kaik-
kiaan ole ainakaan 20 vuoteen ollut suomalaisia työntekijöitä, kantasuomalaisia, tarjolla.
[Leena Meren välihuuto] Tämä on tosiasia, ja se ei auta, vaikka kuinka huudetaan sieltä.

12.43 Arja Juvonen ps (vastauspuheenvuoro): Arvoisa herra puhemies! Olen itsekin ol-
lut mansikkatilalla monena kesänä töissä ja mietin, onko siellä mahdollisesti ikärajat. Ote-
taanko alle 16-vuotiaita töihin sinne mansikkatilalle? Nuorille pitäisi antaa mahdollisuuk-
sia. Perussuomalaiset tekivät Espoossa valtuustoaloitteen, jolla kesäsetelin ikärajaa lasket-
tiin, elikkä yhä nuoremmat pystyvät ottamaan pieniä työrupeamia. Erittäin tärkeitä asioita.

Mutta täällä puhutaan ulkomaalaisen työvoiman saamisesta ja osaajapulasta. Sehän on
koulutuspolitiikkaa, eli meidän täytyy kiireesti ruveta Suomessa kouluttamaan ihmisiä
niille aloille, mistä puuttuu työntekijöitä ja osaajia, ja myös kohdentaa sinne koulutukseen
resurssia.

Nostaisin yrittäjäbarometrin vuodelta 2019 vielä esille: Kun kysyttiin suomalaisilta yrit-
täjiltä halukkuutta palkata muun muassa ulkomaalaista työvoimaa, niin 68 prosenttia pää-
kaupunkiseudun yrittäjistä vastasi, että heillä ei ole halukkuutta, ja muualla Suomessa 75
prosenttia. Kysyisin ministeriltä: oletteko tutustunut tähän, ja mitä tähän vastaatte?

Miten tämä koulutuspoliittinen kysymys sitten, että miten me saamme hitsarit, levyse-
pät, muurarit, rakentajat, metallimiehet? [Puhemies koputtaa] Kyllä niitä löytyy, kun kou-
lutetaan.

12.45 Mikko Savola kesk (vastauspuheenvuoro): Arvoisa herra puhemies! Jos joku mi-
nua ihmetyttää, niin minua ihmetyttävät kokoomuksen energiapoliittiset linjaukset. Te täs-
sä debatissa jo aikaisemmin toistitte useasta suusta, että te haluatte nopeita muutoksia tur-
peen verotukseen ja ajaa turvetuotannon ja turpeen käytön alas.

Mitä tämä tarkoittaisi? Se tarkoittaisi sitä, että ajojärjestys muuttuisi. Kivihiilestä tulisi
ensikädessä edullisempi polttoaine kuin mitä turve on. Se tulisi ajamaan polttoon aines-
puuta, sitä metsäteollisuuden tarvitsemaa puuta, ja tulisi tuomaan alempiasteisia jakeita ja
myös puuta maan rajojen ulkopuolelta tänne meille käyttöön.

Mihinkä me tässä pyrimme? Me pyrimme siihen, että yrityksillä on vakaat tulevaisuus-
näkymät, siihen, että investoinnit pääsevät mukaan kunnissa, kun uusia polttojärjestelmiä
kaukolämpöön tuotetaan, ja siihen, että turveteollisuus pystyy tekemään jatkojalosteita,
kuten biohiiltä ja kasvualustoja. [Puhemies koputtaa] Jos ette minua usko, niin uskokaa
edustaja Sankeloa siellä teidän omassa porukassanne.
47



Pöytäkirjan asiakohta PTK 47/2019 vp
12.46 Janne Sankelo kok (vastauspuheenvuoro): Arvoisa puhemies! Hiilineutraalista
Suomesta keskustelu on aina paikallaan, ja muistuttaisin, että kaikilla puolueillahan on yh-
tenäinen näkymä siitä, että näitä ratkaisuja viedään eteenpäin.

Omasta mielestäni on erittäin tärkeää, että kun lähdetään hiiltä viemään lakiteitse pois
estradilta, niin huolehdimme siitä, että näitten muitten polttoaineiden osalta on riittävän
pitkä siirtymäaika, jonka aikana voidaan esimerkiksi teollisuuden osalta tehdä uusia tuot-
teita. En usko, että tästä niin kuin suurta epäselvyyttä on.

Mutta yhdestä asiasta, arvoisa puhemies, on hieman epäilystä. Nimittäin mikä on halli-
tuksen sisäinen tilanne kotimaiseen energiaan liittyvissä keskusteluissa? Ja minä voisin ky-
syä tässä samalla vihreiden edustajilta: mikä on teidän mielestänne hallituksen energiapo-
liittinen linja liittyen kotimaiseen energiaan? Esimerkiksi edustaja Hassi voi vastata tähän.

Toinen varapuhemies Juho Eerola: Perinteisesti kyllä päätän itse, kuka täällä puheen-
vuorot jakaa, mutta edustaja Hassi nyt mainittiin.

12.47 Satu Hassi vihr (vastauspuheenvuoro): Arvoisa puhemies! Hiilineutraalisuus 2035
on tämän hallituksen iso tehtävä, ja turpeen osalta hallitusohjelmassa on selkeät kirjaukset:
turpeen käyttö vähintään puolitetaan 2030 mennessä, seuraavalla vuosikymmenellä tur-
peen käyttö käytännössä tiettyjä erityistapauksia lukuun ottamatta loppuu, ja ensi kesän
budjettiriiheen mennessä valmistellaan verouudistus, jonka avulla muun muassa varmiste-
taan, että nämä tavoitteet toteutuvat. Nyt on ymmärrettävä meidän ihan kaikkien aivan riip-
pumatta siitä, olemmeko hallituksessa vai oppositiossa, että ilmastonmuutoksen hillintä on
niin suuri tehtävä, että kaiken talouspolitiikan, kaiken teollisuuspolitiikan, kaiken työlli-
syyspolitiikan ja kaiken liikennepolitiikan on oltava myös ilmastopolitiikkaa tästä eteen-
päin.

12.48 Hannu Hoskonen kesk (vastauspuheenvuoro): Arvoisa herra puhemies! Olisi hyvä
tämän kaiken kiihkoilun keskellä muistaa se, mikä on suomalainen energiapaletti. Me
olemme tässä talossa tehneet jo monta päätöstä siitä, että arvokkaimpia puujakeita, kuitu-
puuta ja tukkipuuta, ei saa polttaa, ja jos me nyt tänä päivänä lopettaisimme turpeenpolton,
se johtaisi siihen, että 25 miljoonaa kuutiota haketta pitäisi teidän jostakin etsiä. Mistä te
löydätte? Sitä ei ole missään.

Otatteko te sen riskin, että tuodaan ulkomailta haketta, tuolta jostakin etelämpää, jolloin
tulee valtava hyönteistuhoriski tähän maahan? Muistakaa, että Kanadan Kalliovuorilta
Brittiläisestä Kolumbiasta miljoonia hehtaareja metsää tuhoutui pelkästään sen takia, kun
tuotiin sinne semmoisia tuntemattomia hyttysiä, jotka söivät kaikki metsät, ei jäänyt paljon
mitään.

Ja kolmantena asiana, arvoisa puhemies: Kun energiasta puhutaan, niin pitää muistaa se,
että jos tässä maassa ei kannetttaisi huoltovarmuudesta huolta ja jos esimerkiksi Saudi-
Arabiassa tässä hiljattain tapahtunut kriisi, kun tuhottiin öljylaitteita, olisi vähän laajempi
ollut, niin meillä olisi käsissä [Puhemies koputtaa] tänä päivänä energiakriisi. Älkää, hyvät
ihmiset, omia uuneja sammuttako. [Juha Mäenpää: Hyvä puheenvuoro! — Leena Meri:
Hallitus, Hoskosen linjoille!]

12.49 Juho Kautto vas (vastauspuheenvuoro): Arvoisa puhemies! Tässä on hyvää kes-
kustelua työttömyyden hoidosta, ja itselläni siitä on, ikävä kyllä, kokemusta tuolta kevääl-
48



Pöytäkirjan asiakohta PTK 47/2019 vp
tä. Äärimmäisen tyytyväinen olen siihen, että TE-toimistolle tulee lisää resursseja. Se on
äärimmäisen tärkeää, että työtön oikeasti kohdataan. Itse sain olla muutaman vuoden kyllä
hyvin rauhassa, mutta toki osoitin aktiivisuuteni muilla tavoin. Myös tähän palkkatukeen
suhtaudun kyllä hyvin myönteisesti. Sillä voidaan auttaa mahdollisesti myös sitä yksinyrit-
täjää, joka pelkää ensimmäisen työntekijän palkkaamista. Ja tietysti on loistavaa, kun ak-
tiivimallileikkuri poistuu.

Sitten edelleen tähän kuntakokeiluun. Tiedän, että kunnat haluaisivat ottaa työllisyyden
hoidon vielä paljon vahvemmin itselleen. Nyt se kokeilu onneksi lähtee käyntiin, mutta
paljon odotetaan, että lähtisi maakunnissa myös näitten keskuskaupunkien ulkopuolelle
tämä kokeilu laajentumaan. Mikä tämä aika taulu on? Kunnissa kuitenkin tiedetään työttö-
mien tilanne paremmin ja haluttaisiin siihen puuttua. — Kiitoksia.

12.51 Juha Mäenpää ps (vastauspuheenvuoro): Arvoisa puhemies! Hyvät edustajat!
Minä ajattelin käyttää puheenvuoron kohdistuen lähinnä tuolle työministeri Harakalle.
Kun meillä on käynnissä hoitajamitoitus tässä samalla ja nyt puhutaan työllisyydestä ja
myöskin siitä, mistä löytyy työntekijöitä tuonne hoitoalalle, niin semmoinen omakohtai-
nen kokemus tapauksesta, jota olen valitettavan läheltä seurannut: On semmoinen hoito-
alalle suuntautunut henkilö, joka tekee sitä työtä sydämestään, semmoisen hoivavietin val-
lassa ehkä, ja suuntautuu siihen ja opiskelee siitä ammatin itsellensä. Tämän jälkeen hän
menee töihin, ja hän siellä vielä tekee sydämellään töitä, mutta nyt tämän hoitajamitoituk-
sen ollessa puutteellinen hänen syliinsä on kaatunut niin paljon töitä, että tästä seuraa se,
että hän siirtyy muualle töihin, johonkin tehdastyöhön, jota voi tehdä ilman koulutusta.
Onko teillä [Puhemies koputtaa] mahdollisuus tutkia — työllistääksenne [Puhemies koput-
taa] näitä jo koulutuksen saaneita hoitajia — millä alalla he ovat työssä?

12.52 Juhana Vartiainen kok (vastauspuheenvuoro): Arvoisa puhemies! Minulla on kol-
me täsmällistä kysymystä ministereille.

Ensinnäkin, ollaanko todella toteuttamassa tieteellisesti validi satunnainen kuntakokei-
lu? Kunnat näyttävät kaikki iloitsevan siitä, että he työllisyyskokeiluun pääsevät, mutta jos
sillä pitää olla tieteellistä näyttöä, niin silloinhan ne kunnat pitää arpoa. Kertokaapa tästä.

Toinen kysymys: Hallitusohjelmassa sanotaan, että aktiivimallin lopettamisesta pääte-
tään, kun vastaavista työllisyystoimista on päätetty. Voimassa oleva arvio aktiivimallin
työllisyysvaikutuksista on 5 000—12 000 henkilötyövuotta. Mitkä ovat ne tutkijavetoises-
ti vahvistetut toimet, jotka tuottavat vastaavat 5 000—12 000 henkilötyövuotta?

Ja lopuksi: Ministeri Harakka, ettekö anna yliampuvan kuvan palkkatuen vaikutuksis-
ta? Se lisääntyy budjettikirjan mukaan 20 miljoonalla. Jos tuki olisi henkeä kohti 1 000 eu-
roa kuussa, ehkä sinnepäin, realistinen oletus, niin silloin sillä työllistettäisiin suoraan noin
1 500 ihmistä, [Puhemies koputtaa] jos otetaan huomioon kuollut paino, ehkä noin 750.
[Puhemies koputtaa] Eikö se ole aika mitätön toimi?

12.53 Merja Mäkisalo-Ropponen sd (vastauspuheenvuoro): Arvoisa puhemies! Olen
itse Pohjois-Karjalan sosiaaliturvayhdistyksessä yhden työllisyyshankkeen ohjausryhmän
puheenjohtajana, ja meillä on erittäin hyviä ja vaikuttavia tuloksia esimerkiksi työhön val-
mennuksesta ja työn etsinnästä. Tiiviissä yhteistyössä kanssamme toimii myös työllisyy-
den asiakasraati, joka koostuu aktiivisista, pitkiäkin työttömyysjaksoja läpi eläneistä tai
parasta aikaa työttömistä henkilöistä, ja heidän terveisensä tähän keskusteluun kuuluu seu-
49



Pöytäkirjan asiakohta PTK 47/2019 vp
raavasti — siis tämä on nyt suora lainaus, jonka sieltä sain: ”Työllisyyspalveluissa tapah-
tuneista muutoksista viime vuosina olemme huolissamme. Sähköiset palvelut ovat tätä päi-
vää, mutta kaikille ne eivät sovi. Erityisesti kun työttömyys pitkittyy ihminen kaipaa hen-
kilökohtaista tukea tulevaisuuden suunnitteluun. Viime vuosien työllisyyspolitiikassa koh-
taamiselle ei ole ollut aina tilaisuuksia. Minkälaisessa yhteiskunnassa elämme, jos meidän
täytyy haaveilla kasvotusten kohtaamisesta?” Mitä, ministeri Harakka, vastaatte näille raa-
tilaisille?

12.54 Sami Savio ps (vastauspuheenvuoro): Arvoisa puhemies! Työllisyysasteen nosto
on ehdottomasti tavoite, joka yhdistää koko eduskuntaa yli hallitus—oppositio-rajojen, ja
ministerit ovatkin luetelleet täällä tänään joitakin toimia sen toteuttamiseksi. Mutta toisaal-
ta tämä 75 prosentin työllisyysasteen saavuttaminen ei ole tulossa ainakaan helpommaksi,
muun muassa hallituksen toimenpiteisiin sisältyvien kotitalousvähennyksen 92 miljoonan
leikkauksen sekä työssäkäyntiä vaikeuttavan 250 miljoonan euron polttoaineverotuksen
korotuksen myötä. Näitä esityksiä hallituksen olisikin syytä harkita vakavasti uudelleen.

Arvoisa puhemies! Varsinkin hallituspuolueiden taholta on tänäänkin esitetty täällä sa-
lissa voimakkaita vaatimuksia ulkomaisen työvoiman lisäämiseksi Suomessa ja vedottu
osaajapulaan tietyillä aloilla. Mutta muistettakoon nyt kuitenkin, että esimerkiksi erityis-
asiantuntijoiden osalta ei nykyäänkään sovelleta saatavuusharkintaa, [Puhemies koputtaa]
ja olisikin ehdottomasti tärkeää, että ennen kaikkea panostettaisiin suomalaisten nuorten ja
työttömien koulutukseen.

12.56 Petri Honkonen kesk (vastauspuheenvuoro): Arvoisa herra puhemies! Tässä edus-
taja Juvonen viittasi tähän tutkimukseen, jossa todettiin, että yritykset eivät ole kiinnostu-
neita ulkomaisesta työvoimasta. Mutta entäs sitten, kun on pakko? Vierailin vastikään kes-
kisuomalaisessa metallialan yrityksessä, jossa viesti oli se, että kun on insinöörin paikka
auki, tulee 30 hakemusta, kun on koneistajan paikka auki, tulee yksi tai kaksi hakemusta, ja
siltikään kukaan näistä hakijoista ei tule töihin. Siinä tilanteessa, jos halutaan kasvattaa yri-
tyksen toimintaa Suomessa, siellä maakunnassa, vieläpä maaseudulla, pitää lähteä hankki-
maan työvoimaa ulkomailta, ja tämä on minun mielestäni ehdottomasti parempi vaihtoeh-
to kuin se, että se tuotanto siirretään [Välihuutoja — Vastauspuheenvuoropyyntöjä] jonne-
kin halvempien työvoimakustannusten maahan. Ja tässä yrityksessä maksetaan koneista-
jalle TESiä korkeampaa palkkaa, mutta sekään ei auta siihen työvoiman saatavuuteen.

Mitä tulee tähän työvoimakokeiluun, siitä kiitos ministeri Harakalle, että tosiaan se nyt
on ulotettu kaikenlaisiin kuntiin. Tämä varsinkin on nähty seutukaupungeissa ongelmana,
kun silloin aikanaan Kataisen hallitus lakkautti TE-toimistot monista seutukaupungeista.
On hyvä, että luodaan [Puhemies koputtaa] nyt uusia käytänteitä ja palveluita siihen, että
työntekijä ja työnantaja [Puhemies koputtaa] kohtaavat entistä paremmin.

Toinen varapuhemies Juho Eerola:  Annetaan edustaja Kankaanniemen vastata.

12.57 Toimi Kankaanniemi ps (vastauspuheenvuoro): Arvoisa puhemies! Ministeri Ha-
rakka, teidän ovellanne on 232 600 työtöntä työnhakijaa, eli he ovat ilmoittautuneet työt-
tömiksi työnhakijoiksi ja ovat kaiken järjen mukaan työhalukkaita. Kuitenkin täällä vaadi-
taan, että ulkomailta pitää ottaa ihmisiä töihin suomalaisiin yrityksiin ja näihin työpaikkoi-
hin. Mikä on nyt se peruste, että nämä suomalaiset työntekijät, työttömät työnhakijat, il-
50



Pöytäkirjan asiakohta PTK 47/2019 vp
moittautuvat aktiivisesti hakijoiksi mutta eivät ota vastaan? Ja onko heille hallituksen vies-
ti todella: ”Emme ota teitä, vaan kutsumme ulkomailta työntekijöitä sellaisiin töihin, joi-
hin eivät koulutuksen vaatimukset ole kovin korkeat ja joihin meille varmasti löytyy
koulutusmahdollisuuksia.”

Toinen kysymys olisi ministeri Kulmunille tuottavuudesta: [Puhemies koputtaa] mikä
on aineettomien investointien kohtelu [Puhemies koputtaa] tässä tuottavuuden nostamises-
sa ja toimenpiteissä?

12.58 Ari Torniainen kesk (vastauspuheenvuoro): Arvoisa puhemies! Suomessa on to-
dellakin iso kohtaanto-ongelma työttömien ja avoimien työpaikkojen kohdalla. Se on tosi-
asia. Mutta kun me keskustelemme työllisyydestä, niin samalla tulee myöskin keskustella
yrittäjyydestä, sillä tosiasia on, että tulevaisuudessa iso osa työpaikoista tulee perustumaan
pk-yrityksiin, ja sen takia yrittäjyyden edellytyksiä tulee parantaa. Itse toivon, että työllis-
tämisen esteitä puretaan jatkossa, nimenomaan lupabyrokratiaa puretaan ja koko Suomi
otetaan siinä huomioon. Koko Suomi on mahdollisuuksien maa. Samalla myöskin haluai-
sin, että esimerkiksi ministeri Harakka kertoisi hieman, miten harmaan talouden torjuntaa
pyritään viemään eteenpäin. Se on ollut iso kysymys myöskin viime kaudella ja edellisellä
eduskuntakaudella. Uskon, että se on myöskin tällä hetkellä iso kysymys. — Mutta pk-yri-
tykset ovat avainasemassa Suomessa [Puhemies koputtaa] työpaikkoja luotaessa.

12.59 Mika Kari sd (vastauspuheenvuoro): Arvoisa herra puhemies! Tärkeä aihe ja mei-
tä kaikkia yhdistävä, niin kuin tässä keskustelussakin on huomattu: työttömyys on yhtei-
nen ongelma ja ne ratkaisut ovat pitkälti yhteisiä. Minä olen itse saanut työskennellä ennen
eduskuntauraa pitkään pitkäaikaistyöttömien ja vajaakuntoisten ihmisten kanssa tarjo-
amalla työllisyyspalveluita. Olen ilolla huomannut sen, että tämä hallitus otti tämän piis-
kalinjan jälkeen käyttöön aktiiviset toimet ja räätälöidyt toimet. Koska myös työttömyy-
den polut henkilötasolla ovat hyvin eritapaisia ja erityyppisiä, niin on luontevaa, että siellä
on myös yksilön tilanteen paremmin huomioivia ratkaisuja.

Kuitenkin meillä on myös kohtaanto-ongelmat. Työttömyyden lisäksi toinen iso ongel-
ma on kohtaanto-ongelma. Olisin kysynyt ministeriltä: onko näiden kohtaanto-ongelmien
ratkaisuksi etsitty nyt aktiivisesti näitä muunto- ja täsmäkoulutuksia ja millä tavalla yhteis-
työ näiden muunto- ja täsmäkoulutusten osalta hallituksen sisällä on suunniteltu toimitet-
tavaksi yhdessä vaikkapa opetusministerin kanssa?

13.00 Sofia Virta vihr (vastauspuheenvuoro): Arvoisa puhemies! Täällä kun tätä keskus-
telua kuuntelee, niin me puhumme paljon työttömistä ja työelämän ulkopuolella olevista
ihmisistä. Itse toivoisin, että heistä myös joku olisi täällä kertomassa, sillä me olemme nii-
tä etuoikeutettuja, joilla on tällä hetkellä työtehtävä eikä huolta siitä, saako huomenna men-
nä töihin tai löytyykö itselle sopiva työpaikka.

Haluaisin kuitenkin kiittää hallitusta siitä, että tämä hallitus ei kohtele näitä työttömiä
yhtenä joukkona vaan ymmärtää, että se koostuu ihmisistä, joilla on erilainen elämäntari-
na, erilainen elämäntilanne ja erilaiset syyt olla työelämän ulkopuolella tai työttömänä. Ja
ne syyt eivät aina todellakaan ole yksilöstä kiinni. Vaikka haluaisi olla ahkera, se ei ole aina
mahdollista. Haluaisin kiittää hallitusta siitä, että se panostaa TE-palveluihin, niin että ih-
misellä on oikeasti mahdollisuus saada henkilökohtaista palvelua. Toivon, että siitä myös
pidetään kiinni, että ne rahat oikeasti menevät sen työn ja resurssien laadun lisäämiseen.
51



Pöytäkirjan asiakohta PTK 47/2019 vp
Annetaan paljon myös ymmärtää, että tämä hallitus on unohtanut yrittäjät. Itsekin yrit-
täjätaustaisena olen kyllä eri mieltä. On erittäin hienoa, että tämä hallitus esimerkiksi käyn-
nistää tämmöisen rekrytointikokeilun, [Puhemies koputtaa] se on tutkimustenkin mukaan
tärkeä asia. [Puhemies koputtaa] Kysyisin kuitenkin, mitä tämä yrittäjyysstrategia käytän-
nössä tarkoittaa. Siihen pyytäisin tarkennusta ministereiltä. — Kiitos.

13.02 Harry Harkimo liik (vastauspuheenvuoro): Arvoisa puhemies! Kysyisin tästä
palkkatuesta. On aina vertailtu siihen, että Ruotsissa tämä palkkatuki on purrut. Totta kai se
puree, kun maksetaan 100 prosenttia palkasta ja 70 prosenttia palkasta. Se on paljon hel-
pompi työllistää silloin, kun on melkein koko palkka maksettuna. Mikä tämä Suomen mal-
li tulee olemaan? Minä en usko siihen 30 prosenttiin, että se riittää. Jos sitä meinataan oi-
keasti käyttää, niin siihen tarvittaisiin isompi prosentti. Mitä hallitus on meinannut sille
tehdä?

13.02 Antero Laukkanen kd (vastauspuheenvuoro): Arvoisa herra puhemies! Tässä ote
arjesta: ”Salli päätti olla ahkera suomalainen yksinhuoltajaäiti ja mennä töihin, sai osa-ai-
kaisesta työstä noin 1 200 euroa kuussa. Kaikki tuet romahtivat, ja nettotulot puolittuivat,
ja nyt Salli itkee kotona ja manaa tätä yhteiskuntaa. Vannoo, ettei enää mene töihin koko
loppuelämänsä aikana. Nyt sitten menee leipäjonoon hakemaan lapsille ruokaa. Mahta-
vaa!”

Työministeri, kysyisin, että milloin nämä loukut poistetaan niin että näiden nuorten suo-
malaisten kohdalla, jotka haluavat olla vastuullisia, mennä töihin, tämä järjestelmä ei olisi
ikään kuin heidän suurin vastustajansa. Milloin näihin asioihin ihan oikeasti puututaan?

Sitten kyllä haluaisin tietää, että kun teillä on kirjaus tästä paikallisen sopimisen lisää-
misestä, niin mitä se käytännössä tarkoittaa.

13.03 Ville Vähämäki ps (vastauspuheenvuoro): Kunnioitettu puhemies! Tuo edustaja
Laukkasen puhe näistä kannustinloukuista oli aika pysäyttävä, ja nämä todellakin pitäisi
pystyä poistamaan, sillä on niin, että sellainen henkilö, joka on joskus tällaiseen tilantee-
seen joutunut, kyllä monesti miettii sitä, ottaako enää tällaista pätkätyötä vastaan. Se joh-
taa usein pahoihin ongelmiin.

Haluaisin nostaa kaksi momenttia esille.
Tutkimus-, kehitys- ja innovaatiotukeen on hyvä lisäys 22,8 miljoonaa. Maailmanluo-

kan ekosysteemit, 7 miljoonaa, on täällä sisällä. Niitä on tavoite löytää 10 kappaletta. Mitä
ne oikein ovat: onko siellä akkuteknologiaa, tekoälyä, botoniikkaa, löydetäänkö metsästä
tai suolta uusia bioinnovaatioita?

Toisaalta toinen momentti mielestäni on hiukan huono: matkailun edistäminen, Suo-
meen suuntautuvan matkailun edistäminen. Sinne annetaan vain 9,8 miljoonaa. Matkailu
4.0 -ohjelma ajetaan alas. Tänne pitäisi löytää lisämiljoonia. [Puhemies koputtaa] Meidän
luonto on itsessään semmoinen ekosysteemi jo, [Puhemies koputtaa] että olisi hyvä, että
saataisiin ulkomailta lisää tänne matkailijoita.

13.05 Wille Rydman kok (vastauspuheenvuoro): Arvoisa herra puhemies! Hallituksen
omassa selonteossa julkisen talouden suunnitelmaksi todetaan aivan oikein, että julkisessa
taloudessa on edelleen mittava kestävyysvaje eli pitkällä aikavälillä julkisen talouden tulot
eivät riitä menojen katteeksi. Valtiovarainministeriö arvioi, että tämä kestävyysvaje on pe-
52



Pöytäkirjan asiakohta PTK 47/2019 vp
räti runsas 4,5 prosenttia suhteessa bruttokansantuotteeseen, ja tämän mukaisesti menoja
tulisi tulevaisuudessa supistaa tai tehdä rakenteellisia uudistuksia, jotta menot olisivat pit-
källä aikavälillä tasapainossa. Tässä tilanteessa hallitus kuitenkin suunnitelmansa mukai-
sesti lisää pysyviä menoja noin 1,4 miljardilla eurolla. Toisaalta hallitus on linjannut, että
hallitus seuraa taloustilannetta sekä työllisyys- ja tasapainotavoitteiden toteutumista jatku-
vasti ja reagoi taloustilanteen edellyttämällä tavalla. Kysynkin ministeri Kulmunilta, joka
tarkastelee tätä asiaa paitsi elinkeinoministerin näkökulmasta myös toisen päähallituspuo-
lueen puheenjohtajana: milloin tämä ajankohta on, ja onko keskustapuolueella [Puhemies
koputtaa] siitä yhteneväinen näkemys sosiaalidemokraattien kanssa?

13.06 Pia Viitanen sd (vastauspuheenvuoro): Arvoisa puhemies! Minusta on hirvittävän
hyvä, että ministeri Harakka on täällä heti alkutöikseen tuonut 25 kohdan ohjelman työl-
listämistoimista. Kevät alkoi lisätalousarviolla, jossa tuli investointien kautta selkeästi li-
sää henkilötyövuosia, ja tietenkin tamperelaisena, pirkanmaalaisena olen hyvin iloinen,
kun eilen kerrottiin siitä, että nämä kuntakokeilut, jotka viime hallitus lakkautti, saavat jat-
kua — erittäin tärkeää.

Siksi, puhemies, minua on vähän hämmentänyt se, että täällä ollaan jo useita päiviä ko-
koomuksen toimesta toistettu sitä mantraa, että tässä hallitusohjelmassa tai tässä budjetis-
sa ei ole työllisyystoimia. Kävihän se ilmi, miksi tätä mantraa toistetaan. Se on kokoomuk-
sen mielestä siksi, kun täällä ei ole sitä keppilinjaa. Täällä ei ole sitä aktiivimallihenkeä, ja
siksi kokoomukselle nämä toimet eivät kelpaa.

Puhemies! Minusta on hyvin tärkeää, [Puhemies koputtaa] että aktiivimalli menee nyt
roskakoriin, ja siitä haluan erityisen kiitoksen myös tälle hallitukselle antaa. [Puhemies ko-
puttaa] Kivi pois pullasta.

13.07 Arto Satonen kok (vastauspuheenvuoro): Arvoisa puhemies! En käytä puheaikaa-
ni edustaja Viitaselle kommentoimiseen, koska minulla on ihan vakava kysymys tähän
työllisyyskokeiluasiaan liittyen. [Pia Viitanen: Se oli myös vakava puheenvuoro!] Tiedän,
että me olemme siitä pitkälti samaa mieltä, samoin siitä, mitä täällä Nurminen puhui ja
Kautto sitä ennen. Ja nyt jos tietoni ovat oikeat, se kohderyhmä, joka on määritelty, on vai-
keasti työllistyvät, mikä sinänsä on ihan oikein, mutta esimerkiksi Pirkanmaalla näitä vai-
keasti työllistyviä on 65 prosenttia, ja jos tietoni ovat myös oikein, niin teillä on täällä sel-
lainen ehdotus, että vain 40 prosenttia voidaan siirtää työttömiä näihin kuntakokeiluihin, ja
tällaista merkintää ei ole hallitusneuvotteluissa ymmärtääkseni sovittu. Ja tämä saattaa nyt
merkitä sitä, että kun työttömyyden hoidon pitäisi olla lähipalvelu, niin se toimii Pirkan-
maalla ainoastaan Tampereen seudulla, ei Sastamalassa, ei Mänttä-Vilppulassa, [Puhe-
mies koputtaa] ei Parkanossa, ei muualla. [Puhemies koputtaa] Onko näin? Toivottavasti
olen väärässä.

13.08 Johannes Yrttiaho vas (vastauspuheenvuoro): Arvoisa puhemies! Yhdyn niihin
kiitoksiin, joita täällä edellä edustajat Viitanen ja Nurminen muun muassa ovat esittäneet
tämän aktiivimallin poistamisesta. On todella hyvä, että tämä 4,65 prosentin työttömyys-
turvaleikkuri nyt poistuu. Mutta samalla vähemmälle huomiolle on jäänyt paljon kovempi
leikkuri, paljon kovempi keppi, nimittäin nämä työttömyysturvan karenssit elikkä koko-
naan korvaukseton aika, jota voidaan työttömälle määrätä jopa kolme kuukautta. Ja se on
100 prosentin leikkuri se. Näitten työttömyysturvan karenssien määrä on kasvanut viime
53



Pöytäkirjan asiakohta PTK 47/2019 vp
vuosina hälyttävästi. Vuonna 2008 karenssia määrättiin 33 000 kappaletta ja vuonna 2018
jo 118 000. Ja näyttää siltä, että määrä edelleen kasvaa tänä vuonna.

Kysyisinkin nyt etenkin ministeri Harakalta: aikooko hallitus puuttua [Puhemies koput-
taa] jollain tavalla tähän karenssien kasvuun, [Puhemies koputtaa] vai onko tässä löydetty
keino säästää työttömyysturvamenoja?

13.09 Pekka Aittakumpu kesk (vastauspuheenvuoro): Arvoisa puhemies! Kiitos hyväs-
tä työstä ministereille Kulmuni ja Harakka. Me keskustassa olemme erittäin tyytyväisiä sii-
tä, että hallitus on nyt päättänyt monin tavoin paikata niitä aukkoja, joita meidän hyvin-
vointiyhteiskuntamme turvaverkoissa on. Se, mistä me nyt tällä hetkellä keskustelemme,
työllisyys ja yrittäminen — niiden kehittäminen on tae sille, että me voimme jatkaa tätä hy-
vinvointiyhteiskunnan kehittämistä. Tarvitsemme työllisyyden kasvua.

Me keskustassa olemme erittäin tyytyväisiä myös siihen, että hallitus ottaa monin ta-
voin huomioon meidän alueellisen tasapainon ja alueiden kehittämisen. Kiitos hallituksel-
le siitä, että alueellinen kuljetustuki jatkuu ja siihen päätettiin nyt osoittaa pysyvästi 6 mil-
joonan euron lisämääräraha. Kuljetustuella tuetaan eri puolilla maata toimivien yritysten
toimintaedellytyksiä niin kotimaassa kuin kansainvälisesti.

Ministeri Kulmuni on ehdottanut avauksena alueellisen kuljetustuen kehittämistä. Ha-
luaisin kysyä: minkälaisia suuntaviivoja kuljetustuen kehittämisessä on ajateltu?

Toinen varapuhemies Juho Eerola:  Näin. Siellä ministerit jo viittovatkin, ja molemmil-
le 3 minuuttia. Jos elinkeinoministeri Kulmuni vaikka aloittaa.

13.11 Elinkeinoministeri Katri Kulmuni: Arvoisa puhemies! Lähden vastaamaan näi-
hin kysymyksiin tästä edustaja Grahn-Laasosen kysymyksestä liittyen tutkimus-, kehitys-
ja innovaatiomenoihin. Totta tosiaan, viime kaudellakin saatiin kasvua niissä liikkeelle,
osin myös sen seurauksena, että hyvä talouskehitys sitten virkosi siitä liikkeelle. Täytyy
tietenkin muistaa, kun puhutaan tki-panostuksista, että aina isoin osa niihin tulee yksityi-
seltä sektorilta, joten siksi tietenkin koko talouden toimintakyky on niissä tärkeä. Mutta
kyllä nyt tehdään myös ihan pysyviä tasokorotuksia. Viime vaalikaudella monet tki-panos-
tuksista olivat myös määräaikaisia, kärkihankkeiden kautta meneviä. Nyt sitä kasvu-uraa
rakennetaan sinne vuoteen 2030 mennessä, että pääsisimme siihen 4 prosenttiin bkt:sta.
Tämän vuoden loppuun mennessä on tarkoitus myös saada valmiiksi oma tiekartta tki-pa-
nostuksille.

Tähän liittyen: täällä on kyselty useampaan kertaan — valitettavasti edustajat, jotka tätä
asiaa esiin nostivat, eivät nyt ole paikalla — vaikkapa Suomen Akatemiasta. Myös se mää-
räraha viime vaalikaudella oli määräaikainen, minkä kokoomus varmasti hyvin tietää. Ja se
määräaikainen 25 miljoonaa euroa on päättynyt Suomen Akatemian osalta. Lisäksi on siis
tehty budjetin sisäinen siirto EuroHPC-supertietokoneelle, joka omalta osaltaan totta kai
on erittäin tärkeä meidän tki-elämämme edistykselle myös tulevaisuudessa.

Edustaja Kankaanniemi kysyi näistä aineettomista investoinneista. Esimerkiksi budjet-
tiriihen pöytäkirjamerkinnöissä lähdetään siitä, että ensi vuonna saataisiin aikaiseksi tällai-
nen määräaikainen tutkimusyhteistyökannustin. Tavoitteena nimenomaan on koettaa kan-
nustaa näihin aineettomiin investointeihin. Silloin yrityksillä voisi olla esimerkiksi verovä-
hennysoikeus korkeakoulujen, tutkimuslaitosten kanssa neljäksi vuodeksi, ja tällä pystyt-
54



Pöytäkirjan asiakohta PTK 47/2019 vp
täisiin kannustamaan nimenomaan näihin aineettomiin investointeihin. Sikäli teidän kysy-
myksenne on erittäin ajankohtainen ja tärkeä.

Edustaja Virta kysyi yrittäjyysstrategiasta. Se on hallitusohjelmakirjauksen toimeenpa-
noa, ja tietenkin yrittäjästrategia on tarkoitus tämän vuoden loppuun mennessä saada val-
miiksi. Ajatuksena on monipuolistaa meidän elinkeinoelämämme rakennetta ja kannustaa
pk-yrityksiä kasvuun, mitä me voimme tehdä myös strategian osalta.

Ja matkailun osalta: myös siellä oli viime vaalikaudella aika paljon määräaikaisia
menoeriä, ja niistä tietenkin osa on päättynyt. Nyt tulee uusia, jotka sitten sitä päättymistä
paikkaavat. Osaltaanhan tähän liittyy vaikkapa meidän kansallispuistojemme rahoituksen
taso ja siellä olevat panostukset myös. Mutta tämä on erittäin tärkeä kysymys, jos miettii
meidän elinkeinoelämämme rakenteen monipuolistamista.

Ehkä vielä edustaja Rydmanille haluan todeta sen, että jos hallitusohjelman kirjauksia
noudatetaan, niin silloinhan pääsemme kyllä niihin tavoitteisiin, joita yhdessä on asetettu.
Tie on totta kai pitkä, ja siksi täytyy olla kunnianhimoista [Puhemies koputtaa] politiikkaa
myös hallituksella.

13.14 Työministeri Timo Harakka: Arvoisa puhemies! Hyvät edustajat! Kiitokset jäl-
leen hyvistä kysymyksistä.

Edustaja Kalli kysyi Satakunnan ajankohtaisesta tilanteesta, ja muutosturva on se työka-
lu, jota TE-toimistot ja TE-hallinto ovat menestyksekkäästi näissä rakennemuutostilanteis-
sa käyttäneet. Se malli on nytkin jo, kaikkialla Suomessa, tarvittaessa käytössä, sekä siihen
liittyvät toimenpiteet.

Tähän liittyen, samoin kuin edustaja Grahn-Laasosen ja edustaja Karin kysymyksiin sii-
tä: Tähän sitten kytketään näitä uudelleenkoulutuksia, muuntokoulutuksia ja täsmäkoulu-
tuksia, joihin valmistellaan yhdessä opetus- ja kulttuuriministeriön kanssa yhteistyön mal-
li, johon siis yhdistetään se osaaminen, mikä TE-hallinnolla on — sen suhteen, miten en-
nakoidaan paikallisia ja alakohtaisia työvoimatarpeita — ja sitten tämän koulutusjärjestel-
män järjestäjän osaaminen. Ne yhdessä tuottavat toivottavasti sellaisen tuloksen, joka no-
peasti ja ennakoiden saa nykyistä parempaa tulosta aikaan, ja tähän on lisäbudjeteista tar-
koitus osoittaa kunnon resursseja.

Edustaja Pylväs kysyi harmaan talouden torjunnasta. Olen iloinen siitä, että se on työ- ja
elinkeinoministeriön vastuulla, koska se on ollut myös itselleni hyvin tärkeä toimintakent-
tä useitten vuosien ajan samoin kuin aggressiivisen verotussuunnittelun torjunta. Siinä säh-
köinen kuitti ja muu digitaalisen hallinnon edistäminen ovat paitsi harmaan talouden tor-
juntaa myöskin reaaliaikatalouden edistämistä ja sillä tavalla merkittävä mahdollisuus
myös koko suomalaiselle liike-elämälle, ja tässä Verohallinnon lisääntyneet resurssit ovat
tarpeen. Myöskin tätä veronumerojärjestelmää on tarkoitus laajentaa muille toimialoille.

Edustaja Harkimolle vastaan hyvään kysymykseen tästä palkkatukiasiasta siten, että ku-
ten tuossa esittelyssä sanoin, niin tarkoitus on tehdä tästä palkkatuesta ensinnäkin laajem-
pi, toisekseen helpompi ja kolmannekseen houkuttelevampi. Ja tämä houkuttelevuus liit-
tyy juuri siihen, että se prosentti on yksi ja sama ja korkeampi kuin nykyinen — se on läh-
tökohta — ja myöskin, että nämä tukijaksot voivat olla pidempiä kuin nykyään.

Paikallisesta sopimisesta kysyttiin. Se etenee. Siitä on tulossa esityksiä kehysriiheen, ja
on olemassa yksi työryhmä näissä alatyöryhmissä, joka on keskittynyt vain ja ainoastaan
siihen.
55



Pöytäkirjan asiakohta PTK 47/2019 vp
Edustaja Satoselle vielä siunatuksi lopuksi tästä kuntakokeilusta. Siinä on siis päätetty
sen Pirkanmaan kokeilun pohjalta valita kohderyhmäksi työmarkkinatuella olevat, missä
on monenlaisia hakijoita, ja sen lisäksi kaikki nuoret [Arto Satonen: Kyllä!] ja kaikki maa-
hanmuuttajat. Ja se muodostaa keskimäärin tästä TE-toimistojen asiakaskunnasta noin 40
prosenttia, kun katsotaan [Antero Laukkasen välihuuto] näitä maakuntien ja TE-toimisto-
jen alueitten isoimpia kaupunkeja. [Puhemies koputtaa] Tämä on tämmöinen ohjeellinen
viitearvo, joka voidaan sitten tarvittaessa ja hyvin perusteluin ylittää.

13.17 Sakari Puisto ps (vastauspuheenvuoro): Arvoisa puhemies! Täytyy aloittaa oikeas-
taan tästä edustaja Rydmanin kysymyksestä. En itsekään saanut siihen vastausta.

Eli ajatellaan sitä, että hallitus päätti lisätä kertaluontoisia menoja 3 miljardilla eurolla ja
pysyviä menoja 1,4 miljardilla — tämä siis hallitusohjelmassa alkukesästä vielä noususuh-
danteessa ja mahdollisesti jopa siinä aivan suhdannehuipulla, ja nyt kasvuennusteet ovat
hiipuneet ja monet edustajat puhuvat, pääministerikin, maltillisesta elvytyksestä. Kuiten-
kin kun katsotaan tätä julkisen talouden suunnitelmaa, missä on se herkkyystarkastelu, si-
vulla 76 itse asiassa, niin huomataan, kuinka taloussuunnitelma ja talouskasvu ovat hata-
ralla pohjalla. Esimerkiksi pelkästään 1 prosentin lasku bkt-kasvussa tarkoittaisi 10 pro-
senttiyksikön julkisen velan kasvua suhteessa bkt:hen vaalikautena, ja kuitenkin monet
edustajat ovat esittäneet hyvinkin varmoja talousnäkemyksiä ja säästöistä on luovuttu ja
niin edespäin. Mitä toimia te reaalitalouden puolella ottaisitte käyttöönne, mikäli tämä kas-
vuskenaario ei kuitenkaan toteudu, minkä varaan julkisen talouden kestävyys on laskettu?
Ja myös siitä miljardin mekanismista finanssipolitiikan puolella, niin mitä reaalipolitiikan
toimia esimerkiksi TEMin puolella kuuluu siihen miljardiin?

13.19 Anna-Kaisa Ikonen kok (vastauspuheenvuoro): Arvoisa puhemies! Me olemme
täällä salissa varmasti kaikki samaa mieltä siitä, että työllisyysaste tulee saada nostettua
sinne 75 prosenttiin, ja kun täällä on viitattu kokoomuksen kantaan, niin me haluamme ko-
konaisvaltaista otetta, sitä, että katsotaan laajemmin. Haluamme, että tavoitteista päästään
tekoihin.

Täällä on viitattu myöskin Tampereen työllisyyskokeiluun. Se ja sen valmistelu käyn-
nistettiin silloin, kun itse toimin Tampereella pormestarina. Olen kyllä iloinen, jos se saa
jatkoa, se on ollut onnistunut tapaus. Ja kun täällä joku totesi, että siitä ei olisi tehty arvi-
ointia, niin kyllä on. Siinä ovat olleet Arnkil, Spangar ja Jokinen arvioitsijoina, eli ainakin
tämäntyyppistä arviointia on siitä saatavilla.

No, sitten näihin hallituksen toimiin. Työllistämistuki on täällä todettu yhdeksi keinok-
si, ja se on toki yksi keino muitten joukossa. Sitä tulee opinnollistaa, byrokratiaa tulee pur-
kaa, ja se on varmasti tervetullut yhtenä elementtinä, mutta yksin se on varmasti riittämä-
tön.

Yrittäjät ja työmarkkinajärjestöt ovat tahoillaan esittäneet erilaisia ratkaisuja: ulkomai-
sen työvoiman tarveharkinnasta luopumista, paikallisen sopimisen edistämistä, ansiosi-
donnaisen työttömyysturvan [Puhemies koputtaa] porrastamista jne., mitä kaikkea siellä
on. Miten suhtaudutte näihin, miten etenee työttömyysturvan uudistaminen, [Puhemies ko-
puttaa] ja oletteko arvioineet hallituksen muita toimia, jotka vaikuttavat negatiivisesti työl-
lisyyteen, miten perhevapaauudistus [Puhemies koputtaa] tai kotitalousvähennys?
56



Pöytäkirjan asiakohta PTK 47/2019 vp
Toinen varapuhemies Juho Eerola:  Muistutan arvoisia edustajia minuutin aikarajasta.
Mahdollisimman monen on päästävä osallistumaan tähän debattiin.

13.20 Anneli Kiljunen sd (vastauspuheenvuoro): Arvoisa herra puhemies! Politiikan
muutos on tapahtunut myös työllisyydessä, ja se on konkretisoitunut erittäin hyvillä esityk-
sillä, joita meidän molemmat ministerimme ovat tuoneet esille. On jollakin tavalla helpot-
tavaa ja tulevaisuudenuskoa lisäävää tämä toiminta, joka nyt uuden hallituksen myötä on
syntynyt.

Työllisyysasteen nostaminen 75 prosenttiin on meidän kaikkien yhteinen tavoite, näin
ainakin uskon ja toivon, mutta tämä herättää vähän kysymyksiä siltä osin, kun kuuntelee
esimerkiksi kokoomuksen ja perussuomalaisten sisällä olevia hyvin erilaisiakin puheen-
vuoroja. Täällä on esimerkiksi edustaja Satonen tuonut hyvin erityyppisiä puheenvuoroja
kuin sitten kokoomusryhmästä mahdollisesti muutamat muut, jotka ovat suhtautuneet hy-
vinkin kriittisesti esimerkiksi palkkatukiin ja vaikeimmin työllistettävien ihmisten työllis-
tämiseen. Kun eri asiantuntijat ovat todenneet, että työllisyystavoite ei ole helppo saavut-
taa, ja eri asiantuntijat ovat todenneet myös sen, että finanssipolitiikan nykyiset toimet ei-
vät enää riitä, me tarvitsemme erilaisia räätälöityjä toimenpiteitä, kuten hallitus on nyt jo
useamman kerran kertonut tässä, mitä tullaan tekemään. [Puhemies koputtaa]

Tästä syystä kysyisinkin: Mikä on kokoomuksen ja perussuomalaisten todellinen linja
työllisyyspolitiikassa? Haluatteko te tukea, että myös kaikkein vaikeimmassa asemassa
olevat [Puhemies koputtaa] osatyökykyiset ihmiset voisivat työllistyä?

Toinen varapuhemies Juho Eerola:  Edelleen muistutan tästä minuutista.

13.22 Toimi Kankaanniemi ps (vastauspuheenvuoro): Arvoisa puhemies! Perussuoma-
laiset ottavat tähän palkkatukimalliin kantaa sen jälkeen, kun hallitus on kantansa lyönyt
lukkoon ja tuonut esitykset eduskuntaan. Nythän tiedot ovat erittäin hatarat siitä, miten se
kohdentuu ja muuta. Siinä on hyvää ilman muuta, mutta siellä on myös sellaisia kohtia ny-
kyisen tiedon mukaan, joissa saattaa tulla kyllä hyvin suuria kustannuksia ja hyvin pieniä
tuloksia. Esimerkiksi vajaatyökykyisten osalta tarvitaan tällaisia tukitoimenpiteitä, mutta
narulla työntäminen ei vapailla markkinoilla sinänsä oikein pelaa. Tämä on meidän linjam-
me, kokoomuksesta en sen enempää tiedä.

Ministeri Harakka, hallitus on asettanut seitsemän työryhmää, joissa työmarkkinaosa-
puolet ovat mukana, valmistelemaan työllisyystoimenpiteitä. [Puhemies koputtaa] Siellä
käy niin, että EK tyrmää työntekijäpuolen ja työntekijät EK:n esitykset. Odotatteko sieltä
joitakin todellisia tuloksia?

13.23 Jaana Pelkonen kok (vastauspuheenvuoro): Arvoisa puhemies! Matkailuala on
tullut tänään täällä jo muutamaan otteeseen mainittua, ja hyvä niin. Matkailuala on kasva-
va vientiala ja tärkeä työllistäjä jo tällä hetkellä Suomessa, vaikkei matkailun potentiaalia
valitettavasti Suomessa vielä täysin ole ymmärrettykään. Matkailualan merkittävyys on
onneksi huomioitu myös hallitusohjelmassa ja hallituksen tavoitteenahan on tuplata mat-
kailuvienti vuoteen 2028 mennessä. Matkailuun nyt kohdistettava 5 miljoonan lisämäärä-
raha on tärkeä panostus tässä, mutta ei ymmärrettävästi yksinään tietenkään riitä. Matkai-
lun kehittämisen elinehtona ovat omalta osaltaan matkailua tukeva lainsäädäntö ja verotus
ja matkailu- ja ravintola-alamme verotushan lukeutuu tällä hetkellä Euroopan korkeim-
57



Pöytäkirjan asiakohta PTK 47/2019 vp
piin. Kysyisin ministereiltä: millaisia muita suunnitelmia hallituksella on matkailu-alan sa-
ralla? Jokainen työpaikka tulee tarpeeseen, jotta työllisyysastetta Suomessa saadaan nos-
tettua.

13.24 Sinuhe Wallinheimo kok (vastauspuheenvuoro): Arvoisa puhemies! Ei kokoomus
vastusta työllisyystoimia, jotka ovat hinta-laatusuhteeltaan hyviä ja vaikuttavia. Emme
varmasti vastusta. [Arto Satonen: Ei tietenkään, ne ovat vaan riittämättömiä!] Toinen ky-
symys on sitten se, että ovatko nämä toimet riittäviä, ja itse asiassa haluan kiittää jälleen
kerran ministeri Harakkaa siitä, että työ on aloitettu. Tämä on hyvä, että työtä tehdään nyt
näitten työpaikkojen eteen. Se, onko tässä riittävästi toimia, jää nähtäväksi. Ja itse asiassa
yksi, mistä ministeri Kulmuni, keskusta ja kokoomus ovat puhuneet paljon, on tämä pai-
kallinen sopiminen. Jotenkin tuntuu kohtuuttomalta se, että jos työpaikalla, joka ei ole jär-
jestäytynyt, kaikki työntekijät haluaisivat esimerkiksi tehdä helatorstaina töitä, se on sään-
töjen vastaista. Että tämmöisiin tiettyihin paikallisen sopimisen kohtiin, joissa nimen-
omaan järjestäytymätön yritys on paljon huonommassa asemassa kuin järjestäytynyt, mie-
lestäni pitäisi tulla muutoksia, koska nämä ovat aidosti työllisyyttä lisääviä toimia. [Arto
Satonen: Erittäin hyvä!]

13.25 Pasi Kivisaari kesk (vastauspuheenvuoro): Arvoisa herra puhemies! Aivan aluksi
suuri kiitos ministeri Kulmunille siitä, että hän on käynnistänyt selvityksen paikkariippu-
mattoman ja monipaikkaisen työn lisäämiseksi. Erittäin fiksua ja arvostettua aluepolitiik-
kaa, samoin seutukaupunkien rooli työllistämispolitiikassa, elinvoimakeskustelussa on
suurempi kuin koskaan. Kysyisin kuitenkin näistä kaupunkien MAL-sopimuksista, joissa
lähtökohtana aikaisemmin on ollut tällainen 100 000 asukkaan raja — kuitenkaan monet
maakuntakeskusten kaupungit eivät yllä tähän rajaan, mutta seutukunta kyllä. Kysymys
siis: onko näillä maakuntien keskuskaupungeilla mahdollisuus päästä tällaiseen sopimuk-
selliseen yhteistyöhön valtion kanssa, vähän tällaisiin MAL-tyyppisiin sopimuksiin? Ja
toisaalta myös ministeri Harakalle kysymys: minkä tyyppisenä työllistämisroolina näh-
dään maakuntakeskusten kaupungit ja seutukunnat siinä, [Puhemies koputtaa] että työlli-
syyttä saadaan kohennettua?

13.26 Mari Holopainen vihr (vastauspuheenvuoro): Arvoisa puhemies! Tässä on tullut
hyviä työllisyystoimia esiin tänään ja eilen ja on hienoa, että näitä toimia testataan tieto-
pohjaisesti ja kokeillaan parhaita malleja. Kuten me voimme tilastoista todeta, niin teolli-
suuden ja alkutuotannon painoarvo taloudessa on pienentynyt ja palvelualojen merkitys
kasvaa koko ajan, ja ne muodostavat ihan ylivoimaisesti suurimman osan meidän bkt:sta
eli arvonlisäyksestä. Tässä pitäisi hahmottaa paremmin toki esimerkiksi, mikä on digitali-
saation rooli — se palvelualojen kategorisointi ei ole riittävän kehittynyttä. Mutta tiede-
tään, että varsinaisesta arvonlisäyksestä yhä suurempi osa tulee liike-elämän palveluista.
100 vuotta sitten Suomi oli toki köyhä maa, joka eli maataloudesta ja siitä muodostui yli
puolet bkt:sta, mutta nyt täytyy päästä tähän nykypäivään ja vähän pidemmällekin, ja jos
me suhtaudumme ja kun me suhtaudumme elinkeinopolitiikkaan tietopohjaisesti, niin ei
kyllä kannata käyttää voimavaroja enää siihen, että keskustellaan, elääkö Suomi tervasta
tai turpeesta. Sillä ei hyvinvointia rakenneta ja turpeen osalta [Puhemies koputtaa] tietysti
täytyy aloittaa hallittu siirtymä [Juha Mäenpää: Huoltovarmuutta!] ilmiselvien ilmastonä-
kökulmien takia. — Kiitos.
58



Pöytäkirjan asiakohta PTK 47/2019 vp
13.28 Katja Hänninen vas (vastauspuheenvuoro): Arvoisa puhemies! Pidän tätä hallitus-
ohjelmaa sekä ensi vuoden budjettia oikeudenmukaisuuden ja tasa-arvon työelämän ohjel-
mana. Tässä on monia kohtia, missä sekä edistetään sukupuolten välistä tasa-arvoa työelä-
mässä että myös kohtaanto-ongelmaa pyritään kuromaan umpeen.

On tosi hienoa, että kuljetustuki säilyy. Kiitoksia siitä ministereille ja hallitukselle. Se
on äärimmäisen tärkeää pitkien välimatkojen Suomessa.

Sitten vielä toki täytyy tuonne salin oikeaan laitaan osoittaa hieman sormella. Elikkä
tämä kohtaanto-ongelma, osaavan työvoiman saatavuusongelma, on osittain myös kokoo-
muksen syytä. Viime hallituskaudella leikattiin 200 miljoonaa euroa ammatillisesta koulu-
tuksesta, meidän tukijalastamme, meidän osaamisestamme, ja se näkyy nyt tällä hetkellä.
Ministeri Harakalta kysyisin: Millä tavalla nyt tähän kohtaanto-ongelmaan on tartuttu? Mi-
tenkä esimerkiksi pienyrittäjien mahdollisuuksia palkata ensimmäinen työntekijä helpote-
taan?

Toinen varapuhemies Juho Eerola:  Nyt ovat molemmat ministerit pyytäneet 3 minuutin
puheenvuoroa. Tällä kertaa työministeri Harakka aloittaa, 3 minuuttia.

13.29 Työministeri Timo Harakka: Puhemies! Hyvät edustajat! Juuri tämän keskuste-
lun ylläpitämiseksi koetan tässä näihin kysymyksiin vastata. Jotkut ovat odottaneet kauan,
kuten edustaja Kautto.

Tämä kuntakokeilu ei tällä kertaa osu ihan jokaiseen kuntaan, mutta olennaista ei ole nyt
se lakimuutos vaan oikeastaan se yhteistyö, jota parhaimmillaan on pystytty tekemään kau-
pungeissa. Esimerkkinä se, että Vantaalla, joka ei ole siis ollut mukana missään kokeilus-
sa, on onnistuttu yhteistyömallilla, jossa siis saman katon alla ovat sekä TE-hallinto että
kunnan työntekijät että Kela että oppilaitokset että muut tahot, saamaan aikaan vielä pa-
rempi tulos työttömyysjaksojen lyhentämisessä kuin sitten näissä varsinaisissa kokeilu-
kunnissa. Eli tärkeintä on kaikissa lisätä sitä yhteistyötä, ja siihen on tarkoitus vapauttaa re-
sursseja TE-toimistoista entistä paremmin. Tämä vastauksena myöskin edustaja Mäkisalo-
Ropposelle, että se mahdollistaa vielä paremmin sen palvelutarpeen arvioinnin ja kasvok-
kain kohtaamisen.

Myös edustaja Vartiaiselle vastaan, että aktiivimallin mahdolliset työllistämisvaikutuk-
set selviävät tässä sitten kun sovitusti VATTin tutkimus valmistuu ja sitä ennen ei ole tar-
peen sitä miettiä. Kerroin jo eilen hänelle, että palkkatukea voidaan rahoittaa myös STM:n,
sosiaali- ja terveysministeriön, ja työ- ja elinkeinoministeriön muilta momenteilta. Vakuu-
tin eilen ja vakuutan nyt, että kyllä kysyntään vastataan, eli jos työnantajat haluavat kak-
sinkertaistaa palkkatuen käytön, niin kyllä siinä mukana ollaan. Tämä ihan haasteena kai-
kille Suomen yrityksille.

Edustaja Savio, työ- ja elinkeinojaoston kunnioitettu puheenjohtaja, teille vastaan, että
saatavuusharkinnasta ei olla luopumassa — tämän saa ilmeisesti toistaa jokaisessa istun-
nossa. Mutta myös erityisasiantuntijoiden maahantulo on ollut hidasta sen työlupaproses-
sin takkuilun takia, ja siihen on sen sijaan välttämättä pystyttävä puuttumaan.

Mitä sitten tulee kotitalousvähennykseen ja muihin verovähennyksiin, niin ne voivat
muuten olla perusteltuja, mutta siitä lienevät melkein kaikki ekonomistit samaa mieltä, että
työllisyystoimina ne ovat kalliita ja suhteellisen tehottomia.
59



Pöytäkirjan asiakohta PTK 47/2019 vp
13.32 Elinkeinoministeri Katri Kulmuni: Arvoisa puhemies! Edustaja Puisto kysyi hie-
man laajemman talouspolitiikan kysymyksen ylittäen myös työ- ja elinkeinoministeriön
hallinnonalan. Ajattelen niin, että on tietenkin koko hallituksen tehtävä pitää huolta siitä,
että me noudatamme ja tavoittelemme niitä hallitusohjelman kirjauksia, ja kuten neljä
vuotta sittenkin, niin ei tietenkään koko hallitusohjelma tullut tehtyä ensimmäiseen budjet-
tiin mennessä, vaan sitä polkua rakennetaan, että työllisyysaste olisi 75 prosenttia, ja jos
siihen päästään kaikilla näillä toimenpiteillä, mistä täällä on tänään puhuttu — ja toki myös
lisätoimenpiteitä tarvitaan — niin silloinhan julkinen talous on tasapainossa vaalikauden
päättyessä. Joten sitä tietenkin tavoitellaan, ja elinkeinoministerinä pidänkin hirvittävän
tärkeänä sitä, että meidän kotimaamme on hyvä ja vireä investointi- ja kasvuympäristö yri-
tyksille, heillä on mahdollisuuksia kansainvälistyä, hakea uutta vientiä ja hakea kasvua, ja
siihen laitetaan ihan konkreettisia panostuksia myös tässä keltaisessa budjettikirjassa. Suu-
ri osa esimerkiksi niistä kohdennetaan nimenomaan Business Finlandin kautta, joka yritys-
lähtöisesti pystyisi sitten kannustamaan meidän firmojamme kasvamaan myös maailmalla.

Edustaja Pekonen otti esille matkailuun liittyvät asiat, ja oikeastaan myös tähän edelli-
seen kysymykseen liittyen, tämähän on mitä suurimmassa määrin veropoliittinen kysy-
mys. Aina jos tehdään muutoksia valtiovarainministeriössä, niin se heijastuu tietenkin kai-
kille toimialoille. Se, mitä työ- ja elinkeinoministeriössä matkailun edistämisen eteen teh-
dään, on tietenkin tukevaa toimintaa, se on maabrändityötä, se on sitä kansainvälistä vien-
nin edistämistä ja sitä, että meidän erilaisia matkailullisia alueita pystytään maailmalla
markkinoimaan. Jos joku ihminen kiinnostuu Pohjoismaista, se kiinnostuu Suomesta. On
aina voitto, että hän tänne tulee, ja me näemme, kuinka pitkäjänteistä työtä se on. Meillä on
erittäin hyviä tuloksia Lapin talvimatkailusta. Jos miettii vaikkapa Saimaan seudun järvi-
matkailun ja kesämatkailun laajentamista, niin siinä on varsin suuria mahdollisuuksia, ja
tähän liittyy tietenkin se hallinnonalojen yhteistyö, eli siinä vaiheessa, kun meillä on kan-
sallispuistoissa hyvät retkeilymahdollisuudet ja rahoitus riittävällä tasolla, niin totta kai
nämä tukevat toisiaan. Mitä työ- ja elinkeinoministeriön osalta tehdään, niin tietenkin Vi-
sit Finlandin kautta maakuva-, brändityötä, ja nostaisin vielä tässä toistamiseen esille vaik-
kapa sen audiovisuaalisen mediakannusteen, jonka avulla on pystytty Suomeen saamaan
niin televisiotuotantoja kuin elokuvatuotantojakin. Ne osaltaan monipuolistavat meidän
elinkeinoelämämme rakennetta.

Suuressa kuvassahan tässä on tietenkin kysymys myös matkailuyrittäjistä ja siitä, että he
uskaltavat investoida ja työllistää ja yrittää tässä maassa, joten sikäli yleiset yrittäjyys- ja
yrityspolitiikan ehdot ja se, että verotus ei kiristy, on myös heille keskeistä.

Sopimuksellisuudesta vielä edustaja Kivisaarelle: Hallitusohjelman mukaisesti tavoitel-
laan sitä, että sopimuksellisuutta pystytään vahvistamaan. MAL-sopimuksethan liittyvät
liikenne-, ympäristö- ja asumiskysymyksiin, ja tämä on tietenkin suuri kokonaisuus. [Pu-
hemies koputtaa] Omalta osaltani tietenkin haluan sopimuksellisuutta edistää.

13.35 Sami Savio ps (vastauspuheenvuoro): Arvoisa puhemies! Edellä tässä istunnossa
esitettiin kysymys perussuomalaisten suhtautumisesta muun muassa tähän osatyökykyis-
ten työllistämiseen, ja edustaja Kankaanniemi jo varsin hyvin edellä asiaan vastasikin,
mutta totean vielä osallistuttuani viime kauden lopulla silloisen työministerin perustamaan
parlamentaariseen ryhmään, jossa etsittiin keinoja ja toimintatapoja, joilla parannettaisiin
ja edistettäisiin osatyökykyisten työllistämistä, että silloin tuossa parlamentaarisessa työ-
ryhmässä oli hyvinkin yksimielinen näkemys siitä, että asia on erittäin tärkeä. Ainakin pe-
60



Pöytäkirjan asiakohta PTK 47/2019 vp
russuomalaiset pitää tälläkin kaudella tätä osatyökykyisten työllistämistä hyvin tärkeänä
asiana ja toivoo ja odottaa työministerin onnistuvan tässä vaikeassa tehtävässä.

Kysyisin tässä samassa yhteydessä vielä sitä, kun ministerikin on puhunut erittäin
myönteisesti työllisyyspalveluiden alueellisten kuntakokeilujen jatkamisen puolesta, niin
miten näitä viime kaudella [Puhemies koputtaa] saatuja oppeja voitaisiin edelleen jalostaa
siten, että mahdollisimman moni kokeiluun osallistunut suomalainen löytäisi normaalin
työpaikan [Puhemies koputtaa] avoimilta työmarkkinoilta.

13.36 Niina Malm sd (vastauspuheenvuoro): Arvoisa puhemies! Ministeri Harakka, tuos-
sa alustuspuheenvuorossa sanoitte, että kaksi kirjainta, T ja E.

Kun tässä nyt puhutaan myös työmarkkinoista, niin työmarkkinoillahan kaikki ennustet-
tavuus liittyy siihen, että voidaan luottaa siihen, että työtä on, ja luottaa siihen, että sopi-
mukset pitävät. Kun täällä nyt on puhuttu myös paikallisesta sopimuksesta ja paikallisista
sopimisista, niin tahtoisin muistuttaa, että meillä on tällä hetkellä 197 työehtosopimusta
SAK:n alla, jotka käsittävät yli miljoona työntekijää, joten tässä on varmaan sellainen poh-
ja olemassa, mitä voidaan käyttää pohjana paikallisen sopimisen kehittämiselle. On harjoi-
teltu tätä jo useita vuosia.

Ja kun se toinen kirjain on se E ja meillä nyt on paikallista sopimista, kiky-tunteja, meil-
lä on lomautuksia, meillä on ylitöitä, pahimmassa tapauksessa kaikki samaan aikaan sa-
massa firmassa, niin olisiko syytä sinne E:n kohdalle laittaa sitä koulutusta myös työpai-
koille, jotta myös työnantajat [Puhemies koputtaa] pysyvät mukana tässä koko kuviossa?

13.37 Mai Kivelä vas (vastauspuheenvuoro): Arvoisa puhemies! Täällä on suhteellisen
vähän puhuttu ilmastotoimista, vaikka ilmastonmuutoksen torjunta on myös työ- ja elin-
keinoministeriön hallinnonalan yksi kaikista keskeisimmistä tavoitteista. Minusta on hyvä
muistaa, että vähähiilisten tuotteiden, palveluiden, teollisuuden prosessien kehittäminen on
myös vain ja ainoastaan suomalaisen elinkeinoelämän etu. Tässä työssä nämä toimialakoh-
taiset tiekartat vähähiilisyyteen ovat keskeisessä asemassa. Näistä sovittiin hallitusneuvot-
teluissa, ja haluan kiittää ministeri Kulmunia siitä, että hän on tämän työn aloittanut.

Minä itse pidän tärkeänä, että tässä työssä otetaan sitten myös työntekijäpuoli mukaan,
koska jotta me saamme muutoksen onnistumaan, tarvitaan myös ne, jotka siihen muutok-
seen osallistuvat. Minä kysyisin vielä ministeri Kulmunilta: voisitteko kertoa näistä tiekar-
toista ja erityisesti siitä, miten työntekijäpuoli pääsee osallistumaan tähän tärkeään työhön?

13.38 Heikki Vestman kok (vastauspuheenvuoro): Arvoisa puhemies! Ministeri Kulmu-
nilta haluan kysyä, miten aiotte edistää sähköjärjestelmän toimitus- ja huoltovarmuutta. Iso
kysymyshän on se, että huippukulutustilanteet ja vikatilanteet saataisiin tulevaisuudessa
hoidettua ajautumatta tehopulaan, kun samaan aikaan säästä riippuvaisen uusiutuvan ener-
gian, kuten tuuli- ja aurinkovoiman, osuus nousee. Tällöin siis säädettävän ja toimitusvar-
man päästöttömän energian tarve kasvaa kotimaassa, ja tuontisähkön osalta on huomatta-
vaa, että myös Ruotsi on menossa kohti tehopulaa.

Toiseksi, ministeri Kulmuni, miten aiotte edistää uusia teknologioita ja ratkaisuja erityi-
sesti kaukolämpö- ja CHP-tuotannossa? Tämähän on aivan oleellista, jotta hiilen ja tur-
peen poltto saadaan jonain päivänä Suomessa päättymään.

Se, että te olette kirjanneet hallitusohjelmaan, että turpeen käyttö puolittuu 2030 men-
nessä, ei ole hallituksen saavutus. Tämähän tulee asiantuntijoiden mukaan tapahtumaan
61



Pöytäkirjan asiakohta PTK 47/2019 vp
joka tapauksessa [Puhemies koputtaa] päästökaupan hintapaineen johdosta. [Mikko Savo-
la: Hallitus pitää huolen huoltovarmuudesta! — Perussuomalaisten ryhmästä: Miten?]

13.40 Mikko Kinnunen kesk (vastauspuheenvuoro): Arvoisa puhemies! Kiitos hallituk-
selle siitä, että se pyrkii vahvistamaan osaamista, lisäämään työllisyyttä ja ohjaamaan osaa-
vaa työvoimaa sinne, missä työvoimapulaa on. Että osaaminen ja työvoiman tarve kohtaa-
vat, se on osa koko Suomen elinvoiman vahvistamista.

Hallitus on perustanut jatkuvan oppimisen uudistusryhmän. Se perustuu ajatukselle, että
meillä on läpi elämän jatkuva tarve kehittää ja uudistaa omaa osaamistamme. Tuon ryh-
män tehtävänä on muun muassa kehittää eri kouluasteitten toimintaa, ohjausta ja rahoitus-
ta, kehittää rakennemuutoksen ennakointia, lisätä työelämässä muunto-, täydennys- ja eri-
koistumiskoulutuksia ja parantaa työttömien mahdollisuuksia opiskella sivutoimisesti
työnhaun ohessa.

Kysyn ministeri Harakalta ja ministeri Kulmunilta: mitä odotuksia teillä on tälle jatku-
van oppimisen uudistusryhmälle, [Puhemies koputtaa] ja miten uudistusryhmä voi edistää
työllisyyttä ja koko maan elinvoimaa?

13.41 Heli Järvinen vihr (vastauspuheenvuoro): Arvoisa puhemies! Me kaikki hallitus-
ryhmien edustajat iloitsemme siitä, että kyykyttävä aktiivimalli joutaa romukoppaan. Mut-
ta kun hallitusohjelmassa lukee, että siitä luovutaan, kun vastaavista työllisyystoimista on
päätetty, moni on aiheellisesti kysynyt, mitä nämä vastaavat työllisyystoimet ovat. Ja to-
den totta, aktiivimalli on aktivoinut noin 10 prosenttia työttömistä erilaisiin pätkätöihin,
mutta kannattaa, hyvät kollegat, muistaa, että sama 10 prosenttia aktivoitui näihin pätkä-
töihin myös ennen aktiivimallia. Eli vaikutus on ollut nolla. Kun muistetaan, että aktiivi-
malli päinvastoin patisti vielä ison joukon, tuhansia työttömiä toimeentulotuelle, eli sen
vaikutus oli negatiivinen, on aktiivimalli helppo purkaa ja korvata ihan vain purkamalla se.
Siihen ei tarvita muuta.

Ja edustaja Kankaanniemi, te kysyitte, mikä on tämän hallituksen viesti työttömälle. Me
haluamme tarjota työttömälle henkilökohtaista palvelua, koulutusta ja palkkatukea, jotta
hän saisi töitä. Se on meidän viestimme, ja uskomme, että se on paljon tehokkaampi [Pu-
hemies koputtaa] kuin se kyykyttävä aktiivimalli. [Toimi Kankaanniemi: Ulkomaalaisille!
— Heli Järvinen: Niitä tarvitaan!]

13.42 Rami Lehto ps (vastauspuheenvuoro): Arvoisa herra puhemies! Ministeri Kulmu-
ni puhui tuossa, että Kainuustakaan ei löydy kohta enää työntekijöitä Kainuuseen, että siel-
lä on työvoimapula. No sitten jos ajatellaan, että otetaan suomalainen, esimerkiksi lahte-
lainen mies, joka ajattelee, että no siellä olisi työpaikka, niin ensimmäisenä hän katsoo,
mitä se maksaa. Hän alkaa miettiä, minkälaisia asuntoja siellä on. No Kainuussa on raken-
nettu todella vähän. Siellä on vanhempaa asuntokantaa. Niissä on useasti öljylämmitys. No
mitä hallitus sitten hallitusohjelmassakin kertoo: öljylämmitys on pahasta ja lämmitysöljy-
jen verotusta pitää korottaa. Heti hän alkaa sitten ajatella, että ai no, jää vähemmän käteen,
kun lähtee sinne. Kun muutetaan Pohjois-Suomeen päin, ei ole enää joukkoliikennettä niin
paljon. Joudut hankkimaan oman auton. No mitä hallitus sanoo: liikkuminen kallistuu ja
polttoaineverotusta lisätään. Niin, tämän hallituksen toimet eivät lisää sitä, että ihmiset ha-
luavat liikkua pois Ruuhka-Suomesta. Se pitäisi tehdä houkuttelevaksi ja edullisemmaksi,
että siellä kannattaa asua ja olla ja tehdä niitä töitä.
62



Pöytäkirjan asiakohta PTK 47/2019 vp
13.43 Marko Kilpi kok (vastauspuheenvuoro): Arvoisa puhemies! Täällä sanotaan, että
nyt laiva on menossa oikeaan suuntaan, kurssi on muutettu. Minne se kurssi on oikein me-
nossa, jos edellinen hallitus on saanut aikaan valtavan määrän uusia työpaikkoja, ja miksi
tällaista suuntaa halutaan oikein kääntää? Me haluamme osaavaa työvoimaa, käytännössä
aivan sama mistä, ja se tulee todellakin tarpeeseen.

Eilen oli siinä mielessä erikoinen tilanne, että jouduin turvautumaan taksin kyytiin, ja
siinä sitten noustiin edustajakollegoiden kanssa tähän taksiin. Kuljettaja ensimmäiseksi löi
navigaattorin käteen ja pyysi kirjoittamaan osoitteen siihen. Se osoite oli sen verran tuttu
paikka, että minäkin ulkopaikkakuntalaisena olisin sinne osannut ajaa. Kuljettajalle oli täy-
sin tuntematonta suomalainen katunumerokäytäntö, ja maksupäätteen käyttökin oli aika
lailla haparoivaa, että jäi semmoinen kuvitelma siitä, että ei siinä juuri muuta jäänyt kuin
että minä olisin joutunut sitä taksia ajamaankin. [Puhemies koputtaa] Ja minä kuitenkin kä-
sitän taksin kuljettamisenkin ammatiksi. [Puhemies koputtaa]

On muistettava, että osaavasta työvoimasta kilpailee moni muukin maa. Pohjoismaista
Suomessa on helpointa jäädä työttömäksi. Hallitus haluaa ottaa mallia Pohjoismaista mut-
ta samalla parjaa kokoomusta keppipolitiikasta — mutta mitä muuta muiden Pohjoismai-
den toimet ovat?

Toinen varapuhemies Juho Eerola: Edustaja Kilpi, nyt tulee keppiä täältä. Pitää noudat-
taa näitä puheaikarajoja. — Edustaja Semi tietää tämän.

13.45 Matti Semi vas (vastauspuheenvuoro): Arvoisa puhemies! Jäin pohtimaan tuota
Itä-Suomen tilannetta ja työvoiman saantia kokonaisuudessaan. Väestötiedot kertovat, että
vajaan kymmenen vuoden päästä, vaikka ei koko Itä-Suomesta yksikään nuori muuttaisi
poikkeen, meidän keski-ikä on yli 60 vuotta. Meidän ikärakenne on semmoinen, että elin-
keinoelämä, työnantajat rupeavat miettimään, mitenkä ne sijoittuvat eri alueille. Jäin poh-
timaan, onko tämmöistä pitkän ajan suunnitelmaa mietitty jommassakummassa ministeri-
össä, että kuinka vastataan tähän haasteeseen nimenomaan näillä alueilla, mistä rupeaa
nuori väestö loppumaan ja vähenemään, jotta saadaan elinkeinoelämä pidettyä siellä ja työ-
paikat ja meidän vientiteollisuuden tuotteet kehitettyä ja rakennettua ja tehtyä siellä alueel-
la, missä ne nyt tällä hetkellä ovat.

13.46 Arto Pirttilahti kesk (vastauspuheenvuoro): Arvoisa puhemies! Palaan vielä yri-
tysten kansainvälistämispalveluihin: Tämä on pitkäjänteistä työtä, kuten ministeri mainit-
si. Tässä ovat edelliset hallitukset tehneet pohjatyötä, Business Finlandin perustamisen ja
myös sitten Team Finlandin verkoston rakentamisen. Useassakin suurlähetystössä tällä
hetkellä toimii hienosti tämä Team Finlandin pohja, mikä on juuri perustettu. Muun muas-
sa edellisten hallitusten aikana me saimme ruokavientiä hienosti aikaiseksi. Nämäkin ruo-
kavientiprosessit, kuten Kiinaan muun muassa sianlihan osalta mutta myös kalatuotteitten
osalta, ovat useampien vuosien tekoa ja tehtävä.

Myös korostaisin tässä kiertotalouden ja myös sitten ilmastokysymyksiin olevien yritys-
ten vientiponnisteluja pk-sektorin osalta. On hienoa, että on saatu isompiin konsortioihin
mukaan myös näitä suomalaisia yrityksiä ja sitä kautta parantamaan myös meidän ilmas-
ton tilaa.
63



Pöytäkirjan asiakohta PTK 47/2019 vp
Pienenä kysymyksenä ehkä tästä Dubain maailmannäyttelystä, johon Suomi osallistuu
2021: onko sinne hyvä joukko pk-yrityksiä tulossa, [Puhemies koputtaa] ja onko siellä
hyvä osallistumisprosentti, ketä sinne ollaan lähettämässä mukaan?

13.47 Marko Asell sd (vastauspuheenvuoro): Arvoisa puhemies! Olen tyytyväinen mi-
nisteri Harakan 25 kohdan työllistämistoimilistaan. Varmasti siitä työllisyys nousee. Ja
huomion haluaisin myöskin kolmannelle sektorille, elikkä siellä on iso potentiaali työllis-
tää kulttuurin ja liikunnan puolella. Lähinnä kansallisjärjestötuesta on ollut kysymyksiä,
mutta kysyn sitä tarkemmin opetusministeriön puolelta.

Nyt kysyisin sähkönsiirtomaksuista, koska ne kiinnostavat monia ihmisiä, hiertävät var-
sinkin. Ne ovat nousseet kohtuuttoman paljon vuosien aikana. Hallituksella on kirjauksia
siitä, että niihin puututaan, ja olisi hyvä muistuttaa, mitä ne ovat, ja kertoa, missä se tilanne
on tällä hetkellä ja miten se suhtautuu tähän budjettikirjaan.

13.48 Lulu Ranne ps (vastauspuheenvuoro): Arvon puheenjohtaja! Muistuttaisin vielä
tästä palkkatuesta sellaisen näkökulman, että suuri palkkatuen kasvatushan ei sinällään
välttämättä auta meidän tilanteessamme. Palkkatuen pitäisi vaikuttaa nimenomaan siihen,
että sen avulla synnytetään yksityiselle sektorille uusia vakituisia työpaikkoja ja yrittäjät
saavat sitä, mitä haluavat. Nythän näyttää siltä, että päinvastoin ollaan kasvattamassa jul-
kisen sektorin rahoitusta edelleen, sillä nämä palkkatuethan perinteisesti lisäävät vain jul-
kisen sektorin pätkätöitä.

Edelleen palaisin tähän kysymykseen, jonka esitin aikaisemmin näistä prosesseista, joi-
ta TE-toimistoissa ja ylipäätänsä ollaan kehittämässä: Mitä on konkreettinen hyöty, jota
yritykset sieltä nyt ovat saamassa?

13.49 Heikki Autto kok (vastauspuheenvuoro): Arvoisa herra puhemies! Tässä useampi-
kin hallituspuolueitten kansanedustaja on vakuuttanut tyytyväisyyttään näihin hallituksen
toimiin, Harakan 25 kohdan listaan, ja sellainen vanha sanontahan on, että ”vaatimatto-
muus kaunistaa”. Ehkäpä vanhan kansan sanonnoista osuvampi olisi tämä, että ”kannettu
vesi ei kaivossa pysy”. Palkkatuki on varmasti sinänsä aivan tarpeellinen ja hyvä element-
ti, mutta kyllä Suomeen tarvitaan oikeasti toimia, joilla avoimen sektorin työpaikkoja saa-
daan syntymään. Tarvitaan investointeja.

Tietysti hienoa on se, että investointisuunnitelmia Suomeen on erityisesti tuonne bioja-
lostuspuolelle, ja oikeastaan tähän haluaisin nyt sieltä ministeriaitiosta vakuutuksen, että
onhan hallituksella varaa sitten satsata niihin tarvittaviin toimiin, että nämä biojalostusin-
vestoinnit voivat maassa mennä eteenpäin siinä vaiheessa, kun ne ajankohtaistuvat. Kun
nyt hallitus kieltämättä aika etupainotteisesti tekee [Puhemies koputtaa] kaikenlaisia me-
nolisäyksiä, niin onhan varmasti sitten varaa [Puhemies koputtaa] satsata oikeisiin työpaik-
koihin myös?

13.50 Seppo Eskelinen sd (vastauspuheenvuoro): Arvoisa puhemies! Kaksi päivää on
tässä kuunneltu opposition osalta sitä laulua, että mitään ei ole tehty. Viisi kuukautta, ja
meillä on 25-kohtainen työllisyysohjelma, jossa on hyviä tavoitteita.

Toinen iso asia: Liikenneministeri Marinin johdolla on käynnistetty — iso osa jo kesä-
kuussa — lisärahoituksella investointeja, joilla on aika huikea työllisyysmerkitys, ja hyvin
tarkkaan on vielä määritelty ne kohteet, jotka ovat olleet tavallaan kasvuesteenä alueella.
64



Pöytäkirjan asiakohta PTK 47/2019 vp
Esimerkiksi Joensuussa 1 000 henkilötyövuotta käynnistää kymmenien miljoonien inves-
toinnit siitä eteenpäin. Tämä on parasta työllisyyspolitiikkaa.

Kuntakokeilusta voi sen sanoa, että ehdottomasti niitä kannatan. Se on se työkalu, millä
päästään sitten tuolla kunnissa tämän inhottavan työmarkkinatukilaskun kimppuun. Pitkä-
aikaistyöttömyyden poistaminen on oikeastaan ainut keino, millä siihen päästään, ja toi-
saalta sitten myös sillä on vaikutuksia kuntatalouteen.

13.51 Anna Kontula vas (vastauspuheenvuoro): Arvoisa puhemies! Keskustelussa on
esiintynyt paljon hämmennystä suhteessa siihen, mitkä ovat ulkomaalaisen työvoiman yh-
teiskunnalliset vaikutukset. Tästähän on olemassa paljon tutkimusta monista eri olosuh-
teista, ja ne yhdenmukaisesti vakuuttavat, että vaikka ulkomaalaisen työvoiman merkittä-
vä lisäys voi laskea alakohtaisia palkkoja, niin jos ei ole olemassa suojaavia rakenteita, ne
eivät laske kantaväestön palkkoja eivätkä heikennä kantaväestön työllistymismahdolli-
suuksia.

Sen sijaan se suuri yhteiskunnallinen riski, mikä liittyy ulkomaalaisen työvoiman lisään-
tymiseen, on uhka työmarkkinoiden etnisestä jakautumisesta ja sitä kautta myös tämän ja-
kautumisen valumisesta muihin yhteiskunnallisiin instituutioihin. Minun kysymykseni on-
kin: onko näiden maahanmuuttoon liittyvien toimien yhteydessä pohdittu tätä asiaa ja sitä,
mitenkä näitä riskejä voitaisiin välttää?

13.52 Antti Rantakangas kesk (vastauspuheenvuoro): Arvoisa herra puhemies! On har-
mi, että kokoomuksen ykköskolmikko ei ollut täällä kuulemassa ministereitten avauspu-
heenvuoroja. Nehän olivat loistavia ja olisivat vakuuttaneet sen aamupäivän keskustelun
jälkeen, [Naurua] että kyllä hallitus on tekemässä toimenpiteitä eikä vain suunnittelemas-
sa. Täällähän oli aivan loistavat puheenvuorot molemmilta ministereiltä. Mutta kun pois-
tuu salista eikä kuuntele, niin sitten voi jatkaa huomenna samalla agendalla. Tämä on har-
millista. Mutta erittäin hyvä asia.

Minä haluan erityisesti kiittää ministeri Harakkaa tästä yksinyrittäjien aseman esiin nos-
tamisesta. Meillä on Suomessa 170 000 yksinyrittäjää, ja siellä pienetkin toimet voivat joh-
taa siihen, että tuhansia työpaikkoja syntyy, jopa vielä enemmänkin, niin että hieno asia.

Ja ministeri Kulmunille: tämä investointiympäristön turvaaminen ja sen meidän teolli-
suutemme toiminnan turvaaminen, mitä piditte esillä, sehän on äärettömän tärkeää.

Varmaan tuolta edustaja Autonkin puheenvuorolta, ettei ole investointeja, vie vähän
pohjaa pois se, kun hän sanoo, että on 5 miljardin investoinnit Pohjois-Suomeen suunnitel-
missa. Erityisen paljon on hyviä investointeja siellä pohjoisessa luonnonvaroihin liittyen,
tuulivoimaan ja kaivannaistoimintaan [Puhemies koputtaa] ja biotalouteen, edelleen.

Toinen varapuhemies Juho Eerola: Otetaan sitten kakkosketjusta edustaja Rydman.
[Naurua]

13.53 Wille Rydman kok (vastauspuheenvuoro): Arvoisa kunnioitettu eduskunnan puhe-
mies! Tässä koin, että en aivan saanut kyllä vastausta ministeri Kulmunilta, eikä saanut
myöskään edustaja Puisto. Me olemme jo valmiiksi sellaisessa tilanteessa, jossa hallitus it-
sekin toteaa, että julkisen talouden kestävyysvaje on mittava, ja silti hallitus ei reagoi tähän
millään sen edellyttämällä tavalla vaan päinvastoin lisää sekä tilapäisiä menoja merkittä-
västi että pysyviä menoja 1,4 miljardia euroa suunnitelmansa mukaisesti. Tätä kaikkea tur-
65



Pöytäkirjan asiakohta PTK 47/2019 vp
vataan sillä hallitusohjelman perälautakirjauksella, että hallitus kuitenkin tarkkailee tapah-
tuvaa kehitystä ja reagoi siinä vaiheessa, jos kehitys ei olekaan sen mukaista kuin mitä on
toivottu. Kun jo nyt tiedetään, että kehitys ei toivotunlaista ole ja riskejä on, ja kun hallitus
on katsonut, että vielä tämä keltainen kirja ei ole oikea paikka reagoida siihen, niin koska
koittaa se aika, jolloin hallitus joutuu arvioimaan tämän asian? Mikä on se päivämäärä,
mikä on se vuosi, jolloin hallitus joutuu arvioimaan oman toimintaohjelmansa [Puhemies
koputtaa] uusiksi?

Toinen varapuhemies Juho Eerola:  Nyt koittaa se aika, että debattia on jäljellä enää yksi
puheenvuoro ja sen jälkeen ministerit, ja sitten vaihdetaan aihetta.

13.55 Toimi Kankaanniemi ps (vastauspuheenvuoro): Arvoisa puhemies! Aktiivimallin
ongelmat ovat tietysti näkyvissä, ja siksi on hyvä, että siitä päästään, mutta mitkä ne kor-
vaavat toimenpiteet ovat? Ministeri Kulmuni, se on ollut keskustalle avainkysymys ja hal-
litusohjelmaan kirjoitettu. Mikä on tilanne aktiivimallin kumoamisen korvaavissa toimen-
piteissä?

Alueellinen kuljetustuki on tietysti ihan hyvä, mutta onko hallitus valmis muuttamaan
sen ehtoja niin, että sitä saataisiin esimerkiksi Pohjois- ja Keski-Suomessa tai koko Keski-
Suomessa ja ettei se, niin kuin tällä hetkellä, menisi vain suuryrityksille?

Sitten nämä maaseudun näkymät. Edustaja Semi sanoi hyvin Itä-Suomen osalta, ja mo-
net osat Keski-Suomeakin ovat todella synkässä tilanteessa. Tämä kuntatalouden katastro-
fi, joka on päällä, vaatii nyt kyllä voimakkaita toimenpiteitä, ettei meidän maaseutumme
kokonaan autioidu ja tapahdu se, että siellä on vain eläkeläisiä ja työttömiä. Mitä todellisia
toimenpiteitä aluepolitiikassa tapahtuu? Kun ministeri Kulmunilla oli tässä taannoin kisa-
tilanne, [Puhemies koputtaa] niin te lupasitte voimakasta aluepolitiikkaa. [Puhemies ko-
puttaa] Missä se on?

Toinen varapuhemies Juho Eerola:  Ja nyt ministerit, 3 minuuttia kumpainenkin. Aloit-
taako Harakka? — Aloittaa.

13.56 Työministeri Timo Harakka: Arvoisa puhemies! Haluan kiittää edustajia tästä hy-
västä, monipuolisesta ja asiantuntevasta keskustelusta.

Työ- ja elinkeinojaoston puheenjohtaja, edustaja Savio, korosti sitä, että tavoitteena on,
että kaikki työllistyisivät avoimille työmarkkinoille, ja näinhän se on, mutta tässä yhtey-
dessä on tärkeää huomata, että jokaisen palvelun pitää olla polku, josta on suunta johonkin
eteenpäin, kohti tätä tavoitetta, niin että mikään ei ole umpikuja. Ja samassa yhteydessä sit-
ten edustaja Ranteelle myöskin se kommentti, että tässä tilanteessa, jossa avoimia työpaik-
koja on auki enemmän kuin tilastoidun työvoimavälityksen historiassa koskaan, kysyntä
on niin kova, että nyt on erinomainen mahdollisuus juuri rohkaista työnantajia ottamaan
esimerkiksi yli 55-vuotias työnhakija tämän palkkatuen avulla työhön. Niin kauan kuin
meillä tätä ikäsyrjintää on — ja samaan aikaan meillä on myöskin osatyökykyisten ja maa-
hanmuuttajien osalta selvästi sellainen tilanne, että heitä ei rekrytoida — niin en usko tätä
edustaja Vartiaisen väitettä siitä, että palkkatuki korvaa muutoin työllistyvät. Väitän, että
se on tässä erityisessä kysyntätilanteessa nimenomaan se erityinen keino.

Työssäoppimisesta puhuivat edustaja Malm ja edustaja Kinnunen. Meillähän on jatku-
van oppimisen parlamentaarinen työryhmä, joka tekee työtään. Kuitenkin jo tässä matkal-
66



Pöytäkirjan asiakohta PTK 47/2019 vp
la aiomme parantaa oppisopimusmallia ja puuttua myöskin aikuiskoulutuksen optimoin-
tiin yhdessä opetusministerin kanssa.

Pahoittelut ministeri Kulmunille, kun astun nyt vähän oman alueeni ulkopuolelle vastaa-
malla edustaja Vestmanin kysymykseen liittyen sähkönkäyttöön ja kaukolämpöön. Olin
mukana hallitusneuvotteluissa vastaamassa siitä kirjauksesta, että jos paljon sähköä käyt-
tävä palvelinkeskus kytkeytyy kaukolämpöverkkoon, niin se voidaan määrätä siihen alim-
paan sähköveroluokkaan. En tiedä, kiinnostaako tämmöinen pieni etu Googlea, mutta toi-
von hartaasti, että he Haminassa näin myöskin toimisivat.

Totta on myöskin, että suomalainen teollisuus tarvitsee tukea ja ehkä myöskin, varsin-
kin metallipuoli, hiukan tällaista maineen nostoa. Meidän kaikkien pitäisi varmistaa suo-
malaisen teollisuuden hyvä tulevaisuus vain muistamalla se, että se tuottaa ilmastoratkai-
suja maailman ongelmiin.

Ja näin lopuksi vastaan edustaja Kankaanniemen kahteenkin kysymykseen: mitä hyötyä
näistä työmarkkinajärjestöistä on ollut, ja mitä aktiivimallin tilalle? Kun olemme voineet
käydä neuvotteluja hyvässä hengessä, niin sellaisessa, mikä on aikaisemmin kariutunut, on
nyt ollut mahdollista edetä. Eli mitä aktiivimallin tilalle? Kaikki ymmärtävät, että kun pal-
velut paranevat ja saadaan yksilöllistä työnhakupalvelua, niin tähän työnhakusuunnitel-
maan sitoudutaan sanktion uhalla. Ja tästä työnantaja- ja työntekijäjärjestöt ovat samaa
mieltä. Rakennamme yksilöllisen työnhaun mallia, joka perustuu siihen, että työnhaku-
suunnitelmaa täytyy noudattaa, ja silloin jos sitä rikkoo, niin saa [Puhemies koputtaa] ny-
kyistä laajemmin mutta nykyistä inhimillisemmin seuraamuksia.

14.00 Elinkeinoministeri Katri Kulmuni: Arvoisa puhemies! Edustaja Aittakumpu ky-
syi tuolla aikaisemmassa vaiheessa kuljetustuen kehittämisestä, ja myös edustaja Kan-
kaanniemi viittasi siihen. Ajattelen, että se on nimenomaan kysymys Pohjoismaista ja kan-
sainvälisistä kilpailutilanteista: kun me tiedämme, että naapurimaamme panostaa siihen
huomattavasti enemmän, niin meillä olisi syytä katsoa ne kuljetustuen ehdot samankaltai-
siksi, ja silloin puhutaan paitsi siitä minimistä, missä sitä tukea voi saada, mutta myös siitä
maksimista. Siellä on olemassa siis kattoraja jo tälläkin hetkellä, edustaja Kankaanniemi,
kaikki yritykset sitä eivät suinkaan saa, mutta toisaalta eivät kaikista pienimmätkään yri-
tykset sitä saa, joten nämä ehdot olisi hyvä katsoa yhteismitallisiksi Ruotsin kanssa — mut-
ta se on erittäin tehokas elinkeino- ja aluepoliittinen työkalu pitkien etäisyyksien Pohjois-
maissa.

Sitten edustaja Kivelä kysyi vähähiilitiekartoista ja kuinka työntekijäjärjestöt on niihin
osallistettu mukaan erittäin hyvässä dialogissa. Kun suunnittelemme seuraavia tilaisuuk-
sia, niin tarkoituksena on nimenomaan keskittyä siihen sujuvaan siirtymään, mikä on pait-
si eurooppalaisella tasolla ison debatin aihe ja erittäin tärkeä siirtymän onnistumiseksi, että
niin työnantaja- kuin työntekijäpuoli on siellä mukana ja läsnä. Dialogi on kyllä erittäin hy-
vää ja rakentavaa niin teollisuuden kuin palkansaajienkin kanssa, ja siitä olen kyllä kiitol-
linen, koska jos me haluamme vastata ilmastonmuutokseen, niin se vaatii kyllä yhteisiä pa-
nostuksia koko tältä yhteiskunnalta.

Edustaja Autto kysyi investoinneista ja kuinka valtio sitten tulee niissä vastaan. Mehän
uskomme kaikki vapaaseen markkinatalouteen ja ajattelemme, että firmat päättävät, mihin
rahansa laittavat ja investoivat, ja ajattelemme tietenkin, että he mahdollisimman paljon
laittaisivat niitä tähän maahan — budjettiriihen kirjaushan on sen kaltainen, että jos tulee
suurempia investointeja, niin sitten hallitus varautuu niiden tekemiseen liikenneinfran puo-
67



Pöytäkirjan asiakohta PTK 47/2019 vp
lelta. Siitähän tässä on kysymys, millä julkinen valta voi osallistua, mutta firmat päättävät
itse, mihin valtio rahansa laittaa. Ja tietenkin tässä kaikessa ilmastokeskustelussa täytyy
muistaa aina paitsi ne meidän ilmastotavoitteemme, mitä ollaan asetettu, myös se, minkä-
lainen uusi liiketoimintamahdollisuus se meille pystyy olemaan.

Sitten edustaja Pirttilahti kysyi vielä Dubain maailmannäyttelystä. Hyvänä uutisena
voin kertoa, että erittäin suurta mielenkiintoa suomalaisilla yrityksillä on ollut siihen.
Edustaja Vestman kysyi energiajärjestelmän varmuudesta. Kyllähän se vaatii sitä, että
meillä on paitsi kaupallisia investointeja, meillä on yhteydet — piuhat kulkee hyvin Poh-
joismaiden välillä ja kapasiteetti on siellä riittävää. [Puhemies koputtaa] Se vaatii kysyntä-
joustoja, älyverkkojen kehitystä. Se vaatii myös tehoreserviä, jos mietitään, kuinka paljon
meille tulee uusiutuvaa energiaa jatkuvasti meidän verkkoomme, ja tästä on myös edus-
kunnalle lainsäädäntöä tulossa tehoreservien turvaamiseksi, ja sikäli tietenkin teknologi-
nen kehitys on myös erittäin nopeaa ja siinä meidän täytyy pystyä olemaan matkassa.

Ja ehkä vielä lopuksi totean tähän suureen talouspoliittiseen keskusteluun sen, että kol-
men kuukauden jälkeen eivät tietenkään kaikki hallituksen tavoitteet ole vielä täyttyneitä,
eivät ne olleet neljä vuotta sittenkään täyttyneitä kolmen kuukauden jälkeen, vaan me
teemme hyvässä yhteistyössä toimia, että työllisyysaste on 75 prosenttia vuonna 2023.

14.03 Liikenne- ja viestintäministeri Sanna Marin: Arvoisa puhemies! Arvoisat kan-
sanedustajat! Antti Rinteen uusi punamultahallitus tekee ennätykselliset panostukset Suo-
men liikenneinfrastruktuuriin hallituskauden aikana. Esitämme ensi vuodelle liikenne- ja
viestintäministeriön hallinnonalalle määrärahaa yhteensä noin 3,5 miljardin euron edestä.
Tämä on yli 600 miljoonaa euroa enemmän kuin kuluvan vuoden talousarviossa. Paran-
namme liikenneverkkoa, vähennämme korjausvelkaa ja lisäämme julkisen liikenteen ra-
hoitusta. Jo kesäkuun lisätalousarviossa hallitus päätti useiden kehittämis- ja perusväylän-
pidon hankkeiden käynnistämisestä. Perusväylänpitoon tehdään ensi vuoden alusta 300
miljoonan euron pysyvä tasokorotus, josta talvikunnossapitoon osoitetaan 20 miljoonaa
euroa. Tällä hallitaan korjausvelkaa ja puretaan sitä asteittain. Yhdessä muiden korotusten
kanssa perusväylänpidon rahoitukseen tulee lisäystä yhteensä 362 miljoonaa euroa vuon-
na 2020. Osana perusväylänpidon rahoituksen nostoa toteutetaan alueellisesti kattava pien-
ten parantamishankkeiden kokonaisuus, jolla edistetään kävelyn ja pyöräilyn edellytyksiä,
parannetaan liikenneturvallisuutta sekä turvataan elinkeinoelämän kuljetusten sujuvuutta.

Arvoisa puhemies! Valtakunnallisen liikennejärjestelmäsuunnitelman laatiminen on tä-
män hallituskauden kaikkein tärkein ja merkittävin liikennepoliittinen teko. Ylihallitus-
kautisella 12-vuotisella liikennejärjestelmäsuunnitelmalla varmistetaan liikennepolitiikan
pitkäjänteisyys ja johdonmukaisuus. Yksi keskeinen syy siihen, ettei Suomi ole onnistunut
saamaan EU-rahoitusta väyläverkoston kehittämiseen, on juuri pitkäjänteisen valmistelun
puuttuminen. Nyt tähän tulee muutos. Suunnitelman laatimista ohjaamaan asetetaan tä-
nään parlamentaarinen työryhmä, johon on pyydetty edustus kaikista eduskuntaryhmistä.
Haluankin korostaa, että Suomen liikennepolitiikan pitkäjänteinen kehittäminen edellyttää
kaikkien puolueiden hyvää yhteistyötä.

Arvoisa puhemies! Hallitus tekee vastuullista ilmastopolitiikkaa. Haluamme, että Suo-
mi on hiilineutraali vuonna 2035 ja olemme maailman ensimmäinen fossiilivapaa hyvin-
vointiyhteiskunta. Tämä edellyttää myös liikenteen päästöjen merkittävää vähentämistä.
Tavoitteemme on puolittaa liikenteen päästöt vuoteen 2030 mennessä, ja tulemme laati-
maan tiekartan fossiilittomaan liikenteeseen siirtymiseksi. Osana liikenteen päästöjen vä-
68



Pöytäkirjan asiakohta PTK 47/2019 vp
hentämistä osoitamme kävelyn ja pyöräilyn edistämiseen vuonna 2020 yhteensä ennätyk-
selliset lähes 25 miljoonaa euroa. Joukkoliikenteeseen tehdään 20 miljoonan euron pysyvä
ilmastoperusteinen tasokorotus.

Arvoisa puhemies! Hallitus panostaa raideliikenteeseen. Jo ensi töiksemme kesän lisä-
talousarviossa päätimme merkittävien raidehankkeiden käynnistämisestä pääradalla, Tu-
run rantaradalla, Joensuun ja Oulun ratapihoilla, Kouvola—Kotka—Hamina-välillä sekä
Iisalmi—Ylivieska-välillä. Olemme myös sitoutuneet kehittämään nopeita tulevaisuuden
raideyhteyksiä. Hallitus on valmis rahoittamaan Turun tunnin junan ja Suomi-radan suun-
nittelua yhteensä 115 miljoonalla eurolla, mikäli kuntien kanssa päästään sopimukseen rai-
dehankkeista. Itäisen nopean yhteyden osalta on valmius tehdä päätöksiä keväällä 2020,
kun linjausta koskeva selvitys ja vertailu valmistuvat. Parannamme hallitusohjelman mu-
kaisesti myös pääradan liitännäisiä raideyhteyksiä väleillä Tampere—Pori, Tampere—Jy-
väskylä ja Seinäjoki—Vaasa. Lisäksi sähköistämme Hangon ja Hyvinkään välisen radan
vuosikymmenten odotusten jälkeen.

Arvoisa puhemies! Liikenneturvallisuuden parantaminen on hallituksen keskeisiä pai-
nopisteitä. Valmistelemme liikenneturvallisuuden periaatepäätöksen, esitämme ensi vuo-
delle 12 miljoonan euron lisärahoitusta vaarallisten tasoristeysten poistamiseen, turvaam-
me Liikenneturvan rahoituksen sekä kohdennamme perusväylänpidon rahoitusta liikenne-
turvallisuutta parantaviin kohteisiin. Lisäämme myös yksityisteiden rahoitusta. Yksityis-
teiden avustuksiin osoitetaan vuonna 2020 yhteensä 20 miljoonaa euroa.

Arvoisa puhemies! Ilmatieteen laitos tekee huipputason tutkimusta, josta voimme kan-
sakuntana olla ylpeitä. Ilmatieteen laitokselle esitetään 700 000 euron lisäystä ICAOn glo-
baalin avaruussääkeskuksen perustamiseen ja lisäksi Ilmatieteen laitokselle esitetään
600 000 euron lisäystä eurooppalaisen pienhiukkas-, pilvi- ja hivenkaasututkimusinfra-
struktuurin toiminnan rahoittamiseen.

Lopuksi haluan nostaa vielä esille erittäin tarpeellisen lisärahoituksen Suomen kybertur-
vallisuudelle. Kyberturvallisuuskeskukselle esitetään 1,2 miljoonan euron lisärahoitusta,
ja lisäksi kohdennamme 2 miljoonaa euroa kyberturvallisuuden koordinointiin ja paranta-
miseen.

Arvoisa puhemies! Hyvät kollegat! Suomalaiset äänestivät vaaleissa muutosta, ja halli-
tuksen ensi vuoden talousarvio on tämän muutoksen ensimmäinen askel.

Ensimmäinen varapuhemies Tuula Haatainen:  Ja nyt käydään sitten debatti. Pyydän
niitä edustajia, jotka haluavat käyttää tästä aiheesta puheenvuoron, nousemaan seisomaan
ja painamaan V-painiketta.

14.09 Kalle Jokinen kok (vastauspuheenvuoro): Arvoisa rouva puhemies! On erinomai-
nen asia, että tässä budjetissa tunnustetaan se pitkä parlamentaarisen työn perinne, joka on
liikenneasioissa ollut edellisillä vaalikausilla, ja aivan erinomainen asia, että tuo 300 mil-
joonan euron rahoitus korjausvelan pysäyttämiseksi nyt linjataan pysyväksi — siitä kiitos
hallitukselle ja liikenneministerille — samoin tuon liikenneturvallisuusmäärärahan turvaa-
minen, joka on ollut riippuvainen liikennevakuutusmaksujen liikenneturvallisuusmak-
suosuudesta, joka on noin prosentti liikennevakuutusmaksuista. Siinähän on se ongelma,
että tulokertymä vaihtelee vuosittain ja liikenneturvallisuuden rahoitus on ikään kuin epä-
varma. Toivon, että tähän löydetään pysyvä ratkaisu jatkossa, jotta ei tarvitsisi joka vuosi
tätä tarkentaa.
69



Pöytäkirjan asiakohta PTK 47/2019 vp
Sitten vielä kysymys ministerille: miten aiotte nopeuttaa kevytautojen hankkeen selvit-
telemistä, koska [Puhemies koputtaa] kovin moni nuori ja perhe odottaa tällä hetkellä no-
peaa ratkaisua tähän asiaan? Juuri äsken sain [Puhemies koputtaa] puhelun eräältä isältä,
joka odottaa nopeita toimia asian selvittämiseksi.

14.10 Suna Kymäläinen sd (vastauspuheenvuoro): Arvoisa rouva puhemies! Aivan en-
simmäiseksi täytyy kiittää ministeri Marinia tästä mittavasta liikennesatsauksesta, jonka
tämän budjetin myötä hallitus tulee tekemään. Se, että verrattuna vuoteen 2019 liikentee-
seen käytettäviin rahoihin tulee 616 miljoonan euron lisäys, on huikeaa. Kokonaispottina
puhutaan kolmesta ja puolesta miljardista.

Myös itse toteaisin tästä 12-vuotisesta liikennejärjestelmäsuunnitelmasta. Odotan jo
toki tämän työn alkua ja kysyisinkin ministeriltä, milloin nämä nimetyt ihmiset tai puolu-
eiden edustajat pääsevät tämän työn alkamaan. Tämä työhän tulee yhdistämään meitä yli
puoluerajojen. Myöskin odotan sitä, että pystymme alueellisesti tasapainoisesti suunnitte-
lemaan Suomen liikennekarttaa ja pystymme myöskin näin osallistumaan EU:n hankkei-
siin, hakemaan sieltä rahaa.

14.12 Jouni Kotiaho ps (vastauspuheenvuoro): Puhemies! Kiitoksia hallitukselle maan-
teihin kohdistuvista panostuksista. Se on hyvä ala, sitä tarvitaan lisää.

Nytten tässä ammattiliikenteen puolelle tarvittaisiin vähän apua siinä, kun otettiin niitä
veroja elikkä polttoaineen hinta tulee nousemaan. Se pitäisi kompensoida, kuten on halli-
tusohjelmassakin ammattidieselinä kuljetusliikkeille kompensaatiota.

Sitten vielä vinjet-maksut pitäisi saada, niin että ulkomaisetkin autot rupeisivat maksa-
maan meidän kuluja täällä eivätkä pelkästään hyyryllä elä ja käytä vastikkeetta meidän tei-
tä. Sekin oli viime hallituskaudella ihan lähellä mennä lävitse.

Vielä huomioitava on se, että kuljetusalan liikevaihto on noin 6 miljardia. Se ei ole ihan
pieni hallinnonala ja toimiala. Siitä kertyy verotuloja noin 2,7 miljardia. — Kiitos.

14.13 Pekka Aittakumpu kesk (vastauspuheenvuoro): Arvoisa rouva puhemies! Niin
kuin tässä on todettu, on aivan erinomaista, että hallitus nyt tekee perusväylänpitoon 300
miljoonan euron tasokorotuksen ja yksityisteillekin tulee ensi vuodelle 20 miljoonaa eu-
roa. Tämä jatkaa viime vaalikaudella aloitettua työtä, jolloin laadittiin lähes miljardin eu-
ron korjausohjelma, joka sisälsi lähes 300 hanketta ympäri Suomen.

Arvoisa puhemies! Liikenne- ja viestintäministeriö antoi viime vuoden lopulla asetuk-
sen pääväylistä ja niiden palvelutasosta, ja silloinen liikenne- ja viestintäministeri totesi,
että tällä asetuksella ei päätetä liikenneverkon investoinneista eikä pääväyläverkon ulko-
puolisten maanteiden rahoituksesta. Kuitenkin tuo pääväyläverkon kartta on varsin karua
katseltavaa Kainuun, Koillismaan ja Koillis-Lapin näkökulmasta, jotka on jätetty koko-
naan pääväyläverkon ulkopuolelle. Sen vuoksi haluan nyt kysyä liikenne- ja viestintämi-
nisteri Marinilta: koska kyse ei ole rahasta, niin mikä estää ottamasta valtatie viitosen Ka-
jaanin pohjoispuolisen osuuden ja valtatie 20:n mukaan [Puhemies koputtaa] tähän pää-
väyläverkkoon, mikä tukisi alueiden tasapuolista kehittämistä?

14.14 Mirka Soinikoski vihr (vastauspuheenvuoro): Arvoisa rouva puhemies! Kun pu-
hutaan liikenteen päästöistä, ei voida olla puhumatta biokaasusta. Biokaasulla voidaan vä-
hentää merkittävästi liikenteen päästöjä. Samalla on mahdollisuus vähentää peltojen raiva-
70



Pöytäkirjan asiakohta PTK 47/2019 vp
usta ja edistää ravinteiden kiertoa. Siksi onkin tärkeää, että hallitus panostaa jo ensi vuo-
den budjetissa kansalliseen biokaasuohjelmaan. Tämä on yksi konkreettinen askel kohti
hiilineutraalia liikennettä, mikä myös luo uusia työpaikkoja Suomeen ja vahvistaa sitä pal-
jon puhuttua huoltovarmuutta, joka tänäänkin tässä salissa on jo moneen kertaan mainittu.

14.15 Katja Hänninen vas (vastauspuheenvuoro): Arvoisa rouva puhemies! Minäkin yh-
dyn niihin kiitoksiin, mitä muutkin edustajat tässä salissa ovat todenneet. Perusväylänpi-
toon tulee lisää rahoitusta, pysyvää rahoitusta ensi vuodelle yli 600 miljoonaa euroa, siis
yhteensä tähän liikennesektorille. Mikä myös ilahduttaa sydäntäni, on se, että raideliiken-
teeseen panostetaan. Se on juuri sitä tulevaisuuteen investointia, mikäli me haluamme tor-
jua ilmastonmuutosta. Totta kai Suomi-rata kattaa hyvin pitkälle koko maan ja vaatii pal-
jon investointeja myös vielä tulevaisuudessa lisää. Olisinkin kysynyt ministeri Marinilta:
Mitenkä kaksoisraide Ylivieska—Oulu-välille tästä lähtee etenemään? Pohjoisessa tarvit-
semme lisää kapasiteettimahdollisuuksia, ja tämä kaksoisraide on kyllä elinehto, mikäli me
haluamme saada sinne lisää sekä tavarakuljetuksia että henkilöliikennettä.

14.16 Sandra Bergqvist r (vastauspuheenvuoro): Värderade talman, arvoisa puhemies!
Budgetpropositionen innehåller många bra och viktiga investeringar i vår infrastruktur.
Det här behövs verkligen för att Finland ska vara konkurrenskraftigt också i framtiden.
Satsningarna är väldigt viktiga på det regionala planet men också då man ser till sysselsätt-
ningen.

Valtion talousarvioesitys sisältää paljon hyviä ja tärkeitä infrahankkeita. Näitä kyllä tarvi-
taan, jotta Suomi pysyy kilpailukykyisenä myös tulevaisuudessa. Infrahankkeet ovat erit-
täin tärkeitä paikallisella tasolla mutta myös työllisyyden kannalta. Sen takia haluan kysyä
ministeri Marinilta: Miten nämä hankkeet vaikuttavat työllisyyteen? Onko tästä tehty arvi-
ota?

14.16 Peter Östman kd (vastauspuheenvuoro): Arvoisa puhemies! Niin kuin kuulimme,
hallitus suunnittelee parasta aikaa sellaista tiekarttaa, joka tarkoittaa, että me tulevaisuu-
dessa olisimme fossiilivapaa maa. Se on erinomainen ja hyvä tavoite.

Sitten jos ajatellaan sitä, miten ihmiset tulevat toimeen eri maakunnissa ja eri paikka-
kunnilla Suomessa, niin tiedetään, että Suomi on pitkien etäisyyksien maa ja tarvitaan edel-
leen autoja sinne, minne junat eivät kulje. Ensi vuonna tulevat voimaan uudet EU-säännöt,
joiden mukaan autovalmistajien kaikkien uusien autojen keskipäästö ei saisi ylittää 95
gramman rajaa hiilidioksidia kilometriä kohti. Tämä tavoite tulee olemaan vähintäänkin
haastava, erityisesti, jos dieseleitten valmistus lopetetaan. Onko hallitus tietoinen tästä, että
uusilla dieselmoottoreilla päästään pienempiin päästöihin kuin esimerkiksi bensakoneilla?

14.17 Rami Lehto ps (vastauspuheenvuoro): Arvoisa rouva puhemies! Kun hallitus nyt
aikoo puolittaa liikenteen hiilidioksidipäästöt vuoteen 2030 mennessä, sehän tarkoittaa si-
tä, että polttomoottoriautoista pitäisi paljolti päästä eroon ja siirtyä sähköautoihin ja
kaasuautoihin ja näihin. Mutta nyt kun katsotaan, kun rakennetaan kerrostaloja tai omako-
titaloja: ei sinne ilmesty nyt vielä latausinfraa. No, hallitus aikoo tukea tätä, joten tehdään
— mutta tulee todella kiire. On mahdotonta saada sitä latausinfraa vanhoihin omakotitaloi-
hin. Voi olla, että pääsulakkeet pitää muuttaa, mikä tulee kalliiksi. Vanhoissa kerrostalois-
71



Pöytäkirjan asiakohta PTK 47/2019 vp
sa on hirveä tappelu hallituksissa siitä, tuleeko sitä latausinfraa. On mahdotonta pienituloi-
silla saada sitä latauspistettä sille sähköautolle, jos ei ole omaa uutta omakotitaloa.

Haluaisin tiedustella ministeriltä: Jos nyt tänä vuonna ostaa bensakäyttöisen auton, onko
se arvoton 2030 mennessä? Aiotaanko sitä verottaa nyt niin paljon, ettei sillä enää kukaan
halua ajaa? [Keskeltä: Osta rauhassa!]

14.18 Raimo Piirainen sd (vastauspuheenvuoro): Arvoisa rouva puhemies! Minäkin yh-
dyn kiitoksiin ministerille tästä panostuksesta väyliin ja ennen kaikkea raideliikenteeseen.
Raideliikenne on vähäpäästöinen liikennemuoto, ja ennen kaikkea raskas liikenne tulisi
siirtää raiteille. Se olisi liikenneturvallinen teko myös. [Sheikki Laakso: Ei se ole mahdol-
lista!]

Hyvin usein ovat junat myöhässä ennen kaikkea Pohjanmaan radalla, ja siellä on turva-
laiteongelmia. Onko ministerillä tietoa, tuleeko nyt tässä satsauksia liikenteenohjausjärjes-
telmän uudistukseen ja kulunvalvontaan? Se olisi merkittävä parannus ennen kaikkea ra-
tainfran osalta raideliikenteen kehittämiseen.

14.19 Ari Torniainen kesk (vastauspuheenvuoro): Arvoisa rouva puhemies! Edustaja
Kotiaholle tiedoksi, että hallitusohjelmassa on maininta vinjettimaksusta ja ammattibiodi-
eselistä. Ne ovat myöskin siellä, ja uskon, että ministeri vie näiden asioiden selvitystä
eteenpäin, kuten hallituksen ohjelmassa on.

Kiitos ministerille jo näistä panostuksista, mitä nyt pannaan liikkeelle, mitä hallitusoh-
jelmassa on. Nimenomaan on tärkeää, että perusväylänpitoon satsataan, kuten yhteisesti on
sovittu myöskin parlamentaarisesti viime kaudella. Se on iso satsaus, ja nyt satsataan vielä
enemmän kuin on päätetty. Sillä saadaan teitä kuntoon koko Suomessa. Se on tärkeää, että
ihmisten liikkuminen on turvallista maanteillä, sillä pääosa ihmisistä kuitenkin liikkuu tei-
tä pitkin. Tärkeää on myöskin, että ratahankkeita saadaan vietyä eteenpäin. Tärkeää olisi
myöskin tulevaisuudessa, että niitä ratahankkeita, jotka ovat jo olemassa, viedään eteen-
päin, että esimerkiksi vaikkapa Karjalan radan ja Savon radan myöskin seuraavia vaiheita
viedään eteenpäin.

Itse myöskin painottaisin, että nopeat laajakaistaverkot ovat myöskin tulevaisuutta, ja
nimenomaan toimivat laajakaistaverkot, ja ministeri on myöskin tätä asiaa viemässä eteen-
päin.

14.21 Sofia Vikman kok (vastauspuheenvuoro): Arvoisa rouva puhemies! Nopeat juna-
yhteydet ovat tärkeitä sujuvan liikkumisen ja ilmaston kannalta. Suomi-rata hyödyttäisi ni-
mensä mukaisesti isoa osaa Suomesta. Olisi siis enemmän kuin suotavaa, että hankkeelle
luotaisiin kunnianhimoinen aikataulu. Syyskuussa ilmoitettiin, että liikenne- ja viestintä-
ministeriö käynnistää neuvottelut Tampereen ja Helsingin välisen Suomi-radan edistämi-
seksi sekä hankeyhtiön perustamiseksi. Kysyn ministeriltä tavoiteaikataulua: milloin väli
Tampere—Helsinki taittuu alle tunnissa? Sehän olisi mahdollista jo nykyisellä kalustolla,
kunhan raiteet vain saadaan kuntoon.

Neuvotteluryhmiä asian tiimoilta parhaillaan perustetaan, mutta työlle ei ilmeisesti olla
asettamassa tavoiteaikataulua. Se herättää syystäkin ihmetystä. Kun projektilta puuttuvat
aikataulu ja selkeät askelmerkit, on olemassa suuri vaara, että nopean yhteyden valmistu-
minen venyy ja vanuu seuraavien hallitusten vastuulle. Sekö on viivyttelevän hallituksen
tarkoituskin, siirtää toteutus — tässäkin asiassa — tulevaisuuteen? Ministeri Marin: [Pu-
72



Pöytäkirjan asiakohta PTK 47/2019 vp
hemies koputtaa] työmatkalaiset, tavaraliikenne [Puhemies koputtaa] ja Suomen ilmasto-
tavoitteet sekä [Puhemies: Aika!] EU-rahoituksen hakuaikataulu vaativat toimia nyt.

Ensimmäinen varapuhemies Tuula Haatainen: Ministeri Marin, vastauspuheenvuoro, 3
minuuttia.

14.22 Liikenne- ja viestintäministeri Sanna Marin: Arvoisa puhemies! Tässä tulikin jo
runsas määrä kysymyksiä.

Ensimmäisenä edustaja Jokinen kysyi kevytautoaikatauluista. Tätä asiaahan käsiteltiin
viime perjantaina hyvin perusteellisesti tässä salissa, ja silloin selvennettiin myös tätä ai-
kataulua. Tähän on nyt ehdotus, jossa lykätään kevytautolainsäädännön voimaantuloa vuo-
della, ja tänä aikana pyrimme varmistamaan sen, että saamme Suomen lainsäädännön EU-
säädösten mukaiseksi ja asiassa päästään etenemään. Sanon, että tämä vuoden aikataulu-
kin on erittäin kireä, koska tähän liittyy notifiointi, joka meidän pitää tehdä, ja sen takia
tämä aika on tällainen.

Edustaja Kymäläinen kysyi 12-vuotisesta valtakunnallisesta liikennejärjestelmäsuunni-
telmasta ja tämän työn käynnistymisestä, ja moni muukin kysymys itse asiassa tähän ko-
konaisuuteen liittyy. Kuten sanoin, tämä on tämän hallituskauden isoin ja merkittävin lii-
kennepoliittinen kysymys, 12-vuotisen pitkäjänteisen valtakunnallisen liikennejärjestel-
mäsuunnitelman laatiminen yhteistyössä kaikkien puolueiden kanssa. Tämä työ tulee alka-
maan tämän kuun lopussa. Itse asiassa tänään liikenne- ja viestintäministeriön johtoryh-
mässä tullaan tämä parlamentaarinen työryhmä asettamaan. Näistä edustajista ollaan esi-
tykset saatu eduskuntapuolueilta.

Sitten edustaja Kotiaho kysyi kuljetusalan toimintaedellytyksistä. Tähän jo osaltansa
edustaja Torniainenkin täällä vastasi. Tietenkin kuljetusala on aivan keskeinen, ja meidän
pitää toimintaedellytyksistä pitää huolta.

Edustaja Aittakumpu kysyi pääväyläverkostosta. Tämä on sellainen kysymys, joka tu-
lee tarkasteluun tässä 12-vuotisessa valtakunnallisessa liikennejärjestelmäsuunnitelmassa.
Siitä on sovittu hallitusohjelmassa, ja pidän erittäin luontevana, että samassa yhteydessä,
kun tämä valtakunnallinen liikennejärjestelmäsuunnitelma tehdään, samalla myös tarkas-
tellaan pääväyläverkostoa.

Edustaja Soinikoski nosti esiin biokaasun. Tämä on tärkeä kokonaisuus liikenteen pääs-
töjen vähentämisessä, ja tässä tullaan tekemään hyvää yhteistyötä eri ministeriöiden välil-
lä, niin liikenne- ja viestintäministeriön, maa- ja metsätalousministeriön, ympäristöminis-
teriön kuin muiden, muun muassa työ- ja elinkeinoministeriön, kanssa. Tämä on iso koko-
naisuus ja selkeä painopiste hallituksella. Sen eteen tulemme tekemään töitä.

Edustaja Hänninen kysyi kaksoisraiteesta Ylivieska—Oulu-välin osalta. Tähänkin tote-
an, että valtakunnallisessa liikennejärjestelmäsuunnitelmassa tullaan tarkastelemaan koko
rataverkkoa, myös tämän Oulun-yhteyden nopeutusta. Se ei ole mihinkään unohtunut.

Sitten oli vielä lukuisia muita kysymyksiä, joihin valitettavasti en ehdi vastaamaan, mut-
ta vastaan vielä tässä kohtaa edustaja Vikmanin kysymykseen Suomi-radan aikataulusta.
Me kaikki tiedämme, että nämä ovat valtavan isoja tulevaisuushankkeita. Ne eivät valmis-
tu muutamassa vuodessa. Pelkästään suunnittelujänne näille hankkeille on useita vuosia.
Tähän liittyvät kaikki niin maakuntakaavoituksesta ympäristövaikutusten arviointiin, niin
alustavasta yleissuunnittelusta yleissuunnitteluun, ratasuunnitteluun. Tämä on monivaihei-
nen prosessi, ja kuten olen aikaisemmin todennut, aikaisintaan tämä tunnin nopea yhteys,
73



Pöytäkirjan asiakohta PTK 47/2019 vp
liikennöinti itse kulkijoiden näkökulmasta, voi alkaa 2030-luvulla, ja sen takia pidän erit-
täin tärkeänä ja olen korostanut sitä, että tämä pohjatyö pitää tehdä huolella. Tavoiteaika-
taulu meillä on näiden neuvotteluiden käymiseksi, ja se tavoiteaikataulu on, että tämän
syksyn aikana saisimme hankeyhtiöt perustettua, ja toivomme, että kunnilla on edellytyk-
siä, valmiuksia ripeällä aikataululla näitä neuvotteluita käydä.

14.26 Sheikki Laakso ps (vastauspuheenvuoro): Arvoisa rouva puhemies! Arvoisa mi-
nisteri Marin, tässä tulee tuo 600 miljoonaa puheeksi, tai reilu 600 miljoonaa, useamman
kerran, mutta täytyy kuitenkin muistuttaa sellainen homma, että tässä on 400 miljoonaa li-
kimain otettu dieselin ja parafiinisen dieselin ja muun polttoaineen verotuksesta, elikkä to-
dellisuudessahan se ei ole kuin reilu 200 miljoonaa, mitä nyt laitetaan. Mutta olen automie-
henä todella kiitollinen siitä asiasta, että tällainen rahoitus siihen tulee, ja todellakin innol-
la odotan, kun olen myös siinä 12-vuotisessa liikenteen parlamentaarisessa ohjausryhmäs-
sä mukana, näitä asioita.

Haluan kuitenkin kysyä vielä tällaisesta asiasta: onko valtatie 15 teille kuinka tuttu ja sen
hätää kärsivä ambulanssiliikenne, joka ei missään muualla Suomen teillä tällä hetkellä ole
tuskissaan kuin ainoastaan siellä valtatie 15:llä?

14.27 Jenni Pitko vihr (vastauspuheenvuoro): Arvoisa puhemies! Hallituksen tavoite on
fossiilivapaa liikenne, kuten ministeri kertoi. Tässä budjetissa otetaankin merkittävä askel
kohti kestävämpää liikennejärjestelmää. Merkittäviä panoksia on tulossa raiteille, kävelyl-
le ja pyöräilyyn. Pyöräilyn hankkeita tuetaan kymmenillä miljoonilla. Se on hyvä, sillä on-
kin tutkittu, että pyöräilyyn sijoitettu euro tuo 8 euroa takaisin hyötyinä yhteiskunnalle
pääasiassa kohentuneena terveytenä.

Konkreettisia toimia budjetissa on suora hankkeiden tukeminen kuntien kanssa, laa-
tunormiston laatiminen, työsuhdepyöräilyn edistäminen ja MAL-yhteistyön jatkaminen.
Panostukset joukkoliikenteeseen ja esteettömiin kävely- ja pyöräily-ympäristöihin ovat
myös tasa-arvoteko, sillä kaikilla suomalaisilla ei ole autoa. Monesti autoon ei ole varaa tai
sen ajo-oikeuden on menettänyt esimerkiksi sairauden vuoksi. Nämä panostukset myös
edesauttavat lasten ja nuorten kykyä itsenäiseen liikkumiseen ja harrastamiseen.

14.28 Anna-Kaisa Ikonen kok (vastauspuheenvuoro): Arvoisa puhemies! On hienoa,
että hallitus vie eteenpäin tätä 12-vuotista parlamentaarista liikennejärjestelmäsuunnitte-
lua, ja odotan hyvää yhteistyötä myöskin tältä parlamentaariselta ohjausryhmältä. Hyvää
on tässä myöskin se, että moni näistä liikennehankkeista toimeenpanee parlamentaarisesti
sovittua linjaa ja edistää elinkeinoelämän kilpailukykyä. Ratoihin on tulossa myöskin ter-
vetulleita lisäyksiä, mutta vielä palaan sen verran näihin tunnin juniin, että ne vaatisivat
kyllä mielestäni myös tällaisen selkeän tavoiteaikataulun. Pelkoni on, että tällä valmistelu-
tahdilla emme ehdi kiinni EU-rahoituksen hakuun. Kysyisinkin: miten varmistatte, ettei-
vät EU-rahat mene nyt ohi suun?

Vielä Pirkanmaan osalta sanon kiitokset Hämeenkyrön ohitustiestä ja siitä, että Ysitielle
ensimmäinen pätkä lisäkaistaa on tulossa. Toivon, että Ysitielle sitten jatketaan myöskin
laajempaa suunnittelua Vaitinaron risteykseen 12-tiellä, ja sitten jos ympäristöystävällistä
liikkumista halutaan edistää, niin myöskin Tampereen ratikan seuraavan vaiheen [Puhe-
mies koputtaa] osuus ja joukkoliikennetuen kasvattaminen — oletteko viemässä näitä
eteenpäin? — Kiitos.
74



Pöytäkirjan asiakohta PTK 47/2019 vp
14.29 Joakim Strand r (vastauspuheenvuoro): Arvoisa puhemies, värderade talman! Jag
får tacka såväl regeringen som minister Marin för rejäla satsningar på infrastruktur. Det är
livsviktigt såväl för enskilda människors vardag som för näringslivets verksamhetsförut-
sättningar.

Kiitos muun muassa Seinäjoki—Vaasa-radan suunnittelurahasta.

Tack även för satsningarna på riksåttan norr om Vasa från Vassor mot Kärklax.

Tässä puhuttiin pääväyläverkosta, ja minun mielestäni olisi hyvä saada koko valtatie kol-
monen, joka on osa kansainvälistä Eurooppa-tie 12:ta, myös pääväyläverkkoon. Jostain
syystä Laihia—Jalasjärvi-pätkä tippui sieltä viime kaudella pois. Mutta tässä on paljon hy-
vää. Suunta on kääntynyt.

Enorma satsningar på infrastrukturen i detta land — livsviktigt såväl för näringslivet som
för vanliga människor.

Elikkä iso kiitos ministerille valtavista panostuksista ympäri koko Suomenmaan.

14.30 Harry Harkimo liik (vastauspuheenvuoro): Arvoisa puhemies! Autoala kehittyy
koko ajan. Tänä päivänä kunnon sähköautoja ei vielä paljon ole, mutta tulevaisuudessa, pa-
rin vuoden kuluttua, niitä tulee olemaan valtavasti, ja uskon, että silloin ihmiset tulevat os-
tamaan niitä enemmän. Mutta tämä meidän latausverkkosysteemi ei ole lähelläkään sitä,
mitä sen pitäisi olla kahden vuoden kuluttua, kun meidän sähköverkot eivät ensinnäkään
kestä sitä latausta. Mitä ministeri meinaa sille asialle tehdä? Koko ajan jauhetaan sitä, että
sähköautot pelastavat maailman.

14.31 Jari Ronkainen ps (vastauspuheenvuoro): Arvoisa rouva puhemies! Minäkin ha-
luan yhtyä kiitoksiin tästä 300 miljoonan euron korjausvelan taklaamisesta, mikä on parla-
mentaarisen työryhmän linjaus, ja nyt ministeri siitä nappasi kopin.

Toinen kiitos on raidehankkeisiin liittyen tästä Hanko—Hyvinkää-radan sähköistämi-
sestä. Siitäkin viime kaudella jonkun verran jumpattiin ja on vissiin jumpattu jo aikaisem-
minkin, ja nyt se sitten vihdoin ja viimein alkaisi toteutumaan.

Oikeastaan minun kysymykseni liittyy tähän, kun viime kaudella säädettiin tämä liiken-
nepalvelulaki, joka nyt ei valitettavasti mennyt ihan putkeen, ainakaan taksiliikenteen osal-
ta. Näyttäisi siltä, että harmaa talous on lisääntynyt. Syyhän on siinä, että taksamittareita ei
enää tarvitse käyttää kuin ainoastaan silloin, kun laskutus perustuu ajan tai matkan mittaa-
miseen. Toinen on tämä asemapaikka- ja päivystysvelvoite. Mitä sille voidaan tehdä?
Onko siinä korjausliikkeitä mahdollista tehdä tässä vaiheessa? — Kiitos.

14.32 Heidi Viljanen sd (vastauspuheenvuoro): Arvoisa puhemies! Kuten kuullaan, niin
nämä liikenteen investoinnit ja perusväylänpitoon saatu rahoitus keräävät kyllä kiitoksia
tässä salissa ja ne tulevat erittäin tarpeeseen.

Satakuntalaisena kansanedustajana en voi olla kiittämättä näistä panostuksista, joita me
vihdoista viimein olemme saaneet. Haluan muistuttaa, että Satakunnan osuus viennistä on
kuitenkin 7 prosenttia. Nyt saadaan rahoitusta 20 miljoonaa Pori—Mäntyluoto—Tahko-
75



Pöytäkirjan asiakohta PTK 47/2019 vp
luoto-radan peruskorjaukseen. Uhkanahan meillä jo oli siellä, että nopeusrajoitukset tulisi-
vat käyttöön jopa niin, että rata ei välttämättä hetken päästä enää olisi käytössä. Tämä on
erittäin tärkeä viesti meidän elinkeinoelämällemme. Ja erityisesti haluan myös muistuttaa,
että nämä kaikki satsaukset ovat äärimmäisen tärkeitä ilmastotekoja ja tekoja turvallisem-
man liikenteen puolesta — erityiset kiitokset.

En voi olla mainitsematta myös vt 3:a, mikä vaikuttaa meille Pohjois-Satakuntaan erit-
täin positiivisesti. — Kiitokset.

14.33 Petri Honkonen kesk (vastauspuheenvuoro): Arvoisa rouva puhemies! Ihan ensin
kiitos hallitukselle, kun käynnistetään useita merkittäviä ratahankkeita. Esimerkiksi Keski-
Suomessa käynnistyy historiallisen ratainvestoinnin suunnittelu, kun Tampere—Jyväsky-
lä-raideyhteyden kunnostustöiden suunnittelu nyt käynnistyy. Siitä sydänlämpöinen kiitos
hallitukselle ja teille, ministeri Marin, kaikkien keskisuomalaisten puolesta.

Myös muita ratayhteyksiä, totta kai, pitää tulevaisuudessakin kehittää, ja erityisesti
nämä poikittaiset ratayhteydet ovat tarkastelun alla, esimerkiksi Keski-Suomen, Pirkan-
maan ja Etelä-Pohjanmaan väliset yhteydet, Haapamäen risteysaseman kautta kulkevat ra-
dat. Niillä on merkittävää matkailullista arvoa ja myöskin tavaraliikenteellistä henkilölii-
kenteen lisäksi. Kuinka näette näiden ratayhteyksien kehittämisen? Me olemme niitä edus-
taja Savolan ja Pirttilahden kanssa pitäneet esillä, ja mielelläni kuulisin, mitenkä tässä 12-
vuotisessa liikennejärjestelmäsuunnitelmassa nämä hiljaisemmat ratayhteydet huomioi-
daan.

14.34 Janne Heikkinen kok (vastauspuheenvuoro): Arvoisa puhemies! Kesäkuun lisäta-
lousarviossa myönnettiin kaikkiaan 11 miljoonaa euroa Helsinki—Tampere-pääradan ke-
hittämisen suunnitteluun. Tämä herätti Oulussa ja koko pohjoisessa Suomessa ihmetystä:
vaikka selkeä enemmistö meidän vaalipiirin kansanedustajista istuu hallituspuolueissa,
niin ei maakunnalle tärkeää suunnittelumäärärahaa saatu koko pääradan suunnitteluun
vaan vain Tampereelle asti.

Nyt kun luen tätä keltaista kirjaa, niin en näe täälläkään merkkiäkään siitä, että vuonna
2020 pääradan suunnittelua, saati kehittämishankkeita, ulotettaisiin koskemaan pohjoista
päärataa. Pohjoista päärataa siis ei saataisi TEN-T-ydinverkkoon, eikä siis näin ollen saa-
taisi EU-rahaakaan seuraavalla myöntämisjaksolla. Ja Oulu—Liminka-kaksoisraidetta-
kaan en täällä huomaa, vaikka siellä hallituspuolueiden kansanedustajat kyllä puhuvat kon-
ditionaaleissa, että pitäisi ja tulisi ja olisi kiva, ja kaikkea tällaista kieltä käytetään. Mutta
sitä täältä ei kuitenkaan löydy, vaikka teillä on valta siihen. Kysynkin ministeriltä: [Puhe-
mies koputtaa] Mitä suunnitelmia hallituksella ja ministeriöllä on pääradan kehittämisek-
si? Ja miksi pääradan pohjoisosan [Puhemies: Aika!] suunnitelmia ei näy täällä budjettikir-
jassa?

14.35 Arto Pirttilahti kesk (vastauspuheenvuoro): Arvoisa rouva puhemies! Kiitokset
todellakin ministerille ja hallitukselle siitä, että nämä korjausvelkahankkeet ovat — tai että
300 miljoonaa on — suoraan nyt budjettiin merkitty.

Kiitos myös tästä yksityistierahoituksesta, se on 20 miljoonan tasoa. Aikaisempina vuo-
sina on puhuttu vain muutamasta hassusta miljoonasta. Myös kiitokset näistä Kolmostien
hankkeista. Edustaja Ikonen kävikin hyvin lävitse Kolmostien, Ysitien ja 12-tien, jotka
ovat erittäin merkityksellisiä meidän koko valtakunnan kulkuyhteyksien osalta.
76



Pöytäkirjan asiakohta PTK 47/2019 vp
Päärata ja Päärata plus tulivat hyvin käsiteltyä ja olen tyytyväinen siitä, että suunnittelu
edes on lähtenyt käyntiin. Toivottavasti se suunnittelu ei vie viittä vuotta, mitä tässä on esi-
merkiksi ajateltu. Kiitokset myös näistä pilottihankkeista, mitä edellisen hallituksen aika-
na on tehty. Ja toivon näiden lähijunaliikennepilottien edelleenkin jatkuvan. Se on erittäin
tärkeä meille muun muassa Orivesi—Haapamäki—Seinäjoki—Jyväskylä-välille, ja toi-
vonkin, että myös pohditaan näiden ratalinjauksien sähköistystä.

14.37 Atte Harjanne vihr (vastauspuheenvuoro): Arvoisa puhemies! Kiitos ministerille!
Erityisesti lämmittävät mieltä kaikki investoinnit raiteisiin, kävelyyn ja pyöräilyyn ja tämä
pitkäjänteisen kehityksen esiintuominen ja ilmastonäkökulma.

Meillä on tässä puhuttu nyt autoilun käyttövoimasta, mutta yhtä lailla tärkeänä osana il-
mastopolitiikkaa on ajosuoritteen taittaminen eli autoilun siirtäminen johonkin muuhun
muotoon. Ja tähän liittyen yksi väline, erityisesti kaupunkiseuduilla, ovat ruuhkamaksut,
jotka hallitusohjelmassa on linjattu. Olisin kysynyt niistä: millä aikataululla ja minkälaisel-
la näkökulmalla tämä valmistelu etenee?

Sitten toisena asiana mainitsitte Ilmatieteen laitoksen, ja laitoshan on paitsi tutkimustie-
don tuottaja myös hyvin tärkeä ilmastotieteellisen tiedon välittäjä. Ja kun seuraa tätä ilmas-
topoliittista keskustelua, niin siinä on välillä kyllä aika heikkoa ymmärrystä. Kysyisinkin
ministeriltä: miten voisitte ehkä parantaa tätä laitoksen roolia tässä tieteellisen tiedon vä-
littämisessä yleisölle ja päätöksentekijöille?

14.38 Hanna Sarkkinen vas (vastauspuheenvuoro): Arvoisa puhemies! Yhdyn itsekin
näihin kiitoksiin ministerille ja hallitukselle perusväylänpidon tason kasvattamisesta. Se
on tärkeä asia alueiden saavutettavuuden, elinkeinoelämän, toimintaedellytysten ja myös
liikenneturvallisuuden kannalta.

Lisäksi kiitän tästä voimakkaasta ilmastonäkökulmasta hallituksen liikennepolitiikassa.
Nyt panostetaan kävelyyn ja pyöräilyyn, joukkoliikenteeseen, raideliikenteeseen ja bio-
kaasun edistämiseen. Nämä ovat erittäin, erittäin tärkeitä asioita. Toivoisin, että ilmasto-
politiikka olisi voimakkaammin Suomen liikennepolitiikkaa ohjaava näkökulma ja myös
että näitä kustannushyötyanalyysejä kehitettäisiin siihen suuntaan, että otettaisiin enem-
män huomioon ilmastohyötyä. Ja siitä pääsenkin sitten tähän pohjoiseen päärataan.

Arvoisa puhemies! Ouluun on yhtä paljon matkustajia junalla kuin Turkuun päivittäin.
Ouluun menee valtava määrä rahtia, ja toisaalta samaan aikaan sinne menee paljon lento-
liikennettä. Ja jos ajatellaan, että halutaan vähentää lentämistä Suomen sisäisillä yhteyksil-
lä, niin pohjoinen päärata, sen nopeuttaminen ja parantaminen on äärimmäisen tärkeä asia,
joten yhdyn kyllä näihin viesteihin täältä salista, että meidän pitää saada pääradan paran-
taminen ja nopeuttaminen Tampereen pohjoispuolelta mukaan [Puhemies koputtaa] näi-
hin kansallisiin [Puhemies: Aika!] suunnitelmiin.

14.39 Kaisa Juuso ps (vastauspuheenvuoro): Arvoisa rouva puhemies! Kysyisin ministe-
riltä myöskin viestintäyhteyksistä. Tässä puhutaan paljon liikenteestä, mutta liikenne- ja
viestintäministerin toimenkuvaan kuuluvat myöskin viestintäyhteydet.

Nythän on niin, että Meri-Lapissa on satoja antennitalouksia, joissa televisio ei vain yk-
sinkertaisesti näy. Ja tällä hetkellähän tämä on oikeusasiamiehellä, siitä on tehty kantelu,
että liikenne- ja viestintäministeri ei hoida hommiaan ja ei saa Digitaa aisoihin, koska Di-
gita ei pysty välittämään sitä antennisignaalia 100-prosenttisesti, A-ryhmän kanavia, niin
77



Pöytäkirjan asiakohta PTK 47/2019 vp
kuin sille kuuluu toimiluvassa. Ja silti nämä ihmiset maksavat Yle-veron ihan siinä missä
muutkin.

Sitten on myöskin näitä mobiiliyhteyksiä. Kännykkä ei kuulu joka paikassa Lapissa, ja
senkin pitäisi minusta olla semmoinen kaikille kuuluva oikeus, ihan niin kuin se antenni-
televisiokin — mitä ministeri on aikonut tehdä näille asioille, viestintäongelmille Lapissa?

14.40 Paula Werning sd (vastauspuheenvuoro): Kiitos puheenjohtaja! Laitan tässä rillit
päähän — joo, puhemies, anteeksi.

On erittäin hyvä, että ilmastonmuutoksen torjumiseksi hallitus tekee painotuksia muun
muassa panostamalla vähäpäästöiseen liikenteeseen ja kävelyn ja pyöräilyn edistämiseen.
Sillä, että panostetaan kestävään liikenneinfrastruktuuriin, mahdollistetaan vähäpäästöi-
nen liikkuminen koko maassa. Nyt voidaan aidosti puhua merkittävästä ilmastoteosta.

Olen myös erittäin tyytyväinen tästä 12-vuotisesta ohjausryhmästä ja toivon todella, että
tätä kautta parlamentaarisesti voidaan edesauttaa niiden tieliikennehankkeiden, kuten val-
tatie 15:n etenemistä, missä on saatu nyt suunnitelma valmiiksi. Ja että myös siellä tasa-
puolisesti, maanlaajuisesti pystytään näitä asioita edistämään.

14.41 Mikko Savola kesk (vastauspuheenvuoro): Arvoisa rouva puhemies! Edustajat
Honkonen ja Pirttilahti nostivat esille nämä poikittaisliikenneyhteydet ja haluan sitä vielä
korostaa. Viime vaalikaudella lähti käyntiin tämä niin sanottu pilottihanke. Toki nyt hie-
man linjaukset ovat muuttuneet siitä kalustoyhtiöstä ja yksityisestä raideliikenteestä. Ensi
vuoden alusta kuitenkin tällä poikittaisyhteydellä, niin sanotulla Haapamäen radalla, osto-
palveluliikenne jatkuu eri muodossa, ja siellä kuntien ja maakuntaliittojen välisellä yhteis-
työllä on saatu hyvät junavuorot. Toivon, että katsotte sen perään, että tämä hyvä kehitys
voi myös jatkua ja kuntien kanssa sitä yhteistyötä siellä jatketaan.

Toinen asia tähän perusväylänpitoon. On hyvä asia, että sinne nyt satsataan 300 miljoo-
naa euroa. Etelä-Pohjanmaan ely-keskuksen hätähuuto tuli viime viikolla siitä, kuinka
useita pikiteitä uhataan muuttaa sorateiksi, koska rahat eivät riitä. Toivoisin nyt, että näitä
satsauksia kohdennettaisiin nimenomaan näille osuuksille, joissa tätä uhkaa on päällä, kos-
ka eihän se ole mistään kotoisin, jos täällä meillä [Puhemies koputtaa] liikenneyhteydet
huononevat sen takia, että rahoja ei ohjata oikeisiin kohteisiin.

Ensimmäinen varapuhemies Tuula Haatainen: Ministeri Marin, kaksi minuuttia.

14.42 Liikenne- ja viestintäministeri Sanna Marin: Arvoisa puhemies! Toivon, että
pystyn kahdessa minuutissa vastaamaan näihin edustajien kysymyksiin.

Edustaja Bergqvist kysyi aiemmin työllisyysvaikutuksista. Kyllä, näillä liikenneinfra-
hankkeilla on merkittäviä työllisyysvaikutuksia, tuhansien henkilötyövuosien arvosta työl-
lisyysvaikutuksia, mutta kun katsotaan tätä hallituksen 75 prosentin työllisyysastetavoitet-
ta, niin siihen emme näitä sisään tietenkään laske, vaan nämä ovat totta kai hankekohtaisia.
Eli emme tässä pyri mitenkään kikkailemaan näillä työllisyysluvuilla, mutta tietenkin näil-
lä on merkittäviä työllisyysvaikutuksia. Myös kuljetusten sujuvuudella ja sillä, että tavara
liikkuu, on tietenkin työllisyyden ja elinkeinoelämän näkökulmasta iso vaikutus.

Sitten täällä on tullut useita kysymyksiä liittyen ilmastotoimiin, sähköautojen latausinf-
rastruktuuriin, asuintalojen latauspisteisiin. Tämä on todella tärkeä kokonaisuus. Me tie-
dämme, että liikenne tulee sähköistymään. Itse uskon, että se tulee tapahtumaan ehkä no-
78



Pöytäkirjan asiakohta PTK 47/2019 vp
peammin kuin tänään osaamme ennakoidakaan. Tästä on selkeitä viitteitä myös autonval-
mistajien suunnalta, ja meidän pitää yhteiskuntana pystyä varautumaan tähän. Hallitus on
tekemässä merkittäviä toimia myös latausinfrastruktuurin kehittämisen puolella niin asun-
to-osakeyhtiöissä kuin sitten julkisissa latauspisteissä kuin myös muuten, eli tähän tullaan
todella panostamaan.

Sitten täällä on ollut kysymys tästä Pohjanmaan radan tilanteesta, mikä se on. Lisätalo-
usarviossahan päätimme turvalaitteiden uusimisesta välillä Tampere—Seinäjoki, ja ha-
luan myös muistuttaa, että vasta vuonna 2017 ovat valmistuneet Pohjanmaan radan mer-
kittävät parannukset, yli 800 miljoonaa euroa tähän kokonaisuuteen. Eli Pohjanmaan rataa
ei olla unohdettu, päinvastoin. Pohjanmaan radalle on tullut merkittäviä panostuksia, kun
katsomme kymmenen vuoden aikajaksolla. Tietenkin myös tulevaisuudessa, kun teemme
valtakunnallisen liikennejärjestelmäsuunnitelman, haluamme parantaa raideliikenneyhte-
yksiä ihan koko Suomessa, ja tietenkin koko pääradan parantaminen aina Helsingistä poh-
joiseen asti on aivan keskeistä koko Suomen näkökulmasta.

Sitten täällä kysyttiin myös EU-rahoista. Edustaja Ikonen kysyi, miten varmistamme
EU-rahojen saannit. Olemme keskustelleet komission kanssa tästä hyvässä yhteisymmär-
ryksessä, ja meillä on se käsitys, että meidän olisi mahdollista saada suunnittelurahoitusta
tällä aikataululla, mikä on nyt asetettu, sekä Tampere—Helsinki-välille pääradan kehittä-
miseen, tämän Suomi-radan kehittämiseen, että Helsinki—Turku-välille. Näistä häntä-
hauista rakentamisen rahoitusta kenties varsinaisesti ei ole saatavissa, tämä on meidän tie-
tomme, mutta tulevaisuudessa kyllä. Kun vuonna 21 alkaa tämä varsinainen rahoitushaku-
kausi, niin sitten myös nämä haut ovat mahdollisia. Esimerkiksi Espoon kaupunkirata me-
nee MAL-kokonaisuuden piiriin, ja myös tässä [Puhemies koputtaa] tietenkin tämä EU-ra-
hoitusnäkökulma on todella oleellinen.

Pahoittelut, ihan kaikkiin en ehtinyt vastaamaan. Täällä oli paljon hyviä kysymyksiä.

14.46 Ari Koponen ps (vastauspuheenvuoro): Arvoisa puhemies! Miten, ministeri Ma-
rin, voidaan saavuttaa liikenteen päästövähennystavoitteet nykyisellä tienpidon tasolla,
kun tieverkko rappeutuu huolestuttavan nopeasti ihan pääverkkoa myöten? Ja jos olet vas-
taamassa, että nythän talousarvioesityksessä on perusväylänpitoon lisää rahaa, niin osaako
ministeri sanoa, kuinka paljon lisäkustannuksia teiden huono kunto aiheuttaa yhteiskun-
nalle, ja jos ei, niin pitäisikö asiaa selvittää? Ja millä perusteella parannuskohteet valitaan,
jos vaikutukset eivät ole tiedossa?

14.46 Paula Risikko kok (vastauspuheenvuoro): Arvoisa puhemies! On todella helppo
yhtyä niihin kiitoksiin, mitä täällä on tullut tästä liikenne- ja viestintäministeriön hallinno-
nalan budjetista. Täällä on paljon hyvää.

Tuosta korjausvelka-asiasta. On hieno asia, että siihen laitetaan 300 miljoonaa. Kysyi-
sin vähän samasta asiasta, mihin viittasi edustaja Savola täällä: Millä prosessilla aiotte ja-
kaa ne rahat nyt? Meillähän on hyvin erilainen tilanne eri ely-keskuksissa tai ely-keskus-
ten alueilla. Millä konstein saatte tietää, missä parhaiten niitä nyt tarvittaisiin?

Sitten vähän pyyhkeitäkin. Polttoaineverotuksen korottaminen oli kyllä märkä rätti
alueille, joilla on pitkät välimatkat eikä esimerkiksi ole julkista liikennettä. Nyt kysynkin:
Kysyttiinkö liikenne- ja viestintäministeriön mielipidettä tästä asiasta? Nimittäin tämähän
on täysin vastakkainen sille ihmisten liikkuvuusajattelulle.
79



Pöytäkirjan asiakohta PTK 47/2019 vp
Sitten: miten aiotte korjata taksipalvelut ja miten aiotte korjata vammaiskuljetuspalve-
lut?

14.47 Jari Myllykoski vas (vastauspuheenvuoro): Arvoisa puhemies! Kysyisin ministe-
riltä, kun me tiedämme, että TEN-T-verkon osalta nimenomaan pääradalle on mahdollista
saada rahoitusta sitten jatkossa, kun sitä investointirahaa tullaan saamaan: Onko niin, että
hallitus ja ministeri haluaisivat ohjeistaa hieman parlamentaarista valmistelua siinä suh-
teessa, että se ei tarkoita vain pelkästään pääradan rahoitusta vaan että kaikki, mikä paran-
taa pääradan liikennöintiä, olisi siinä rahoituksessa mukana? Jos olen oikein ymmärtänyt,
niin EU-rahoituksen ei tarvitse perustua juuri johonkin väylään, vaan voi olla kyse poikit-
taisliikenteestä, mitä täällä edustajat Savola ja Pirttilahti ovat tuoneet esille. Eli Pori—Haa-
pamäki-radan vaikkapa LNG-vetureilla toimiva liikennöinti voisi antaa huomattavasti
enemmän mahdollisuuksia pääradan liikenteelle ja nimenomaan henkilöliikenteelle ja pa-
rantaa sen väylän vetävyyttä. [Puhemies koputtaa]

14.48 Antti Rantakangas kesk (vastauspuheenvuoro): Puhemies! Liikenne- ja viestintä-
ministeriön hallinnonala sai erittäin hyvän kohtelun hallitusneuvotteluissa, ja se näkyy nyt.
Uskonpa näin, että tämä ministeri Marinin pääluokka taitaa olla tässä salissa ainoita, joka
sai näin hyvän käsittelyn joka puolelta. Ja nämä nyt ovat — tämä on pikkuinen heitto tuon-
ne oppositioon — niitä pysyviä menoja, joita aamupäivällä kyllä kritisoitiin erittäin paljon.
[Vasemmalta: Kyllä!] Nämä ovat niitä pysyviä menoja. Mutta hyvä niin, että niitä on.

On erittäin tärkeää, että liikenneverkkoa kehitetään kokonaisuutena. Kun täällä aamu-
päivällä puhuttiin työllisyydestä, talouskasvusta, niin liikennesektorihan on, liikennever-
kon kuntohan on aivan oleellinen asia. Haluan muistuttaa siitä, että Pohjois-Suomessa on
suunnitteilla miljarditason isot hankkeet, joista varmasti useampi ainakin toteutuu. Se mer-
kitsee kuljetustarpeita rautateille, satamiin, tiestölle ja niin edelleen. Koko Suomen näkö-
kulma on tärkeä, niin kuin nyt Rinteen hallitusohjelmassa on. Aluepolitiikan kunnianpa-
lautus on tapahtunut. [Antti Lindtman: Rantakangas on puhjennut kukkaan!]

14.49 Inka Hopsu vihr (vastauspuheenvuoro): Arvoisa rouva puhemies! On hienoa, että
raideratkaisut etenevät nyt vauhdilla. Kuntien rahoitusosuudet eivät kuitenkaan voi kunta-
talouden nykytilassa nousta aiemmista osuuksista.

Raidehankkeista kaupunkiradan valmistelu on pisimmällä ja valmiina käynnistymään.
Kysynkin ministeriltä, eteneekö tämä rahoitus osana MAL-sopimuksia nyt marraskuussa,
onko valtion rahoitusosuus siinä valmiina ja ollaanko valmis hetimmiten hakemaan EU-tu-
kia hankkeelle.

Ilmaston ja suomalaisten kunnon vuoksi on hienoa, että kävely- ja pyöräilyinvestoinnit
etenevät nyt aiempaa nopeammin. Tähänkin tarvitaan vahvaa sitoutumista myös kuntata-
solta.

Ja sitten vielä sähköautojen latausinfran osalta kiitoksia 4 miljoonan satsauksista vuo-
delle 2020 ja siitä, että hallituksen esitys latausinfrasta on jo käsittelyssä. Tälle on selvä
käyttäjien tilaus ja tarve. Oslossa vierailimme valiokunnan, UaV:n, kanssa, ja siellä yli
puolet uusista autoista on jo sähköautoja. Meillä on matkaa tähän kuitenkin vielä.

14.51 Toimi Kankaanniemi ps (vastauspuheenvuoro): Arvoisa rouva puhemies! Kahdel-
la viime vaalikaudella kaikki eduskuntaryhmät, edustaja Rantakangas, olivat täysin yksi-
80



Pöytäkirjan asiakohta PTK 47/2019 vp
mielisiä siitä, että perusväylänpitoon lisätään pysyvästi 300 miljoonaa, vähintään 300 mil-
joonaa, joka vuosi. [Antti Lindtman: Se toteutuu!] Näin on tehty, ja se on erinomaisen hy-
vä. Viime kaudella ei ihan tehty, kun oli keskustalainen ministeri, [Välihuutoja vasemmal-
ta] mutta nyt on tehty, ja kiitokset siitä.

Mutta, arvoisa puhemies, siitä emme anna kiitosta, että te polttoaineverolla keräätte jäl-
leen lisää rahaa, joka iskee tähän liikenteeseen hyvin voimakkaasti. Edelleen keräätte 9
miljardin verran liikenteeltä ja annatte nyt sitten pikkusen yli 3 miljardia, eli aukko on val-
tavan suuri.

Sitten nostan tässä esille tämän Tampere—Jyväskylä-ratayhteyden. Siihen on nyt 15
miljoonaa, toivottavasti se 3 miljoonaa tulee mukaan. Ja sitten pyydän, että ministeri tote-
aa, että sen rakentaminen myös aloitetaan heti [Puhemies: Aika!] kun suunnitelmat ovat
valmiit.

14.52 Antti Lindtman sd (vastauspuheenvuoro): Arvoisa puhemies! Ihan ei tehty ei, ai-
kaisemmalla kaudella. Silloinhan kyllä perusväylänpitoon satsattiin näitä kertaluontoisia
panostuksia, kyllä, se on selvä. Ja se, minkä edustaja Rantakangas otti esiin, on tärkeä asia,
se, että nyt tulee pysyvä. Ja siinä on myös se tärkeä puoli, mikä täytyy nähdä, että silloin
kun tehdään pysyvä 300 miljoonaa, pysyvä tasonkorotus, niin sillä saadaan enemmän tien-
pätkää kuin kertaluontoisella panostuksella, koska silloin myöskin urakoitsijat, nämä yh-
tiöt, pystyvät investoimaan pitemmällä tähtäimellä ja silloin ei tule tämmöisiä urakkapiik-
kejä, jotka nostavat sitä hintaa, jolloin saadaan vähemmän tienpätkiä.

Arvoisa puhemies! Kun edustaja Jokinen otti tässä nämä kevytautot esiin, niin ministe-
rihän vastasi, niin että hallituksen linjahan on tässä selvä. Mutta kyllä minä ajattelisin niin,
että kun kokoomus tänään muun muassa kyseli, onko hallituksella kykyä tehdä päätöksiä
tai löytää yhteisiä kantoja, niin ehkä olisi reilua, että kokoomuskin kertoisi nyt, mikä on ko-
koomuksen kanta näihin kevytautoihin ja tähän esitykseen, joka täällä. Kyllähän totta kai
nyt kokoomus itse löytää pelkästään oppositiopuolueena, kun ei tarvitse tehdä kompromis-
sia, tähän jonkun kannan. Mikä se on se kokoomuksen kanta? Mielellään kuulisin.

14.53 Paula Risikko kok (vastauspuheenvuoro): Arvoisa puhemies! Minäpäs kerron teil-
le kokoomuksen kannan. Nimittäin silloin aikanaan olin itse se ministeri, joka laittoi liik-
keelle tämän kevytautojen valmistelun, sen, että me saisimme ne Suomeen. Ja nyt on tilan-
ne se, että me tarvitsemme varmasti sieltä EU:sta sitä hyväksyntää tähän mutta mielestäni
aivan liian pitkässä liemessä. Aivan kerta kaikkiaan mentiin rähmällensä EU:n edessä. Ja
minun mielestäni se oli sellainen typerä temppu tältä eduskunnalta. Minun mielestäni olisi
pitänyt taistella enemmän. No, me olemme päättäneet nyt näin, [Sanna Marin: Perussuo-
malaiset tekivät hylkäysehdotuksen, kokoomus ei!] mutta me teemme sen nyt ilman muuta
sillä tavalla, että se menee kirjan mukaan, että me saamme sen tänne, mutta todella pitää
tehdä nyt topakasti töitä. Ei tässä voi mennä vuotta, kun me kaikki tiedämme, mistä tämä
johtuu. Se johtuu niistä maista, jotka lähtivät tästä tappelemaan tuolla EU:ssa. 

14.54 Suna Kymäläinen sd (vastauspuheenvuoro): Arvoisa rouva puhemies! Tämä kevy-
tautokysymys ei toki ole tämän budjetin kysymys. — Täällä paljon puhutaan tietenkin
tiepätkistä ja aluepolitiikasta, mikä on aivan oikein, ja on hyvä, että ministeri saa kiitoksia
niiltä alueilta, joihin näitä tiehankkeita tai raidehankkeita, vesiväyliä tai muita on pystytty
81



Pöytäkirjan asiakohta PTK 47/2019 vp
kehittämään. Hallitusohjelmaan kirjattiin sisävesiliikenteen ohjelmasta, ja jos ministeri
vastaisi, miten tämän kanssa edetään.

Totean, että on hienoa, että nämä 26 hanketta eri puolille Suomea nyt ennen tämän par-
lamentaarisen järjestelmän aloittamista tullaan toteuttamaan, jottei tumput suorina seisota
tällä hetkellä. Ja muistamme kaikki, että kun väyliä pistetään kuntoon ja vaarallisia riste-
yksiä tehdään sujuvammaksi ja näin poispäin, se on myöskin vahva ilmastoteko.

14.55 Ari Torniainen kesk (vastauspuheenvuoro): Arvoisa rouva puhemies! Kun tämä
kevytautokeskustelu nousi nyt jälleen esille nimenomaan kokoomuksen tahdosta tässä kes-
kustelussa, niin itsekin kyllä haluaisin nyt tietää lopullisesti sen, mikä on kokoomuksen lin-
ja tähän hallituksen esitykseen, nimenomaan tähän vuodella siirtoon. Viime viikolla, kun
tästä perjantai-iltana keskusteltiin täällä, edustaja Heinonen kertoi, että hän vastustaa hal-
lituksen esitystä. [Antti Lindtman: Ja äänestää perussuomalaisten hylkäysesityksen puoles-
ta!] — Hän kertoi, että hän äänestää perussuomalaisten hylkäysesityksen puolesta. — Ja
nyt me olemme kuulleet, kuinka edustaja Risikko, te kerroitte, että kokoomuksen linja on
”kirjan mukaan”. [Paula Risikko: Ei, väärä tulkinta!] Siis äänestättekö te tätä vuoden siir-
toa vastaan vaiko vuoden siirron puolesta, mikä on hallituksen esitys? Olisi hyvä nyt kuul-
la oikeastaan kokoomuksen selkeä linja tähän asiaan. Haluatteko te äänestää sen puolesta,
että olette vastaan oikeuskanslerin näkemystä myöskin — se on minusta aika painava nä-
kökanta — vai mennäänkö nimenomaan hallituksen esityksen mukaan?

14.56 Paula Risikko kok (vastauspuheenvuoro): Arvoisa puhemies! Tarkoitan sillä, että
mennään kirjan mukaan, sitä mitä... Liikennevaliokuntahan on käynyt keskustelun tästä ja
todennut, että nyt tehdään nämä tarvittavat muutokset ja pyritään siihen notifiointiin. Mut-
ta meidän kantammehan on se, että tämä on liian pitkässä liemessä ja me olemme aivan
rähmällämme EU:n edessä. [Naurua] Se on se. Mutta totta kai me olemme halunneet tehdä
yhteistyötä siinä, että menisimme eteenpäin, emmekä ole sillä tavalla halunneet mitään
eriäviä mielipiteitä siellä, niin olen ymmärtänyt, mutta meidän kantamme on se, että se on
liian pitkässä liemessä.

14.57 Leena Meri ps (vastauspuheenvuoro): Nyt on kyllä pakko sanoa kokoomukselle,
että sanon sitä ja teen tätä. Perussuomalaiset tekivät tästä liikennevaliokunnassa hylkäy-
sesityksen, ja olimme johdonmukaisia ja toimme sen tänne saliin. Me katsoimme, kuten
edustaja Risikko aivan oikein sanoi, että tässä kumarreltiin EU:lle. Jos katsoo hallituksen
esityksen perusteluita, niin komission perustelut sille, että kevytautoja ei voi tuoda, ovat
täysin naurettavia. Melkein rivien välistä ei tarvitse edes lukea, kun melkein suorastaan he
haluavat suojella ranskalaista ja italialaista auto- ja mopoteollisuutta.

Tässä on hauskinta se, kun täällä sanotaan, että autoja ei ole suunniteltu ajettavaksi tuota
nopeutta koko sen käyttöiän, eli kuuttakymppiä. Miettikää: auto ei tykkää, että sillä ajetaan
hiljaa, ja tällaisia ei saa säätää. Ja tämmöiseen me menemme mukaan. Ministeri Marin, te
olisitte voinut EU:ssa olla tämän asian kanssa topakampi.

Mutta, kokoomus, älkää viitsikö tehdä täällä tuollaista politiikkaa. Jos te ette ole muka-
na kunnolla, niin sitten reilusti myönnätte. Tämä on ihan älytöntä nyt selittää, ja sitten itse
ei tee edes esityksiä.
82



Pöytäkirjan asiakohta PTK 47/2019 vp
Ensimmäinen varapuhemies Tuula Haatainen: Vielä edustaja Löfström, ja sitten minis-
terille viimeinen vastauspuheenvuoro.

14.58 Mats Löfström r (vastauspuheenvuoro): Ärade fru talman! Jag vill också tacka re-
geringen och minister Marin för ett bra budgetförslag, också gällande sjöfarten, om vi inte
diskuterar vidare om lätta bilar.

Det är otroligt viktigt att Finland upprätthåller konkurrenskraften inom sjöfarten och att
fartyg under finländsk flagg och finländsk besättning har lika konkurrensvillkor som våra
närmaste grannländer. Det är viktigt för försörjningsberedskapen, utrikeshandeln och sys-
selsättningen ombord.

Siksi on tärkeää, että hallitus huolehtii merenkulun kilpailukyvystä, kuten talousarvioesi-
tyksestä käy ilmi. Se on hyvä.

Eduskunta hyväksyi viime vaalikaudella yksimielisesti lausuman, jolla lisäksi halutaan
vahvistaa merenkulun kilpailukykyä. Esimerkiksi Ruotsin merenkulkupolitiikassa käyte-
tään nettopalkkajärjestelmää, minkä viime eduskunnan lausunto otti esiin. Haluan siksi ky-
syä ministeriltä, pitääkö hallitus mahdollisena, että vastaavanlainen malli otettaisiin käyt-
töön Suomen lipun alla purjehtivilla aluksilla?

Ensimmäinen varapuhemies Tuula Haatainen: Vastauspuheenvuoro, ministeri Marin,
3 minuuttia.

14.59 Liikenne- ja viestintäministeri Sanna Marin: Arvoisa puhemies! Täällä kysyt-
tiin taksiliikenteestä ja korjauksista, mistä hallitusohjelmassa on jo sovittu, eli tähän tul-
laan korjauksia tekemään. Osa korjauksista on varmasti helpommin tehtävissä, mutta ku-
ten tiedämme, siihen vanhaan malliin ei valitettavasti ole palaamista.

Täällä edustaja Risikko kysyi myös Kela- ja sote-kyydeistä. Nämähän eivät varsinaises-
ti ole liikenne- ja viestintäministeriön alaisia asioita vaan sosiaali- ja terveysministeriön
sekä opetus- ja kulttuuriministeriön. Tässä pitää tehdä hyvää yhteistyötä ministeriöiden vä-
lillä, että tämä kokonaisuus taksiliikenteen näkökulmasta saadaan hoidettua ihmisten nä-
kökulmasta oikeudenmukaisella tavalla.

Sitten täällä kysyttiin perusväylänpidon rahojen jakamisesta. Tämä ei mene niin, että lii-
kenne- ja viestintäministeriö poimisi näitä kohteita tai tienpätkiä yksitellen, vaan Väylävi-
rasto totta kai, ja ely-keskukset alueilla, arvioi ne kiireellisyydet ja tarpeet, mitä missäkin
järjestyksessä tehdään. Itse haluan luottaa siihen, että ammattilaiset osaavat tämän arvioin-
nin tehdä. Se on sitten asia erikseen, jos hallitus joistakin erityisistä kohteista erikseen so-
pii, niin kuin vaikka nämä pienet parantamishankkeet, joita tehdään, ja niistä totta kai yh-
dessä hallitus on keskustellut ja ne linjannut.

Sitten täällä kysyttiin Jyväskylä—Tampere-välistä. Hyvä, että tämä nousi täällä esiin, ja
voin tässä eduskunnan edessä sanoa, että budjettikirjassa on virhe. [Kokoomuksen ryhmäs-
tä: On siellä muitakin virheitä!] Sen luvun pitäisi olla 18 miljoonaa, siitä liikenne- ja vies-
tintäministeriö on koko ajan puhunut ja siitä olemme myös julkisuudessa kertoneet. Eli se
18 miljoonaa on oikea raha, ja se oikea summa tullaan täydentävässä talousarviossa anta-
maan. [Toimi Kankaanniemi: Kiitoksia!] Se ei siis ole 15 vaan 18 miljoonaa.

Ja sitten vielä näistä kevytautoista. Tämä nyt varsinaisesti ei ole budjettiasia, mutta se
nousi täällä esille. Nyt kyllä on pakko sanoa, että aika erikoista tämä keskustelu tässä sa-
83



Pöytäkirjan asiakohta PTK 47/2019 vp
lissa on. Ei ole mitään EU:ta, joka on jossain muualla. Suomi on osa EU:ta. Me olemme si-
toutuneet niihin yhteisiin pelisääntöihin, joita yhdessä olemme laatineet, ja tämä Suomen
säädetty lainsäädäntö ei ole meidän yhteisen EU-lainsäädäntömme mukainen, ja sen takia
nyt tämä korjaus tullaan tekemään. Me emme ole rähmällään yhtään kenenkään edessä. Me
tulemme tekemään tämän totta kai järkevästi mutta myös vastuullisesti niin, että myöhem-
min ei Suomen valtio eivätkä muut tahot joudu korvausvastuuseen emmekä ajaudu rikko-
musmenettelyyn. Olisi aivan järjetöntä antaa lain tulla voimaan ilman, että niitä lakeja täy-
dentäviä määräyksiä ja asetuksia voidaan antaa, ja tästä oikeuskansleri on meitä huomaut-
tanut, ja sen takia tämä kokonaisuus nyt tehdään järkevällä tavalla ja korjataan järkevällä
tavalla, ja siitä ollaan sovittu. Kokoomuksen kanta tähän jää sitten nähtäväksi siinä saliää-
nestyksessä. Siitä ei ole vielä selvyyttä, mitä kokoomus tulee tässä kokonaisuudessaan ryh-
mänä tekemään.

Sitten täällä vielä kysyttiin EU-tuesta Espoon kaupunkiradan osalta. Tästä olemme ko-
mission kanssa käyneet keskustelua, ja meidän käsityksemme on se, että vasta vuonna 21
varsinaisen EU-rahoitushakukauden aikana olisi mahdollista saada rakentamiseen rahoi-
tusta, eli näistä häntähauista, jotka ovat nyt menossa, voidaan saada suunnittelurahoitusta,
mutta varsinainen rakentamisen rahoitus jäisi sinne varsinaiselle rahoitushakukaudelle,
joka alkaa vuonna 2021. On mahdollista, että siihen rahoitushakumalliin tulee myös muu-
toksia, niin että tulevaisuudessa voitaisiin vuosittain hakea tätä rahoitusta, ja se tietenkin
olisi hyvä joustavuuden näkökulmasta, että näin voitaisiin menetellä. — Kiitoksia.

Toinen varapuhemies Juho Eerola:  Kiitokset, ministeri Marin. Sitten siirrytään sisämi-
nisteriön puolelle, ministeri Ohisalo, 5 minuuttia.

15.04 Sisäministeri Maria Ohisalo: Arvoisa puhemies! Arvon kansanedustajat! Halli-
tusohjelman tavoitteena on turvallinen oikeusvaltio Suomi, turvallisuuden tunteen vahvis-
tuminen ja turvallisuusviranomaisten toimintakyvyn varmistaminen. Jokaisen on Suomes-
sa voitava luottaa siihen, että apua ja turvaa saa, kun sitä kaikkein eniten tarvitsee. Tässä ta-
lousarvioesityksessä panostetaan siihen, että Suomi pysyy jatkossakin yhtenä maailman
turvallisimmista maista.

Hallitus muun muassa nostaa poliisimiesten määrän 7 500:een vuoden 22 loppuun men-
nessä. Poliisitoimeen esitetään yhteensä 816:ta miljoonaa euroa. Vuonna 2020 käynniste-
tään hallitusohjelman mukainen poliisimiesten henkilötyövuosimäärän nostaminen
7 500:n tasolle, mihin esitetään talousarviossa määrärahaa 7,5 miljoonaa euroa. Poliisire-
surssien vahvistamisella voidaan parantaa entisestään poliisitoiminnan tuloksia ja yhteis-
kunnan turvallisuustilannetta sekä panostaa ennalta estävään toimintaan. Poliisin toiminta-
valmiusaika paranee ja yhä suurempi osa kansalaisista saa kiireellisen avun nopeammin
kuin ennen. Poliisipartioiden toimintaa voidaan kohdentaa erityisesti niille alueille, joilla
palvelutaso on tällä hetkellä heikoin.

Hallituksen tavoitteena on myös ehkäistä lapsiin kohdistuvia seksuaalirikoksia sekä
vahvistaa ympäristörikosten ennaltaehkäisyä ja torjuntaa hallitusohjelman mukaisesti. Eri-
tyisesti lapsiin ja nuoriin kohdistuvassa rikollisuudessa tietoverkkorikostutkinnan vahvis-
taminen on keskeisessä roolissa.

Suomalaisten turvallisuudesta huolehtimisen ohella on tärkeää pitää huoli myös perus-
oikeuksien toteutumisesta. Suojelupoliisin siviilitiedustelutoiminnan ohjauksen ja suojelu-
poliisin laillisuusvalvonnan vahvistaminen näkyy tässä budjetissa. Hallitus esittää vuoden
84



Pöytäkirjan asiakohta PTK 47/2019 vp
2020 talousarvioon 380 000 euron määrärahaa sekä vuosien 21 ja 22 määrärahakehyksiin
190 000 euroa lisää siviilitiedustelutoiminnan ohjauksen ja suojelupoliisin laillisuusval-
vonnan vahvistamiseen. Hallitus näkee siviilitiedustelutoiminnan tiiviin ohjauksen ja val-
vonnan erityisen tärkeänä, jotta toiminnan asianmukaisuus ja tarkoituksenmukaisuus sekä
perusoikeuksien toteutuminen voidaan varmistaa.

Hallitus myös vahvistaa rajaturvallisuutta ja turvaa Suomen kansainvälisten velvoittei-
den toimeenpanon. Rajavartiolaitokselle esitetään vuoden 20 talousarviossa määrärahaa
yhteensä 267,84 miljoonaa euroa, mikä on yli 24 miljoonaa euroa enemmän kuin vuoden
2019 varsinaisessa talousarviossa. Suomi on sitoutunut myös Euroopan raja- ja merivar-
tiosto Frontexin toimintaan ja pysyvien joukkojen perustamiseen. Kehyskaudella euroop-
palaisen raja- ja merivartioston pysyvien joukkojen menoihin varataan vuosittain reilu 4
miljoonaa euroa.

Rajaturvallisuutta kohennetaan myös teknisillä valvontajärjestelmillä. Vuoden 20 ta-
lousarvioesitykseen sisältyy yhteensä 15 miljoonaa euroa Rajavartiolaitoksen maa- ja me-
rirajan teknisten valvontajärjestelmien korvausinvestointeja. Uudistamalla nykyiset järjes-
telmät vähennetään tarvetta korvata vanhentuvaa tekniikkaa lisähenkilöstöllä.

Suomalaisten arjen turvallisuutta edistetään myös lisäämällä hätäkeskuspäivystäjien
kouluttamista ja palkkaamista. Pelastustoimen ja Hätäkeskuslaitoksen toimintamenoihin
ehdotetaan yhteensä 74,3 miljoonaa euroa, mikä on yli 4 miljoonaa euroa enemmän kuin
vuoden 19 varsinaisessa talousarviossa. Hätäkeskusten päivystyshenkilöstön vaje heijas-
tuu kansalaisten avunsaannin nopeuteen ja päivystyshenkilöstön työssäjaksamiseen. Näil-
lä lisäpanostuksilla korjaamme tätä ongelmaa.

Turvapaikkakäsittelyn oikeudenmukaisuutta ja oikeusturvaa edistetään panostamalla
Maahanmuuttoviraston resursseihin. Maahanmuuttoviraston määrärahoja lisätään laaduk-
kaan, sujuvan ja oikeusvarman turvapaikkakäsittelyn varmistamiseksi 10 miljoonaa euroa
vuoden 2020 talousarvioon ja vuoden 2021 määrärahakehykseen. Määrärahalla hallitus
ehkäisee uusien vireille tulevien asioiden käsittelyaikojen pidentymistä sekä vahvistaa kä-
sittelyn laadun ja oikeusvarmuuden toteutumista. On kaikkien etu, että turvapaikkakäsitte-
ly tehdään alusta alkaen kunnolla ja jouhevasti, jotta odotusajat lyhenevät ja muutoksenha-
kutarve vähenee. Pääasiassa vuosien 15 ja 16 aikana tulleita turvapaikkahakemuksia on
edelleen käsittelyssä kestämätön määrä. Hallitus varaa 3 miljoonaa euroa vuosille 20 ja 21,
jotta lisää käsipareja saadaan purkamaan ruuhkaa ja viemään käsittely loppuun. Käsittely-
aikojen pituudella on myös suora vaikutus vastaanottomenojen määrään, joten hallituksen
kohdentamat lisäresurssit päätösten tukemiseksi ja käsittelyaikojen kohtuullistamiseksi
ovat paitsi inhimillisesti myös taloudellisesti perusteltu ratkaisu. — Kiitos.

Toinen varapuhemies Juho Eerola:  Ja nyt ne edustajat, jotka tästä aiheesta haluavat käy-
dä debattia, olkaa hyvä, painakaa vihreää painiketta. Minuutin mittaisia puheenvuoroja.

15.09 Riikka Purra ps (vastauspuheenvuoro): Arvoisa puhemies! Sisäministeriön alalla
on budjetissa paljon hyvää — lisää poliiseja, resursseja rajalle, rikosten ennaltaehkäisyyn
— tästä on hyvä jatkaa. Mutta se maahanmuutto: Täytyy ymmärtää, että sisäministeriön
momenteissa on pieni osa, 250 miljoonaa euroa, maahanmuuton kokonaiskustannuksista.
Merkittävimmät kustannukset löytyvät Kelan ja kuntien kustannusmomenteista. Puhun
erityisesti tulonsiirroista ja sosiaaliturvasta. Mikäli maahan saapuu kouluttamattomia tai
vähän koulutettuja ihmisiä kehittyvistä maista, kustannusvaikutus on merkittävästi nega-
85



Pöytäkirjan asiakohta PTK 47/2019 vp
tiivinen riippumatta kotouttamistoimista. Kuten aiemmin sanoin, yhden tällaisen maahan-
muuttajan nettovaikutus on 700 000:sta jopa yli 1,3 miljoonaan euroon.

Kysyn ministeriltä: miten hallitus huomioi maahanmuuttopoliittisissa linjauksissaan
maahanmuuton täysin kiistattomat ja suuret kustannukset veronmaksajalle?

15.10 Ben Zyskowicz kok (vastauspuheenvuoro): Arvoisa herra puhemies! Olen hyvin
tyytyväinen siitä, että Migrille annetaan lisää voimavaroja, joilla se pystyy purkamaan
ruuhkiaan, ja tämä on, niin kuin ministeri totesi, sekä turvapaikanhakijoiden että veron-
maksajien etu.

Kaiken kaikkiaan olen tyytyväinen hallituksen eli vihreiden maahanmuuttopolitiikkaan
— pakkopalautukset jatkuvat, [Eduskunnasta: Hyvä!] laivoilta ei oteta enempää sijoitetta-
via turvapaikanhakijoita, al-Holin leiriltä ei olla pelastamassa sinne omaehtoisesti ja vas-
toin erilaisia suosituksia menneitä aikuisia — mutta sitä kyllä ihmettelen, että sieltä al-Ho-
lin leiriltä ei olla auttamassa Suomeen edes lapsia, ei näköjään edes orpolapsia.

Kysyin tätä ministeri Haavistolta. Hänen vastauksensa oli hyvää päivää kirvesvartta -tyy-
liä.

15.11 Hanna Holopainen vihr (vastauspuheenvuoro): Arvoisa puhemies! On todella hie-
noa, että hallitus puuttuu Maahanmuuttoviraston jo pitkään tiedettyihin resurssiongelmiin,
jotta turvapaikkahakemusten ruuhkautumista saadaan purettua. On kuitenkin huomioita-
va, että tällä hetkellä vastaanottojärjestelmässä on lähes 9 000 turvapaikanhakijaa. Todel-
lakin, niin kuin ministeri Ohisalo tuossa huomautti, on kaikkien etu, että varsinkin turva-
paikanhakuprosessin alkupäätä resursoidaan riittävästi, jotta se on laadukasta ja oikeusvar-
muus sekä sitten hakijoiden inhimillinen kohtelu ja oikeusturva toteutuvat. Olisinkin kysy-
nyt vielä ministeriltä: millä eri tavoilla Maahanmuuttoviraston prosessin laatua on suunni-
teltu kehitettäväksi, ja mitä toimenpiteitä on jo tekeillä?

15.13 Eveliina Heinäluoma sd (vastauspuheenvuoro): Arvoisa puhemies! Kiitos minis-
terille esittelystä. Näen asian niin, että on koko suomalaisen yhteiskunnan etu, että täällä
olevilla henkilöillä on oleskeluluvat kunnossa, ja jos näin ei ole, niin silloin he palaavat ko-
timaihinsa. Tämä on hallituksenkin linja.

Nyt Maahanmuuttoviraston resursseja ollaan lisäämässä, koska on todettu, että virasto-
resurssit näiden oleskelulupien käsittelyssä ovat liian vähäiset. Tämä on hieno asia, ja kii-
tos siitä sisäministerille.

Sen lisäksi on todettava, että kyllä tänne jäämisen kriteereiden täytyy olla tiukat ja täy-
tyy olla myöskin yleispohjoismaisella tasolla. Myöskin hallitus aikoo noudattaa tätä linjaa.

15.14 Mikko Kärnä kesk (vastauspuheenvuoro): Arvoisa herra puhemies! Kiitoksia mi-
nisterille esittelystä. Olen todella tyytyväinen siitä, että nyt on keskitytty tässä budjetissa
kansalaisten turvallisuudentunteen parantamiseen lisäämällä poliisille lisäresursseja, vaik-
ka tämä tietysti aikaa ottaa, luonnollisesti. Myös hyvässä hallitusohjelmassa todetaan, että
poliisille tullaan säätämään enimmäisvasteajat. Olisinkin kysynyt ministeriltä, missä vai-
heessa tämä työ näitten enimmäisvasteaikojen osalta on, koska meillä on tässä maassa mo-
nia kolkkia, joissa tilanne on aivan kestämätön, kuten saimme eilisestä Iltalehdestä lukea,
että poliisin saapuminen paikalle kestää yksinkertaisesti niin kauan, että kansalaiset eivät
enää soita poliisille.
86



Pöytäkirjan asiakohta PTK 47/2019 vp
Edustaja Purralle olisin todennut, että teidän kannattaa myös katsoa budjettikirjan sivua
200, jossa todetaan, että hallituksen strategia on, että maahanmuutto on hallittua ja yhteis-
kunnallisesti kestävää. Tähän tämä hallitus pyrkii, ja siitä olen erittäin tyytyväinen.

15.15 Riikka Purra ps (vastauspuheenvuoro): Arvoisa puhemies! Kestävä ja hallittu
maahanmuutto valitettavasti ei toteudu niin kauan kuin meillä ei ole mekanismeja palaut-
taa ihmisiä, jotka eivät ole kansainvälisen suojelun tarpeessa. Niin kauan turvapaikkains-
tituutiota käytetään väärin, sitä käytetään siirtolaisuuden kanavana, sen uskottavuus kärsii.

Kaiken lisäksi hallitus on nyt esittänyt, että kielteisen turvapaikkapäätöksen saaneille
annetaan työlupa. Tämä vie turvapaikkainstituutiolta viimeisenkin uskottavuuden.

15.15 Joonas Könttä kesk (vastauspuheenvuoro): Arvoisa puhemies! Kiitos ministerille
erityisesti siitä, että nyt satsataan turvallisuuteen, lisätään poliiseja. Se on koko maalle,
koko Suomelle äärettömän tärkeä asia, ja kiitos siitä.

Kiitokset myös siitä, että tämä hallitus harjoittaa hallittua maahanmuuttopolitiikkaa ja,
toisin kuin perusuomalaisten ollessa hallituksessa, nyt meillä tämän maan maahanmuutto-
politiikka on toden teolla hallussa. [Perussuomalaisten ryhmästä: Ohhoh!]

Haluan myös kiinnittää huomiota siihen, että me keskustassa uskomme yrittäjyyteen.
Me uskomme siihen, että kun tähän maahan tulee ja jos täältä oleskeluluvan saa ja sen jäl-
keen haluaa tehdä vaikkapa töitä, oli se työ minkätasoista tahansa, me keskustassa ajatte-
lemme, että se työ on arvokasta, toisin kuin edustaja Purra, joka vasta syyskuussa puhui
hieman halveksuvaan sävyyn pizzanpaistajista ja kebabintekijöistä. Meidän keskustan
mielestä kaikki työ on arvokasta. [Mikko Kärnä: Ja pizza on hyvää! — Veijo Niemi pyytää
vastauspuheenvuoroa]

Toinen varapuhemies Juho Eerola: Otetaan välissä edustaja Talvitie, pääsette kohta vas-
taamaan.

15.16 Mari-Leena Talvitie kok (vastauspuheenvuoro): Arvoisa puhemies! Viime vuosi-
na suuren osan kustannuksista, jotka poliiseille on lisätty, ovat haukanneet toimitilakustan-
nukset ja ict-kustannukset. On erityisen tärkeää, että myös heidän, jotka pitävät meidän
kaikkien turvallisuudesta huolta, toimitilansa ja työskentelyolosuhteensa ovat terveet ja
turvalliset.

Tästä nyt kysyisin: Ensi vuodelle on panostuksia poliisin henkilöpuoleen, mutta ei kui-
tenkaan päästä siihen, minkä tämä sali on yksimielisesti erilaisia sisäisen turvallisuuden se-
lontekoja koskevissa viime kauden hallintovaliokunnan mietinnöissä hyväksynyt, 7 850
henkilötyövuotta, joihin viime kaudella jo tehtiin siis poliisien koulutuksen osalta lisäyk-
siä. Millä päästään siihen, ja millä varmistetaan myöskin sitten se, että ne rahat menevät
niihin toimitiloihin, jotka ovat ympäri maan erilaisista asioista johtuen sellaisessa tilassa,
että [Puhemies koputtaa] ne tarvitsevat niitä panostuksia?

Toinen varapuhemies Juho Eerola: Ja nyt edustaja Niemi.

15.17 Veijo Niemi ps (vastauspuheenvuoro): Arvoisa puheenjohtaja! Arvoisa ministeri!
On hyvä, että Migri saa lisää rahaa maahan muuttavien henkilöiden taustojen selvittelyyn,
mutta olisi myös hyvin tärkeätä lisätä poliisille, varsinkin ulkomaalaisyksikölle, määrära-
87



Pöytäkirjan asiakohta PTK 47/2019 vp
hoja ja henkilöstömitoitusta, koska nyt jatkuvasti ontuu poliisilaitoksissa se, että ei ole näi-
tä maasta poistavia henkilöitä riittävässä määrin. Toivottavasti otatte tämän huomioon.
[Hälinää]

Toinen varapuhemies Juho Eerola: Muistutan arvoisia edustajia siitä, että puhetta joh-
taa puhemies.

15.18 Matti Semi vas (vastauspuheenvuoro): Arvoisa herra puhemies! Tämä budjetti on
erittäin hyvä sillä tavalla, että tässä otetaan huomioon turvallisuuden lisääminen. Se näkyy
siinä, että poliisin toimia lisätään nyt heti alkuun 80:llä, ja jatkoa seuraa sitten kehyskau-
den aikana.

Mitä tulee näihin turvapaikanhakijoiden käsittelyaikoihin, niin minusta on erittäin tär-
keätä, että tässä on kiinnitetty huomiota siihen laatuun ja nopeuteen, sillä laadukkaat pää-
tökset tulevat aina paljon nopeammaksi käytännössä, koska se vähentää valitusmääriä. Hy-
vät päätökset jouduttavat tätä käsittelyä, ja näin meidän turvapaikka-asiat saadaan hyvin
hoidettua.

15.19 Aki Lindén sd (vastauspuheenvuoro): Arvoisa herra puhemies! Sisäinen turvalli-
suus on kansalaisten korkealle arvostama arvo, ja niin se on meille kansanedustajillekin,
uskoakseni yli puoluerajojen.

Haluaisin todeta, että kun Englannissa aikanaan oli Labour-hallitus, heillä oli sellainen
periaate sisäisessä turvallisuudessa, josta siellä sisäministeri eli home secretary vastasi,
että he totesivat: ”We are tough on crimes, but tough on the causes of crimes, too.” Eli
olemme kovia suhteessa rikoksiin, mutta kovia myös suhteessa rikosten syihin.

Olen erittäin tyytyväinen tästä poliisin määrärahojen lisäämisestä, minusta olisi lisäys
saanut olla suurempikin. Kysyisinkin arvoisalta sisäministeriltä: mitä erityistä on suunnit-
teilla rikosten ehkäisyn alalla?

15.20 Päivi Räsänen kd (vastauspuheenvuoro): Arvoisa herra puhemies! Aamun keskus-
telussa nousi esiin syytös edustaja Sipilää kohtaan siitä, että hän tarjosi asuntoaan eräälle
hätäpakolaisperheelle, ja myös tarinan todenperäisyyttä on epäilty. Tämä sattuu sydämee-
ni, sillä tunnen hyvin tapauksen, josta ei turvallisuussyistä ole voinut kertoa enempää, ja
vahvistan edustaja Sipilän tarinan todellakin ihan todeksi. Haluan kertoa tässä sen, että
tämä perhe on tehnyt suuren palveluksen ja uhrauksen nimenomaan suomalaisille ja Suo-
melle, ja vetoan, että tätä tapausta ei enää käytettäisi edustaja Sipilää vastaan. [Välihuutoja
keskustasta]

Sitten kiintiöpakolaisista haluan sen todeta, että he edustavat nimenomaan tätä hallittua
humanitääristä maahanmuuttoa. Kun KD oli hallituksessa, niin nostimme 300:lla kiintiö-
pakolaisten määrää, mutta emme hyväksyneet näitä sisäisiä siirtoja. Vetoaisin, että nyt lai-
tettaisiin jäihin ne sisäiset siirrot, [Puhemies koputtaa] mutta tälle kiintiöpakolaispolitiikal-
le annamme tukemme.

15.21 Jenna Simula ps (vastauspuheenvuoro): Arvoisa puhemies! Kyselytunnilla te, mi-
nisteri Ohisalo, lupasitte, että tällä hallituskaudella turvapaikanhakijoiden määrä laskee.
Lupaus on sinänsä aika outo, sillä asiassa keikutaan käytännössä kolmen asian varassa: 1)
Pitääkö itäraja? 2) Pitääkö länsiraja? 3) Karsitaanko houkutustekijöitä? Länsirajan suhteen
88



Pöytäkirjan asiakohta PTK 47/2019 vp
hallituksen linja tuntuu olevan, ettei mitään voida tehdä, koska kansainväliset sopimukset.
Itäraja puolestaan tuntuu vuotavan, mikäli Venäjä niin päättää. Kolmas kohta on riippuvai-
nen hallituksen toimista, joilla houkuttimia ei kyllä karsita, vaan päinvastoin esimerkiksi
kielteisen päätöksen saaneille turvapaikanhakijoille halutaan antaa työlupia. Viime kaudel-
la silloinen pääministeri Sipilä lupasi talonsa, nyt hallitus lupaa työlupia. [Välihuutoja]
Mitä kaikkinensa tämä maksaa saati aiheuttaa sisäiselle turvallisuudelle, ja miten te aiotte
torjua näitä aivan selkeitä uhkia ja ongelmia [Puhemies koputtaa] tai ylipäänsä vähentää
turvapaikkaa hakevien määrää?

15.22 Mats Löfström r (vastauspuheenvuoro): Herr talman! Tack för ministerns presen-
tation och för ett bra budgetförslag där den inre säkerheten får mera resurser.

Arvoisa puhemies! Rajavartiolaitokselle ehdotetut lisäresurssit ovat erittäin tärkeät. Mo-
net aiemmat hallitukset ovat kohdistaneet säästöjä Rajavartiolaitoksen toimintaan. Esimer-
kiksi merivartioinnin osalta merivartioasemat ovat erittäin harvassa. Edellinen hallitus lak-
kautti muun muassa Kemin, Kalajoen ja Kaskisten merivartioasemat. Ahvenanmaalla oli
aiemmin kuusi asemaa, nykyään niitä on enää kaksi, vaikka kyseessä on valtava merialue.

On tärkeää, että olemassa oleva verkosto säilytetään nykyisellään ja että viranomaisella
on myös riittävät henkilöstöresurssit. Lentokoneet, helikopterit, alukset ja tekninen val-
vonta ovat erittäin tärkeitä, mutta mikään ei toimi ilman ihmisiä. Siksi on tärkeää, että si-
säisen turvallisuusalan viranomaiset saavat lisää resursseja, mutta samalla on tärkeää tur-
vata nykyiset asemat, toimintapisteet ja nykyinen henkilöstövahvuus.

15.23 Wille Rydman kok (vastauspuheenvuoro): Arvoisa herra puhemies! Arvostan ko-
vasti edustaja Räsästä, ja arvostan kovasti myöskin edustaja Sipilää. Arvostin häntä myös
pääministerinä kovin korkealle, mutta mielestäni on sinänsä aivan relevanttia, että otetaan
esille tämä meidän vähän ikävä kokemuksemme siitä, että kun pääministeri sinänsä aivan
hyvää tarkoittaessaan tuli luvanneeksi oman asuntonsa turvapaikanhakijoiden käyttöön,
niin siitä tuli Al-Jazeera-kanavan ykkösuutinen, ja kun on haastateltu silloisia Suomeen
saapuneita turvapaikanhakijoita, niin lukuisat heistä mainitsivat nimenomaisesti tämän
keskeisenä syynä sille, miksi he saapuivat nimenomaisesti Suomeen eivätkä jääneet esi-
merkiksi Ruotsin puolelle. Tämä on hyvä esimerkki siitä, että ministerien tulee olla hyvin
varovaisia siinä, millaisia signaaleja he antavat maailmassa, jossa uutiset leviävät nopeasti. 

Ministeri Ohisalo, te olette ollut ajamassa jonkinnäköistä jälleen tilapäiseksi tarkoitet-
tua taakanjakomekanismia, jossa turvapaikanhakijoita — ei siis turvapaikan saaneita vaan
turvapaikanhakijoita — lennätettäisiin etelästä Välimereltä suoraan muihin EU-maihin.
[Puhemies koputtaa] Onko tämä hanke jo kuopattu, ja onko ymmärretty, että se olisi omi-
aan kannustamaan myöskin lisääntyvään maahantuloon? [Leena Meri: Hyvä!]

15.25 Tiina Elo vihr (vastauspuheenvuoro): Arvoisa puhemies! Niin tässä salissa kuin
hallintovaliokunnassakin on käyty paljon keskustelua turvapaikkaprosessien ongelmista ja
Maahanmuuttoviraston resurssipulasta. Eduskunnan oikeusasiamies antoi vuonna 2018
Maahanmuuttovirastolle peräti kuusi huomautusta lainvastaisesta menettelystä. Onkin tär-
keää, että tässä talousarviossa hallitus osoittaa Maahanmuuttovirastolle 13 miljoonaa eu-
roa lisää rahaa turvapaikka- ja oleskelulupien käsittelyyn. Tämä raha tulee tarpeeseen, jot-
ta ruuhkia saadaan purettua ja käsittelyaikoja lyhennettyä.
89



Pöytäkirjan asiakohta PTK 47/2019 vp
Lisäresursseilla haluamme varmistaa, että turvapaikkaprosessit ovat sujuvia ja että tur-
vapaikanhakijoiden oikeusturva toteutuu. Kaikkien etu on, että tulevat turvapaikanhakijat
pääsevät mahdollisimman pian opiskelemaan kieltä ja töihin, ja ennen kaikkea se on inhi-
millistä. On tärkeää, että pidämme kirkkaana mielessä tässäkin salissa, että Suomi on ih-
misoikeuksia kunnioittava oikeusvaltio. [Leena Meri: Ei siitä ole kysymys, ettei olisi!]

15.26 Mika Kari sd (vastauspuheenvuoro): Arvoisa herra puhemies! Edelliset kahdek-
san vuotta kahden hallituksen aikana olen saanut olla hallintovaliokunnan jäsen. Näitä hal-
lintovaliokunnan kokouksia on johtanut perussuomalainen puheenjohtaja, ja erityisesti
omalla kaudellani viimeiseksi puheenjohtajaksi jäänyt nykyinen varapuhemies hoiti tehtä-
vän erinomaisen hyvin ja ansiokkaasti, ja ennen kaikkea näitä asioita hoidetaan yhdessä.
Myös turvapaikkapolitiikka on viime kädessä eduskunnan käsissä. Hallitukset vaihtuvat,
mutta eduskunta pysyy. Ja olen itse hyvin ylpeä siitä, että saan olla tämän hallituksen kan-
sanedustajana viemässä turvapaikkapolitiikkaa johdonmukaisella tavalla eteenpäin, ja
nämä tiukennukset, joita myös näihin asioihin on tehty, varmasti puoltavat paikkansa.

Olisin samassa yhteydessä kiittänyt hallitusta ja ministeriä myös näistä poliisilisämää-
rärahoista. Mutta kysyn kuitenkin hälytyskeskuksesta. Hälytyskeskus viime kaudella tuli
esiin työuupumuksen kautta. Työn määrä oli valtava ja työkavereiden määrä vähäinen.
Onko tähän hälytyskeskustilanteeseen tulossa korjausta?

Toinen varapuhemies Juho Eerola: Annetaan hallintovaliokunnan nykyiselle puheen-
johtajalle, edustaja Purra.

15.27 Riikka Purra ps (vastauspuheenvuoro): Arvoisa puhemies! Tarkoitus ei tieten-
kään ole pizzan- ja kebabinpaistajista puhua ikävään sävyyn. Tämä ei ole moraalinen eikä
kulinaristinen kannanotto, vaan taloudellinen [Mika Karin välihuuto] eli on tarkoitus pu-
hua siitä, minkälaisesta maahanmuutosta Suomelle on mahdollisesti hyötyä. Mutta tänään
olen useaan kertaan täällä kuullut nimenomaan keskustalaisten edustajien puoltavan työ-
peräistä halpamaahanmuuttoa. Olenkin ihmetellyt, että ajatteko te mahdollisesti tällä hal-
lituskaudella samanlaista systeemiä kuin joissakin EU-maissa, muun muassa Espanjassa,
jossa laittomat maahanmuuttajat nimenomaan tekevät kaikki maatalouden työt, muun
muassa venezuelalaiset espanjalaisilla tomaattipelloilla. Aikooko keskusta saada autioitu-
valle maaseudulle kenties väestön ulkomailta?

15.28 Hanna Huttunen kesk (vastauspuheenvuoro): Meinasi mennä puhe uusiksi, kun
on pakko vastata nyt arvoisalle hallintovaliokunnan puheenjohtajalle. Toistan edellisen pu-
heenvuoroni. Me tarvitsemme työperäistä maahanmuuttoa. Meillä menee yrityksiä muu-
ten kiinni. Olisi hienoa, että te pääsisitte maakuntamatkalle Pohjois-Karjalaan tutustu-
maan vaikka niihin meidän yrityksiimme — muutamaan isoon metallialan yritykseen.
Voin viedä teidät tutustumaan vaikka muutamalle marjatilalle, ja kertokaa tämä viesti siel-
lä sitten heille. Sovitaanko näin? [Eduskunnasta: Juuri näin!]

15.28 Hussein al-Taee sd (vastauspuheenvuoro): Arvoisa puhemies! Kokemukseni mu-
kaan nimenomaan pelko ja vieraan pelko saattaa aiheuttaa sellaista taloudellista kutistu-
mista, mitä me emme Suomeen juuri nyt halua. Ja tämä pelottelu ja pizzanpaistajien ja ke-
babinpaistajien eriarvoistaminen tässä aiheuttaa sen, että moni muu, joka on esimerkiksi
90



Pöytäkirjan asiakohta PTK 47/2019 vp
siivousalalla tai leikkaamassa ihmisten hiuksia, ajattelee todennäköisesti olevansa seuraa-
vana jonossa, että heitäkin eriarvostettaisiin. Tämä tekee sen, että moni lapsi, jonka isä tai
äiti on pizzanpaistaja, kokee koulussa, että nyt hänen isänsä ja äitinsä ammatista ei saisi
tuntea ammattiylpeyttä. Tämä eriarvoistaa myöskin lapsia näissä kouluissa. Tämän on lo-
puttava. Ensin puhutaan suomalaisista ahkerista, ja sitten puhutaan näistä pizzanpaistajista
ja huomenna jostain muusta, niin ketkä tänne oikein kelpaavat töihin? Ihmettelen tätä ko-
vasti. Ketkä ovat hyviä maahanmuuttajia, [Eduskunnasta: Hyvä kysymys!] jos nämä [Pu-
hemies koputtaa] töissä olevat maahanmuuttajatkin ovat huonoja?

15.29 Jani Mäkelä ps (vastauspuheenvuoro): Arvoisa puhemies! Nyt kun nykyisen halli-
tuksen ministereiltä on monesti vaikea saada suoria vastauksia suoriin kysymyksiin, niin
pääministeri Rinne vastasi edellisessä istunnossa yhteen kysymykseeni suoraan. Kysyin,
miten kiintiöpakolaisten ottaminen vähentäisi spontaania turvapaikan hakua, ja pääminis-
teri Rinne vastasi, ettei yhtään mitenkään. Jatkankin tätä kysymystä nyt sisäministerille,
että jos kerran se ei siihen mitenkään auta, niin mistä syystä sitä kiintiöpakolaisten määrää
sitten nostetaan? Mistä maista nämä lisätyt pakolaiset otetaan? Sisäministeriön tehtävä on
huolehtia suomalaisten turvallisuudesta. Meillä on oikeus saada tietoa näistä asioista. Rin-
ne myös sanoi, ettei maahanmuuttopolitiikka muutu kovinkaan oleellisesti, mutta hallitus-
ohjelman mukaan laittomasti maassa oleville annetaan työlupia ja perheenyhdistämisiä
helpotetaan. Kumpi nyt pitää paikkansa, pääministerin puhe vai hallitusohjelman teksti?
Mitä hallitus aikoo tehdä turvapaikkahakemusten aiheettomalle ja jatkuvalle uusimiselle?

15.30 Marko Kilpi kok (vastauspuheenvuoro): Arvoisa puhemies! Sisäministeri tarjoaa
hyvin usein vastaukseksi sisäiseen turvallisuuteen liittyviin kysymyksiin, että poliisin
määrää lisätään, olkoon sitten kyse maahanmuutosta, liikenteen valvonnasta, huumausai-
nerikoksista tai vaikkapa ennaltaehkäisevästä toiminnasta, ja näin vastasitte myös kirjalli-
seen kysymykseeni liikennekuolemien vähentämisestä.

Poliisin työtehtäviä on kuitenkin lisätty siirtämällä muun muassa tuomioistuimen tehtä-
viä poliisin hoidettavaksi sakkolakiuudistuksen myötä ja rikosperusteisten ajokieltopää-
tösten osalta. Ensimmäistäkään henkilötyövuotta ei kuitenkaan ole tullut paikkaamaan tätä
tilannetta, vaikka tuomioistuimen puolelta henkilötyövuosia on kadonnut aika paljonkin
— aikamoinen taikatemppu. Tämä on vain yksi esimerkki tilanteesta.

Totuus on, että tämä lisäys sulaa olemassa olevaan rajuun resurssipulaan. Miten voitte
kuvitella, että se riittää vastaukseksi joka kysymykseen ja joka paikkaan?

15.31 Jari Myllykoski vas (vastauspuheenvuoro): Arvoisa herra puhemies! Edustaja Pur-
ralle lohdutuksen sanana: tulen huomenna jättämään teidän allekirjoitettavaksenne alipalk-
kauksen kriminalisoinnin, joka on ehkä teidän vastauksenne siihen murheeseen ja sitä,
mitä te haluatte. [Puhujan mikrofoni ei ole päällä — Puhemies: Mikrofoni, edustaja Myl-
lykoski!] — No kiva, jos saa ottaa uusiksi. [Puhemies: Kyllä, saatte!] — Täytyy sanoa, että
minun ääneni kuuluu ilman mikrofoniakin.

On todella tärkeää, että me voimme pohtia sitä asiaa, että meillä alipalkkaukseen puutu-
taan jyrkästi, ja minä toivon tukea siihen, kun huomenna meinaan sen lakialoitteen jättää
kirjoitettavaksi alipalkkauksen kriminalisoinnista. Uskon, että koko perussuomalaisten
eduskuntaryhmä on siinä mukana.
91



Pöytäkirjan asiakohta PTK 47/2019 vp
Ministerille haluaisin esittää kysymyksen, nyt kun budjetissa on hyvin tuotu esille, että
poliisin voimia lisätään eli meille tulee niitä lisää. Oletteko keskustelleet ministeriössä,
mitä se voi tarkoittaa alueellisesti? Miten meillä hälytysajat, vasteajat, nyt kun puhutaan
Alavudesta, Kuopiosta ja niin edelleen: Kuinka tämä lisääntynyt resurssi jaetaan niin, että
me Satakunnassakin voimme olla varmoja siitä, että meillä poliisi saadaan paikalle? Meil-
lä Satakunnassa on tapahtunut se, että meillä on, [Puhemies koputtaa] voisi sanoa, jo kym-
meniä virkoja lakkautettu ja siirretty Lounais-Suomeen, [Puhemies koputtaa] Varsinais-
Suomeen. Haluatteko varmistaa, että meillä Satakunnassakin voidaan olla turvallisin mie-
lin?

15.33 Heidi Viljanen sd (vastauspuheenvuoro): Arvoisa herra puhemies! Helposti sisäi-
sessä turvallisuudessa keskustelu lähtee maahanmuuttoon, ja varmasti osa sitä onkin, mut-
ta tärkeä on muistaa myöskin, mitä kaikkea muuta sisäiseen turvallisuuteen liittyy. Yksi,
mihin kiinnitän tietysti itse omaan taustaani peilaten huomiota, on huumausainerikollisuus
ja huumausaineet ylipäänsä. Omassa työssäni vajaa 20 vuotta päihderiippuvaisten kanssa
työskennelleenä olen nähnyt, että tilanne on mennyt koko ajan hullumpaan suuntaan. En-
tistä nuoremmat ihmiset, jopa lapset alkavat käyttää huumeita. Huumeitten kirjo on aivan
valtava, se on jotain aivan toista kuin on ollut 20 vuotta sitten, 10 vuotta sitten. Me emme
edes tunnista kaikkia aineita, mitä käytetään, tai sitä, mitä kautta ne tänne kulkevat.

Täällä puhuttiin poliisin resurssien lisäämisestä tähän ongelmaan ja jopa siitä, että polii-
sien pitäisi kiinnittää enemmän huomiota hoitoonohjaukseen. Onko tähän oikeasti riittä-
mässä tulevaisuudessa resursseja, niin että voidaan tarttua järjestäytyneeseen rikollisuu-
teen, tähän huumeongelmaan ja kaikkeen muuhun?

15.34 Anna-Kaisa Ikonen kok (vastauspuheenvuoro): Arvoisa puhemies! Poliisien mää-
rää ollaan lisäämässä, mutta miten, arvoisa ministeri, arvioitte poliisien määrän riittävyyt-
tä? Edustaja Kilpi nosti täällä ansiokkaasti esiin sen, mihin poliisien aikaa kysytään, mutta
mielestäni emme voi myöskään ohittaa tätä lukumäärää kokonaan. Tavoitteeksi ja minimi-
tasoksi hallintovaliokunta on aikaisemmin asettanut 7 850 poliisia, ja ymmärtääkseni nyt
tämän hallituskauden aikana ollaan pääsemässä 7 500 poliisiin.

Keskustelin paikallisesti poliisin edustajien kanssa ja sain viestiä siitä, että poliisien
määrä on jopa vähenemässä omalla alueellamme, vaikka esimerkiksi huumeongelma on
selkeässä kasvussa ja resurssitarve samalla kasvaisi enemmänkin, vaatisi lisäresursseja.
Muutenkin poliisien määrä Sisä-Suomessa on suhteellisesti pienempi kuin toisilla vastaa-
villa alueilla, sain kuulla. He vertasivat muun muassa Varsinais-Suomeen tässä.

Kysyisinkin oikeastaan asettamatta nyt alueita vastakkain: miten varmistatte, että nämä
lisäykset kohdentuvat oikeudenmukaisesti ja niille alueille, [Puhemies koputtaa] joilla on
kipeä tarve?

Toinen varapuhemies Juho Eerola:  Otetaan vielä edustaja Juuso, ja sen jälkeen minis-
teri pääsee vastaamaan.

15.35 Kaisa Juuso ps (vastauspuheenvuoro): Arvoisa puhemies! Terveisiä Torniosta.
Olin 2015 seuraamassa sitä liikennettä, mikä Ruotsin puolelta Suomeen tuli, ja silloin näin,
mitä hallitus teki, kun se laittoi varusmiehet kantamaan laukkuja. [Mika Kari: Ketä oli hal-
lituksessa?] Minä kysyn: jos tämmöinen tilanne toistuu, niin onko hallituksella jonkunnä-
92



Pöytäkirjan asiakohta PTK 47/2019 vp
köinen hätätilasuunnitelma, mitä me teemme, vai lähetämmekö me taas varusmiehet kan-
tamaan saapujien laukkuja?

Muistutan myös siitä, että tämä reitti Ruotsista Suomeen, Haaparannan kautta Tornioon
ja sieltä koko Suomeen, on tällä hetkellä pohjoisen suurin huumereitti ja huumeiden sala-
kuljetus on poliisin mukaan lisääntynyt aivan valtavasti. Kun Tulli teki siellä tehostettua
valvontaa kolmen kuukauden ajan silloin 2015 lopusta 2016 alkuun, niin huumeiden sala-
kuljettajien määrät moninkertaistuivat. Siellä myöskin ihmissalakuljetuksista jäätiin kiin-
ni. Kysyn: Millä tavalla hallitus on nyt huomioinut tämän? Onko sillä jotakin suunnitel-
maa? Onko Tullille mahdollisesti tulossa lisää resursseja?

Toinen varapuhemies Juho Eerola:  Ja nyt annetaan ministerille mahdollisuus 2—3 mi-
nuutissa vastata näihin kaikkiin kysymyksiin — olkaa hyvä.

15.37 Sisäministeri Maria Ohisalo: Arvoisa puhemies! Arvon edustajat! Kysymyksiä on
tässä vähintään varmaan viisitoista, mutta aloitetaan nyt ensinnäkin vaikka siitä, mikä tois-
tui monessa kysymyksessä, eli kuinka turvataan se, että poliisien määrä jatkossa todella
nousee. Kun lisäresursseja tulee, se ei valu toimitiloihin, se ei valu ict:hen — tästä on sel-
keä yhteisymmärrys koko hallituksessa, mutta myös poliisiylijohtoa myöten siellä poliisin
päässä. Eli todella niin, että henkilöstömäärää tällä kasvatetaan. Tämä vastaa nyt siis mo-
nen edustajan kysymykseen, muun muassa Myllykoski, Kärnä, Talvitie, Kilpi.

Nyt on perustettu myös tällainen toimintavasteaikatyöryhmä, joka tulee antamaan esi-
tyksensä siitä, kuinka vasteajat jatkossa ovat toivottavasti mahdollisimman kohtuullisia,
niin että joka puolella Suomea ihmisten luottamus turvallisuuteen ja turvallisuusviran-
omaisiin kasvaisi. Tästä on hyvin selkeä painopiste hallitusohjelmassa, erittäin tärkeä pai-
nopiste meille kaikille puolueille.

Painotan myös sitä, että sisäisen turvallisuuden selontekotyö on käynnistynyt. Tämän
selontekotyön aikana toivon saavani mahdollisimman paljon myös tutkittua tietoa siitä,
miten turvallisuudentunne eri puolilla Suomea näyttäytyy tällä hetkellä. Tämä on asia, jos-
ta hallintovaliokunta on viime kaudella huomauttanut, ja tämä otetaan nyt erittäin tosis-
saan tässä työssä.

Yksi kysymys on totta kai myös se, miten toimitilakustannukset ovat kehittyneet, ja täs-
sä viitattiin terveellisiin ja turvallisiin toimitiloihin, joista hallitusohjelmassa linjataan. Se-
naatti-kiinteistöjen toimintaa ja tuottovaatimuksia on syytä tarkastella kriittisesti, jotta
myöskään eri turvallisuusviranomaisten resurssit eivät valu sinne. Tässä ehkä on lisänä
vielä se, että eri turvallisuusviranomaiset voivat myös toimitilojen osalta tehdä yhteistyö-
tä. Esimerkkinä pelastus, poliisi ja Raja voivat myös käyttää yhteisiä toimitiloja, jolloin
varmistetaan se, että ei ole niitä huonokuntoisia tiloja missään.

Edustaja Holopaisen kysymykseen, mitä tehdään turvapaikkaprosessin laadun varmis-
tamiseksi: Oikeusministeriön alla tällainen oikeusapu-uudistus on käynnistymässä, jos ei
jo käynnistynyt. Turvataan se, että siellä prosessissa oikeusapu varmasti on kaikilla muka-
na, että tulkit varmuudella ovat laadukkaita ja auttavat ihmisiä prosessissaan, ja ylipäätään
normaalit valitusajat myös palautetaan prosessiin. Tässä muutamia keinoja.

Edustaja Rydmanille, joka kysyi suomalaisesta työstä EU:n puheenjohtajavaltiona:
Meillähän Suomen puheenjohtajuuskauden ohjelmassa lukee, että yhtäältä edistämme laa-
joja eurooppalaisen turvapaikkapolitiikan suuntaviivoja. Common European Asylum Sys-
tem -paketin edistäminen on meidän työlistalla, mutta koska tiedämme, että uusi komissio
93



Pöytäkirjan asiakohta PTK 47/2019 vp
vasta aloittaa työnsä ja luultavasti joutuu tämän paketin ottamaan uudelleen haltuun, ohjel-
mastamme löytyy myös ajatus siitä, että tällaisia väliaikaisia yhteistyömekanismeja edis-
tetään. Puheenjohtajavaltiona Suomi pyrkii saamaan mukaan mahdollisimman paljon jä-
senvaltioita siihen työhön. Kyse on siitä, että kukaan ei saa jäädä Välimerelle hukkumaan,
kyse on ihmisoikeuskysymyksestä, ja eurooppalaiset valtiot kyllä ymmärtävät, että tässä
täytyy yhdessä toimia.

Eilisessä eurooppalaisten sisäministerien ministerineuvoston kokouksessa kolme ja
puoli tuntia keskusteltiin yhdessä siitä, mitkä ne haasteet ovat, mitä eurooppalaiset valtiot
tällä hetkellä maahanmuutossa kohtaavat, ja erityisesti esille nousi muun muassa Kreikan
ja Kyproksen tilanne. Siellä turvapaikanhakijoiden määrä on noussut erittäin kovasti, ja sii-
nä tämä keskisen Välimeren reitti on toinen kysymys. Meillä on aika monta haastetta eu-
rooppalaisessa maahanmuutto- ja turvapaikkapolitiikassa, ja näitä kaikkia täytyy yhdessä
ratkoa. Mitään jäsenvaltiota ei voida jättää yksin näissä asioissa. — Vielä olisi paljon vas-
tauksia. Jatkanko vai jatkanko seuraavalla kierroksella? [Ben Zyskowicz: Täällä olisi pal-
jon kysymyksiä!]

Toinen varapuhemies Juho Eerola: Jatketaan seuraavalla kierroksella. Täällä on paljon
kysymyksiä vielä, ja annetaan puheenvuoro edellisen hallituksen sisäministerille edustaja
Mykkäselle.

15.41 Kai Mykkänen kok (vastauspuheenvuoro): Arvoisa puhemies! Ensinnäkin, on ai-
van hyvä, jos yritetään muodostaa eurooppalaisia ratkaisuja. Sitä työtä teimme jo viime ja
toissa vuonnakin, mutta sisältökin ratkaisee. Olisin erittäin varovainen mekanismeissa,
joissa jaetaan — väliaikaisesti tai vapaaehtoisestikaan, oli niissä enemmistö tai vähemmis-
tö mukana — turvapaikanhakijoita, jotka eivät ole välttämättä turvapaikan tarpeessa, sitä
emme tiedä. Jos tällainen päätös tehdään, keskustalaiset — oli siinä enemmistö muuten
mukana tai ei — niin se on valitettavasti samalla myyntiargumentti salakuljettajille, jotka
näitä matkoja järjestävät.

Mutta olin tyytyväinen täällä muun muassa edustaja Heinäluoman mainitsemaan, että
palautukset ovat prioriteetti ja ne pyritään toimeenpanemaan. Yksi tärkeä asia tässä on se,
että kun meillä ympäri Eurooppaa on kielteisen päätöksen saaneita, jotka häviävät järjes-
telmästä, niin viime helmikuussa päätimme, että ryhdytään käyttämään ilmoittautumisvel-
vollisuutta, esimerkiksi kerran viikossa, tällaisten lainvoimaisen kielteisen päätöksen saa-
neiden kohdalla. No, se päätös on tainnut nyt hukkua uuden hallituksen listoilta. Teillä on
tekninen valvonta tulossa: Koska se tapahtuu? Tuleeko jalkapannat vai mitä?

Toinen asia: Jos halutaan hallintaan uusi maahanmuuttoaalto, [Puhemies koputtaa] jos
sellainen tulisi, miksi ette ole edistäneet [Puhemies koputtaa] rajamenettelyn käyttöönot-
toa, jonka helmikuussa myös linjasimme yhdessä silloisten hallituskumppanien kanssa?
Eli että [Puhemies koputtaa] vastaanottokeskukset perustettaisiin rajavyöhykkeille ja siel-
tä tullaan eteenpäin ainoastaan, jos saa oleskeluluvan, [Puhemies koputtaa] ja muuten jää-
dään sinne.

15.42 Anders Adlercreutz r (vastauspuheenvuoro): Äräde talman! Meidän perheessä
asui kolme vuotta sitten vuoden ajan kolumbialainen 16-vuotias äärimmäisen lahjakas
Santiago, kaveri, joka oli Kolumbian matematiikkamaajoukkueen jäsen. Hän oppi muuta-
massa kuukaudessa ruotsin kielen, kuuden kuukauden jälkeen suoritti pitkät matikat ja fy-
94



Pöytäkirjan asiakohta PTK 47/2019 vp
siikat ruotsiksi ylioppilaskokeessa [Välihuuto perussuomalaisten ryhmästä] ja olisi halun-
nut jatkaa opintojaan Helsingin yliopistossa, jonne hänet toivotettiin itse asiassa tervetul-
leeksi. Mutta koska polku olisi tapahtunut muutaman kuukauden avoimen yliopiston jak-
son jälkeen, niin Migri sanoi ”ei” vedoten edellisen hallituksen päätökseen, joka teki täl-
laisen subjektiivisen harkinnan mahdottomaksi. Tällä hetkellä hän opiskelee kahta tutkin-
toa Ruotsissa, opettaa siellä muutaman vuoden opiskelun jälkeen ja saattaa hyvinkin saada
sen unelmansa eli fysiikan Nobelin palkinnon, jos jatkaa tätä samaa rataa. Silloin hän tekee
sen Ruotsin nimissä.

Arvoisa hallitus! Hyvä ministeri, miten me voisimme luoda sellaisen järjestelmän, [Pu-
hemies koputtaa] joka paremmin huomaisi tällaiset selvästi maan edun mukaiset tapauk-
set? [Eduskunnasta: Hyvä kysymys!]

15.43 Jukka Mäkynen ps (vastauspuheenvuoro): Arvoisa puhemies! Suomessa on kym-
meniä kuntia kriisissä, ja joka päivä tulee lisää. Taloudellinen tilanne heikkenee jatkuvasti
ja samaan aikaan uusi siirtolaiskriisi on tulossa. Se on tulossa. Se on tulossa sen takia, kos-
ka me olemme niin avokätisiä täällä, me kerromme heille, että tervetuloa. Ministeri Ohisa-
lo, mistä hallitus löytää rahaa mahdollisen uuden siirtolaiskriisin alkaessa? Eli toisin sa-
noen: tuleeko Suomen kunnille velvollisuus toimia koko maailman sosiaalitoimistona sa-
maan aikaan, kun kuntien tärkeimmät ja lakisääteiset palvelut rapautuvat?

15.44 Mikko Kinnunen kesk (vastauspuheenvuoro): Arvoisa herra puhemies! Kolmen
poliisin isoveljenä iloitsen siitä, että kenttäpoliisien vahvuus nousee 7 500 henkilötyövuo-
teen. Ne on kohdistettava ensisijaisesti heikoimmille palvelutason alueille. Poliisin paikal-
le saapuminen vie kotikunnassani Reisjärvellä liian kauan. Se tuo turvattomuuden tunnetta
ja horjuttaa ihmisten uskoa viranomaisiin. Poliisille on kertynyt uusia tehtäviä esimerkiksi
nettityössä. Järjestäytynyttä rikollisuutta on hakeutunut poliisin heikommille palvelutason
alueille. Maaseudulla, seutukaupungeissa tarvitaan uusia poliisin virkoja. Kysyn ministe-
riltä: tuleehan harvaan asutuille seuduille lisää poliiseja, vaikka Poliisihallitus liputtaa vä-
hän kasvukeskusten puolesta?

Toinen varapuhemies Juho Eerola:  Lisää aiempia sisäministereitä. Edustaja Risikko.

15.46 Paula Risikko kok (vastauspuheenvuoro): Arvoisa puhemies! Kiitoksia näistä mo-
nista hyvistä esityksistä, mitä tälläkin sektorilla on, koska kyllä se on ihan totta, että polii-
sien määrän lisääminen on erinomaisen hyvä asia. Sitten tietysti pidetään huolta myös hä-
täkeskuksesta, niin kuin täällä on tullut esille, ja sitten myöskin tuosta Rajavartioston tilan-
teesta, ja totta kai pelastustoimesta myöskin, hyvä niin.

Mutta sitten viittaan siihen, mitä täällä edustaja Lindénkin jo peräänkuulutti elikkä sitä
ennalta ehkäisevää työtä. Aivan niin kuin te olette pitäneet yllä myös syrjäytymiskeskus-
telua — sehän oli silloin sisäisen turvallisuuden strategiassa, linjattiin, että se on meidän
suurin uhka, ja olette hienosti ylläpitäneet sitä keskustelua — niin nyt jos mietitään sitten
sitä, että millä me ennalta ehkäisisimme näitä, koska silloin kun poliisi tulee paikalle, sil-
loin on jo jotain sattunut ja meidän pitäisi pyrkiä estämään niitä. Elikkä se tiedonkulku esi-
merkiksi sosiaali- ja terveydenhuollon ja sisäasiainministeriön virkamiesten välillä: toi-
von, että jatketaan sitä hyvää työtä, mikä viime kaudella käynnistettiin.
95



Pöytäkirjan asiakohta PTK 47/2019 vp
Sitten tästä turvapaikkapolitiikasta: [Puhemies koputtaa] jos ystävällisesti voisitte ker-
toa sen, että mikä se taakanjakomekanismi on, johon Suomen pitää ottaa kantaa, lyhyesti
meille se, koska siitä on nyt vähän [Puhemies koputtaa] epäselvyyttä ja mikä on siihen
Suomen kanta. — Kiitos.

15.47 Jenni Pitko vihr (vastauspuheenvuoro): Arvoisa puhemies! Poliiseja ja hätäkes-
kuspäivystäjiä tullaan lisäämään. Se on hyvä suunta. Haluaisin kysyä ministeriltä, onko
tästä apua siihen, että Suomi on Euroopan turvattomimpia maita naisille. Suomi on saanut
jatkuvasti huomautuksia hälyttävästä lähisuhdeväkivaltatilanteestamme. Amnesty ja YK
nostavat säännöllisesti esiin Suomen lähisuhdeväkivaltatilastot ja riittämättömät tukipal-
velut, kuten turvakotipaikkojen vähyyden. Poliisien lisäksi tämä ilmiö on tunnistettava pa-
remmin neuvoloissa, kouluissa ja terveydenhuollossa. Ongelmaksi tiedetään muun muas-
sa hyssyttely ja väkivallan hyväksymisen kulttuuri. Perheen piirissä tapahtuvia asioita pi-
detään Suomessa edelleen yksityisinä. Moni väkivallanteko jätetään ilmoittamatta, kun se
tapahtuu lähipiirissä. Lähisuhdeväkivalta koskettaa myös aivan liian monia lapsia. Joka
neljäs uhreista on alaikäisiä. Kysynkin: miten sisäministeri aikoo edistää naisten ja lasten
turvallisuutta?

15.48 Juha Pylväs kesk (vastauspuheenvuoro): Arvoisa puhemies! Yhdyn monien mui-
den edustajien tavoin näihin kiitoksiin ministerille ja hallitukselle näistä poliisien määrien
lisäämisestä. On ollut hyvin pitkään jo hallintovaliokunnassakin keskustelussa, että polii-
sien lukumäärä pitää saada nousemaan. On varsin tärkeää, että kansalaisten turvallisuuden-
tunteeseen voidaan vaikuttaa, ja siinä on aika keskeisenä asiana tämä poliisien näkyvyys ja
poliisien läsnäolo eri puolilla maata tasaisesti.

On hyvin paljon uutisoitu nyt siitä, että ajat poliisin paikalle tuloon ovat hyvin pitkiä
suurimmassa osassa maata. Kysyisinkin ministeriltä niin kuin tässä aiemminkin jo kysyt-
tiin: Millä keinoilla pystytään varmistamaan se, että nämä lisäpoliisivirat tulevat niille hei-
komman palvelutason alueille elikkä käytännössä tuonne syrjäisille maaseutualueille?

15.49 Ville Vähämäki ps (vastauspuheenvuoro): Kunnioitettu puhemies! Pohdin ainoas-
taan yhtä asiaa tässä, nimittäin tämä pääluokka on hyvin työvoimavaltainen. Täällä budje-
tissa huomataan se, että Hätäkeskuslaitosten toimintamenot -kohdassa on tämä kohta hen-
kilöstön jaksamisesta ja siellä hätäkeskuslaitoksen henkilöstön poissaolot ovat 16 päivää
henkilötyövuotta kohti — itse asiassa viime vuoden toteutuma on ollut 16,2. Kuitenkin
siellä on yli 600 henkeä töissä. Muissa luokissa, muun muassa poliisien osalta, oli alle 10
selkeästi. Miten tätä oikein pystyisi kehittämään, niin että hätäkeskushenkilöstö jaksaisi
siellä työssä ja pystyisi toteuttamaan sitä työtä, mitä he tekevät? Koska on hyvin hankala ti-
lanne, jos näin paljon on poissaoloja. Sieltä tulisi jopa 10 henkilötyövuotta lisää, jos pys-
tyttäisiin painamaan sinne 10 päivään enintään nämä poissaolot henkilötyövuotta kohti.

15.50 Kari Tolvanen kok (vastauspuheenvuoro): Arvoisa herra puhemies! Kiitos minis-
terille. Ja kiitos siitä, että poliisiammattikorkeakoulu toimii täydellä teholla — 400 poliisia
on sisällä. Tehän jatkatte tätä linjaa, mitä ministerit Orpo, Mykkänen ja Risikko ovat pan-
neet alulle. Liian suurten leikkausten jälkeen viime kaudella todettiin, että poliisien mää-
rää pitää lisätä. Se on hienoa.
96



Pöytäkirjan asiakohta PTK 47/2019 vp
Mutta se on pettymys, että hallitusohjelmassa ja tässä kirjassa lukee, että vain 7 500 po-
liisia on tässä Suomen tasavallassa. Perjantaina 5.4. ennen vaaleja kaikkien teidän edusta-
jat antoivat turvallisuuslupauksen, josta löytyy myös tallenne, jossa te lupasitte 7 850 po-
liisia tähän tasavaltaan. 350 poliisia jää siis uupumaan. [Leena Meri: Se siitä vaalilupauk-
sesta!] Elikkä valitettavasti tätäkään lupausta ei ole pidetty. Silloinen kansanedustaja, ny-
kyinen valtiosihteerinne Olli-Poika Parviainen oli antamassa teidän edustajananne tätä tur-
vallisuuslupausta. [Puhemies koputtaa] Ja valitettavasti se nyt ei toteudu. Miksi näin?

15.51 Mika Kari sd (vastauspuheenvuoro): Arvoisa puhemies! Hallintovaliokunta on jo
vuosia kiinnittänyt huomiota poliisien määrän suhteelliseen vähyyteen ja samaan aikaan
erilaisiin turvallisuustilanteissa tapahtuneisiin muutoksiin, mikä yhdistelmänä on luonnol-
lisesti huonoin mahdollinen.

Te, edustaja Tolvanen, tiedätte itsekin hyvin sen, että poliisiammattikorkeakoulut tuot-
tavat tietyn määrän uusia poliiseja niihin virkoihin, joita valtio ja hallitus perustavat. Joten
tämä ei ole mitään pikaratkaisu, minkä tiedän edustaja Tolvasen kokeneena poliisimiehenä
tietävän itsekin. Ei ole löydettävissä pikaratkaisua. Mutta se polku, jonka hallitus on otta-
nut, on se polku, johonka, edustaja Tolvanen, teidän ollessanne hallituspuolueen kansan-
edustaja, teidän hallituksenne ei pystynyt. Vuonna 15—16 hallitus oli vähentämässä muun
muassa talousrikostutkintaan liittyviä resursseja. Ja en halua muistella niitä aikoja, vaan
haluan kannustaa [Välihuutoja] niin hallitusta kuin oppositiota yhdessä etsimään polkua,
jolla se 7 850 tulee vielä täyttymään.

15.52 Mari-Leena Talvitie kok (vastauspuheenvuoro): Kiitoksia, arvoisa puhemies! Vii-
me kaudella, kun aloitin hallintovaliokunnassakin, niin muistan, että vuonna 2014 poliise-
ja valmistui 47 vuodessa. [Mika Kari: Juuri näin, juuri näin!] Eli ensimmäisinä töinä oli
pakko laittaa satsauksia sinne Poliisiammattikorkeakouluun ja nostaa ne luvut niin suurik-
si, jotta me voimme sitten päästä sinne pidemmälle aikavälille. Mutta, kuten tiedetään,
tämä sali on jakanut jo vuodesta 2010 asti sen, että poliisien resurssit ja pitkän aikavälin
suunnitelmat olisi tuotava tähän saliin päätettäväksi ja se yhteinen polku laitettavaksi, ja on
tietenkin tärkeää, että sinne päin edetään. Mutta on myönnettävä, että 7 500 ei ole se 7 850,
mikä luvattiin.

Mutta vielä tästä EU:n politiikasta, tästä laivanjakomekanismista. Politiikassa harvoin
mikään on niin pysyvää kuin väliaikainen. Politiikassa tehdään ratkaisuja, että tämä on nyt
vain väliaikainen vero tai tämä on vain väliaikainen joku ja sitten siitä, ohhoh, tuleekin
myöskin pysyvää. [Puhemies koputtaa] Tästä olisin ministereiltä vielä kysynyt samaten
kuin edustaja Risikko ja Mykkänen tässä äsken. Että jos voisitte vielä tiivistää, mikä tämä
laivanjakomekanismin tilanne on.

Toinen varapuhemies Juho Eerola:  Ja nyt vielä edustaja Purra ja sitten ministeri. [Väli-
huuto] — Ahaa ei ollut. No sitten päästään ministerin vastauspuheenvuoroon saman tien.
[Hälinää]

15.54 Sisäministeri Maria Ohisalo: Kiitos, arvon puhemies! Kiitos, arvon edustajat, hy-
vistä kysymyksistä ja pohdinnasta, myös evästyksistä tuleville ajoille. Nyt niihin kysy-
myksiin, joihin en ehtinyt ensimmäisellä kierroksella vastata, muun muassa edustaja Räsä-
selle kiintiöpakolaisjärjestelmästä.
97



Pöytäkirjan asiakohta PTK 47/2019 vp
On todella niin, että YK:n pakolaisjärjestö UNHCR:n kanssa tehtävä yhteistyö on erit-
täin toimivaa. Tämä on, esimerkkinä, yksi niistä mekanismeista, kun puhutaan siitä, että ih-
misten ei tarvitsisi tulla laittomin keinoin Euroopan unionin alueelle. Jäsenvaltiot yhdessä
painottavat tätä kiintiöpakolaisjärjestelmää, jossa tiedetään varmuudella, että nämä ihmi-
set ovat erittäin vaikeassa asemassa. Suomi tässä on nyt nostamassa sadalla, 750:stä
850:een. Ja hallitusohjelmakirjaus kuuluu niin, että jos turvapaikanhakijoiden määrä las-
kee, niin kiintiöpakolaisjärjestelmää voidaan arvioida ylöspäin, ja tässä 1 050 on se ylära-
ja, jota tässä hallituksessa voimme myös tarkastella.

Edustajilla kysymyksiä Hätäkeskuslaitoksesta — tärkeä kysymys, ja muun muassa tä-
hän jaksamiseen liittyvä erittäin hyvä huomio. Tämä asia on pantu merkille ja varmaan pi-
demmän aikaa kyllä ollut tiedossa. Hätäkeskuspäivystäjiä on nyt tulossa lisää. Tämän bud-
jetin myötä ylipäätään määrärahalisäystä on suoraan tulossa, jotta saadaan lisää henkilös-
töä, mutta myös Pelastusopistolle osoitetaan lisäresursseja, jotta voidaan kouluttaa uusia
hätäkeskuspäivystäjiä. Erittäin tärkeätä, tämä.

Sen lisäksi oli kysymys edustaja Viljasella tästä ennaltaehkäisyn näkökulmasta; myös
edustaja Risikon puheenvuorossa tämä nousi. Kyse on nimenomaan siitä, että jos ihmiset
jäävät yhteiskunnan reunoille ja ulkopuolelle, se on myös yhteiskunnallisen turvallisuuden
uhka monella tavalla, ja sen takia meidän täytyy siihen yhdessä kyetä puuttumaan. Kyse ei
ole pelkästään enää silloin sisäministeriön alasta, vaan nimenomaan, kun ajatellaan halli-
tusohjelmaakin, puhutaan ilmiöpohjaisuudesta. Syrjäytymisen, eriarvoisuuden ehkäisytyö
kuuluu oikeastaan ihan kaikille ministeriöiden toimialoille. Oikeusvaltion ja sisäisen tur-
vallisuuden ministerityöryhmässä muun muassa tätä kysymystä tarkastelemme, mietimme
kuinka poliisissa, esimerkkinä, ennalta estävä työ on nimenomaan sellaista, jonka kautta
ohjataan muihin palveluihin ihmisiä, jotka niitä muita palveluita tarvitsevat, että ei ole niin,
että ainoa keino päästä viranomaisen avun piiriin on soittaa Hätäkeskukseen. Se ei saa olla
niin. Ja oikeastaan ajattelen myös palata vielä siihen sisäisen turvallisuuden selontekotyö-
hön, että osana sitä myös täytyy tämän ennaltaehkäisyn kulman olla erittäin vahvana. Nii-
hin poliisien lisämäärärahoihin: siellä on keskusteltu siitä, kuinka nimenomaan tänne en-
nalta estävän työn puolelle tätä lisäpanostusta tulee. Kysymyksiin siitä, riittääkö tämä po-
liisien määrän lisäys: minun mielestäni ei riitä. Uskon, että tässä salissa jaetaan se ajatus,
kuten edustaja Kari hyvin sanoi, että tämä on ensimmäinen askel siihen suuntaan, että po-
liisien määrä kasvaa, se ei laske. [Mika Kari: Pitkästä aikaa!] Eli tämä on tärkeä askel ni-
menomaan siihen, että nyt se muutos tapahtuu, ja tästä eteenpäin toivon, että jokainen puo-
lue, joka hallituksessa on, pysyy samalla linjalla ja tulee jatkamaan sitä poliisien määrän
nostamista. Mutta painotan vielä todella tässä sitä, että, esimerkkinä, tämä toimitilakysy-
mys täytyy saada kuntoon, jotta ne määrärahat eivät valu sinne toimitiloihin silloin.

Edustaja Adlercreutzille opiskelijoiden oleskeluluvista: tärkeä huomio, ja paljon puhut-
taa myös julkisuudessa se, että kaikki me haluamme nostaa työllisyysastetta, me haluam-
me, että ihmiset tekevät töitä tässä maassa. Ei pidä turhaan estää ihmisten toimeliaisuutta,
ja hallitusohjelmaanhan on kirjattu tärkeä tavoite siitä, että opiskelijat saavat koko opiske-
luajaksi ja vielä valmistumisen jälkeen kahdeksi vuodeksi sen oleskeluluvan. Tämä helpot-
taa jo itsessään sitä, että osaajia täällä Suomessa pysyisi pidemmän aikaa.

Monta kysymystä, mietin vielä mistä aloitan. No, ehkä kysymys vielä siitä, miten eri
alueilla todella turvataan se turvallisuudentunne. Tämä toimintavasteaika-työryhmä tulee
vastaamaan siihen myöhemmässä vaiheessa. Vielä en pysty ottamaan kantaa, miten tässä
tämä alueellisuus näyttäytyy ja miten siihen yhdessä suhtaudumme, mutta ajattelen, että
98



Pöytäkirjan asiakohta PTK 47/2019 vp
tämä hallitusohjelma on koko Suomen hallitusohjelma, se turvaa ihan jokaisen suomalai-
sen turvallisuudentunnetta eri puolilla maata. Siitä lähdetään, että se turvallisuudentunne
kasvaa, ja sen takia toivon myös saavani tutkimustietoa tällä hetkellä ihmisten kokemasta
turvallisuudesta osaksi sitä sisäisen turvallisuuden selontekotyötä.

Kysymyksiä siitä, onko Suomi varautunut ja valmistautunut, jos tulisi tilanne, että vuo-
den 2015 tai 16 tapahtumat olisivat uudestaan päällä: Kyllä, Suomi on varautunut monin
tavoin paremmin kuin silloin aikaisemmin oltiin. Uskon, että ne vuodet ovat opettaneet
Suomelle monessa, ja totta kai jatkuvasti on tarpeen päivittää myös niitä suunnitelmia.

Ehkä ylipäätään loppukaneettina voin todeta sen, että Suomi EU:n puheenjohtajavaltio-
na edistää eurooppalaisissa keskusteluissa oikeusvaltioperiaatteen toteutumista. Se on
myös kysymys, johon tämä hallitus on yhdessä sitoutunut: että oikeusvaltioperiaate kaikes-
sa toteutuu. Oikeusvaltiosta ihmisellä on oikeus hakea turvapaikkaa. [Eva Biaudet: Kyllä!]
Sitä emme voi sanoa, onko kaikilla sitten oikeus saada sitä turvapaikkaa, mutta silti me
emme voi laittaa rajojamme kiinni. [Leena Meren välihuuto] Me voimme toimia monin
keinoin siinä, miten ylipäätään viranomaiset ovat valmistautuneita erilaisiin tilanteisiin. —
Kiitos.

16.00 Sosiaali- ja terveysministeri Aino-Kaisa Pekonen: Arvoisa puhemies! Arvoisat
edustajat! Tämä hallitus lisää ihmisten hyvinvointia. Sosiaali- ja terveysministeriön talous-
arvioesitys edistää erityisesti hallitusohjelman sosiaalisen kestävyyden tavoitteita. Toi-
meentulon turva ja laadukkaat sosiaali- ja terveyspalvelut tuottavat hyvinvointia ja luotta-
musta siihen, että jokaisesta pidetään huolta. Me haluamme, että kaikki pysyvät mukana.
Talousarvioesitys parantaa kaikkein heikoimmassa asemassa olevien toimeentuloa. Tämä
näkyy muun muassa perusturvan, pientä eläkettä saavien eläkkeiden, lapsilisien yksinhuol-
tajakorotuksen ja elatustuen korotuksissa.

Kansaneläkkeen täyttä määrää korotetaan 34 eurolla ja takuueläkkeen täyttä määrää 50
eurolla kuukaudessa. Aikaisemmasta kansaneläkkeen tasokorotuksesta on kulunut aikaa jo
yli kymmenen vuotta. Eläkkeiden korotuksesta aiheutuvat kustannukset julkiseen talou-
teen ovat nettona 183 miljoonaa euroa.

Perusturvaan eli työttömyysturvan päivärahaan ja työmarkkinatukeen, vähimmäismää-
räiseen kuntoutusrahaan sekä sairaus- ja vanhempainpäivärahoihin tehdään 20 euron koro-
tus. Tästä aiheutuvat kustannukset ovat noin 40 miljoonaa euroa.

Yksinhuoltajille tarkoitettu lapsilisäkorotus sekä neljännestä ja siitä seuraavista lapsista
maksettava lapsilisä nousevat 10 eurolla. Samalla yksinhuoltajan perusosan korotusta toi-
meentulotuessa nostetaan noin 20 eurolla, jotta lapsilisän korotuksesta hyötyvät myös toi-
meentulotukea saavat yksinhuoltajaperheet. Elatustukea korotetaan 7 eurolla. Näihin uu-
distuksiin on varattu yhteensä reilut 36 miljoonaa euroa. Etuuksiin myöskin tehdään nor-
maalisti indeksikorotukset.

Arvoisa puhemies! Nämä panostukset sosiaaliturvaan vähentävät köyhyyttä. Koko ta-
lousarviossa tehtävien muutosten myötä pienituloisuus alenee arviolta noin 0,3 prosent-
tiyksikköä 13 prosenttiin ja köyhyysriski poistuu noin 18 000 ihmiseltä. Arviolta noin
3 800 kotitaloudelta poistuisi tarve hakea toimeentulotukea. Erityisen iloinen olen siitä,
että tämä hallitus purkaa epäoikeudenmukaisen aktiivimallin. Tämä parantaa osaltaan
myös työttömien perusturvaa, kun aktiivimallin leikkuri ei enää vähennä jatkossa korvauk-
sen määrää keneltäkään.
99



Pöytäkirjan asiakohta PTK 47/2019 vp
Käynnistämme nyt syksyllä myös laajemman sosiaaliturvauudistuksen, ja sen tavoittee-
na on ihmisen näkökulmasta selkeä ja toimiva sosiaaliturva, joka takaa riittävän perustur-
van kaikissa elämäntilanteissa. Uudistaminen liittyy työn ja sosiaaliturvan yhteensovitta-
miseen, etuuksien yhtenäisiin käsitteisiin, tasoihin ja maksuaikoihin sekä sosiaaliturvaan
kuuluvien palveluiden parantamiseen. Tämä sosiaaliturvan uudistus tehdään parlamentaa-
risessa komiteassa yhdessä kaikkien eduskuntapuolueiden kanssa. Sosiaaliturvauudistuk-
sen sekä STM:n toisen ison uudistuksen, sote-uudistuksen, valmistelemiseen on varattu
ministeriölle lisäresursseja ensi vuodelle yhteensä 1,2 miljoonan euron verran.

Hallituksen tavoitteena on maailman paras työelämä, jossa jokaisen tiedot ja taidot voi-
vat olla käytössä. Työllisyys- ja työhyvinvointitavoitteiden saavuttamista tuetaan STM:n
budjetissa muun muassa osatyökykyisille suunnatulla työkykyohjelmalla, Työelämän ja
työhyvinvoinnin kehittämisohjelmalla sekä jatkamalla palkkatuen rahoittamista työttö-
myysetuusmäärärahoista. Yhdessä työ- ja elinkeinoministeriön kanssa toteutettavaan osa-
työkykyisten työkykyohjelmaan kohdennetaan yhteensä 10 miljoonaa euroa vuodelle
2020. Sosiaali- ja terveysministeriön osuus on 4,5 miljoonaa euroa vuodelle 2020. Työelä-
män ja työhyvinvoinnin kehittämisohjelman käynnistämiseen on varattu miljoona euroa
vuodelle 2020.

STM:n hallinnonalan osuus valtion talousarvioesityksessä vuodelle 2020 on 14,8 mil-
jardia euroa, joka on runsas neljäsosa valtion talousarviosta. Määrärahaesitys on 256 mil-
joonaa euroa vuoden 2019 varsinaista talousarviota pienempi. Menojen lasku aiheutuu
pääosin työllisyyden kasvusta sekä työnantajan sairausvakuutusmaksun alennuksen pie-
nentymisestä.

Arvoisa puhemies! Perhe- ja peruspalveluministeri Krista Kiuru jatkaa tästä sosiaali- ja
terveysministeriön talousarvion esittelyä.

Ensimmäinen varapuhemies Tuula Haatainen: Sitten seuraavaksi ministeri Kiuru, esit-
telypuheenvuoro 5 minuuttia.

16.05 Perhe- ja peruspalveluministeri Krista Kiuru: Arvoisa puhemies! Kuten minis-
terikollega Pekonen tässä jo totesi, pääluokkamme osuus valtion talousarviosta on 14,8
miljardia euroa eli noin neljännes, ja sillä edistetään nimenomaan sosiaalisen kestävyyden
tavoitetta — todella iso ja tärkeä tavoite, joka toteutuu myöskin tässä sisällössä. Tarkoituk-
sena on siis vahvistaa sosiaaliturvan kokonaisuutta, joka koostuu palveluista ja riittävästä
toimeentulon turvasta mutta viime kädessä erityisesti siitä, että hallitus on päättänyt inves-
toida ihmisiin.

Arvoisa puhemies! Sosiaali- ja terveysministeriön talousarvio tukee siis isompaa hyvin-
vointitalouden ideaan perustuvaa hallituksen politiikkaa. Päämääränä on ihmisten hyvin-
voinnin tukeminen ja hyvän elämän edellytysten vahvistaminen ja turvaaminen kaikille.
Me uskomme, että myös taloutta vahvistetaan nimenomaan investoimalla sellaisiin toimin-
tamalleihin, instituutioihin ja rakenteisiin, jotka lyhyellä ja pitkällä aikavälillä luovat edel-
lytyksiä hyvinvoinnille, hyvälle elämälle sekä kestävälle yhteiskunnalle. Hyvinvoivat ih-
miset ovat kestävän ja hyvinvoivan talouden perusta niin työntekijöinä, osaajina kuin yh-
teisömme jäseninä.

Palvelujärjestelmän tavoitteena tulee olla edistää ja ylläpitää väestön hyvinvointia, ter-
veyttä, toiminta- ja työkykyä, sosiaalista turvallisuutta sekä kaventaa hyvinvointi- ja ter-
veyseroja. Osalla väestöstämme nämä tavoitteet toteutuvat jo hyvin, mutta osalla palvelui-
100



Pöytäkirjan asiakohta PTK 47/2019 vp
den tarve olisi erilaista kuin tosiasiallinen käyttö, ja saatavilla oleva palvelu ei aina vastaa
myöskään niihin tarpeisiin, joten kyllä linjattavaa riittää varsinkin, kun Suomen perustus-
lain mukaan jokaisella pitäisi olla oikeus riittäviin sosiaali- ja terveyspalveluihin.

Tässä salissa tuo perustuslain 19 §:n viesti on tullut viime vuosina kuuluisaksi. Sitä on
pidetty jopa sosiaali- ja terveyspalveluiden kehittämisen esteenä, vähintäänkin sen hidas-
teena. Me lähdemme hallituksessa toisenlaisesta lähtökohdasta. Tässä talousarviossa ni-
menomaan todistetaan, että tuo pykälä velvoittaa meitä kehittämään sosiaali- ja terveyspal-
veluita ja osoittamaan palveluihin myös lisää rahaa.

Sosiaali- ja terveydenhuollon kehittäminen on tosiasiassa kyllä — niin kuin on sanottu-
kin — painottunut vahvasti hallinnon rakenteisiin. Perustason merkitystä on korostettu
mutta samaan aikaan peruspalveluista leikattu, eikä se varmasti ole lisännyt ihmisten luot-
tamusta sote-uudistukseen. Pyrimme omalla toiminnallamme palauttamaan tätä luottamus-
ta ja toteuttamaan sosiaali- ja terveydenhuollon uudistusta sekä sisällöllisenä että raken-
teellisena hankkeena jo ensi vuodesta alkaen. Tätä kautta erityisesti sote-uudistus sisällöl-
lisenä uudistuksena käynnistyy tällä kertaa peruspalveluita vahvistamalla jo heti ensi vuo-
den alussa.

Sosiaali- ja terveyspalveluita parannetaan siis esimerkiksi hoitotakuuta ja ikäihmisten
hoivahenkilöstön vähimmäismitoitusta täsmentämällä. Sosiaali- ja terveyspalveluiden ke-
hittämiseen ja parantamiseen kohdennetaan erikseen ylipäätään tulevaisuuden sote-kes-
kuksien vahvistamiseksi 97 miljoonaa euroa, jonka tarkoituksena on myöskin säteillä kaik-
kiin niihin keskeisiin asioihin, joissa parannuskohteita on. Näitä on hyvä luetella muun
muassa mielenterveyden puolelta. Niin kuin totesin, vanhustenhuoltoa kehitetään syste-
maattisesti niin, että suunnitelmallisesti puututaan laiminlyönteihin ja tarjotaan niihin pa-
rempia ratkaisuja.

Myöskin on todettava, että työterveyshuollon erikoislääkärikoulutukseen tulee lisää val-
tion tukea ja myöskin kuntien peruspalveluiden valtionosuuksiin on varattu rahoitusta sekä
Vaasan keskussairaalan laajan päivystyksen toteuttamiseen että myöskin perheiden ja elä-
mäntilanteiden moninaisuuden tukemiseen, ja onpa perusteilla jopa vanhusasiainvaltuute-
tun virka, jota on pitkään odotettu.

Yksi keskeinen hallitusohjelman tavoite on ollut lapsien ja perheiden palveluiden vah-
vistaminen, ja sitä kautta lapsi- ja perhepalveluiden muutosohjelman jatkoa on luvassa,
lapsistrategian valmisteluun on varattu rahoitusta, turvakotien toimintaan ja päihteitä käyt-
tävien äitien hoitoon on lisää rahoitusta tarjolla, kuten myös lastenasiaintaloille. [Sari Sar-
komaa: Päihdeäitien rahoitusta leikataan!] Yli 16-vuotiaiden seksuaalirikosten uhrien tu-
kikeskuksille perustetaan myös satelliittikeskuksia.

Arvoisa puhemies! Aivan lopuksi on todettava, että myöskin terveysalan kasvua tuetaan
erilaisin toimin sekä vahvistamalla tutkimus- ja innovaatiotoimintaa, osaamiskeskittymiä
että pitämällä huolta siitä, että myöskin tietojen käyttöä hallinnoivalla lupaviranomaisella
olisi resursseja, ja tätä kautta viimeinen, ehkä hyvä, pitkään odotettu uutinen tässä salissa
on se, että myöskin lääkäri- ja hammaslääkärikoulutuksen korvauksiin varataan rahoitusta
ja rokotusohjelmaa laajennetaan.

Siinä nyt joitakin esimerkkejä siitä, millä tavalla ensi vuonna investoidaan ihmisiin sillä
ajatuksella, että nyt investoinnit kantavat, sillä myöhemmin ihmiset voivat enemmän hy-
vin [Puhemies koputtaa] ja sitä kautta korjaavia palveluita ja toimeentuloturvaa ja muuta
tukea tarvitaan vähemmän. [Puhemies: Aika!] Investoinnit kannattavat.
101



Pöytäkirjan asiakohta PTK 47/2019 vp
Ensimmäinen varapuhemies Tuula Haatainen:  Sitten mennään debattiin. Pyydän nou-
semaan seisomaan ja painamaan V-painiketta.

16.12 Arja Juvonen ps (vastauspuheenvuoro): Arvoisa rouva puhemies! Kiitos ministe-
reille. Arvoisat ministerit, viime kaudella olimme siellä sosiaali- ja terveysvaliokunnassa
yhdessä tekemässä tärkeää työtä sen eteen, että saamme vanhuksille hyvää hoitoa. Yhtei-
nen tahtotila on ollut se, että mitoitus tarvitaan sinne hoivahenkilöstölle, hoitajamitoitus.
Nyt kuitenkin, kun teillä on kaikki avaimet ollut kädessänne, te olette kyllä tuomassa sen
mutta vasta 2023, joka on auttamattomasti liian myöhään. Me tiedämme kaikki, että hoita-
jia tarvitaan juuri nyt, niitä auttavia käsiä sinne. [Timo Heinonen: Juuri näin!] Minkä ih-
meen takia te otatte tällaisen viivytyksen tähän ja aivan kuin siimaa antaen pidättelette tä-
män tärkeän asian kanssa? Hoitajamitoituksen on tultava voimaan heti, ja se on mahdollis-
ta myös toteuttaa, se on koulutuspolitiikkaa. Ja toki olette tuomassa hoiva-avustajat mu-
kaan hoitotyön kentälle, heidät lasketaan myös mitoitukseen, hehän tulevat olemaan siellä
mukana. Kysyn: Miten te tämän teitte? Miten te saitte SuPer-liiton ja Tehyn myös mukaan
siihen, että ammattihoitajien [Puhemies koputtaa] koulutustasoa lasketaan?

16.13 Ilmari Nurminen sd (vastauspuheenvuoro): Arvoisa rouva puhemies! Ensin pitää
kiittää ministereitä, että näillä esityksillä nostetaan merkittävä määrä ihmisiä pois köyhyy-
destä. Esimerkiksi tämä aktiivimallin peruminen on äärettömän tärkeä arvovalinta verrat-
tuna edellisen hallituksen toimiin. Kuten ministeri Kiuru toi esille, tässä selvästi panoste-
taan ihmisiin. Viittasitte tähän tulevaan sote-uudistukseen. Mielestäni on tärkeää, että nyt
se markkinamalli on heitetty romukoppaan ja nimenomaan otetaan ihminen ja ihmisten
palvelut keskiöön. Erittäin lämpimästi katsonkin näitä merkittäviä panostuksia peruster-
veydenhuoltoon ja erityisesti tähän hoitotakuuseen, joka on äärettömän tärkeä paljon pal-
veluita tarvitseville ihmisille. [Timo Heinonen: Niitä odotellessa!]

Sitten näihin ikäihmisten palveluihin. Olen hämmästyneenä kuunnellut kritiikkiä, mitä
täällä on esitetty. Tässä on nyt selvä tahtotila, ja nämä ovat koulutuskysymyksiä ja muita,
mutta tämä hallitus sentään toteuttaa tämän. Edellisellä kaudella on vain leikattu ja heiken-
netty, ja siinä mielessä tuen ministerin toimia, että eteenpäin ja oikeansuuntaisesti toimi-
taan. [Timo Heinonen: Ei tässä tahtotilat riitä, nyt tarvitaan hoitajia!]

16.14 Anna-Kaisa Ikonen kok (vastauspuheenvuoro): Arvoisa puhemies! Edellinen hal-
litus teki tärkeitä avauksia osaamiskeskittymien, kuten biopankit, lääkekehitys ja syöpä-
keskukset ja näin edelleen, eteenpäin viemiseen. Myös laaturekisteriä vietiin eteenpäin.
Nämä kaikki ovat tärkeitä sosiaali- ja terveyspalveluitten tutkimukselle ja kehitystyölle,
jotta meillä on jatkossakin laadukkaita ja vaikuttavia hoitomuotoja. Näitten kohtalo ei käy
budjetista kunnolla ilmi, ja kysynkin: onhan niille luvassa jatkoa?

Ja toiseksi: terapiatakuusta, hoitotakuusta ja mitoituksista puhutaan kaikista kovin kau-
niisti. Mikseivät ne näy kunnolla talousarviossa?

Ja vielä viimeisenä: Kunnissa suuria menoeriä ovat muun muassa erikoissairaanhoito,
vammaispalvelut ja lastensuojelu. Nämä ovat myöskin inhimillisesti hyvin vaativia tilan-
teita monesti. Kysyisin: millä tavalla autetaan kuntia selviämään näistä tehtävistä ja saa-
daan kunnat esimerkiksi [Puhemies koputtaa] terveydenhuollossa tai lastensuojelussa siir-
tämään painopistettä varhaisempaan puuttumiseen?
102



Pöytäkirjan asiakohta PTK 47/2019 vp
16.15 Noora Koponen vihr (vastauspuheenvuoro): Arvoisa rouva puhemies! Lapsiper-
heet, etenkin pienituloiset perheet, joutuivat viime hallituskauden aikana turhan ahtaalle.
Lapsi- ja perhepalveluiden resursointi on ollut paikoin riittämätöntä, ja akuutissa vaihees-
sa kaivattua varhaista tukemista perheet, lapset ja nuoret eivät ole läheskään aina riittävästi
saaneet. Jos perheessä on ollut erityistä tukea tarvitseva lapsi, oikean palvelupolun löytä-
minen on saattanut olla vieläkin hankalampaa ja tuki-interventio on päässyt pitkittymään
liikaa. Vanhempia on uupunut tilanteissa, joissa varhaisella tarttumisella olisi voitu tarjota
vanhemman tai lapsen kaipaama tuki ja näin ehkäistä ongelmien eskaloitumista. On äärim-
mäisen tärkeää, että tämä hallitus haluaa tarttua nyt näihin ongelmiin parantamalla muun
muassa lastensuojelun henkilömitoitusta. Kiitos siitä. Kysyisinkin nyt ministeriltä: millä
kaikilla keinoilla hallitus aikoo tarttua lapsiperheiden eriarvoisuuden torjumiseen ja lapsi-
perheiden jaksamisen tukemiseen?

16.16 Pekka Aittakumpu kesk (vastauspuheenvuoro): Arvoisa rouva puhemies! Tämä
talousarvio toden totta on pienen ihmisen talousarvio ja jatkaa monia viime kaudella toteu-
tettuja hyviä asioita, esimerkiksi opintotuen huoltajakorotusta nyt nostetaan ja pienimpiä
vanhempainpäivärahoja myöskin. Me keskustassa olemme erittäin tyytyväisiä siitä, että
nyt jatketaan konkreettista lapsiperhe- ja eläkeläisköyhyyden torjumista, muun muassa ta-
kuueläkettä nostetaan jälleen, kuten viime kaudellakin.

Uusi elämä on aina ihme ja ansaitsee yhteiskunnalta puheiden sijaan myös konkreetti-
sen arvostuksen. Kun lapsiperheiltä on kysytty, mitä he erityisesti toivovat, he ovat sano-
neet, että taloudellisesti on tiukkaa, mutta myös konkreettinen apu puuttuu. Tarvitsemme
entisajan kodinhoitajat takaisin. On arvokasta, että lapsi- ja perhepalveluiden muutosohjel-
maa jatketaan ja lapsistrategian valmisteluun ohjataan myöskin lisää rahaa. Nämä strate-
giat ja suunnitelmat ovat tärkeitä, mutta ne eivät auta perhettä, joka tarvitsee konkreettista
apua kotiinsa.

Siksi haluan kysyä ministeriltä: miten hallitus aikoo varmistaa sen, että jokainen suoma-
lainen lapsiperhe, [Puhemies koputtaa] joka tarvitsee perheeseensä konkreettista apua, ko-
tipalvelua, saa tuon heille kuuluvan palvelun?

16.18 Sari Tanus kd (vastauspuheenvuoro): Arvoisa rouva puhemies! Kiitoksia ministe-
reille hyvistä esittelyistä ja kiitoksia monista näistä lisäresursoinneista. Sosiaalisesti kestä-
vä ja oikeudenmukainen Suomi — näissä muutosesityksissä ja lisäpanostuksissa on paljon
sellaista, mitä KD on vuosien ajan pyrkinyt ajamaan, ja siellä on monia kohtia, joista olem-
me kiitollisia. Ehkä erityisesti tuo osatyökykyisten työkykyohjelma. Siellä osatyökykyisis-
sä on erittäin paljon potentiaalia ja lämmöllä sitä tervehdimme.

Monia asioita voisi nostaa ylös, mutta haluaisin kysyä mielenterveysasioista. Niihin pa-
nostetaan, mutta mikä on tilanne ikäihmisten mielenterveysongelmiin liittyen ja millä ta-
voin ikäihmisten mielenterveys huomioidaan? 

Ja sitten tämä lasten ja perheiden hyvinvointi, lapsiperheiden hyvinvointi. Lapsistrate-
giaan liittyen olisin halunnut kysyä, millä aikataululla ja miten tuo valmistelu aiotaan teh-
dä? Milloin saamme konkretiaa enemmän sillä sektorilla?

16.19 Hanna Sarkkinen vas (vastauspuheenvuoro): Arvoisa puhemies! Budjetissa ole-
vat pienten eläkkeiden, perusturvaetuuksien ja pienituloisten lapsiperheiden etuuksien ko-
rotukset ovat erittäin tärkeitä. Kiitoksia myös aktiivimallin kumoamisesta ja leikkurin pur-
103



Pöytäkirjan asiakohta PTK 47/2019 vp
kamisesta. Nyt ei vain puhuta köyhyyden vähentämisestä, vaan tehdään konkreettisia toi-
menpiteitä. Toki köyhyys ei Suomesta yhdellä budjetilla lopu, mutta budjetti on askel oi-
keaan suuntaan, kun pienituloisten toimeentuloa ja palveluita nyt vahvistetaan ja toimeen-
tulotukiriippuvuutta pyritään vähentämään.

Arvoisa puhemies! Haluaisin kysyä ministeri Pekoselta osatyökykyisistä: Suomessa on
iso määrä osatyökykyisiä ja moni heistä haluaisi osallistua työmarkkinoille, mutta esteenä
on byrokratialoukkuja tai palveluvajetta. Kysyisin, mitä osatyökykyisten työkykyohjel-
massa käytännössä aiotaan viedä eteenpäin. Ja miten viedään eteenpäin osatyökykyisten
sosiaaliturvabyrokratiaa, loukkujen purkamista, mikä on usein myös esteenä työn vastaan-
ottamiselle [Puhemies koputtaa] tai työelämään paluun kokeilemiselle?

16.20 Veronica Rehn-Kivi r (vastauspuheenvuoro): Värderade talman, arvoisa puhe-
mies! Psykiska problem leder till mänskligt lidande och förorsakar kostnader i miljardklas-
sen för samhället. SFP har redan länge talat om vikten av att utarbeta ett långsiktigt natio-
nellt program för mental hälsa. Det är fint att det nu äntligen bereds en nationell strategi för
psykisk hälsa.

On hienoa, että mielenterveyspalveluihin lisätään määrärahaa, mutta kun tänä päivänä lap-
set ja nuoret eivät saa tarvitsemaansa apua ajoissa, se taakka siirtyy omaisten harteille, jot-
ka eivät välttämättä tiedä, miten voivat tukea nuoriaan oikealla tavalla. Jos mielenterveys-
ongelmiin sairastunut saa riittävän nopeasti hoitoa, vältymme jatkossa suuremmilta kus-
tannuksilta.

Terapiatakuu-kansalaisaloitteen tavoitteena on nopeampi ja helpompi pääsy mielenter-
veystuen piiriin. On esitetty, että hoitotakuu tulee jatkossa kiireettömissä tapauksissa niin,
että hoitoon pääsee viikon sisällä, mutta voimmeko taata, että myös mielenterveyspalve-
luita [Puhemies koputtaa] tarvitsevat saavat hoitoa viikon sisällä?

16.21 Harry Harkimo liik (vastauspuheenvuoro): Arvoisa puhemies! Olisin tästä hoita-
jamitoituksesta sen verran sanonut, että tässä on haukuttu, että hallitus ei heti pane toimeen
tätä hoitajamitoitusta. No, ei kai neljätuhatta hoitajaa tipahda jostain yhtäkkiä [Ben Zysko-
wiczin välihuuto] sinne hoitopaikoille. Mutta sen haluaisin tietää, voisiko tätä aikaa vähän
lyhentää ja mikä on se polku, millä hallitus meinaa saada nämä kaikki hoitajat tänne. On-
gelmahan on se, että tätä työtä ei arvosteta tarpeeksi, tälle ei ole hyvää... Mitä hallitus mei-
naa tehdä sille? Ja se, että näiden hoitajien koulutusta tehtäisiin ympäri Suomea, olisi hyvä
idea, koska silloin ei tulisi tätä kohtaanto-ongelmaa.

16.22 Anneli Kiljunen sd (vastauspuheenvuoro): Arvoisa rouva puhemies! Haluan myös
osaltani kiittää hallitusta niistä useista toimenpiteistä, joita tehdään nimenomaan ihmisten
toimeentulon parantamiseksi, ja sitä kautta myös köyhyyttä vähennetään.

Mutta haluaisin puuttua oikeastaan kahteen asiaan:
Toinen asia liittyy keliakiakorvaukseen. Keliakiakorvaus poistettiin viime kaudella, ja

kuten tiedämme, se on aiheuttanut monille ihmisille suurta ongelmaa. Kyseessä on autoim-
muunisairaus aivan vastaavalla tavalla kuin ykköstyypin diabetes, ms-sairaus tai sitten
vaikka reuma, ja tähän keliakiaan ei ole mitään muuta hoitomahdollisuutta kuin totaalinen
gluteeniton ruoka. Ei ole lääkehoitoa eikä muuta vastaavaa. Nyt tiedän, että hallitusohjel-
maan on kirjattu, että tätä varten on perustettu selvitystyöryhmä, ja nyt kysyisin ministeril-
104



Pöytäkirjan asiakohta PTK 47/2019 vp
tä, mikä on tilanne tässä selvitystyössä ja miten edetään tämän keliakiakorvauksen palaut-
tamiseksi.

16.23 Mia Laiho kok (vastauspuheenvuoro): Arvoisa puhemies! Lasten ja nuorten mie-
lenterveysongelmat ovat lisääntyneet viime vuosina ja palvelut ovat pirstoutuneet. Nuoret
eivät löydä palveluja, ne eivät ole nuorten ulottuvilla, helposti saavutettavissa. Luontaisin
paikka nuorten saada apua on kouluterveydenhuolto ja sinne tuoda niitä palveluita.

Terapiatakuu, jolla on yli 50 000 kansalaisen tuki, olisi oiva tapa nyt tuoda niitä mielen-
terveyspalveluita lasten ja nuorten ulottuville, ja siinä on hyvin yksinkertainen konsepti
olemassa, ja se olisi varsin nopeasti toimeen laitettavissa. Kysyisin tässä, onko terapiata-
kuu tulossa nyt ensi vuonna käyttöön.

Toinen on nämä laaturekisterit, joka liittyy myöskin mielenterveyspalveluihin niin, että
kaikki ihmiset saisivat tasavertaisia ja yhdenvertaisia palveluja eri puolilla Suomea, ja sen
takia nämä hoitoketjut pitäisi [Puhemies koputtaa] avata ja pitäisi olla avointa tietoa kaik-
kien ihmisten ulottuville. [Puhemies koputtaa] Saadaanko laaturekisterit myös budjettiin?

16.24 Minna Reijonen ps (vastauspuheenvuoro): Arvoisa rouva puhemies! Hyvät minis-
terit! Muutama kysymys, eräs liittyen valvontaan: Kuten kaikki tiedämme, valvonta on
erittäin tärkeätä, niin kuin vanhustenhoidossa olemme sen huomanneet, ja toki kannan
huolta myös vammaisista. Elikkä miten tähän valvontaan kiinnitetään huomiota? Oli nämä
haamuhoitajatapaukset ja muut, eikä tämmöistä haamuvalvontaa voi missään nimessä olla.

Entä sitten lääkekorvaukset? Onko näihin tulossa muutoksia? Se koskettaa hirveän mo-
nia ihmisiä.

Samalla toki ihailen sitä, että lähihoitajille luvattiin se 500 euron lisäys eilen tuossa. Mil-
loin tämä tulee voimaan?

Myös yksi kysymys liittyen yliopistollisiin sairaaloihin ja yliopistojen yhteyteen: miten-
kä turvataan, että siellä järjestetään koulutusta ja sille tulee rahoitusta riittävästi? — Kiitos.

16.25 Mikko Kinnunen kesk (vastauspuheenvuoro): Arvoisa rouva puhemies! Kiitos
molemmille ministereille hyvistä näkymistä. On turvallista kuulla, että jokaisesta pidetään
huolta.

Isoisäni oli kolmen sodan veteraani, joka joutui isoäidin kanssa jättämään välirauhan ai-
kana uudelleen rakentamansa kodin rajan taakse Kuusamon Tavajärvelle. Kun uusi paikka
löytyi Raahen seudulta, isoäiti totesi: ”Riittää, että aurinko paistaa oikeassa paikassa.” Iso-
isä ja isoäiti ovat poissa. On meidän vuoromme huolehtia veteraanien tarpeenmukaisista
palveluista. Budjetissa on varattu palveluihin 208 miljoonaa euroa. Vaikka summa on 11
miljoonaa euroa vähemmän kuin viime vuonna, ei liene kuitenkaan kysymys leikkaukses-
ta, koska veteraanien määrä vähenee. Tarkistan, onko näin, ja kysyn arvoisilta ministereil-
tä: ovatko nämä summat riittäviä, jotta voimme täyttää tehtävämme kunniallisella tavalla?

16.26 Aki Lindén sd (vastauspuheenvuoro): Arvoisa rouva puhemies! Kun puhumme so-
siaali- ja terveyspalveluista osana valtion budjettia, se on vähän kuin katsoisi avaimen-
reiästä huoneeseen sisään, koska todellisuudessahan kuntien budjeteissa käytetään meillä
yli 20 miljardia euroa sosiaali- ja terveyspalveluihin eli noin 3 500 euroa asukasta kohti.
Täällä oikeastaan valtiovarainministeriön pääluokassa on se merkittävin anti, eli 7 miljar-
dia valtionosuuksia kuntien peruspalveluihin. Tästä STM:n 14 miljardin kokonaisuudesta
105



Pöytäkirjan asiakohta PTK 47/2019 vp
10 miljardia menee työttömyysturvaan, eläkkeisiin ja perhe-etuuksiin ja sitten pieni osa jää
palveluiden kehittämiseen, mutta haluaisin todeta, että siellä on erittäin merkittäviä mää-
rärahakasvuja: kehittämis- ja tutkimusrahojen kasvu 18 prosenttia ja kuntien järjestämään
sosiaali- ja terveydenhuoltoon, eli juuri nämä kehittämislisäpanokset, peräti 49 prosentin
kasvu ja erittäin myönteiset lukuarviot siitä, miten voimme lyhentää perusterveydenhuol-
lossa lääkärillepääsyä.

16.27 Sofia Virta vihr (vastauspuheenvuoro): Rouva puhemies! 824 ihmistä päätyi Suo-
messa itsemurhaan vuonna 2017. Heistä yli sata oli alle 25-vuotiaita. 824 ihmistä, jotka ei-
vät nähneet enää mitään toivoa tai kokeneet, että heillä olisi enää mitään merkitystä tässä
elämässä. Jokainen itsemurha on liikaa, ja me emme puhu vain luvuista vaan me puhumme
oikeasti ihmisistä ja heidän elämäntarinoistaan.

On upeaa, että tämä hallitus oikeasti ottaa mielenterveysasiat vakavasti ja paneutuu nii-
hin, ja ajattelen, että on tärkeää muistaa, että panostukset esimerkiksi lapsiperhepalvelui-
hin ovat myös mielenterveystyötä. Siellä tehdään niitä panostuksia, joilla tuetaan ihmisten
jaksamista, jotta kenenkään ei tarvitsisi kokea sitä päivää, ettei ole enää mitään toivoa.

Tänään on valtakunnallinen mielenterveysomaisten päivä, ja haluaisinkin kysyä minis-
tereiltä: miten hallitus pitää huolta siitä, että myös sairastuneen tai esimerkiksi päihteitä
väärinkäyttävän henkilön läheiset saavat apua riittävän varhaisessa vaiheessa? — Kiitos.

16.28 Päivi Räsänen kd (vastauspuheenvuoro): Arvoisa rouva puhemies! Viime vaali-
kaudella me yhdessä siellä istuvien ministerien kanssa voimakkaasti vaadimme diabetes-
lääkkeiden korvausten palauttamista. Viime kaudellahan 300 000 suomalaiselta leikattiin
näitä Kela-korvauksia, ja se on johtanut esimerkiksi lisäsairauksien lisääntymiseen, kun
diabeteslääkkeitä ei enää samalla tavalla käytetä. Oli kyllä suuri pettymys, että tätä korja-
usta ei ole nyt tässä budjettikirjassa eikä hallitusohjelmassa, ja kysyisin nyt ministeri Pe-
koselta: Mitä tälle olisi tehtävissä? Eikö meidän nyt tulisi saada diabeteslääkkeiden korva-
ukset palautettua entiselleen?

16.29 Sari Sarkomaa kok (vastauspuheenvuoro): Arvoisa rouva puhemies! Tänään vie-
tämme mielenterveysomaisten päivää. Suurin huoli mielenterveyshäiriöistä kärsivien ja
niitä sairastavien omaisilla on siitä, että hoitoon ei pääse. Meillä on pitkät jonot. Mielen-
terveyshäiriöt on huonoiten hoidettu kansansairaus. Meillä on paljon lapsia ja nuoria jo-
nossa syrjäytymässä. Kyselytunnilla 12. syyskuuta kokoomus kysyi teiltä, ministeri Kiu-
ru, kannatatteko te terapiatakuuta. Me kerroimme, että me jo viime kaudella esitimme no-
peampaa hoitoon pääsyä erityisesti lapsille ja nuorille. Totesimme, että kannatamme läm-
pimästi 24 järjestön tuomaa kansalaisaloitetta, jonka varsin moni suomalainen on allekir-
joittanut. Kysynkin nyt: millä tavalla tuo teidän lupauksenne, jonka annoitte täällä edus-
kunnan edessä, näkyy tässä budjettikirjassa? [Ben Zyskowicz: Ei se näy! — Timo
Heinonen: Ei millään tavalla!] Toivon, että saamme terapiatakuun, jos ei se ole tässä kir-
jassa, niin eduskunnan enemmistö tuon eteenpäin veisi.

Sitten totean vielä, että yt-neuvottelut koskevat tuhansia hoitajia. Te lupasitte hoitajami-
toituksen, lupasitte rahat, mutta ei montaakaan euroa tässä kirjassa ole. [Puhemies koput-
taa] Kysyn: miksi hoitajat jäivät tässä budjetissa ilman rahaa? Se oli [Puhemies: Aika!]
merkittävä arvovalinta.
106



Pöytäkirjan asiakohta PTK 47/2019 vp
Ensimmäinen varapuhemies Tuula Haatainen:  Annetaan ministereille vastauspuheen-
vuorot. Tässä tuli ainakin ministeri Kiurulle ja myös ministeri Pekoselle. Ministeri Peko-
nen, 3 minuuttia. Paikalta voi vastata.

16.31 Sosiaali- ja terveysministeri Aino-Kaisa Pekonen: Arvoisa puhemies! Kiitos
edustajille hyvistä kysymyksistä ja hyvistä pointeista. Aloitan tuosta edustaja Sarkkisen
kysymyksestä, joka liittyi osatyökykyisiin. Osatyökykyisten työkykyohjelmaan kohdenne-
taan siis yhteensä 33 miljoonaa euroa, ja tämä osatyökykyisten ohjelma tehdään yhdessä
työ- ja elinkeinoministeriön kanssa. Työ on vasta käynnistymässä, ja sen takia sisältöä ei
vielä sen enempää voi tässä yhteydessä avata.

Mutta kiinnititte myös tärkeän huomion tähän työn vastaanottamisen helpottamiseen,
erityisesti lyhyiden työpätkien osalta, ja tähän on tarkoitus sotu-uudistuksella tuoda sitten
helpotusta niin, että palkkatulon ja sosiaaliturvan yhteensovittaminen olisi jatkossa hel-
pompaa, mutta tämä ottaa varmaan pienen hetken, kun me teemme tätä siellä sosiaalitur-
vauudistustyöryhmässä kaikkien eduskuntapuolueiden kanssa yhdessä.

Edustaja Kiljunen nosti erittäin tärkeän kysymyksen esiin liittyen keliakiakorvaukseen,
joka todella vuonna 2015 säästösyistä täällä eduskunnassa lakkautettiin edellisen hallituk-
sen toimesta. Säästö oli vain noin 9 miljoonaa euroa, eli suurista summista ei kuitenkaan
puhuta. Kuten hallitusohjelmassa on todettu, tätä korvausta selvitetään. Tämä selvitystyö
on nyt jo käynnistetty ministeriössä, mutta silloin 2015 kiinnitettiin huomiota myös yhden-
vertaisuuden näkökulmasta tähän keliakiakorvaukseen, koska on olemassa myös muita
sairauksia, joita hoidetaan pelkästään ruokavaliolla, ja sen takia tämä yhdenvertaisuusnä-
kökulma, joka nousi silloin täällä keskustelussa esiin, halutaan tässä yhteydessä selvittää.
Mutta tähän palataan mahdollisimman pian, kun asia on edennyt tuolla ministeriön päässä.

Edustaja Reijonen ja osin edustaja Räsänen kiinnittivät huomiota lääkekorvausasiaan
vähän eri näkökulmista. Ylipäätänsä voi sanoa, että näihin lääkekorvauksiinhan on tehty
menneinä vuosina valtavasti säästöjä, niihin on kohdistunut isoja säästöpaineita. Tämä hal-
litus ei tule tekemään mitään säästöjä lääkekorvauksiin tällä kaudella. Me olemme käyn-
nistämässä lääkehuollon kokonaisuutta käsittelevää tiekarttaa jo ensi vuoden aikana tuolla
STM:ssä, ja siinä on tavoitteena parantaa lääkehuollon kustannustehokkuutta, varmistaa
myöskin lääketurvallisuus ja neuvonta sekä palveluiden sujuvuus, saatavuus ja saavutetta-
vuus. Ehkä tähän voitaneen todeta myös tämän diabeteskorvauksen osalta, että tämä tul-
laan myöskin tässä yhteydessä perkaamaan. Se on aivan niin kuin edustaja Räsänen nosti
esiin, että tässä on tehty säästöjä ihmisten terveyden kustannuksella, ja tämä on syytä sel-
vittää tässä yhteydessä.

Ensimmäinen varapuhemies Tuula Haatainen:  Ministeri Kiuru, 3 minuuttia, olkaa hy-
vä.

16.34 Perhe- ja peruspalveluministeri Krista Kiuru: Arvoisa puhemies! Paljon oli ky-
symyksiä, yritän vastata niin moneen kuin ehdin.

Edustaja Ikonen kysyi tästä isosta kasvun kokonaisuudesta, erityisesti liittyen osaamis-
keskuksiin ja osaamiskeskittymiin. On todettava, että sekä kansallista syöpäkeskusta, neu-
rokeskusta, biopankkeja että vielä valmisteilla olevaa genomikeskusta ja lääkekehityskes-
kusta voidaan pitää sinä ytimenä, jolla tätä osaamista kehitetään. Kiinnititte oikeaan asiaan
huomiota: tarkoitus on parantaa ihmisiä yhä enemmän näitten nykyisten sairauksien hoi-
107



Pöytäkirjan asiakohta PTK 47/2019 vp
dossa. Myös genomikeskukselle on sitten luvassa rahaa, kun saamme sen sellaiseen vai-
heeseen valmistelussa. Tätä kautta kokonaisuus on aika iso, 7 miljoonaa ensi vuodelle li-
sää tämän entisen panostuksen päälle. Pidän sitä merkittävänä ojennuksena siihen, että
myöskin terveysalalla voidaan nähdä kasvua ihmisten hoidon ja sairauksien hoidon kehit-
tymisessä mutta myöskin tässä isossa kuvassa, jolla suomalaiset pärjäävät maailmalla. [Sa-
ri Sarkomaa: Kysymme, milloin hallitus tuo esityksen!]

Edustaja Ikonen kysyi myöskin lastensuojelun kehittämisestä, ennaltaehkäisystä, niin
kuin edustaja Koponenkin, perheiden ja lasten tukemisesta. Tämä on se kokonaisuus, joka
kyllä on meillä jäänyt kaikkien kiireisten vuosien aikana jalkoihin. On ikävä todeta, että
lastensuojelussa asiat eivät ole kunnossa siitä huolimatta, että lainsäädäntöä on nyt kiris-
tetty ja uusi laki astuu voimaan ensi vuoden alusta. Suosituksia ollaan lastensuojeluun päi-
vittämässä, ja ne kohta valmistuvat. Samaan aikaan on resursseja lisätty sekä valvonnassa
että lastensuojelussa ylipäätäänkin. Sinne lastensuojeluun on tulossa mitoitus, joka vielä
kiristyy hallituskauden aikana, ja sitä kautta toimia on tehty. Tosiasia on se, että perheiden
tukemisessa meillä jää sitten uupumaan. Että sitä kautta tämä ennalta ehkäisevä kulma, jos-
ta myös edustaja Koponen puhui, on tärkeä. Nyt täällä ovat ne ensimmäiset versot siihen,
että lasten ja perheiden tukeminen otetaan vakavasti. Se on yksi iso kysymys, kun sosiaa-
lista kestävyyttä lähdetään tavoittelemaan.

Edustaja Tanus nosti ikäihmisten mielenterveysasiat esiin ja myöskin mielenterveyden
ylipäätään, ja siitä tuli paljon kysymyksiä. Lähdetään ikäihmisistä. Strategiaa tehdään nyt
siitä, millä tavalla mielenterveysasiat hoidetaan, ja tulemme sillä julki, millä tavalla nämä
hoidetaan. Ikäihmiset ovat myös joukon jatkona, ja on tärkeätä kiinnittää huomiota siihen,
että myös mielenterveysasioissa ikäihmiset otetaan huomioon.

Muutoin koko tähän mielenterveyteen liittyy paljon toiveita, sillä tosiasia on se, että hy-
vin pitkään ovat mielenterveysasiat jääneet kerta kaikkiaan kaikessa kiireessä hoitamatta.
Edustaja Laiho kiinnitti tähän samaan asiaan myös huomiota — milloin eduskunta pääsee
linjaamaan näitä mielenterveyskokonaisuuteen liittyviä asioita? Itsekin pidän sitä terapia-
takuuta, joka tässä salissa on puhuttanut, tärkeänä avauksena siinä, että eduskunnassa voi-
daan käydä isompaa keskustelua siitä, millä tavalla tämä mielenterveyskokonaisuus laite-
taan kuntoon, ja uskon, että täällä keskustelu viriää. Käsittääkseni tämä aloite tulee pian kä-
sittelyyn, ja sitä kautta nimenomaan tämä ensi vuoden budjetti sisältää ne mielenterveyden
[Puhemies koputtaa] ensimmäiset resurssit, jotta päästään tässä työssä eteenpäin. — Vas-
taan sitten muihin kysymyksiin myöhemmin.

Ensimmäinen varapuhemies Tuula Haatainen:  Jatketaan debattia.

16.38 Ben Zyskowicz kok (vastauspuheenvuoro): Arvoisa rouva puhemies! Täällä edus-
taja Sarkomaa ja edustaja Rehn-Kivi — taisi olla joku muukin — puhuivat tästä Terapia-
takuu-kansalaisaloitteesta. Ministeri Kiuru, teiltä kysyttiin 12.9. kyselytunnilla seuraavaa:
”Arvoisa ministeri Kiuru, onhan hallitus tekemässä terapiatakuusta päätöksen jo budjetti-
riihen yhteydessä?” Ja te vastasitte: ”Vastaan teille esittämäänne kysymykseen, olemmeko
me hallituksessa tukemassa tätä hyvää hanketta, että olemme.” Mitä se tarkoittaa, että olet-
te? Kauniita puheita — niin kuin äskenkin kehuitte, että on tärkeä asia. Tuossa budjettikir-
jassa te ette ole toteuttamassa tätä terapiatakuuajatusta, ette ole esittämässä sitä 35:tä mil-
joonaa euroa, jonka sen toteuttaminen vaatii. Mitä varten te puhutte kauniisti ja jopa kyse-
lytunnilla väitätte, että olette toteuttamassa, kun ette ole toteuttamassa. Entinen ministeri
108



Pöytäkirjan asiakohta PTK 47/2019 vp
Rajamäki sanoi, että edustaja Johannes Koskisen johdolla tämä asia eduskunnassa hoide-
taan. Toivottavasti hän oli oikeassa. [Ilkka Kanerva: Eihän tuo voi olla mahdollista? —
Sari Sarkomaa: Voiko mihinkään enää luottaa?]

16.39 Ari Koponen ps (vastauspuheenvuoro): Ei voi. — Arvoisa puhemies! Arvon mi-
nisterit! Miten hoitajamitoituksessa määritetään, mikä osuus on hoitajia ja mikä hoiva-
avustajia ja miten huomioidaan niin sanottu muiden töiden osuus, pyykkihuolto, ruoka-
huolto ja siivous? Vanhuksille tehdään hoito- ja palvelusuunnitelmat, joissa merkittävässä
osassa ovat kuntoutus ja voimavarojen tukeminen. Tämä ei toteudu tällä hetkellä. Miksi ei?
Ja ollaanko asialle tekemässä jotain?

Tällä hetkellä hoito keskittyy liian usein lääkehoitoon ja kliinisiin toimenpiteisiin. Muu-
toin vanhukset makaavat vuoteissaan, huoneissaan yksinäisinä turvattomuutta kokien. Tar-
vitaan asennemuutos vanhenemista kohtaan. Resurssit kuntoon, moniammatillisuus hyö-
dyksi — yksinkertaisimmillaan voidaan kysyä, mitä vanhus tahtoo, ja toimia sen pohjalta.

Sitten tässä puhuttiin veteraaneista. Heiltä ollaan vähennetty varoja nyt sen takia, että
heitä on vähemmän. Mutta minun mielestäni se on lähinnä vitsi. He eivät tälläkään hetkel-
lä saa kaikkea sitä tukea, mitä he [Puhemies koputtaa] tarvitsisivat, ja [Puhemies koputtaa]
heidät on näköjään helppo unohtaa.

16.40 Paula Werning sd (vastauspuheenvuoro): Arvoisa puhemies! Tarvitsee nyt ihan
ottaa kantaa tähän näin, että pidän hyvin tärkeänä sitä, että koulutettu hoitohenkilöstö pys-
tyy vastaisuudessa keskittymään perustehtävänsä hoitoon. Uudistuksen myötä hoitajien
työkuormasta vähenee siivous, pyykkäys ja ruuanlaittoon liittyvät tehtävät ja näistä yli jää-
vä aika siirtyy suoraan välittömään potilastyöhön.

Ministeri Kiuru, voisitteko kerrata edustaja Koposelle, mitkä ammattinimikkeet laske-
taan henkilöstömitoitukseen? [Hälinää]

16.41 Hilkka Kemppi kesk (vastauspuheenvuoro): Arvoisa rouva puhemies! Olen kuun-
nellut tätä keskustelua siinä mielessä harmissaan, että toivoisin, että meiltä löytyisi tässä
kohtaa vahvaa kannustusta ministereille viedä eteenpäin myös tätä isoa sote-uudistusta ja
sote-kokonaisuutta, jota on itse asiassa Suomessa edistetty jo puolet minun eliniästäni. Eri-
tyisesti maakunnassani Päijät-Hämeessä tällä hetkellä sotessa on synkkiäkin uutisia, kun
tuntuu, että rahat loppuvat ja hoidon tarve lisääntyy ja kasvaa.

Täten kysyisinkin ministereiltä, että miten näette, millä aikataululla ja ripeydellä saam-
me edistettyä tätä sote-uudistusta ja suurta kokonaisuutta, jotta meidän kaikki suomalaiset
ovat oikeutettuja yhdenvertaiseen ja tasa-arvoiseen hoitoon.

Toinen asia, joka erityisesti on mielessäni, on tämä tehostetun ja erityisen tuen tarve,
mikä meidän kouluissa kasvaa jatkuvasti. Sain juuri yhteydenottoa tämmöisestä ensimmäi-
sen luokan aloittaneesta lapsesta, jota oltiin jo siirtämässä koulusta toiseen ilman minkään-
laisia tukipäätöksiä. Toivoisin, että [Puhemies koputtaa] ministerit ottaisitte kantaa myös
siihen, miten [Puhemies: Aika!] oppilashuollon palveluita saadaan ripeästi eteenpäin.

16.42 Outi Alanko-Kahiluoto vihr (vastauspuheenvuoro): Arvoisa rouva puhemies!
Mielenterveyden kustannukset Suomessa ovat vuosittain 11 miljardia euroa. Erityisesti
nuorten mielenterveyden palvelut ovat aika surkeassa jamassa, ja se näkyy erityisesti siinä,
109



Pöytäkirjan asiakohta PTK 47/2019 vp
miten erikoissairaanhoito kasautuu ja lastensuojelulla joudutaan paikkaamaan mielenter-
veyspalveluiden puutteita.

Sain aivan viime kauden lopussa läpi lakialoitteeni siitä, että lastensuojelun jälkihuollon
ikärajaa nostetaan 25 ikävuoteen, [Eduskunnasta: Se oli hienoa!] ja kiitos siitä, että molem-
mat ministerit äänestitte sen puolesta sosiaali- ja terveysvaliokunnassa silloin. Nyt kysyn
teiltä: Kuinka tätä lakia jälkihuollon ikärajan nostamisesta viedään nyt eteenpäin? Sehän
on eräs merkittävimmistä keinoista vähentää nuorten mielenterveysongelmia, syrjäytymis-
tä ja nuorten itsemurhia. Nämä nuoret, jotka on usein jo hyvin nuorina otettu huostaan ja
jotka ovat kärsineet vakavaa kaltoinkohtelua lapsena, ovat kaikkein haavoittuvimmassa
asemassa.

16.43 Sari Essayah kd (vastauspuheenvuoro): Arvoisa rouva puhemies! Kristillisdemo-
kraatit tukevat niitä hallituksen esityksiä, joissa näitä pienimpiä perusturvaetuuksia ollaan
nostamassa. Ne ovat ehdottomasti kannatettavia. Teidän hallinnonalanne ei ole suinkaan
syypää siihen, että hallitus toisella kädellä monenlaisilla erilaisilla veronkiristyksillä on sa-
moilta ihmisryhmiltä kyllä myöskin viemässä näitten pienten etuuksien tuoman lisän tuloi-
hin. Kuitenkin kaikkein tärkeintä on se, että myös palvelut toimivat, elikkä ei pelkästään
käteenjäävä raha vaan myöskin se, millä tavalla pienituloisten palvelut toimivat.

Tällä hetkellä monissa kunnissa ollaan aika kriisitunnelmissa — sote-henkilöstö on irti-
sanomisuhan alla, yt-neuvotteluja käydään — ja samanaikaisesti täällä puhutaan hoitaja-
mitoituksesta, lainsäädännöstä, jolla ei olla antamassa minkäänlaisia valtionosuuksia, ol-
laan siis tekemässä tällainen kuollut kirjain -lainsäädäntö.

Myöskin kotihoito ja omaishoito ovat niitä kysymyksiä ja niitä asioita, joilla pystytään
parhaiten auttamaan ihmisiä, jotka omassa kodissaan vielä yrittävät pärjätä [Puhemies ko-
puttaa] omaistensa tuella. Missä nämä rahat ovat?

16.45 Katja Hänninen vas (vastauspuheenvuoro): Arvoisa rouva puhemies! Haluan kiit-
tää siitä, että tämä hallitus ja ministerit ovat tarttuneet köyhyysongelmaan, elikkä lapsiper-
heköyhyyttä todellakin torjutaan teoilla, ei puheilla, viedään eteenpäin sote-uudistusta ja
sotu-uudistusta ja tätä vielä parlamentaarisessa työryhmässä, mikä on äärimmäisen tär-
keää, niin että sitoutetaan kaikki eduskuntaryhmät tähän äärimmäisen tärkeään työhön.

Tänään meille edustajille on tullut sähköpostiin Pelastakaa Lasten raportti. ”Köyhyys
vaikuttaa lasten unelmiin, heikentää henkistä hyvinvointia ja luottamusta tulevaisuuteen.”
Näin ei saisi missään tapauksessa olla. Eräs lapsi kertoo näin: ”Vanhemmat riitelee joskus
rahasta, mulla on huono omatunto, jos tarvitsen esimerkiksi uudet kengät, kun vanhat on
menneet rikki ja on pitänyt ostaa uudet.”

Minun täytyy kyllä sanoa viime hallitukselle, kokoomuksellekin, että hävetkää. Te leik-
kasitte lapsiperheiltä, [Ben Zyskowicz: Te leikkaatte lapsilta!] te leikkasitte kaikista pieni-
tuloisimmilta, eläkeläisiltä ja opiskelijoilta. Se on kyllä todella väärin, ja onneksi tämä hal-
litus nyt on [Puhemies koputtaa] tarttunut härkää sarvista.

16.46 Timo Heinonen kok (vastauspuheenvuoro): Arvoisa rouva puhemies! Ministeri
Kiuru, te pääsette äänestämään terapiatakuusta ennen joulua, me tulemme sitä esittämään:
terapiatakuu, 35 miljoonaa, ensi vuonna voimaan. Toivottavasti pidätte sananne ja äänes-
tätte sen puolesta.
110



Pöytäkirjan asiakohta PTK 47/2019 vp
Arvoisa ministeri Kiuru! Te lupasitte, että hoitajamitoitus on muutaman tunnin työ, yksi
lause lakiin riittää. Nyt kun te olette ollut ministerinä, teitä harvoin täällä näkee, ja nyt kun
näkee, niin ihmettelen sitä, että te teette esityksen, jossa hoitajamitoitus on muuttunutkin
henkilöstömitoitukseksi, missä mukaan lasketaan muun muassa opiskelijat, ja se tulee voi-
maan vuonna 2023 — yllätys, yllätys — aprillipäivänä. Te jätätte sen asian seuraavan hal-
lituksen hoidettavaksi. 

Ja nyt Iltalehti uutisoi ongelmista kotihoidossa: kotihoito kriisissä, yt:t sote-puolella
maksimaalisen isoja.

Ministeri Kiuru: kuinka monta [Puhemies koputtaa] hoitajaa tässä kirjassa on lisää ensi
vuonna, [Puhemies: Aika!] ja kuinka monta hoitajaa on lisää Suomessa vuonna 2023?

16.47 Heidi Viljanen sd (vastauspuheenvuoro): Arvoisa puhemies! Tämä hoitajamitoi-
tus- taikka henkilöstömitoituskeskustelu on käynyt täällä kiivaana jo paljon ennen kuin
saatiin ministeriön ministerit paikalle ja herättää hirvittävästi kysymyksiä.

Nyt kun se kirjataan lakiin, niin tiedetään, että on velvoitteita ja vuonna 23 ne pitää olla
kunnossa kaikilta osin. [Timo Heinonen: Ei ole rahaa siihen, ei ole hoitajia!] — Joo, kyl-
lä... [Eduskunnasta: Juuri näin!] Haluaisin nytten kysyä, että kun meillä ei ole niitä hoitajia
4 400:aa, eihän niitä nyt tule, ja tilanne on vuosien saatossa syntynyt, niin minkälaisia pa-
rannuksia ollaan tekemässä hoitajien työolosuhteisiin. Samalla kysyn myöskin lääkäripuo-
lelta, minkälaisia parannuksia ollaan tekemässä perusterveydenhuollon puolelle, niin että
me pystymme houkuttelemaan sinne yleislääkäreitä lisää.

16.48 Jouni Ovaska kesk (vastauspuheenvuoro): Arvoisa puhemies! Hyvä, että täällä
nousi kotihoito esiin. Se on yksi tärkeimmistä aiheista, mistä meidän pitäisi täällä keskus-
tella, ja se, mistä saadaan tekijöitä kotihoitoon. En tiedä, onko edelleen tilanne se, että Suo-
messa hoidetaan ikäihmisiä eniten kotona koko Euroopassa.

Täällä eräs edustaja nosti esimerkiksi nämä palvelusuunnitelmat hyvin esiin. Mutta mi-
ten me huolehdimme siitä, että kotihoidon työntekijät jaksavat? Eräs tuttavani juuri kuvaili
aikatauluja siinä työssä aivan naurettaviksi ja mietti sitä, että kun on sairauslomia ja muita,
niin sitten asiakkaita lähetetäänkin terveyskeskuksiin tai päivystyksiin sieltä kotihoidon
parista.

Ennen kaikkea, millä tavalla pystytään huolehtimaan myös siitä, että nyt kun meillä hen-
kilöstömitoituksia ja muita vihdoin tulee, meillä riittää hoitajia myös siellä kotihoidossa,
ettei kaikkia ammattilaisia myöskään imetä sitten sinne laitoshoidon pariin?

16.49 Arja Juvonen ps (vastauspuheenvuoro): Arvoisa rouva puhemies! Kyllä meillä on
hoitajia, ja me kaikki tiedämme, että monet hoitajat ovat lähteneet muihin töihin [Timo
Heinonen: Ovat täällä töissä!] johtuen siitä, että palkka on liian pieni. [Timo Heinonen:
Kyllä!] Mitä, arvon ministerit, teette sen eteen, että saamme houkuteltua ne hoitajat sieltä
muilta aloilta takaisin hoivatyöhön?

On suuri ongelma Suomessa, että laitoshoivapaikkoja, sitä pitkäaikaishoivaa on vähen-
netty vuodesta toiseen. Kun me katsomme tätä budjettikirjaa, niin huomaamme, että yhä
useampi yli 75-vuotias, vaikka tarvitsisi jo laajaa apua, viettää vanhuuttaan siellä omassa
kodissaan. Se on toki vanhukselle painajainen olla siellä yksinäisessä kodissa, varsinkin
kun sitä apua ei tule tarpeeksi. Kotihoito on ollut vuosikausia kriisissä, ei tämä ole mikään
111



Pöytäkirjan asiakohta PTK 47/2019 vp
uusi tilanne. Meidän kaikkien täytyy ponnistella sen eteen, että me saamme ne hoitajat sin-
ne.

Arvon ministerit, tämä on koulutuspolitiikkaa. Oletteko valmiita lisäämään koulutus-
paikkoja niin sairaanhoitajille kuin myös lähihoitajille?

16.50 Merja Mäkisalo-Ropponen sd (vastauspuheenvuoro): Arvoisa puhemies! Täällä
on paljon puhuttu hoitotyöntekijöiden jaksamisesta ja uupumisesta. Tosiasia on, että työ-
hyvinvointi on sote-alalla heikentynyt hälyttävästi ja se aiheuttaa pakoa alalta, mutta se ai-
heuttaa myöskin ennenaikaista työkyvyttömyyseläkkeelle jäämistä.

Resurssien puutteiden lisäksi hoitajat puhuvat muun muassa arvostuksen puutteesta ja
johtamisen ongelmista. Hallitusohjelmassa on kirjattu, että tavoitteena on se, että Suomes-
sa on maailman paras työelämä. Sote-alalla ollaan kyllä todella kaukana tästä. Kysynkin:
voisivatko ministerit nyt omalta osaltaan vaikuttaa siihen, että tämä hallitusohjelmaan kir-
jattu työhyvinvointiohjelma käynnistyisi mahdollisimman pikaisesti hoito- ja hoivatyössä
eli että sitä kenties aikaistettaisiin, että päästäisiin niihin todellisiin ongelmiin kiinni?

16.51 Paula Risikko kok (vastauspuheenvuoro): Arvoisa rouva puhemies! Täällä on hy-
viäkin asioita tässä teidän sektorillanne, nimenomaan esimerkiksi vähävaraisten toimeen-
tulon parantaminen. Kiitos siitä.

Kysyisin kuitenkin ministeri Kiurulta: Vanhuspalvelulain kokonaisuudistusta teette, ja
on erinomaisen hyvä, että sitä katsotaan kokonaisuutena. Kerrotteko hieman, mitkä ovat ne
painopistealueet tietysti hoitajien lisäämisen lisäksi? Ja sitten kerrotteko koko sen kehys-
kauden rahoituksen? Kysyn myös: miten kansanterveysjärjestöjä tuetaan tästä eteenpäin,
kun näyttää siltä, että Veikkauksenkin määrärahat todennäköisesti tulevat laskemaan?

Mainitsitte, että Vaasan laajan päivystyksen sairaala saa tukea siihen, että ylösnostetaan
tämä laaja päivystys, joka on erinomaisen hyvä asia, ja on hyvä, että tulee siihen raha. Tu-
leehan myös niille 12 muulle laajan päivystyksen sairaalalle, jotka eivät tähän päivään
mennessä ole saaneet vielä mitään lisärahoitusta? Tuleehan myös niille, koska taitaa olla
ihan lakikin jo siellä takana, että jos yhdelle, niin muillekin. [Sari Sarkomaa: Yhdenvertai-
suus!]

Sitten kysyisin myöskin, mitä omaishoitajat saavat. He tekevät todella tärkeää työtä.
Täällä puhuttiin veteraanien kuntoutuksesta ja invalidien kuntoutuksesta. Muistutetaan

nyt sitten myöskin sotaorpojen toiveista käynnistää kuntoutuspalveluja. [Puhemies koput-
taa] — Kiitos.

Ensimmäinen varapuhemies Tuula Haatainen: Haluavatko ministerit vastata? Tässä on
aika monta kysymystä tullut. — Ministeri Pekonen, 3 minuuttia.

16.53 Sosiaali- ja terveysministeri Aino-Kaisa Pekonen: Arvoisa puhemies! Tässä on
tullut useita hyviä puheenvuoroja edustajilta liittyen mielenterveyteen ja mielenterveyspal-
veluihin. Itse kannan huolta erityisesti nuorista, erityisesti niistä ihmisistä, jotka joutuvat
nykyisellään entistä nuorempana ja entistä useampi ihminen jäämään työkyvyttömyy-
seläkkeelle mielenterveyssyistä, työuupumuksesta ja työpahoinvoinnista. Tähän meillä ei
ole varaa. Kun ajatellaan hallituksen erittäin korkeaa työllisyystavoitetta, erittäin kunnian-
himoista tavoitetta, niin meidän on pidettävä huolta kaikista heistä, jotka ovat jo työelä-
mässä. Meillä on käynnistymässä heti ensi vuonna työelämän ja työhyvinvoinnin kehittä-
112



Pöytäkirjan asiakohta PTK 47/2019 vp
misohjelma, johon edustaja Mäkisalo-Ropponen tässä jo viittasi. Kysyitte, voitaisiinko sitä
kohdentaa erityisesti hoiva- ja hoitoaloille. Me ajattelemme niin, että tämä ohjelma kosket-
taa koko meidän työelämää, kaikkia sektoreita ja kaikkea kenttää, mutta katsotaan, millai-
sia suuntauksia ja panostuksia tässä ohjelmassa voidaan tehdä. Pidän tätä ohjelmaa erittäin
tärkeänä ja toivon, että se saadaan tässä pikaisesti liikkeelle.

Edustaja Essayah, en ihan ymmärtänyt tuota kritiikkiä, jota meille esititte tässä, kun ke-
huitte toisaalta etuuskorotuksia, joita olemme tekemässä, ja samalla kuitenkin huomautit-
te, että toisella kädellä ottaisimme pienituloisilta. Ei tämä hallitus ole tekemässä pienitu-
loisille mitään kohdennettuja veronkiristyksiä. Tämän hallituksen budjettiesityksen myötä
noin 18 000 ihmiseltä köyhyysriski poistuu. Tämä budjetti kaventaa tuloeroja, ja tämän
budjetin myötä noin 70 prosenttia suomalaisista kokee sen positiivisesti tilillään, joskaan
summilla ei voi kauheasti tässä ilakoida. Mutta mielestäni tämä suunta on erittäin hyvä
edellisten hallitusten aika kovan leikkauspolitiikan jälkeen.

Ensimmäinen varapuhemies Tuula Haatainen:  Ministeri Kiuru, kolme minuuttia.

16.55 Perhe- ja peruspalveluministeri Krista Kiuru: Arvoisa puhemies! Haluan itse-
kin kiinnittää huomion siihen, että tässä edustaja Sarkomaa ja Essayah ottivat esiin sen va-
kavan huolen, joka meillä kentällä on siitä, että kuntatalouden tilanne on niin vakava, että
jopa erittäin tärkeässä etulinjassa työskenteleviä hoitajia on yt-menettelyssä nyt mukana.
Se on täällä tunnustettava, että kuntatalous on vaikeuksissa ja pitkään käynnissä olleet
säästöt ovat kyllä tulleet tiensä päähän. Ne eivät voi uhata ihmisten mahdollisuutta saada
hoitoa ja hoivaa. Siinä suhteessa minusta tämä on meidän kaikkien yhteinen asia. Ministeri
Paatero tietenkin omalta osaltaan kertoo niistä toimista, miten kuntataloutta nyt vahviste-
taan. [Sari Sarkomaa: Mihin toimiin hallitus ryhtyy?]

Mutta esityksenne siitä, että muistettaisiin, että tässä budjetissa on hoitajille resursseja,
on aiheellinen siksi, että tämä budjetti sisältää niitä — toisin kuin täällä edustajat antoivat
ymmärtää, viitattiin siihen, että tämä ei sisältäisi hoitajille lainkaan uusia resursseja, sehän
ei pidä millään tavalla paikkaansa. Kävin juuri äsken esittelypuheenvuorossa läpi, mihin
kaikkeen niitä on. Erityisesti tämä sosiaali- ja terveyskeskusten tuleva konsepti kertoo sii-
tä, että tullaan lisäämään merkittävästi kykyä tällä järjestelmällä reagoida siihen, että ihmi-
set pääsisivät ensinnäkin sosiaali- ja terveyskeskukseen mutta tulisivat myös hoidetuiksi.
Ja siinä hoitajien rooli on merkittävä. Haluan kyllä ohjata tätä keskustelua oikeaan suun-
taan samalla, kun olemme erittäin vaikeassa tilanteessa.

Toinen kysymyksen kulma tässä keskustelussa oli pitkälti tämä vanhuspoliittinen paino-
tus, joka on erittäin tärkeä huolenaihe. [Eduskunnasta: Kysymys oli hoitajamitoituksesta!
Kyllä eduskunnalle pitää vastata!] Tässä äsken edustaja Heinonen ottikin esiin sen, ja aika
kovalla kädellä moititte sitä, että ei ole panostettu. Nyt pitää muistaa, että tämä hallitus on
noin neljä kuukautta tehnyt työtä. Olen huomannut siitä kritiikistä, joka osoitetaan tänne
hallitusaitioon, että siinä ei realismia ole aina kyllä matkassa mukana, [Ben Zyskowicz:
Toisin kuin teidän puheissa! — Välihuutoja] ole järkevää pohjaa. Nimenomaan kysymys
on siitä, että täällä yritetään nyt ohjata tätä laivaa oikeaan suuntaan. Vuosikausia vanhus-
tenpalveluista on säästetty. 2017 eduskunnassa nimenomaan edeltävä hallitus esitti, että
laatusuosituksissa löysennetään sitä voimassa ollutta vuoden 2013 tasoa. [Välihuutoja]
Haluan nyt teille sanoa, että esimerkiksi terveyskeskusten vuodeosastopaikkojen pitkäai-
kaishoidolle oli määritelty aikaisemmin taso 0,6—0,7 hoitotyöntekijää asiakasta kohden,
113



Pöytäkirjan asiakohta PTK 47/2019 vp
tämä jätettiin pois vuoden 2017 suosituspohjasta monista syistä, mutta yksi syy oli se, että
tällä laatusuosituksen uudelleen tekemisellä heikennettiin silloisia vanhuspalveluita. Hoi-
va-avustajat otettiin nykylainsäädäntöön mukaan. Heitä on jo paljon liikkeellä. Ja tosi-
asiassa silloin tämä työ kohdistui myöskin tukipalveluihin, jotka miellettiin osaksi sitä hoi-
tolinjaa eli välitöntä työtä. [Puhemies koputtaa] Nyt jatkossa välitöntä työtä tulevat teke-
mään vain ne henkilöt, jotka oikeasti ovat välittömässä asiakastyössä. Nyt on tulossa hoi-
tajamitoitus, [Puhemies: Aika!] todellinen hoitajamitoitus. [Välihuutoja — Vastauspu-
heenvuoropyyntöjä] Koskaan Suomessa ennen [Puhemies: Aika!] ei ole ollut kysymys
hoitajamitoituksesta, koska välillinen työ on voitu lukea mukaan.

16.59 Timo Heinonen kok (vastauspuheenvuoro): Arvoisa rouva puhemies! Ei nyt ole tu-
lossa hoitajamitoitusta, te teette henkilöstömitoitusta, olkaa siinä rehellisiä. Pääministeri
Rinne on todennut: 0,7 ei tule tällä vaalikaudella. Ja pääministeri Rinne totesi: tähän ei ole
rahaa. Te olette tehneet arvovalinnan, te laitatte rahan muualle, ette hoitajiin. Se on tässä
kirjassa — kun olisitte olleet paikalla, arvoisa ministeri Kiuru, kun valtiovarainministeri
tämän esitteli ja me kysyimme häneltä, kun teidän henkilöstömitoituksenne on tulossa voi-
maan aprillipäivänä 2023, että kuinka monelle hoitajalle tässä kirjassa on varattu silloin ra-
hat. Hän totesi, että 1 300:lle. Ja henkilöstömitoitus 0,7 vaatii 4 400 hoitajaa. [Eduskunnas-
ta: Siinä ei ole kotihoitoa mukana!] Miksi te ette kerro rehellisesti ihmisille? Uskon, että
aika moni yllättyisi, kun kuulisi, ja esimerkiksi Silja Paavola [Puhemies koputtaa] on var-
maan väärän tiedon varassa, kun hän kehuu teitä. [Puhemies: Aika!]

17.00 Kimmo Kiljunen sd (vastauspuheenvuoro): Arvoisa puhemies! Kokoomus täällä
voimakkaasti puhuu tämän hallituksen toimista. Voin muistuttaa teille, että ikäihmisiltä on
etuuksia viety viimeisen 20 vuoden aikana enemmän kuin miltään väestöryhmältä koko
Suomen aikana. Meillä on ensimmäisen kerran hallitus, jonka ohjelmassa on selkeä suun-
nitelma, jolla parannetaan ja kohennetaan ikäihmisten etuuksia.

Toinen seikka, joka koskee eläkeläisiä vahvasti, on se, että he ovat myöskin ainoa tulon-
saajaryhmä Suomessa, jonka elintaso lakisääteisesti laskee [Ben Zyskowiczn välihuuto]
kiitos sen työeläkeindeksin, mikä meillä on käytössä, ja 98 prosenttia vanhuseläkeläisistä
saa työeläkettä. [Ben Zyskowicz: Korjaako hallitus senkin?] — Se ei ole hallitusasia, vaan
hallitus tarttuu pienimpiin eläkkeisiin tässä budjetissa: kansaneläkkeeseen ja takuueläk-
keeseen tehdään korotukset. On kuitenkin muistettava, että takuueläke on työkyvyttömyy-
seläke. 80 prosenttia täyttä kansaneläkettä saavista on työkyvyttömiä ihmisiä. Meillä on
enemmän alle 40-vuotiaita työkyvyttömyyseläkeläisiä kuin yli 65-vuotiaita.

Arvoisa hallitus, kysyisin teiltä, kun te olette kiinnittäneet myöskin tähän työeläkejärjes-
telmään huomion ja hallitusohjelma kirjaa, että ”käynnistetään kolmikantainen selvitys sii-
tä, miten työeläkejärjestelmän sisällä voitaisiin parantaa [Puhemies koputtaa] pienimmillä
työeläkkeillä olevien asemaa”: [Puhemies: Aika!] Ovatko nämä neuvottelut alkamassa?
Siinä mennään oikeaan suuntaan.

17.01 Arja Juvonen ps (vastauspuheenvuoro): Arvoisa rouva puhemies! Hoiva-avustaja
siivoaa tänään ja tekee välillistä työtä, ja välitöntä työtä hän tekee huomenna osallistuen
vanhusten hoitamiseen. Sillä tavallahan se välillinen työ ja välitön työ eroavat, ja kyllä sin-
ne mitoitukseen lasketaan ne hoitoavustajat ja hoiva-avustajat ja hoitoapulaiset, [Timo
Heinonen: Ja myös opiskelijat!] viriketoiminnan ohjaajat — ja myös opiskelijat — elikkä
114



Pöytäkirjan asiakohta PTK 47/2019 vp
eivät liitot varmasti ole näin halunneet, ja sitä minäkin kysyn, että miten Tehy ja SuPer voi-
vat olla tässä mukana.

Mutta, arvoisa rouva puhemies! Kiitos siitä, että kohdennatte saattohoitoon resursseja.
Pidän sitä erittäin tärkeänä. Kysyn: olisiko syytä säätää saattohoitolaki, joka velvoittaisi
yhteiskuntaa pitämään vielä enemmän näistä asioista hyvää huolta? Kysyn myös tästä
48 §:stä, mikä liittyy rokotuksiin, erityisesti terveydenhuoltoalan henkilöstölle: oletteko
täydentämässä sitä pykälää jollakin tavalla, että sitä osataan soveltaa käytännön kentällä,
koska nyt hoitajat ovat jopa irtisanomisuhan alla, jos eivät ota esimerkiksi influenssaroko-
tuksia? [Eduskunnasta: Eikö se ole korjattu?] — Ei ole korjattu.

17.02 Pasi Kivisaari kesk (vastauspuheenvuoro): Arvoisa rouva puhemies! Merkittävä ja
yksi keskeisimmistä uudistuksista hallituskauden aikana on perhevapaauudistus. Siis per-
hevapaauudistus, joka lähtee lasten ja perheiden tarpeista, jossa lapsen oikeus yhteiseen ai-
kaan molempien vanhempien kanssa turvataan. Siis tavoitteena malli, joka on joustava ja
soveltuva erilaisiin elämäntilanteisiin ja jossa myös kotihoidon tuki säilytetään lapsen kol-
meen ikävuoteen saakka.

Kysymys arvoisille ministereille: perhevapaauudistuksen sisällöt näyttäytyvät siten, että
lapset ja nuoret voivat varmaan luottaa siihen, että valmisteilla on uudistus, joka turvaa yh-
teisen ajan, säilyttää kotihoidon tuen ja parantaa, ennen kaikkea siis parantaa, perheiden ar-
kea.

17.03 Kristiina Salonen sd (vastauspuheenvuoro): Arvoisa puhemies! Kyllä kokoomus
kehtaa. Siis te ette ole torpanneet vain yhden kerran vaan kaksi kertaa lakiin tulevan mitoi-
tuksen vanhustenhoitajien määrästä. Ensimmäisen kerran vuonna 2012 ja toisen kerran vii-
me keväänä — kaksi kertaa! Ja nyt te täällä selitätte aivan kuin olisitte unohtaneet kaiken,
mitä olette aikaisemmin tehneet. Edustaja Sarkomaa, olisitte johdonmukainen. Jos puhui-
sitte vaikka siitä, ettei minimistä synny maksimi, te olisitte johdonmukainen puheissanne,
mutta nyt tämä keskustelu, jota täällä käydään, on aivan röyhkeää, aivan röyhkeää.

Hyvää Vanhustenviikkoa! Kiitos siitä, että vanhusasiavaltuutettu perustetaan vihdoin ja
viimein. [Kimmo Kiljunen: Vihdoin ja viimein!] Se on ollut itse asiassa koko eduskunnan
tavoite. Tämä on erittäin erittäin hyvä uudistus.

Olisin halunnut kiinnittää huomiota myöskin syöpiin. Joka kolmas suomalainen sairas-
tuu jossain elämänsä vaiheessa syöpään. Kiitos esimerkiksi HPV-rokotteen laajentamises-
ta koskemaan jatkossa myös poikia.

17.05 Sari Sarkomaa kok (vastauspuheenvuoro): Arvoisa rouva puhemies! Hyvä edusta-
ja, olen koulutukseltani hoitaja, [Kristiina Salonen: Kuin myös!] olen tehnyt työtä vanhus-
tenhuollon parissa. [Kristiina Salonen: Kuin myös!] Olen tehnyt sitkeästi työtä, kuten ko-
koomuksen eduskuntaryhmä, sen eteen, että kaikilla vanhuksilla olisi hyvä hoito. Ministe-
ri Risikon aloitteesta säädettiin vanhuspalvelulaki. Me haluamme, että hoitajia on koko
vanhustenhuollossa, ja me olemme todella huolissamme kotihoidon palveluiden kriisistä.
Sairaanhoitajaliiton väkeä tänään tapasin. He eilen laittoivat hätähuudon. He ovat huolis-
saan siitä, kun tulee sitova mitoitus yhteen osaan vanhustenhuoltoa ja yli puolet vanhuk-
sista jää ulkopuolelle. Siksi me haluamme kokonaisuuden. Me toivomme, ministeri Kiuru,
että te kannatte vastuuta kaikista ikäihmisistä, ja kysynkin: Millä tavalla me turvaamme
sen, että myöskin kotipalvelussa on hoitajia, ja mitä konkreettista te teette? Mitä konkreet-
115



Pöytäkirjan asiakohta PTK 47/2019 vp
tista on tässä budjettikirjassa? Onko tässä esimerkiksi aloituspaikkoihin lisää rahaa, että
koulutettaisiin enemmän hoitajia? Ei ole. [Puhemies koputtaa] Toimia täytyy tehdä nyt
eikä sitten ennen vaaleja aprillipäivänä. [Puhemies: Aika!] Kantakaa vastuunne, ministeri
Kiuru.

17.06 Toimi Kankaanniemi ps (vastauspuheenvuoro): Arvoisa rouva puhemies! Täällä
on noussut esille kuntatalous, ja uskoisin, että paikalla olevat ministerit ovat syvästi huo-
lissaan kuntatalouden tilanteesta, ja kysynkin: Miten te katsotte tätä neljää vuotta eteen-
päin tässä tilanteessa, kun kunnille ei ole muuta tulossa kuin lisää rasitteita? Hallitus on lu-
vannut, että ne korvataan valtion toimesta, mutta näin ei ole tässä kehyspäätöksessä tapah-
tumassa. Kuntien velvoitteita lisätään, ja rahoitus puuttuu. Tällä hetkellä lähtökohta on se,
että tänä vuonna kuntataloudessa tehdään kaikkien aikojen suurin alijäämä. Tilanne on to-
della vakava. Oletteko olleet riittävän aktiivisesti valtiovarainministeriön ja kuntaministe-
rin suhteen liikkeellä, että tämä tilanne hoidetaan? [Puhemies koputtaa] Vanhukset ovat
tänä päivänä kärsimässä, [Puhemies: Aika!] lastensuojelussa on kovia tarpeita. Miten te
näette tämän neljän vuoden kehityksen eteenpäin?

17.07 Mirka Soinikoski vihr (vastauspuheenvuoro): Arvoisa rouva puhemies! Erin-
omaista, että budjetissa on osoitettuna 1,6 miljoonaa euroa lastenasiaintaloihin. THL:n
Barnahus-hankkeessa juurrutetaan pohjoismaisten standardien mukaisia toimintakäytäntö-
jä lapsiin kohdistuvien väkivaltaepäilyjen selvitysprosesseihin sekä väkivaltaa kokenei-
den lasten tuen ja hoidon osaksi. Moniammatillisen yhteistyön vahvistaminen — poliisi,
syyttäjä, oikeuspsykiatriset yksiköt, lastensuojelu, sote, koulu, varhaiskasvatus ja neuvolat
— sekä mallin jalkauttaminen tulevien OT-keskusten yhteyteen erityisvastuualueille on
merkittävä edistysaskel lasten oikeuksien toteutumisessa myös meillä Suomessa. Budjetis-
sa turvataan Lape-muutosohjelman jatko ja turvakotien määrää lisätään kohti Istanbulin
sopimuksen edellyttämää tasoa.

Tämä hallitus on luvannut, että Suomi kiinnittää erityistä huomiota heikommassa ase-
massa olevien ihmisten oikeuksien turvaamiseen. Kiitos siitä.

17.08 Jussi Saramo vas (vastauspuheenvuoro): Arvoisa puhemies! Kokoomus sanoo,
että hoitajia ei ole, ja perussuomalaisten edustaja Juvonen sanoi, että se on koulutuskysy-
mys eikä tarvita siirtymäaikaa vaan heidät saadaan sitten töihin heti. Vähän kaipaisin ar-
vostusta hoitotyötä kohtaan. Koulutus kyllä ottaa aikansa. Mitään pikahoitajia ei voida saa-
da. [Arja Juvonen: Hyvä me!] Mutta sen sijaan on totta, että meillä on kymmeniätuhansia
hoitajia muissa töissä tai työttöminä, [Timo Heinonen: 70 000!] ja heitä voidaan kyllä saa-
da, kunhan työolot paranevat. Ja siitä valtava kiitos ministereille, hallitukselle, koska nyt
lähetetään hyvä viesti. Nyt näytetään, että hoitotyötä arvostetaan ja sinne kannattaa tulla.

Se on aivan eri viesti kuin teillä, perussuomalaiset ja kokoomus, oli neljä vuotta sitten.
Tähän aikaan neljä vuotta sitten te olitte heikentämässä jopa nykyistä hoitajamitoitusta.
[Kimmo Kiljunen: Leikattiin! — Arja Juvonen: Mutta ei heikennetty!] Nyt hoitajia tullaan
palkkaamaan lisää. Se tapahtuu niin pian kuin mahdollista. On selvää, että ensi vuonna nii-
tä hoitajia ei sinne voida saada, mutta sitä mukaa kuin nyt tämä hallituskausi etenee ja vii-
meistään 2023 sitten onneksi ne hoitajat saadaan ja hallitus siihen antaa rahatkin. [Ben Zys-
kowicz: Mistä ne otetaan?] Kyllä oppositiopuolueiden politikointi täällä on harvinaisen
116



Pöytäkirjan asiakohta PTK 47/2019 vp
epäuskottavaa, kun heidän omat tekonsa muistetaan. [Kimmo Kiljunen: He arvostelevat it-
seään!]

17.09 Leena Meri ps (vastauspuheenvuoro): Arvoisa puhemies! Perussuomalaiset eivät-
kä muutkaan ole viime kaudella puuttuneet hoitajamitoitukseen. Kannattaa tutustua asioi-
hin ennen kuin puhuu.

Ja sitten tästä hurskastelusta puheen ollen, niin kiitän vasemmiston kansanedustaja Jo-
hannes Yrttiahoa. Hän kertoi eilen täällä meille, että hallitus tosin nostaa perusturvaa 20
eurolla kuukaudessa, mutta toimeentulotuessa se leikkautuu pois — elikkä kaikkein köy-
himmiltä, jotka elävät toimeentulotuella, joka on viimesijainen toimeentulo. Yrttiaho siis
kertoi, että oli tarkoitus kompensoida nimenomaan näillä verovähennyksillä pienituloisille
muun muassa polttoaineveronkorotuksia, ja te olette täällä mainostaneet, että te kompen-
soitte sen. Ja ministeri Pekonen, teidän oman puolueenne jäsen kertoi meille tänään totuu-
den. Onko tämä näin niin kuin hän sanoo, että kaikkein köyhimmät on unohdettu ja toi-
meentulotuesta tämä leikkautuu pois? [Vasemmalta: Tämä ei pidä paikkaansa!]

17.10 Tuula Väätäinen sd (vastauspuheenvuoro): Arvoisa puhemies! Edustaja Juvonen
on pitkin päivää ihmetellyt, minkä takia Tehy ja SuPer ovat mukana tässä hoitajamitoitus-
suunnitelmassa. Syy on hyvin yksinkertainen: liitot ymmärtävät, mistä tässä on kyse. [Arja
Juvonen: Ai että!]

Arvoisa ministeri, kriisitilanteessa nousee erityisesti esille poliisin rooli ja saatavuus,
mutta pitkään psykiatrista hoitotyönä tehneenä tiedän, että moniammatillinen yhteistyö on
vähintään yhtä merkittävää kuin poliisin läsnäolo, kun katsotaan kriisin kokonaisuutta. Ar-
voisa ministeri Kiuru, miten hallitus pyrkii lisäämään psykososiaalisen työn saavutetta-
vuutta, ja miten isojen kriisien jälkihoito pyritään järjestämään? Miten valtio ottaa osaa ta-
pahtumiin? Nyt Kuopio tarvitsee valtion tukea selvitäkseen viime viikolla tapahtuneen
kriisitilanteen hyvästä jälkihoidosta. [Oikealta: Hyvä puheenvuoro!]

17.11 Matti Semi vas (vastauspuheenvuoro): Arvoisa rouva puhemies! Tuo hallituksen
esitys tästä perusturvasta, minun mielestäni se on erittäin hyvä ja tulee tarpeeseen köyhille
ihmisille, koska siellä tarvitaan sitä rahaa ja apua.

Mutta tähän hoivatyöhön. Jäin miettimään tätä keskustelua, mitä on käyty siitä, kuinka
hyvä hoivatyö tehdään. Ensinnäkin siinä pitää olla riittävä henkilöstömäärä, mikä nyt ol-
laan tuomassa hallituksen lakiesityksenä tänne eduskuntaan, ja sillä tavalla parannetaan
tätä tilannetta. Ja toinen erittäin tärkeä asia on se johtamisasia. Minä olen törmännyt erit-
täin monessa paikassa siihen tilanteeseen, että johtamisasioita ei ole saatu kuntoon ja työil-
mapiiri kiristyy entisestään ja työntekijät ja hoitajat hakeutuvat pois johtuen siitä johtamis-
kulttuurista, mikä on ollut niillä työpaikoilla. Se asia on tässä askarruttanut, ja kysynkin
ministereiltä, onko tähän johtamistapaan ja johtamiskoulutukseen varattu jonkinlaisia toi-
menpiteitä.

17.12 Antero Laukkanen kd (vastauspuheenvuoro): Arvoisa rouva puhemies! On tietys-
ti ihailtavaa ja oikein, että ministerit täällä uskovat omaan tekemiseensä ja luottavat näihin
ratkaisuihin. [Kimmo Kiljunen: Mekin uskomme!] Joudun valitettavasti tässä kohtaa, mitä
tulee köyhyyden vähentymiseen, tuomaan sen näkemyksen, jonka kaikki tänään täällä
Eduskunnan köyhyysryhmän vieraana olleet sosiaalialan järjestöt totesivat, että tämä hal-
117



Pöytäkirjan asiakohta PTK 47/2019 vp
lituksen ohjelma ei vähennä köyhyyttä. Asiasta järjestetään täällä eduskunnassa marras-
kuussa seminaari, jossa nämä asiantuntijajärjestöt tämän asian selkeästi piirtävät. Olisi hy-
vä, jos vaikka ministerin erityisavustaja voisi vierailla siellä, [Ben Zyskowicz: Yksi niis-
tä!] niin sitten voitaisiin keskustella.

Kiitos edustaja Merelle puheenvuorosta, on juuri niin kuin hän sanoi. Tänään Lapsen
ääni -raportti julkaistiin: 11 prosenttia suomalaisista lapsista kärsii köyhyydestä. Meidän
pitää tehdä semmoisia aitoja tekoja, jotka ihan oikeasti nostavat ihmiset pois köyhyydestä.
Niin kovasti toivon, että tämä hallitus olisi sen tehnyt, mutta se ei nyt näytä siltä, että näin
tapahtuu.

17.14 Harry Harkimo liik (vastauspuheenvuoro): Arvoisa rouva puhemies! Olisin kysy-
nyt ministeri Kiurulta: Miten Uudenmaan sote-ratkaisu edistyy, ja miten nämä kaupungin-
johtajat suhtautuvat tähän? Soittavatko he samassa orkesterissa kuin te, vai onko joku läh-
tenyt soolouralle?

17.14 Petri Honkonen kesk (vastauspuheenvuoro): Arvoisa rouva puhemies! On äärim-
mäisen tärkeää, että ihminen, oli missä elämänvaiheessa hyvänsä, saa tarkoituksenmukais-
ta lääkehoitoa, ja meillä Suomessa edelleen ikäihmisiä ylilääkitään. Monin paikoin varsin-
kin tehostetun hoivan piirissä olevia ihmisiä ja myös kotona asuvia, jo elämänsä viimeisiä
vuosia eläviä ihmisiä ylilääkitään siten, että se heikentää heidän toimintakykyään ja elä-
mänlaatuaan merkittävästi.

Nyt hallitusohjelmassa on kirjaus, jossa todetaan, että rationaalisen lääkehoidon edistä-
mistä jatketaan. Olisinkin kysynyt ministereiltä: minkälaisin toimenpitein tätä hallitusoh-
jelmakirjausta nyt sitten toimeenpannaan? Tämä on paitsi ihmisten elämänlaatua kosketta-
va asia mutta myös merkittävä kansantaloudellinen kysymys, koska nämä lääkkeet tietysti
aiheuttavat yhteiskunnalle Kelan kautta merkittäviä kustannuksia.

17.15 Pihla Keto-Huovinen kok (vastauspuheenvuoro): Arvoisa puhemies! Mielenter-
veyspalveluiden saatavuuteen panostaminen on todella tärkeää ensisijaisesti ihmisten hy-
vinvoinnin kannalta, mutta se on samalla myös talous- ja työllisyysteko. Erityisen huolis-
sani olen meidän nuortemme tilanteesta. Itsemurhatilastot ovat kääntyneet pitkän laskun
jälkeen taas nousuun. Itsemurhien suuri määrä ilmeni täällä jo edustaja Virran hyvästä pu-
heenvuorosta: yli 800 ihmistä ei nähnyt muuta tietä.

Viime kesänä SuomiAreenassa myöskin nuoret totesivat minulle, että huumeita saa hel-
pommin kuin hoitoa. Pysäyttävä kommentti, hyvinvointivaltiossa.

Talousarviossa on mielenterveyspalveluiden saatavuuden parantamiseen varattu 10 mil-
joonaa euroa. Kysynkin: Miten palveluihin pääsy käytännössä paranee? Kuinka nopeasti
mielenterveyspalveluihin pääsee ensi vuonna ja tulevina vuosina?

17.16 Johannes Koskinen sd (vastauspuheenvuoro): Arvoisa puhemies! Jatkan tuota ky-
symyslinjaa, jonka edustaja Kimmo Kiljunen aloitti.

Hallitusohjelmassa on hyvin tärkeä eläkeläisköyhyyden vähentämiskohta. Paitsi nämä
positiiviset kovennukset, joita tässä budjetissa on jo sisällä kansaneläkkeeseen ja takuue-
läkkeeseen, niin pieniin työeläkkeisiin tarvitaan tällainen solidaarisuuslisä. Kysymyshän
on siitä, että toisaalta pitkään työeläkkeellä olleilla eläkkeen ostovoima on suhteessa muu-
hun yhteiskuntaan heikentynyt ja toisaalta sen virheen aiheuttama aukko, joka koko eläke-
118



Pöytäkirjan asiakohta PTK 47/2019 vp
järjestelmässä on 60-luvun alkupuolelta lähtien ollut, että merkittävä osa tehdystä työstä ei
ole kartuttanut eläketurvaa, on suhteessa kaikkein vakavin ja hankalin niille, joiden koko-
naiseläke on pieni. Tällaisen solidaarisuuslisän rakentaminen työeläkejärjestelmän sisältä
olisi nyt kiireellinen tehtävä ja hallitusohjelman velvoittama.

Jatkaisin tuota kysymystä, koska sehän ei mene suoraan sillä, että annetaan työmarkki-
naosapuolille se, vaan tarvitaan selvittelyä, minkälainen se malli olisi oikeudenmukaisena
ja järkevällä tavalla toteutettuna. Kysynkin: millä tavalla hallitus lähtee tätä nyt valmiste-
lemaan?

17.17 Pasi Kivisaari kesk (vastauspuheenvuoro): Arvoisa rouva puhemies! Kysymykse-
ni on sinänsä lyhyt ja ytimekäs. Joudutaanko hoitajapulassa, joka on tosiasia, harkitse-
maan poikkeuskoulutusta, joka tehtiin muutamia kymmeniä vuosia sitten? Hoitajat päte-
vöitettiin sairaanhoitajaksi melko intensiivisellä mutta tasokkaalla koulutuksella. Onko täl-
laista siis harkittu tai suunnitelmissa?

17.18 Mats Löfström r (vastauspuheenvuoro): Ärade fru talman! Det glädjer mig myck-
et att man i propositionen för statsbudgeten tagit in medel för översättningen av God med-
icinsk praxis. God medicinsk praxis är nationella behandlingsrekommendationer som Fin-
lands läkare ska använda sig av i sitt dagliga arbete, enligt Valviras direktiv. Behandlings-
rekommendationerna har ändå inte funnits översatta till svenska. I dag innebär denna brist
på svenskspråkigt material en konkret patientsäkerhetsrisk på Åland och på andra svensk-
språkiga orter i landet. Riksdagens justitieombudsman konstaterade redan år 2015 att de
nationella behandlingsrekommendationerna bör översättas till svenska. Finansieringen för
översättningen är därför efterlängtad och viktig, men det är också viktigt att i framtiden se
till att verk som denna översätts till svenska direkt från början, inte minst i nya digitalise-
ringsprojekt, för att undvika att liknande situationer upprepas. En långkörare får genom
denna översättning dock äntligen sitt lyckliga slut. Tack för det, regeringen.

17.20 Hussein al-Taee sd (vastauspuheenvuoro): Kiitos, arvoisa puhemies! Minulla on
itse asiassa täällä takarivillä ollut vähän aikaa pasmat sekaisin, koska sain juuri viestin, että
Turkki on hyökännyt Syyriaan kurdialueelle, ja se on todella siis surullista kuulla. Kurdit
ovat olleet Isiksen vastaisessa taistelussa ne maavoimat, ja nyt kun tätä ajattelen, niin sa-
malla ajattelen sitten meidän maavoimiamme, hoitajia. Miten me saamme ne 40 000 hoi-
tajaa, jotka ovat vaihtaneet alaa tai jääneet työttömiksi, nyt takaisin? Mitä kaikkea te, mi-
nisteri, tälle nyt teette? Miten me voimme houkutella heidät takaisin niin, että ne työolot
paranevat ja samalla myöskin vanhustenhoiva paranee? — Kiitoksia.

17.21 Mia Laiho kok (vastauspuheenvuoro): Arvoisa puhemies! Oli erittäin hyvä, että
edustaja Keto-Huovinen otti esille päihteiden käytön. Se on erittäin huolestuttavaa. Ny-
kyään kouluterveyskyselyssä on nähty kannabiksen käytön lisääntyminen ja kokeilut, mi-
hin pitää ehdottomasti puuttua. Päihteiden käyttö liittyy aika usein myös muuhun syrjäy-
tymiseen, köyhyyteen ja muutenkin palvelujärjestelmästä tippumiseen. Se liittyy myös las-
tensuojeluun mitä merkittävimmässä määrin. Kysyisinkin nyt ministereiltä: Onko tarkoi-
tus tehdä päihdestrategiaa tällä hallitusjaksolla, koska sitä maa huutavasti tarvitsisi? Hoi-
toon pääsy ja hoitoon ohjaus on hyvin kirjavaa ja eriarvoista tällä hetkellä. Myöskin kysyi-
119



Pöytäkirjan asiakohta PTK 47/2019 vp
sin: koskeeko tämä viikossa kiireettömään hoitoon pääsy myös päihdehuoltoa ja
esimerkiksi nuorten katkaisuhoitoon pääsyä?

Ensimmäinen varapuhemies Tuula Haatainen:  Nyt päästetään sitten ministerit vastaa-
maan. Ministeri Pekonen, 3 minuuttia.

17.22 Sosiaali- ja terveysministeri Aino-Kaisa Pekonen: Arvoisa puhemies! Kovasti
tulee kysymyksiä, ja mietin, että on täällä jo haastavaa kirjoittaa, kuunnella ja selvittää it-
selleen näitä asioita, mutta yritetään taas.

Edustaja Kiljunen, kiitän teitä erittäin ponnekkaasta, upeasta puheenvuorostanne pieniä
eläkkeitä saavien eläkeläisten puolesta. Minusta se oli hieno puheenvuoro. Puheenvuoros-
sanne kiinnititte huomiota tähän hallitusohjelmassa olevaan kirjaukseen ”käynnistetään
kolmikantainen selvitys siitä, miten työeläkejärjestelmän sisällä voidaan parantaa pienim-
millä työeläkkeillä olevien asemaa”. Tämä selvitys käynnistetään, ja haluan huomauttaa,
että meillä on useita kirjauksia liittyen eläkkeisiin ja eläkeläisten tilanteeseen hallitusohjel-
massa ja käymme niitä läpi, ja asia on erittäin, erittäin tärkeä.

Edustaja Kivisaari kysyi perhevapaauudistuksesta. Minä olen iloinen siitä, että edelli-
nen hallitus on jo tehnyt kovasti töitä perhevapaauudistuksen eteen, ja erityisesti entinen
ministeri, edustaja Saarikko on ollut tässä erittäin aktiivinen. Minulla on sellainen tunne,
että perhevapaauudistus etenee nyt hyvässä hengessä ja hyvällä flow’lla tällä hetkellä. Tar-
koitus on todella, kuten edustaja Kivisaari totesi, lisätä perheiden yhdenvertaisuutta sekä
perhe-elämässä että työelämässä heikentämättä nykyistä perhevapaajärjestelmää, ja kuten
totesitte, myöskin kotihoidon tuki säilyy hallitusohjelman mukaisesti.

Sitten edustaja Laukkaselle toteaisin, että sote-järjestöjen viesti ministeriöön päin on ol-
lut kyllä hyvin erilainen. Sote-järjestöt ovat viestineet, että tämän hallituksen budjetti on
oikeansuuntainen ja vähentää köyhyyttä, ja tämän pitkään jatkuneen leikkauspolitiikan jäl-
keen on ihan ymmärrettävää, että suuria harppauksia ei voida kerralla ottaa — mutta me
teemme parhaamme.

Edustaja Meri, olette aivan oikeassa, toimeentulotukeen ei ole tulossa tasokorotusta.
Toki normaalit indeksikorotukset tulevat myös toimeentulotukeen. Mutta meidän perustur-
va yleisesti on ollut hyvin pitkään niin matalalla tasolla, että yhä useampi ihminen on jou-
tunut toimeentulotuen varaan, joka on tarkoitettu lyhytkestoiseksi ja viimesijaiseksi toi-
meentulomuodoksi, [Leena Meren välihuuto] ja näillä perusturvan korotuksilla me ha-
luamme nostaa ihmisiä pois nimenomaan sieltä toimeentulotuelta. Niin kuin totesinkin,
yksinhuoltajien toimeentulotuen perusosaa korotetaan 20 eurolla, jotta yksinhuoltajaper-
heet sitten hyötyvät myöskin näistä lapsilisiin tehtävistä korotuksista. Olen sitä mieltä, että
panostuksia tarvitaan todellakin köyhyyden vähentämiseen kaikilla saroilla.

Ensimmäinen varapuhemies Tuula Haatainen:  Ministeri Kiuru, 3 minuuttia, olkaa hy-
vä.

17.26 Perhe- ja peruspalveluministeri Krista Kiuru: Arvoisa puhemies! Minusta edus-
taja Kankaanniemi kiteytti sen ison kuvan ihan oikein meidän kaikkien nähtäväksi. Kyllä
täälläkin on ollut puhe siitä, mitä ovat ne yhteiskunnan isot ongelmat, mitkä pitäisi korjata,
ja mistä niihin saadaan riittävä rahoitus. Kyllä tämä iso kuva huolettaa minua ja kyllä myös
120



Pöytäkirjan asiakohta PTK 47/2019 vp
edustajia, koska tässä ollaan käyty hyvä keskustelu siitä, mihin nämä vähäiset varat pitäisi
panostaa milloinkin, että investoinnit ihmisiin tehtäisiin kiireellisyysjärjestyksessä.

Edustaja Salonen kiinnitti huomiota syövän hoitoon, ja täytyy sanoa, että yksi sellainen
pieni mutta erityisen tärkeä panostus tulee siinä, että hallitusohjelmassa on linjattu, että
kaikkien kansansairauksien hoitoon ja sen hoidon vaikuttavuuteen kiinnitetään nyt huo-
miota niin, että sitä vaikuttavuutta lisätään ja syövän hoidon osalta näin tullaan toimimaan.
[Sari Sarkomaa: Millä tavalla?] — En ole vielä, niin kuin tässä todettiin, ehtinyt sinne asti,
miten ne tehdään. Mutta tämä on iso juttu, että tässä onnistutaan sen hoidon vaikuttavuu-
den kannalta. Ei vain syöpähoidoissa vaan muissakin pitää pystyä parempaan, ja rokoteoh-
jelma laajenee, niin kuin totesitte. Nimenomaan ennalta ehkäisten saadaan lopulta sekä iso-
ja inhimillisiä että yhteiskunnan kannalta isoja haittoja torjuttua sillä, kun investoidaan nyt.

Edustajat Keto-Huovinen ja Laiho kiinnittivät huomiota tähän mielenterveyden ja eri-
tyisesti päihteiden kokonaisuuteen. Minusta se on tärkeätä, että me puhumme täällä edus-
kunnassa myös siitä, mitä tuolla nuorten maailmassa tapahtuu ja mitä meidän pitäisi pys-
tyä tekemään toisin. Päihdekokonaisuus tulee myös arvioitavaksi seuraavien viikkojen ai-
kana. Ajattelin aloittaa sillä, että kutsutaan nämä toimijat nyt kokoon ja pohditaan yhdessä,
millä tavalla se suunnitelma laaditaan näille tuleville vuosille. Kun kysyitte, niin vastaus
on, että kyllä, näin tullaan toimimaan. Mutta siinä on nimenomaan myös tämä kulma, että
hoitoon pääsy on ollut tänä päivänä yksi meidän isoja akilleenkantapäitämme, mikä on joh-
tanut myös siihen, että mielenterveysongelmista kärsivät ovat sitten myöskin ajautuneet
monesti päihteitten käyttäjiksi, ja tämä kierre on monesti lisännyt myös köyhyyttä. Kaikki
voi liittyä viime kädessä kaikkeen, ja tämä on sillä tavalla haasteellista.

Edustaja Harkimo kysyi Uudenmaan erillisratkaisusta. Se on tulon päällä. Me olemme
istuneet lähes joka viikko, ja tässä vaiheessa ei ole sanottavissa muuta kuin se, että minä
näen aidosti, että kyllä siinä mahdollisuuksia on, mutta ikkuna sulkeutuu jouluun mennes-
sä. Jos sitä ei ennen sitä saada aikaan, niin sitten se on siinä. [Paula Risikko: Saisinko vas-
taukseen kysymykseen! — Välihuutoja kokoomuksen ja perussuomalaisten ryhmästä]

Sitten mennään tähän vanhustenhuollon kokonaisuuteen. — Tai totean vielä edustaja
Väätäiselle, että te olette ihan oikeassa, te olette pitkään tehnyt töitä erityisesti psykoso-
siaalisen työn saavutettavuuden puolesta, ja tämä Kuopion esimerkki osoittaa, että meidän
pitää myöskin koko tässä mielenterveysstrategiassa huomioida myös tämä akuutin huolen
aiheuttava pää, jotta sinne saadaan palveluita. Eli erittäin hyvä kysymys, ja vastasitte itse
asiassa monelle edustajalle, kun täällä kysyttiin, mistä saadaan hoitajat ja miksi ala on esit-
tänyt tällaista ratkaisua tämän mitoituksen kuntoon laittamiseksi. Se on siis asiantuntija-
työryhmän esitys, ei vielä ministerin eikä myöskään hallituksen. Mutta te kysyitte ihan hy-
vin, että miksi, niin sen takia, että he näkevät, että ensimmäistä kertaa Suomessa ollaan ot-
tamassa käyttöön hoitajamitoitus. Meillä on ollut henkilöstömitoitus suositustasolla aikai-
semmin voimassa, ja toisin kuin täällä edustaja Juvonen välihuudossaan heitti, niin meillä
on heikennetty 2017 [Arja Juvonen: 2013, teidän ollessa hallituksessa!] merkittävästi sitä
pohjaa, joka vanhuspalvelulain tahtotilana esitettiin. Nyt sitä parannetaan — pienin toi-
min, mutta parannetaan — ja otetaan käyttöön se, että välitöntä työtä tekevät jatkossa vain
ne, jotka tekevät välitöntä työtä. Se on suuri parannus, ja uskon, että ala sen takia on pää-
tynyt tähän yksimieliseen esitykseen tässä vaikeassa tilanteessa, jossa me olemme. Teem-
me kuitenkin parhaamme.
121



Pöytäkirjan asiakohta PTK 47/2019 vp
17.30 Arja Juvonen ps (vastauspuheenvuoro): Arvoisa puhemies! Kyllähän se niin oli,
että 2013 aloitettiin vanhustenhoidon alasajo, ja silloin te olitte hallituksessa ja heikensitte
sitä henkilöstömitoitusta sieltä 0,6—0,8:sta sinne 0,5:een, ja sen äärellä me olemme täällä.
Me olemme täällä vuoden 2013 tapahtumien äärellä, [Paula Risikko: Näin oli!] jolloin en-
simmäisen kerran heikennettiin tätä henkilöstömitoitusta vuoden 2008 laatusuosituksesta,
joka oli erittäin hyvä, se oli ministeriön. Kyllä sen voi katsoa historiasta, kyllä se näin on.

Täällä on kysytty, mistä niitä hoitajia oikein saadaan. Minulla ei ole mitään hoiva-avus-
tajia vastaan — olen tehnyt 24 vuotta hoitotyötä ja työskennellyt kaikkien ihmisten kanssa
— mutta olen ihmetellyt sitä, hyväksyvätkö liitot sen, että työvuorossa on yksi vastuuhen-
kilö, joka on lähihoitaja tai sairaanhoitaja, ja loput ovat hoiva-avustajia. [Ben Zyskowicz:
Näköjään! — Välihuutoja sosiaalidemokraattien ryhmästä] Tätä vastuunjakoa minä ky-
syn. He eivät voi olla yksin työvuorossa, mutta jos on [Puhemies koputtaa] vastuuhenkilö-
nä koulutettu ihminen, niin silloin he voivat olla siellä työvuorossa. Tämä oli se kysymys.

17.31 Ilmari Nurminen sd (vastauspuheenvuoro): Arvoisa rouva puhemies! Mieleeni
muistuu viime kaudelta hyvin vastaava aika, kun kokoomus ja perussuomalaiset olivat hal-
lituksessa ja te esititte henkilöstömitoituksen laskua [Arja Juvonen: Ei heikennetty!]
0,5:stä 0,4:ään. Te madalsitte henkilökunnan pätevyysvaatimuksia, jolloin otettiin avusta-
vaa henkilöstöä lisää sinne. Te poistitte ylipäätänsä vastuutyöntekijän. Me olimme edus-
kuntatalon edessä, muistan, kun itsekin olin hoitajien rinnalla, vaatimassa, että te perutte
tämän henkilöstömitoituksen laskun. Te peruitte sen mutta toteutitte nämä kaikki muut
säästöt, kymmenet miljoonat. Sen lisäksi te nostitte asiakasmaksuja terveydenhuollossa,
[Välihuutoja] te leikkasitte lääkekorvauksista, jäädytitte indeksejä. Mitään parannuksia
vanhuspalveluihin ei ole tullut.

Tässä esityksessä se iso laiva on nyt kääntynyt. Te veitte markkinamallia, vanhuspalve-
luita on viety ties kuinka isosti markkinoille viime kaudella. [Puhemies koputtaa] Suunta
on nyt käännetty ja [Puhemies: Aika!] on nyt oikeansuuntaista.

17.32 Timo Heinonen kok (vastauspuheenvuoro): Arvoisa rouva puhemies! Ministeri
Kiuru, te kierrätte kuin kissa kuumaa puuroa tätä henkilöstömitoitusta. Te yritätte puhua
täällä asioita kauniiksi. Teidän suunne kyllä käy, ministeri Kiuru, mutta ei hoitajia tuolla
tavalla näy. Minä en tästä enää puhu. Teen kirjallisen kysymyksen. Pääsette vastaamaan
ministerin vastuulla mustaa valkoisella, montako hoitajaa on ensi vuonna lisää, monelleko
hoitajalle on rahat vuonna 2023, kun te ette siihen täällä suostu vastaamaan.

Arvoisa puhemies! Takuueläke- ja kansaneläkekorotukset ovat hyviä, mutta tästä vap-
pusatasesta ei kyllä ole tulossa senttiäkään [Kimmo Kiljunen: Mistäs te sen tiedätte?] niille
1 400 ja vähän alle saaville, pieniä eläkkeitä saaville. Ei sellaista ole näkynyt.

Annan kiitosta siitä, että täällä on noussut esille tämä terapiatakuu, jota kokoomus on
puolueena myös kannattamassa.

Tänään vietetään mielenterveyspotilaiden läheisten päivää. Monet potilaista ovat ikään-
tyviä ja monet itse asiassa lapsia. Kysyisin ministeri Pekoselta: miten voisimme näitä lap-
sien ja ikääntyvien [Puhemies koputtaa] mielenterveyspotilaiden läheisiä tukea?

17.33 Hanna Sarkkinen vas (vastauspuheenvuoro): Arvoisa puhemies! Vanhusten ym-
pärivuorokautisen hoivan sitova hoitajamitoitus on jäänyt tekemättä perussuomalaisilta ja
122



Pöytäkirjan asiakohta PTK 47/2019 vp
kokoomukselta, joten sitä taustaa vasten ymmärrän, että harmittaahan se. Arvoisa puhe-
mies, tämä hallitus sen nyt tekee.

Arvoisa puhemies! Sote-uudistuksesta täällä on puhuttu vähemmän, vaikka se on mega-
luokan kysymys. Sote-uudistus on tehtävä, jotta tasa-arvoiset palvelut voidaan turvata
Suomessa ja jotta voidaan helpottaa myös kuntien erittäin vaikeaa taloustilannetta. Halli-
tusohjelmassa on hyvät askelmerkit uudistukselle. Sitä on vietävä päämäärätietoisesti
eteenpäin. Kuitenkin usko kentällä on vuosien vatvomisen jälkeen aika heikkoa, ja koko-
naisulkoistuksia väijyvät sote-jätit ovat liikkeellä, joten kysyisin ministeriltä: miten me
voimme vahvistaa kentän uskoa siihen, että sote-uudistus todella etenee?

Arvoisa puhemies! Hallitus aikoo viedä eteenpäin mielenterveyspalveluiden paranta-
mista osana perusterveydenhoitotakuuta. Onko vielä luonnostelua siitä, millä tavalla ma-
talan kynnyksen mielenterveyspalveluita viedään eteenpäin ja minkätyyppistä esimerkiksi
[Puhemies koputtaa] lyhytterapiaa voitaisiin viedä perusterveydenhuoltoon saataville?

17.35 Noora Koponen vihr (vastauspuheenvuoro): Rouva puhemies! Perusterveyden-
huollossa työskennelleenä fysioterapeuttina tiedän, miten tärkeässä osassa ihmisten hyvin-
voinnissa on peruspalveluiden turvaaminen ja perusterveydenhuollon vahvistaminen. Asi-
akkaat eivät tällä hetkellä ohjaudu hoitoon hakeutuessaan välttämättä oikealle vastaanotta-
jalle. Esimerkiksi tuki- ja liikuntaelinongelmien kanssa päädytään lääkärille, vaikka oi-
keampi osoite olisi fysioterapeutin suora vastaanotto — tai masentuneella mielenterveys-
palvelut. Tällaisesta aiheutuu ylimääräisiä kustannuksia, mutta ennen kaikkea niissä saate-
taan menettää jotain vielä paljon suurempaa: ihminen.

Nyt hallitus haluaa selkiyttää asiakkaan hoitopolkua ja ohjautumista paremmin ja oikea-
aikaisemmin niin sosiaali- kuin terveyspalveluissakin, mikä mahdollistaa potilaiden hoi-
don paremman laadun ja hoitotuloksen. Hoidon laadun kannalta olennaisessa osassa on
aina myös työntekijöiden hyvinvoinnista huolehtiminen ja sen tukeminen, ja kysyisinkin
[Puhemies koputtaa] nyt ministeriltä: miten hallitus aikoo tukea myös työntekijöiden hy-
vinvoinnin vahvistamista?

17.36 Pekka Aittakumpu kesk (vastauspuheenvuoro): Arvoisa rouva puhemies! Tähän
toisinaan varsin kiivaaseen ja erilaisia syytöksiä vilisevään keskusteluun ehkä käy se van-
ha muistutus, että ota ensin hirsi omasta silmästäsi, vasta sitten näet ottaa roskan toisen sil-
mästä. Samat edustajat, jotka aiemmin tänään arvostelivat kovasti sitä, että hallitus käyttää
liikaa rahaa, nyt vaativat kaksin käsin lisää rahaa sinne ja tänne. Tässä voi sanoa, että vasen
käsi ei taida tietää, mitä oikea tekee.

Arvoisa puhemies! Keskustalle on aina ollut erityisen tärkeää, että autamme kaikkein
heikoimmassa asemassa olevia, ja toivon, että jätämme mielikuvapolitiikan muualle ja pi-
dämme faktat mielessä myös silloin, kun puhutaan edellisestä kaudesta. Silloin tehtiin se,
mikä siinä taloustilanteessa pystyttiin tekemään. Tuet kohdistettiin heikoimmille, muun
muassa korotettiin pienimpiä päivärahoja vajaalla sadalla eurolla, nyt korotetaan noin 20
eurolla, silloin otettiin käyttöön opintotuen huoltajakorotus, 75 euroa, jota nyt korotetaan
25 eurolla. Nyt on olennaista katsoa tätä päivää [Puhemies koputtaa] ja tulevaisuuteen.

17.37 Sari Tanus kd (vastauspuheenvuoro): Arvoisa rouva puhemies! Resusseja, hoita-
via käsiä tarvitaan sairaaloihin, laitoksiin, kotihoitoon, omaishoitoon, saattohoitoon ja niin
edelleen. Vetoamme todella, että jostakin löydätte rahan tarvittaviin muutoksiin. Eläkeläis-
123



Pöytäkirjan asiakohta PTK 47/2019 vp
ten toimeentulo, parempi toimeentulo, on tärkeää, ja toivotaan, että sen eläkejärjestelmän
tarkastelun myötä ja myös sieltä paisuvista miljardirahastoista voimme saada rahoja pa-
rempaan käyttöön.

Mutta sitten minun on pakko palata tähän keliakiakorvaukseen. Sanottiin, että vedotaan
yhdenvertaisuuteen. Olen samaa mieltä. Silloin täytyy verrata korvauksia saman tautiryh-
män potilaisiin eli autoimmuunisairauksiin niin kuin reuma, ms-tauti tai ykköstyypin
diabetes. Korvaukset siellä ovat 65—100-prosenttisia, ja vastaavasti keliakiakorvauksen
tulisi olla. Jos me puhumme ruokavaliosta yleensä ja tyypillisimmästä kansansairaudesta
kakkostyypin diabeteksestä — ylipaino, liikkumattomuus, käytetään liikaa kaloreita, ras-
vaa ja sokeria — kun siellä muutetaan ruokavalio oikeampaan, vähennetään kaloreita, ras-
vaa, sokeria, lisätään liikuntaa, niin se tuo myös lisää euroja näiden potilaiden kukkaroon.
Mutta keliakia ja gluteeniton ruokavalio on moninkertaisesti kalliimpi kuin normaali, ja se
vaatii todella isoja satsauksia varsinkin perheissä, joissa on monia keliaakikkoja tai työttö-
miä, [Puhemies: Aika!] pienituloisia eläkeläisiä, opiskelijoita ja niin edelleen. [Puhemies:
Aika!] Toivon, että katsotte tämän... [Puhemies keskeyttää puheenvuoron puheajan ylityt-
tyä]

17.38 Veronica Rehn-Kivi r (vastauspuheenvuoro): Värderade fru talman, arvoisa puhe-
mies! Edustaja Kivisaari mainitsi tässä perhevapaauudistuksen, ja olitte ministeri Pekosen
kanssa samaa mieltä siitä, että nyt se varmasti etenee vauhdilla.

Jag och SFP är också glada över att familjeledighetsreformen nu äntligen går framåt. Det är
viktigt, inte bara för jämställdhetens skull utan framför allt för barnens skull, att ha möjlig-
het att vara tillsammans med båda föräldrarna en längre tid under den viktigaste uppväxt-
tiden. Det är av största vikt för barnets utveckling och välmående.

Sitten haluan kiittää hallitusta toisestakin asiasta, josta iloitsen, ja se on, että paperittomien
välttämättömät terveyspalvelut taataan. Se on hallitukselta humaani ja oikea teko.

17.39 Minna Reijonen ps (vastauspuheenvuoro): Arvoisa rouva puhemies! Tiedustelisin
näistä omaishoidon tukiasioista. Nythän on niin, että tämä omaishoidon tuki on epätasa-ar-
voinen. Se ei ole tasa-arvoinen ollenkaan, ja riippuu siitä, missä kunnassa tai kaupungissa
tämä hoidettava asuu. Jokainen tietää, että omaishoitaja tekee työtä seitsemän päivää vii-
kossa ja vähintään 24 tuntia vuorokaudessa. Aiotteko tehdä mitään sille, että se tasapuolis-
tuu? Ja sitten ihan yksinkertainen kysymys: tuleeko omaishoidon tuki verottomaksi?

17.40 Aki Lindén sd (vastauspuheenvuoro): Arvoisa rouva puhemies! Tässä olisi monta
asiaa, joihin pitäisi puuttua, mutta nyt pakkosyistä keskityn tähän hoitajamitoitukseen.
Edustaja Heinonen viittasi täällä tämän päivän Iltalehden laajaan kirjoitukseen. Siteeraan
siitä suoraan toimittaja Hanna Gråstenin kirjoituksen toiseksi viimeisen kappaleen, kuun-
nelkaa tarkkaan: ”0,7:n vanhusten ympärivuorokautisen hoivan yksiköiden vähimmäis-
henkilöstömitoitusta koskeva laki astuu jo ensi vuoden elokuussa voimaan. Laki on heti si-
tova, mutta tietyillä ehdoilla tehostetun palveluasumisen ja ympärivuorokautisen laitoshoi-
don yksiköt voivat toimia alle 0,7:n vähimmäismitoituksella siirtymäajan eli huhtikuuhun
2023 asti”. Jos ette usko tässä ministeriä ja hallituspuolueita, niin uskokaa edes Iltalehteä.
124



Pöytäkirjan asiakohta PTK 47/2019 vp
17.41 Sari Sarkomaa kok (vastauspuheenvuoro): Arvoisa rouva puhemies! Yksi asia on
yhdistänyt eduskuntaa, ja se on ollut se, että me olemme yhdessä pitäneet kiinni siitä, että
päihdeäitien palvelut, Ensi- ja turvakotien liiton järjestämä Pidä kiinni -hoito-ohjelma on
saanut rahaa. Seitsemän kertaa eduskunta lisäsi tähän tärkeään toimintaan rahaa, ja sitten
vihdoin Petteri Orpo valtiovarainministerinä vakinaisti sen rahan määrän niin, että se raha
oli budjetissa. Nyt kun katson tätä budjettikirjaa, niin sen mukaan te olette leikanneet yksi
kolmasosaa tästä päihdeäitien kuntoutusrahasta pois. Kysynkin, minkä takia leikkaukset
juuri tähän kohteeseen, kaikkein heikoimmassa asemassa oleviin. Tuo kuntoutushan on ol-
lut todella tehokasta, ja kun sitä on ollut saatavilla, niin moni lapsi on saanut kokea äidin-
rakkauden ja lasta ei ole tarvinnut ottaa huostaan. Toivon, ja kokoomus tekee työtä, että
tämä leikkaus täällä eduskunnassa korjataan.

Kysyn vielä, ministeri Kiuru: Kun tässä ei terapiatakuuseen ole rahaa, niin onko sitten
tulevina vuosina? Aikooko hallitus jonain vuonna toteuttaa sen terapiatakuun? En löytänyt
myöskään [Puhemies koputtaa] tuosta pitkän tähtäimen suunnitelmasta, [Puhemies: Ai-
ka!] niin voisitteko siihen vielä vastata. Toki voin tehdä kirjallisen kysymyksen, jos aika ei
riitä teillä vastaamiseen.

17.42 Mikko Kinnunen kesk (vastauspuheenvuoro): Arvoisa rouva puhemies! Kiitos mi-
nisteri Pekoselle, kun nostitte esille ministeri Saarikon hyvät avaukset perhevapaauudis-
tuksen valmistelussa viime kaudelta. Minusta ei ole reilua, kun täällä välillä väitetään, että
viime vaalikaudella on vain leikattu. Tämä ei pidä joka kohden paikkaansa. Itse asiassa
pienimpien etuuksien korottamisessa suunta ei ole lainkaan muuttunut viime vaalikaudes-
ta. Viime kaudella nostettiin vähimmäistasoisia äitiys-, isyys- ja vanhempainpäivärahoja
sekä sairauspäivärahaa vähän vajaa 100 euroa kuussa, ja nyt niitä nostetaan sitten lisää kak-
sikymppiä. Takuueläkettä nostettiin viime kaudella neljäkymppiä ja nyt sitä nostetaan vii-
sikymppiä lisää. Kuten edustaja Aittakumpu edellä jo totesi, myös opintotuen huoltajako-
rotus nousi ja nyt sitä sitten nostetaan lisää.

On reilua todeta, että nyt jatketaan näissä kohdin viime kauden hyviä askelia. Keskusta
ottaa ilolla ja riemulla nämä askeleet oikeaan suuntaan.

17.43 Toimi Kankaanniemi ps (vastauspuheenvuoro): Arvoisa rouva puhemies! Kysyn
ensin — kun mainitsitte tästä taitetun indeksin korjaamisesta edustaja Kiljuselle, että teh-
dään selvitys. Minun mielestäni mitään selvitystä ei tarvitse tehdä. Ei ole kovin monta
vuotta siitä, kun selvitys tehtiin, ja tietysti työmarkkinajärjestöt sen tyrmäsivät. Mutta onko
nyt hallituksella todella suunnitelmaa edes pienimpien työeläkkeiden indeksisuojan paran-
tamisesta?

Mitä sitten tulee tähän hoitajamitoitukseen vielä, niin kun tuo vanhuspalvelulaki säädet-
tiin ja sen 20 § vuonna 12, niin sinne ei silloin hoitajamitoitusta kirjattu. Edustaja Guzeni-
na oli vastuuministerinä silloin. Sen jälkeen sitten ministeri Huovinen sanoi, että jos yksi-
kin poikkeama mitoituksesta tulee, niin se kirjataan lakiin. [Puhemies koputtaa] Miksi te
ette toteuta tätä lupausta nyt nopeasti, vaan vasta vuosien päästä?

17.45 Anneli Kiljunen sd (vastauspuheenvuoro): Arvoisa puhemies! Nyt täytyy tarken-
taa. Ensinnäkin tämä historiallinen vanhuspalvelulaki hyväksyttiin hallitusohjelmaneuvot-
teluissa Säätytalolla vuonna 2011. Muistan sen tarkoin, koska olin itse myös silloin paikal-
la. Sitten tätä lainsäädäntöä vietiin sosiaalidemokraattien johdolla, Maria Guzeninan joh-
125



Pöytäkirjan asiakohta PTK 47/2019 vp
dolla, [Toimi Kankaanniemi: Kyllä!] ja se hyväksyttiin tässä talossa. Ja kun me emme saa-
neet yhteisymmärrystä silloisen hallituspuolueen kokoomuksen kanssa, joka vastusti hoi-
tajamitoitusta, niin eduskunta hyväksyi lausuman, joka oli sen mukainen kuin te äsken
tuossa totesitte.

Nyt sitten sen jälkeen on yritetty useampaan kertaan palata tähän asiaan, mutta kokoo-
mus on systemaattisesti sitä vastustanut — riippuen siitä, kuka on ollut hallituskumppani
tai muuta, niin sitä ei ole saatu eteenpäin. Nyt on historiallinen hetki tänä hallituskautena,
jolloinka sosiaalidemokraattien johdolla taas jälleen palataan kysymykseen ja viedään hoi-
tajamitoitus lakiin. [Sari Sarkomaa: Mistä rahat? — Eduskunnasta: Ja nyt se tehdään!] —
Ja nyt se tehdään. — Tärkeää on, että se saadaan vietyä lakiin, [Puhemies koputtaa] ja toi-
menpiteet sen eteen tullaan tekemään. Siinä mielessä olen todella hämmentynyt tästä kes-
kustelusta, että kuka todellisuudessa vastustaa [Puhemies: Aika!] tätä esitystä.

17.46 Ben Zyskowicz kok (vastauspuheenvuoro): Arvoisa rouva puhemies! Edustaja Sa-
loselle ja edustaja Kiljuselle ja muille vielä kerran selvennyksenä: kokoomuksen kritiikin
ydin, mitä tulee hoitajamitoitukseen, on se, että viime vaalikauden lopulla kansanedustaja,
nykyinen ministeri Kiuru lupasi, että tämä on muutaman tunnin työ, laitetaan yksi virke la-
kiin ja asia hoituu. Tällä demarit menivät vaaleihin — he hoitavat hoitajamitoituksen.
[Kimmo Kiljunen: Me hoidimme!] Nyt te olette laittamassa sen lakiin, ja se tulee voimaan
vuonna 23 käytännössä, eli se jää seuraavan hallituksen murheeksi. Tämä on meidän kri-
tiikkimme ydin.

Mitä sitten tulee tähän terapiatakuuseen, ette ole vastannut, ministeri Kiuru. Lupasitte
sen 12.9. Varoitin silloin: älkää luvatko liikoja. Lupasitte kuitenkin. Sitä ei täällä keltaises-
sa kirjassa ole.

Ja kolmanneksi, kun täällä kehutaan, että annetaan rahaa joka suuntaan ja hyviin tarkoi-
tuksiin — jotka ovat hyviä tarkoituksia — te teette sen velalla, eli te leikkaatte meidän lap-
siltamme.

17.47 Kristiina Salonen sd (vastauspuheenvuoro): Arvoisa puhemies! Ettehän te nyt voi
väittää, että teidän ikään kuin kritiikkinne ydin on se, mitä on luvattu. [Ben Zyskowicz:
Kyllä voin!] Tehän huudatte koko ajan, että missä hoitajat. Te käyttäydytte ikään kuin te
olisitte olleet vuosikausia sen asian puolesta, että henkilöstömitoitus lakiin tarvitaan. [Sari
Sarkomaa: Totta kai me olemme!] Ja se ainakin minua suututti, koska se ei ole sellaista pu-
hetta, jota me olemme vuosikaudet kuulleet teiltä. [Sari Sarkomaa: Eikö se suututa?] On ai-
dosti kansalaisille ja koko tälle eduskuntalaitokselle merkittävää, että mielipidettään voi
muuttaa. [Sari Sarkomaa: Kuka esti rahan antamisen, mikä puolue?] Se on itse asiassa hy-
vin järkevääkin. Jos tulee lisää tietoa, niin mielipidettään voi muuttaa. Ja voitte sanoa, että
olette muuttaneet kantaanne. Mutta nyt ikään kuin syyllistätte sitä hallitusta, joka itse asias-
sa tekee sen kirjauksen sinne lakiin — se on jotain sellaista, jota en vain voi hyväksyä. Se
minua suututtaa, ja sen takia olen asiasta niin kovin tuohtunut. [Sari Sarkomaa: Hyväksyt-
tekö te sen, että rahaa ei tule vanhuksille?] On oikein, [Puhemies koputtaa] että kritisoitte
muita asioita, vaikka kotipalvelua, [Puhemies: Aika!] kannatte huolta siitä. Se on ihan oi-
kein.

17.48 Mia Laiho kok (vastauspuheenvuoro): Arvoisa puhemies! Kokoomus on ollut nos-
tamassa aloituspaikkoja muun muassa sairaanhoitajakoulutuksen osalta ja sillä tavalla näh-
126



Pöytäkirjan asiakohta PTK 47/2019 vp
nyt tämän tulevaisuuden haasteen vanhustenhuollossa jo etukäteen, mutta se vaatii edel-
leenkin lisää aloituspaikkojen perustamista.

Kun tätä keskustelua saattaa seurata moni vanhus ja moni omainen ja moni työntekijä
myöskin, niin kysyisin nyt ihan konkreettisesti: Mitä ensi vuonna on luvassa vanhuksille,
omaisille ja henkilökunnalle? Toivon, etteivät ne vastaukset ole kehitystyötä, koska se ei
paljon lämmitä siellä kentällä, kun on kädet täynnä työtä ja selkeää resurssipulaa ja osaa-
mispulaa. Eli mitä konkreettista te ensi vuonna tarjoatte vanhustenhuoltoon?

17.49 Merja Mäkisalo-Ropponen sd (vastauspuheenvuoro): Arvoisa puhemies! Tässä
vaiheessa iltaa minäkin haluan toivottaa hyvää mielenterveysomaisten päivää. Meillä on
tällä hetkellä vähintään 20 000 lapsiomaista tai nuorta hoivaajaa eli alaikäisiä, jotka kanta-
vat vanhempien sairaudesta johtuen perheessä sellaista vastuuta, joka ei lapselle kuuluisi.
Erityisen usein kysymys on vanhempien mielenterveyden sairauksista tai päihderiippu-
vuuksista. Lapsi ei koskaan saisi olla omaishoitajan roolissa, mutta tämä vain on tänä päi-
vänä todellisuutta hyvin monen lapsen kohdalla. Lapsiomaisia ja nuoria hoivaajia ei tun-
nisteta tällä hetkellä, eivätkä he saa sitä tarvitsemaansa tukea ja apua. He ovat hyvin usein
yksin. Selvitysten mukaan näillä lapsilla ja nuorilla on suuri riski sairastua psyykkisesti ai-
kuisena. He joutuvat usein myöskin pitkille sairauslomille tai jopa työkyvyttömyyseläk-
keelle. Meillä ei Suomessa ole varaa tähän.

Miten lapsiomaisia ja nuoria hoivaajia [Puhemies koputtaa] voitaisiin auttaa paremmin
kuin nykyisin tapahtuu? [Sari Sarkomaa: Tärkeä kysymys!]

17.50 Arja Juvonen ps (vastauspuheenvuoro): Arvoisa rouva puhemies! Olemme var-
masti kaikki täällä sitä mieltä, että me tarvitsemme lisää hoitajia ja lisää henkilöstöä, sitä
emme kiellä. Kysyisin teiltä, hyvät ministerit, onko olemassa mitään uhkakuvaa tai vaaraa,
että tätä 0,7:ää ei olisi mahdollista toteuttaa? Toki me puhumme rahasta, raha on iso kysy-
mys näissä asioissa, mutta entä sitten perustuslailliset asiat? Voiko olla, että tulee joitakin
kysymyksiä aiheeseen liittyen?

Haluaisin nostaa tähän myös muut hoitajat, ne, jotka työskentelevät akuutissa sairaan-
hoidossa, päivystyspoliklinikoilla, terveysasemilla: miten näette heidän tilanteensa ja hei-
dän hyvinvointinsa ja henkilöstömitoituksensa, onko heitä riittävästi?

Kysyisin tästä Uudenmaan erillisratkaisusta myös. Missä vaiheessa asia on, ja onko sitä
mahdollisesti tulossa? Espoolaisena odotan ja odotamme kovasti vastauksia, mitä sieltä
kuuluu.

Ja sitten tämä hoitotakuuasia vielä: tuleeko lisää lääkärikoulutusta ja lääkärityöpaikko-
ja, koska lääkärillehän pitää päästä, [Puhemies koputtaa] ja olette luvanneet, että viikossa.

17.52 Heidi Viljanen sd (vastauspuheenvuoro): Arvoisa rouva puhemies! Edustaja Mäki-
salo-Ropponen käytti erittäin hyvän puheenvuoron lapsista, ja lapset ovat minun suuri huo-
lenaiheeni, niin kuin onneksi on nyt meidän nykyisen hallituksenkin kohdalla.

Lapsiperheköyhyydestä on tänään saatu erittäin hälyttäviä raportteja — tiedetään, että
yli satatuhatta lasta elää köyhyydessä tälläkin hetkellä. En halua syyttää siitä ketään varsi-
naisesti, mutta edellisellä hallituskaudella esimerkiksi työttömyysturvan peruspäiväraha
pieneni kaikkinensa lähes 330 euroa vuodessa, kun indeksijäädytykset ja leikkaukset toteu-
tettiin. [Ben Zyskowiczin välihuuto] Samalla tehtiin subjektiivisen varhaiskasvatusoikeu-
den rajaus, se on nyt palautumassa.
127



Pöytäkirjan asiakohta PTK 47/2019 vp
Näen nämä investoinnit erittäin tärkeinä. Tämä on parasta mahdollista ennaltaehkäisyä
mielenterveys-, päihde- ja lastensuojeluasioissa, ja tästä haluan osoittaa nyt hallitukselle
lämpimät kiitokseni.

17.52 Anna-Kaisa Ikonen kok (vastauspuheenvuoro): Arvoisa puhemies! Ajattelen, että
on erittäin paikallaan käydä näitä keskusteluja. Täällä kysyttiin kokoomuksen linjaa van-
huspalveluista. Mielestäni jos joku meistä tekee lupauksia vaaleissa, niin on täysin oikeu-
tettua kysyä, pidetäänkö näistä lupauksista kiinni. Se on toinen puoli tätä asiaa, ja sen pe-
rään olemme kysyneet.

Toinen puoli, mitä pidän kestämättömänä, on arvailu siitä, mitä kokoomus on tarkoitta-
nut. Me olemme varmaan kaikki tässä salissa samaa mieltä siitä, että me haluamme turvata
arvokkaan vanhuuden. Me näemme, että käsiä tarvitaan lisää. En usko, että meillä on siinä
erimielisyyttä.

Se, mitä kokoomus ajaa, on se, että nyt kun keskitytään koko ajan keskustelussa vain
ympärivuorokautiseen hoitoon, me haluamme, että näemme, että suurin osa vanhuksista
asuu omissa kodeissaan. Me haluamme, että samaan aikaan puhutaan myöskin kotihoidos-
ta, omaishoidosta, että kaikki vanhukset ovat yhdenvertaisessa asemassa. Se on yksi puoli,
ja toinen on se, että me haluamme, että puhutaan myöskin laajemmasta laadusta. Se, että
me saamme lisää tekeviä käsiä, on yksi puoli, mutta myöskin pitää puuttua siihen työkult-
tuuriin ja kehittää sitä, kehittää hyvää johtamista ja vanhuspalvelujen laatua hyvin laajalla
tavalla. Tähän me haluamme kiinnittää huomiota tässä rinnalla. Nämä ovat ne puolet.

17.54 Kimmo Kiljunen sd (vastauspuheenvuoro): Arvoisa puhemies! Minä olen hieman
hämmentyneenä seurannut tätä keskustelua, joka koskee hoivapalveluja ja tätä historiallis-
ta katsausta. Olen uusvanha kansanedustaja, ja en muista ihan täsmälleen, mitä viime vaa-
likaudella täällä on tehty, mutta minulla on tässä Sipilän hallitusohjelman listauksia, niin
katsotaan nyt, mitä täällä on olemassa, edustaja Juvonen:

Vanhuspalveluiden henkilöstövähennys, vaikutus 70 miljoonaa euroa; vanhuspalvelu-
suunnitelmien heikentäminen, 10 miljoonaa; palvelumaksujen korotus, 150 miljoonaa;
lääkekorvausten pienentäminen, 150 miljoonaa; potilaiden ja kuntoutujien matkakorvaus-
ten lasku, 20 miljoonaa; kansaneläkeindeksin jäädytys, 355 miljoonaa; eläketulovähen-
nyksen pienentäminen, 419 miljoonaa; sosiaalietuuksien hintaindeksin heikennys, siinä ei
anneta summaa; ja eläkeläisten asumistuen heikennys, 123 miljoonaa; eläkkeisiin ei vero-
tukseen ansiotulovähennystä; ja viimeisenä, jollei yhteiskuntasopimusta saada aikaan, työ-
eläkkeiden indeksikorotus puolitetaan.

Tällä ohjelmalla on neljä vuotta toteutettu täällä asioita. Mitä tämä tarkoittaa ikäihmis-
ten kannalta muuta kuin sitä, että heitä [Puhemies koputtaa] tässä sorretaan ja painetaan
alas? Nyt meillä on hallitus, [Puhemies: Aika!] jolla on täysin toisenlainen ohjelma.

17.55 Toimi Kankaanniemi ps (vastauspuheenvuoro): Arvoisa rouva puhemies! Sosiaa-
lidemokraattien vaaliohjelma 20.3.2015 — eli silloin, mistä puhuitte — sisälsi aivan samat
leikkaukset, kolmen miljardin leikkaukset, kaudelle 15—19 ja miljardin verojen kiristyk-
set. Te vain ette kertoneet, mistä te leikkaisitte. Siellä oli, että kuntien valtionosuuksista
800 miljoonaa. Se olisi iskenyt aivan samalla tavalla, koska oltiin 15 keväällä Suomen ta-
loudessa konkurssin partaalla, pakko oli tehdä toimenpiteitä. Nämä olivat kamalia tehdä,
eikä näitä olisi pitänyt tehdä, [Kimmo Kiljunen: Ikäihmisiltä vietiin!] mutta vaihtoehto oli-
128



Pöytäkirjan asiakohta PTK 47/2019 vp
si ollut joku muu, esimerkiksi suuri työttömyys, jota te kasvatitte, sosiaalidemokraattiset
ministerit, sillä edellisellä kaudella.

Arvoisa puhemies! Tämä hoitajamitoitus ei ole perussuomalaisille mikään desimaaliky-
symys, vaan se on vakava, ja te olette pettämässä vanhukset — ette meitä, vaan vanhukset
— kun ette tätä toteuta muuten kuin lakiin kirjoittamalla.

17.56 Kristiina Salonen sd (vastauspuheenvuoro): Arvoisa puhemies! Ahaa, kokoomus,
nyt ymmärrän: Ei teitä kiinnosta siis se, tuleeko lakiin vanhusten oloja parantava kirjaus
henkilöstömitoituksesta. Ei siis itse tämä asiasisältö kiinnosta teitä, vaan te peräätte nyt siis
vaalipuheita. Älkää piilottako tätä tarkoitusperäänne puheisiin nyt sitten vanhuksista, vaan
kertokaa avoimesti, että te käytte keskustelua täällä vain ja ainoastaan sen vuoksi, että ha-
luatte perätä vaalilupauksia, ette vanhusten puolesta. Tämä tuli minulle nyt selväksi.

Mutta haluan palata vielä näihin syöpiin, koska se on aidosti asia, josta pitäisi tässä yh-
teiskunnassa puhua enemmän. Näyttää jo siltä, että kansansairauksien ohella syöpä alkaa
olla hyvin yleinen. On arvioitu, että 2030 on jopa 11 000 syöpää enemmän kuin vuonna
2013. Meidän pitää tehdä jotain nykyistä paremmin. Arvoisat ministerit, mitä se on?

Ensimmäinen varapuhemies Tuula Haatainen:  Kaksi puheenvuoroa vielä, edustaja
Zyskowicz ja sitten Aittakumpu.

17.57 Ben Zyskowicz kok (vastauspuheenvuoro): Kiitos, arvoisa rouva puhemies! Edus-
taja Salonen, on aivan oikein, että myönsitte, että esimerkiksi minä tiedän paremmin, mikä
on kokoomuksen kritiikin ydin, kuin esimerkiksi te siellä salin vasemmalla laidalla. Koko
hommahan lähti siitä, että silloin kun tämä vanhuspalvelukriisi tuli laajasti julkiseen kes-
kusteluun, kokoomus halusi siinäkin tilanteessa ja paineessa olla rehellinen. Sanoimme,
että ei tätä asiaa voida ratkaista sillä, että tuosta lonkalta laitetaan yksi luku lakiin ja kuvi-
tellaan, että sen jälkeen tilanne on hoidossa. Sanoin tämän monta kertaa täällä keskustelus-
sa muun muassa silloisen kansanedustaja Kiurun kanssa. Sanoin, että pitää ottaa huomioon
kotihoito, pitää ottaa huomioon hoitajien tarve, koulutustarpeet, kaikki nämä näkökohdat.
Ja on totta: kyllä meitä harmittaa, että tämä rehellisyys ei palkinnut. Me otimme takkiin
vaaleissa, demarit pärjäsivät vaaleissa, lupasivat, ja se lupaus on petetty, ja nyt te teette sen
niin, että seuraava hallitus saa tästä sitten kantaa vastuun.

17.59 Pekka Aittakumpu kesk (vastauspuheenvuoro): Arvoisa rouva puhemies! Päämi-
nisteri Rinne nosti elokuussa haastattelussa esiin, että Suomessa on satojatuhansia naisia,
jotka ovat tehneet kymmeniä vuosia töitä, mutta heidän eläkkeensä on jäänyt järkyttävän
pieneksi. Tämä on totta. Monet lapsiaan kotona hoitaneet äidit ovat jääneet eläkkeen saan-
nissa pahasti jälkeen. Minulle lähetettiin tällä viikolla terveiset Kuusamosta paikallislehti
Koillissanomien Meille soitettiin -palstalla samasta aiheesta. Siinä todettiin, että laita al-
hainen syntyvyys kuntoon, valtio hoitamaan jokaisen synnyttäneen äidin eläketurvamak-
su, toimeksi vain. Haluaisin tuoda nämä ajatukset ja terveiset ministereille tiedoksi ja sa-
malla tiedustella, millaisia toimia hallitus aikoo tehdä, jotta tämä suuri epäkohta korjataan
ja kotonaan lastaan hoitaneiden eläkevaje saadaan korjattua.

Ensimmäinen varapuhemies Tuula Haatainen:  Tämän debattiosuuden päätteeksi mi-
nisteri Pekonen, 2 minuuttia, ja sitten ministeri Kiuru, 5 minuuttia.
129



Pöytäkirjan asiakohta PTK 47/2019 vp
18.00 Sosiaali- ja terveysministeri Aino-Kaisa Pekonen: Kiitos, arvoisa puhemies!
Edustaja Heinonen jo ehti poistua täältä salista, hän peräsi tietoa vappusatasesta. Hallitus-
ohjelmassa ei ole kirjausta vappusatasesta. Me sovimme hallitusohjelmassa, että pienim-
piä eläkkeitä korotetaan euromääräisesti ja nyt takuueläkettä korotetaan sillä 50 eurolla ja
pienimmät kansaneläkkeet nousevat 34 eurolla. Tämä mekanismi menee siten, että koro-
tuksia tulee aina niille eläkeläisille asti, jotka saavat sen 1 400 euroa, mutta se korotus pie-
nenee 34 eurosta aina mitä suurempaa eläkettä eläkkeensaaja saa. Eli me huomioimme kyl-
lä eläkeläiset laajalti, ja heidät otetaan huomioon myös asumistuessa, ja silloin se tarkoit-
taa sitä, että käteen jää aidosti enemmän euroja ja se ei vaikuta siihen asumistuen sum-
maan.

Edustaja Kankaanniemelle todettakoon, että minä en puhunut taitetun indeksin korjaa-
misesta tässä salissa. Hallitusohjelmaan on kirjattu, että käynnistetään kolmikantainen sel-
vitys siitä, miten työeläkejärjestelmän sisällä voitaisiin parantaa pienemmillä työeläkkeil-
lä olevien asemaa. Ja tämä selvitys tehdään, kuten tässä jo edustaja Kiljuselle totesin.

Puhemies! Minulta jäi vielä 30 sekuntia ylimääräistä aikaa, luovutan sen ministeri Kiu-
rulle käytettäväksi. [Ben Zyskowicz: Se on hyvä, hän saa sen kyllä käytettyä!]

Toinen varapuhemies Juho Eerola:  Ja ministeri Kiuru, 5 minuuttia, olkaa hyvä.

18.01 Perhe- ja peruspalveluministeri Krista Kiuru: Arvoisa puhemies! Kiitän kolle-
gaa tästä lahjasta. En tiedä, miten puhemies tähän suhtautuu, kohta kuullaan.

Minusta on ollut hienoa, että me olemme voineet puhua vanhustenhuollosta niin pitkään
kuin tässä salissa on puhuttu, ja käytän siihen sitten loppuajan, mikä jää näiltä muilta ky-
symyksiltä.

Lähden liikkeelle siitä, mistä edustaja Sarkkinen puhui. Kysyitte sote-uudistuksesta.
Tässä salissa normaalisti siitä paljon puhutaan, mutta tällä hetkellä taisitte olla ainoa, joka
ihan suoraan kysyi, miten sote-uudistus on tulon päällä.

Me olemme käynnistäneet sen työn, ja meillä on nyt työryhmät istumassa. Ministeriryh-
mässä tällä viikolla käytiin ensimmäinen väliraportti läpi, mitä on tähän mennessä saatu ai-
kaan, ja kyllä tässä aikataulu on sillä tavalla myöskin tällä hallituskaudella kireä, että kyllä
aika nopeasti pitää tietää, mistä kokonaisuudesta puhutaan. Tältä osin sote-uudistus ei ole
vain rakenteellinen kokonaisuus vaan myöskin sisältöuudistus, ja siihen tuodaan nyt erit-
täin tärkeä palikka. 15.10. tulemme julki sillä, mikä on hallituksen toimintalinja koskien
tätä sote-sisältöuudistusta. Sitä kautta tulemme puhumaan paljon tällä kaudella tulevaisuu-
den sote-keskuksista, nimenomaan siitä, miten palvelulinja siellä perusterveydenhuollossa
ja näissä perussosiaalipalveluissa korjataan tätä aikaa ja tarvetta vastaavaksi.

Myöskin edustaja Lindén jo aikaisemmin kiinnitti huomiota tähän kysymykseen, miten
hoitotakuu tulee muuttamaan meidän palveluiden saatavuutta. Itse ajattelen, että sote-uu-
distuksessa on kysymys nimenomaan siitä, että palveluiden saatavuus ja saavutettavuus
paranevat, ja juuri siihen tarpeeseen vastataan tällä sisällölliselläkin remontilla. Varmasti
tätä on kovin paljon odotettu, sillä ei ole vakavampaa asiaa kuin se, että ihminen pääsisi
lääkäriin ja tulisi vielä hoidetuksi. Tätä kokonaisuutta tässä yritetään nyt parantaa. Siihen
tullaan käyttämään jo yksistään ensi vuonna kymmeniä miljoonia rahaa, ja lähtökohtana on
se, että saadaan hoitotakuuta kiristämällä kentälle sellainen ajuri, että joka puolella perus-
terveydenhuollossa on otettava vakavasti se, että ihmiset pääsevät ajoissa hoitoon, jolloin
sitten kustannukset loppupäässä myöskin vähenevät.
130



Pöytäkirjan asiakohta PTK 47/2019 vp
Sitä kautta hoitotakuun osana on ehdottomasti hoidettava myöskin mielenterveysasiat.
Niin kuin olen eduskunnassa aikaisemmin sanonut, ei ole mahdollista ajatella, että mielen-
terveyden asioita ei hoidettaisi osana ihmisen kokonaisvaltaista hoitoa. Sitä kautta hoitota-
kuun edistämisellä otetaan aikanaan kantaa siihen mielenterveyttä koskevaan kansalaisa-
loitteeseen, joka eduskuntaan on tulossa. Sen sisältö käydään täällä eduskunnan kansalai-
saloitetta koskevassa käsittelyssä hyvin tarkkaan läpi, ja silloin selviää, mikä on se koko-
naisvaikutus siitä 35:stä, joka kohdistuu sosiaali- ja terveydenhuoltoon, sillä minun käsit-
tääkseni, jos olen oikein ymmärtänyt — tapasin nämä järjestöt, jotka sitä ajavat — he ha-
luavat myös, että siitä samasta rahasta käytetään rahaa koulutukseen. Sitä kautta en uskalla
vielä ottaa kantaa, kuinka paljon se on, mutta tässä palvelulinjassa, niin kuin totesin, yksis-
tään mielenterveysstrategian tekemiseen on varattu käytännössä kolmelle hallituskauden
seuraavalle vuodelle noin 160 miljoonaa euroa rahaa ja sen jälkeen 18 miljoonaa pysyviin
pohjiin. Sen lisäksi on käytettävissä sote-keskuksien rahoitus, joka on merkittävä kokonai-
suus — yksistään jo 160 miljoonaa plus sitten kaikki muut kehittämispalikat, jotka tässä
on. Kyllä siitä kokonaisuudesta on pakko löytyä rahaa myöskin mielenterveyden asioiden
hoitamiseen myös sote-keskustoimintalinjassa. Minusta se on takuuta parhaimmillaan, että
ensi vuodelle nämä lisäykset on laitettu sinne pohjaan.

Omaishoitajien osalta minusta edustaja Reijonen käytti erittäin tärkeän puheenvuoron.
En voi luvata tätä veroremonttia, mistä te puhuitte, se on meidän kaikkien huulilla. Jotta me
tässä kokonaisuudessa parannamme ikäihmisten hoitoa, niin meidän on katsottava kaik-
kiin kulmiin, ja minusta myös omaishoitajat ovat tässä mukana. Heidät on huomioitu hal-
litusohjelmassa ja myöskin niillä momenteilla, joissa on rahaa.

Kotihoidosta on käyty vakavaa keskustelua, ja olen ymmärtänyt myös kokoomuksen
viestin, mistä edustaja Ikonen puhui, eli katsotaan laajasti tätä vanhustenhuoltoa. Eduskun-
ta vain ennen kesää kyllä välitti minulle täällä aika vahvan viestin siitä, että tämä mitoitus-
asia pitää hoitaa ensin, sillä on kiire. Sitä kautta tämä toinen paketti tulee jouluun mennes-
sä käytyä asiantuntijoiden arvioitavana ja sitten keväällä päästään säätämään näistä lopuis-
ta. Minusta se on kuitenkin tähän kriisin laajuuteen nähden hyvä aikataulu, että nopeasti
tehdään, mutta tämä toinen puoli jää nyt sitten odottamaan vielä sitä kevättä.

Arvoisa puhemies! Aivan lopuksi totean tästä vanhuspalveluiden kokonaisuudesta, että
aivan oikein, 0,7:n mitoitus pystytään säätämään varsin nopeasti. Se on, niin kuin asiantun-
tijoiden arvioissa on sanottu. Se tulee sieltä. He ovat esittäneet omana arvionaan, että se
voitaisiin säätää laiksi heti, [Ben Zyskowicz: Säätäkää, että maassa on 8 000 poliisia, sekin
on helppo säätää!] ja näin ollen se 0,7:n mitoitus tulee. Hoitoisuus ja tukipalveluiden erot-
taminen välittömästä työstä ovat kuitenkin johtaneet näiden asiantuntijoiden raportissa sii-
hen, että vaikka 0,7:n mitoitus tulee heti ja siihen jo useat, 22 prosenttia, nykyisistä yksi-
köistä pystyvät, [Puhemies koputtaa] kaikki eivät vielä pysty, ja siihen annetaan hiukan ai-
kaa. Näin esittävät nimenomaan asiantuntijat, koska tämä hoitoisuus, jota kokoomus on
ajanut, on iso juttu. Hoitojärjestöt ovat ajaneet [Puhemies koputtaa] nimenomaan tätä tuki-
palveluiden erottamista, ja sekin tehdään. Siksi on päädytty tällaiseen ratkaisuun asiantun-
tijoiden pohjalta. Hallitus ottaa sitten aikanaan, kun lausuntokierros loppuu, [Puhemies:
No niin, arvoisa ministeri! — Ben Zyskowicz: Säätäkää laki, että maassa on 8 000 polii-
sia!] oman kantansa.

Toinen varapuhemies Juho Eerola: Vaihdetaan hallinnonalaa tässä kohtaa. — Oikeus-
ministeri Henriksson, 5 minuuttia.
131



Pöytäkirjan asiakohta PTK 47/2019 vp
18.08 Oikeusministeri Anna-Maja Henriksson: Arvoisa puhemies, värderade talman!
Oikeusministeriön hallinnonalalle ehdotetaan määrärahoja 954 miljoonaa euroa. Kun vuo-
sittain vaihtelevia vaalimenoja ei oteta huomioon, hallinnonalan määrärahataso on 14 mil-
joonaa euroa suurempi kuin kuluvana vuonna.

Laillisuusperiaate ja oikeusvaltio ovat meidän suomalaisen yhteiskuntamme peruspila-
reita. On äärimmäisen tärkeää, että kansalaiset pystyvät luottamaan sekä lainsäädäntö- että
oikeusprosesseihin. Luotettavan järjestelmän ylläpitäminen vaatii resursseja. Tämä budjet-
tiesitys vahvistaa Suomea näiden periaatteiden pohjalta.

Budjettiesityksen keskeisenä tavoitteena on ehkäistä rikollisuutta ja rikosten uusimista
sekä huolehtia rikosvastuun toteutumisesta. Hallitusohjelman mukaisesti rikosvastuun to-
teutumiseksi ja rikosten käsittelyaikojen nopeuttamiseksi lisätään poliisin, syyttäjien ja
tuomioistuinten voimavaroja siten, että koko oikeudellisen prosessin käsittelyajat lyhene-
vät esitutkinnasta tuomioistuinkäsittelyn lainvoimaiseen tuomioon saakka.

Rikollisuuden ehkäisyn tehostamiseen esitetään 2,5 miljoonan euron vuotuista lisämää-
rärahaa kolmelle seuraavalle vuodelle. Tavoitteena on erityisesti vähentää uusintarikolli-
suutta. Väkivalta- ja seksuaalirikoksista tuomittujen sekä nuorten rikoksentekijöiden aut-
tamiseen panostetaan, jotta he eivät uusisi rikostaan. Kuten tiedätte, tulemme siis lisää-
mään poliisien määrää, ja tämä hyvä asia on sellainen, että siitä seuraa myös se, että me li-
säämme koko rikosketjun osalta Syyttäjälaitokselle, tuomioistuimille, oikeusavulle ja Ri-
kosseuraamuslaitokselle yhteensä 5,2 miljoonaa euroa.

Oikeudenkäynneissä keskitetään näytön vastaanottamista käräjäoikeuksiin, joissa todis-
telu videoidaan mahdollista muutoksenhakukäsittelyä varten. Tämä on myös tärkeä uudis-
tus sekä todistajien että asianomaisten näkökulmasta. Olen todella tyytyväinen, että tämä
asia saadaan nyt vihdoin eteenpäin. Hankkeen valmistelu alkaa ensi vuonna, ja tavoitteena
on ottaa uusi toimintatapa käyttöön vuonna 2022. Perustamiskustannuksiin esitetään 2 mil-
joonaa euroa ensi vuodelle ja 2,5 miljoonaa euroa sitä seuraavalle vuodelle.

Värderade talman! För garanterandet av asylsökandes rättssäkerhet föreslås ett tilläggsan-
slag på 1,8 miljoner euro jämfört med årets nivå. Asylansökningarna ska behandlas utan
onödiga dröjsmål i ett individuellt förfarande som garanterar rättssäkerheten. Målet är att
den genomsnittliga behandlingstiden i förvaltningsdomstolen är under 6 månader.

Ylivelkaantuminen on kasvava yhteiskunnallinen ongelma. Siihen on puututtava määrätie-
toisesti. Ennalta ehkäisevällä talousneuvonnalla pyritään ehkäisemään ylivelkaantumista
ja vähentämään siihen liittyviä ongelmia. Tavoitteena on edistää eri viranomaisten ja kol-
mannen sektorin välistä yhteistyötä siten, että kansalainen saa nykyistä kattavammin oh-
jausta ja yksilöllistä apua oman taloutensa hoitamiseen. Sidosryhmäyhteistyön kehittämi-
seen ja yhteistyön turvaamiseen oikeusapu- ja edunvalvontapiireille kohdistetaan 1 miljoo-
nan euron lisämääräraha, joka hallituskauden seuraavina vuosina kasvaisi 1,5 miljoonaan
euroon vuodessa.

Ulosotossa harmaan talouden torjunnan 1,3 miljoonan euron lisärahoitusta ehdotetaan
jatkettavaksi vuodesta 2020 lukien. Lisämäärärahalla on muun muassa laajennettu erikois-
perinnän toiminta valtakunnalliseksi.

Tuomioistuinvirasto käynnistää toimintansa ensi vuonna. Virasto vastaa tuomioistuin-
ten toimintaedellytyksistä ja keskushallintotehtävistä. Virastomenoihin esitetään 1,7 mil-
joonan euron lisärahoitusta.
132



Pöytäkirjan asiakohta PTK 47/2019 vp
Vanhusasiavaltuutetun tehtävän ja toimiston perustamista valmistellaan. Siihen vara-
taan 180 000 euroa. Tämä on myös erittäin tervetullut asia.

Värderade talman! En ny nationalspråksstrategi som ska befrämja och trygga allas rätt att
få service på nationalspråken och förbättra språkklimatet kommer att utarbetas, och därtill
ska ett språkpolitiskt program arbetas fram när det gäller också de andra språken som talas i
Finland, det vill säga samiska språken, romani, karelska språket och teckenspråken. För det
här reserveras 200 000 euro.

Arvoisa puhemies! On korkea aika, että teemme kaikkemme, että naisiin kohdistuva väki-
valta saataisiin kitkettyä Suomessa, ja myös tähän tarkoitukseen varataan tässä budjetissa
rahaa. — Kiitos.

Toinen varapuhemies Juho Eerola:  Kiitos. Ja nyt ne edustajat, jotka haluavat esittää mi-
nisterille tarkentavia kysymyksiä, nouskaa seisomaan ja painakaa V-painiketta. — Lakiva-
liokunnan puheenjohtaja, edustaja Meri.

18.13 Leena Meri ps (vastauspuheenvuoro): Arvoisa puhemies! Haluan ensiksi kiittää
ministeriä siitä, että nyt tulee resursseja koko tähän ketjuun. Meillä on esitutkinta huomi-
oitu, syyttäjät ja tuomioistuimet ja vankeinhoito, koska tämä on kokonaisuus ja se ei saa
yhdessäkään kohdassa tukehtua. Ja olen näistä asioista puhunut täällä useita kertoja, ja kii-
tos siitä.

Mutta yksi asia, johon haluan kiinnittää ministerin huomiota, on se, että käsittelimme la-
kivaliokunnassa hallituksen vuosikertomusta 2018 ja näitä eduskunnan antamia lausuntoja
lakivaliokunnasta. Jätimme sinne edelleen lausumia, jotka eduskunta on nimenomaan hy-
väksynyt muun muassa vakuutusoikeustuomareiden asiantuntijajäsenten nimittämisestä,
samoin vaikutusvallan väärinkäytön kriminalisoinnista. Ja harmikseni huomasin, että tä-
män asian käsittelyn yhteydessä oikeusministeriön kuulemisessa tuli esille, että siellä ei ole
tällä hetkellä ehkä resursseja [Puhemies koputtaa] hoitaa näitä lausumia. Onko näin, että
näillä lausumilla ei ole merkitystä? Ministeri, aiotteko toteuttaa näitä [Puhemies koputtaa]
myös eduskunnan antamia lausumia?

18.15 Sandra Bergqvist r (vastauspuheenvuoro): Värderade talman, arvoisa puhemies!
Budjettiesityksessä ehdotetaan perustettavaksi itsenäinen ja riippumaton naisiin kohdistu-
van väkivallan raportoijan tehtävä. Tämä on tärkeä toimenpide ja vahva viesti siitä, että
hallituksella on nollatoleranssi naisiin ja lapsiin kohdistuvaan väkivaltaan. Hallitus haluaa
myös uudistaa kansalliskielistrategian, joka turvaa kaikkien oikeuden saada palvelua kan-
salliskielillä ja parantaa kieli-ilmapiiriä. Myös vanhusasiavaltuutetun tehtävän ja toimis-
ton perustamista valmistellaan. Valtuutettu edistää vanhusten asioita, välittää tietoja ja vai-
kuttaa yhteiskunnalliseen päätöksentekoon aloitteilla, neuvoilla ja ohjeilla.

Det här innebär att regeringen fokuserar på barn och kvinnors jämlika rättigheter, på språk-
liga rättigheter och på de äldres välbefinnande. Det här är någonting som SFP länge har
jobbat för och som många har väntat på. Jag vill tacka regeringen för att man har tagit de
här tre sakerna på stort allvar. — Tack.
133



Pöytäkirjan asiakohta PTK 47/2019 vp
18.16 Pihla Keto-Huovinen kok (vastauspuheenvuoro): Arvoisa puhemies! Hyvä minis-
teri! Syyttäjälaitokselle, tuomioistuimelle, oikeusavulle ja Rikosseuraamuslaitokselle koh-
distetaan talousarvioehdotuksessa yhteensä 5,2 miljoonan euron vuotuinen lisämääräraha,
mikä on positiivinen asia. Pelkään kuitenkin, että tämä loppuketjun lisäresursointi on mi-
toitettu nyt vain kompensoimaan poliisien määrän kasvusta johtuvaa lisätyötä eikä purka-
maan jo olemassa olevia jonoja, joita esimerkiksi syyttäjien pöydät ovat väärällään. Tuosta
lisämäärärahasta 2 miljoonaa on kohdennettu Syyttäjälaitokselle, ja kysynkin, onko minis-
teri valmis pitämään huolen, etteivät varat valu tietojärjestelmien, Aipan, kohonneisiin ku-
luihin tai toimitiloihin vaan nimenomaan henkilöstön lisäämiseen.

Lisäksi haluan vielä kysyä ministeriltä: onko hallitus sitoutunut huolehtimaan, että aina
kun poliisi saa lisärahoitusta rikostutkintaan, vastaavat lisäykset tehdään myös oikeushal-
linnon resursseihin, jottei uusia pullonkauloja pääse syntymään?

18.17 Hanna Huttunen kesk (vastauspuheenvuoro): Arvoisa puhemies! Kiitos ministe-
rille esityksestä. On hienoa, että määrärahatasoa korotetaan. On myös erittäin hieno tavoi-
te, että ylivelkaantumista ja siihen liittyviä ongelmia vähennetään, ja myös, että talous- ja
velkaneuvonnan saatavuutta parannetaan. Hallitusohjelmassa oli myös kirjaus siitä, että
ulosoton suojaosaa korotettaisiin vähintään takuueläkkeen tasolle, ja haluaisinkin kysyä
ministeriltä, milloin tämä mahdollisesti on toteutumassa, koska siitä on tullut vahvaa vies-
tiä ja ihmiset odottavat kovasti tätä uudistusta.

18.17 Saara Hyrkkö vihr (vastauspuheenvuoro): Arvoisa puhemies! Suomi on oikeus-
valtio, jonka ytimessä on jokaisen ihmisen perus- ja ihmisoikeuksien toteutuminen, ja sen
puolustaminen on ihan jokaisen suomalaisenkin etu. Edellisellä kaudella tehdyt kiristykset
turvapaikkajärjestelmäämme porasivat siihen anteeksiantamattomia reikiä. Niitä nyt paik-
kaamme, jotta tätä maata voidaan kutsua oikeusvaltioksi myös jatkossa. Tutkimustenkin
mukaan nämä kiristykset vaaransivat oikeusturvan ja aiheuttivat lisäkustannuksia, kun
prosessit pitkittyivät. Meidän on pystyttävä palauttamaan luottamus turvapaikkajärjestel-
mään. Oikeusvaltiossa ei saa olla pienintäkään epäilystä siitä, etteikö turvapaikanhakijan
saama päätös olisi oikeudenmukainen ja perusteltu. Oikeusapuun liittyvät puutteet on kor-
jattava pikaisesti, ja työ sen luottamuksen palauttamiseksi alkaa tässä talousarviossa — sii-
tä kiitos. Oikeusvaltion murentaminen vahingoittaa viime kädessä ihan meitä kaikkia, ja
siltä tieltä on hyvin vaikea palata. Sen takia olen todella iloinen, että tämä hallitus ottaa oi-
keusvaltioperiaatteen puolustamisen hyvin vakavasti.

Haluan muistuttaa lopuksi vielä tässä salissa siitä, että perustuslain mukaan [Puhemies
koputtaa] ketään ei voida palauttaa hengenvaaraan tai sellaiseen maahan, missä henkilöä
uhkaa vaino, kidutus tai muu epäinhimillinen kohtelu.

18.19 Sebastian Tynkkynen ps (vastauspuheenvuoro): Arvoisa puhemies! Näin alkuun
täytyy sanoa edustaja Hyrkölle, että kyllä se nyt vain on niin, että kun 70 prosenttia niistä,
jotka tänne tulevat turvapaikanhakijoina, ei saa myönteistä päätöstä, niin silloin tavallaan
niin kuin joitakin muita huijataan, meitä suomalaisia huijataan. Jos Ruotsista tullaan, niin
silloin ei ole itse asiassa mitään tarvetta turvapaikalle.

Mutta sitten itse tähän muuhun kokonaisuuteen: tahdon kiittää ministeri Henrikssonia,
ja täytyy sanoa, että täällä tämä talous- ja velkaneuvonnan saatavuuden parantaminen on
aivan äärimmäisen tärkeä asia. Sitten samaan aikaan täytyy sanoa, että nuo Ulosottolaitok-
134



Pöytäkirjan asiakohta PTK 47/2019 vp
sen tuotot ainakin minun silmääni vieläkin näyttävät ehkä liian korkeilta, koska kuitenkin
ajatellaan, että nämä tulevat oikeasti niistä niitten ihmisten kukkaroista, jotka kärsivät. Jo-
ten jos tätä tasoa pystytään katsomaan.

Edustaja Huttunen esitti erinomaisen kysymyksen tästä suojaosan korottamisesta, ja ha-
luaisin painottaa sitä, että tähän kysymykseen ehdottomasti vastaus: milloin tämä tullaan
tekemään? — Kiitos.

18.19 Matti Semi vas (vastauspuheenvuoro): Arvoisa herra puhemies! Tässä oikeusmi-
nisteriön hallinnonalalla on erittäin hyviä toimenpiteitä. Jos mietitään sitä, että me saimme
tuonne sisäministeriön hallinnonalalle poliiseja lisää, jotta rikostoiminta ja muu tämmöi-
nen rikoksenselvittelyasia etenee hyvin, niin on hyvä päätös sillä tavalla hallitukselta, että
myös Syyttäjälaitos saa lisää resursseja, jotta me pystymme viemään asioita eteenpäin ei-
vätkä ne ruuhkaudu ja jää vanhoiksi asioiksi pöytälaatikoihin.

Sitten toinen asia: On erittäin hyvä tämä ulosoton rakenneuudistus, että se yhdistetään
yhdeksi virastoksi, ja ennen kaikkea se, että siellä satsataan harmaan talouden torjuntaan ja
siihen, että veronkiertoa tulee vähemmän. Me tarvitsemme täällä verorahoja joka tapauk-
sessa entistä enemmän, ja meillä on erittäin paljon tapauksia, missä harmaaseen talouteen
menetetään verotuloja, ja siksi tämä on erittäin tärkeä asia meille.

18.21 Johannes Koskinen sd (vastauspuheenvuoro): Arvoisa puhemies! Täällä on posi-
tiivisia asioita oikeusministeriön pääluokassa. Jatkaisin tähän ylivelkaantumiseen liittyen
senkaltaista hanketta kysyen, että kun nämä lakimääräiset viivästyskorot ovat nykyisin jo
pitkään vallinneen korkotason kannalta liian kovia, ja siihen liittyvät tietysti myös etusija-
järjestyksen ongelmat, että pitkään velallisena oleva joutuu lyhentämään pääosin korkoja,
ja kun ne ovat vielä sitten liian suuria, niin ei koskaan pääse tavallaan siitä varsinaisesta ve-
lasta eroon, niin olisiko aika tehdä tämmöinen kokonaistarkastelu näistä korkotasoista? Se
ei koske pelkästään ulosottoa ja viivästyskorkoja vaan laajemminkin esimerkiksi verotuk-
sen puolella olevia korkotasoja liittyen vähennyksiin ja muihin, joita koskevat säännökset
on tehty toisenlaisen korkomaailman aikaan.

18.22 Jouni Ovaska kesk (vastauspuheenvuoro): Arvoisa puhemies! Kiitoksia oikein
paljon. Täytyy oikeastaan ministerille toivottaa voimia, koska hallitusohjelma on aika kun-
nianhimoinen, ja myöskin budjetti, siltä osin, mitä tavoitteita on asetettu. Kaikki eivät tie-
tysti hetkessä toteudu, vaan se vie aikaa. Paljon on selvitettävää ja työstettävää, mutta
olemme tietysti mukana siinä työssä.

Erityisen hienoa liittyen jo sisäministeriöön, jota käsiteltiin, on poliisien lisämäärä, mut-
ta kuten lakivaliokunnan puheenjohtaja totesi aikaisemmin, koko prosessista on kyse ja sii-
tä, miten se vaikuttaa myös täällä oikeusministeriön hallinnonalalla.

Täällä on puhuttu ulosotosta ja muusta, ja jatkaisin vielä kysymyksiä tästä: onko ajatuk-
sia edelleen pikavippeihin? Edellisen oikeusministerin aikaanhan pikavippilainsäädän-
töön puututtiin, mutta siellä on edelleen ongelmia, joihin pitäisi puuttua.

18.23 Jani Mäkelä ps (vastauspuheenvuoro): Arvoisa puhemies! Valtioneuvosto teetti
100 000 eurolla tutkimuksen nimeltään Viha vallassa: Vihapuheen vaikutukset yhteiskun-
nalliseen päätöksentekoon. Tutkimuksessa käytiin läpi monenlaisia negatiivisiksi koettuja
ilmaisuja ja niiden ilmenemistä sosiaalisessa mediassa. Uskottavuutta syö se, että nämä il-
135



Pöytäkirjan asiakohta PTK 47/2019 vp
maisut eivät useimpien järkevien ihmisten mielestä ole mitään vihapuhetta. Siellä ilmene-
vät tavalliset suomalaiset kirosanat, ja sitten sellaisia ilmaisuja kuin vaikka ”kyylä” tai
”lurppa” tai ”bönde” tai ”soijapoika” tai ”hyysäri”. Sen sijaan siellä ei vihapuheeksi mää-
ritellä vaikkapa ilmaisuja ”natsi”, ”rasisti”, ”fasisti”, ”juntti” tai ”setämies”. Nämä esimer-
kit ovat varsin hämmentäviä. Oletteko, ministeri, vakavissanne, että tämän perusteella ai-
otaan käyttää yhteiskunnan väkivaltamonopolia ja viranomaisresursseja niin, että näitä il-
maisuja todella vaiennettaisiin?

18.23 Pauli Kiuru kok (vastauspuheenvuoro): Arvoisa herra puhemies! Pitkällisen har-
kinnan ja selontekomenettelyjenkin jälkeen, mistä saatiin lisää tietoa ja näkemystä, saim-
me siviilitiedustelu- ja sotilastiedustelulainsäädännöt. Se ei ollut helppo urakka: piti muut-
taa perustuslakia. Turvallisuus ja yksityisyydensuoja olivat ne tavallaan vaakakupissa ole-
vat asiat. Asia tuli hoidettua, ja nähdäkseni nyt tämän lainsäädännön seuranta, toimeenpa-
no ja resurssien ohjaaminen oikeille tahoille kuuluvat sekä sisäministerille että oikeusmi-
nisterille.

Jos nyt lähinnä oikeusministerin roolissa tarkastelette asiaa ja uutta lainsäädäntöä, mi-
ten näette: Kuinka hyvin se on lähtenyt liikkeelle? Miten itse suhtaudutte ja näette perus- ja
ihmisoikeuksien turvaamisen? Onko teillä toimivat yhteydet tiedusteluvalvontavaltuutet-
tuun [Puhemies koputtaa] ja asiasta vastaavaan tiedusteluvalvontavaliokuntaan?

18.25 Iiris Suomela vihr (vastauspuheenvuoro): Arvoisa puhemies! On hyvä, että tässä
tilanteessa nostettiin esiin naisiin kohdistuva väkivalta ja muu sukupuolittunut väkivalta.
Ensimmäinen kysymykseni on: Miten kansallinen naisiin kohdistuvan väkivallan torju-
misohjelma edistyy? Millainen on tilanne esimerkiksi turvakotien ja muiden palveluiden
saralla? Saadaanhan varmasti varmistettua, että matalan kynnyksen puhelinpalveluilla ja
muilla uhreja lähellä työtä tekevillä tahoilla on riittävät resurssit siihen heidän tärkeään
työhönsä?

Sitten toisena asiana: nyt ollaan myös kouluterveyskyselyn ja monien muiden kyselyi-
den kautta tunnistettu, että seksuaalinen häirintä koskettaa aivan liian montaa suomalaista
naista ja tyttöä erityisellä tavalla. Miten näihin ongelmiin saadaan puututtua? Toisaalta,
miten saadaan puututtua sukupuolittuneeseen ja voimakkaasti etenkin naisiin ja vähem-
mistöihin kohdistuvaan maalittamiseen ja muuhun vihapuheeseen verkossa, joka vaaran-
taa jo tiettyjen sukupuolten ja vähemmistötaustasta [Puhemies koputtaa] ponnistavien
mahdollisuuksia toimia julkisissa rooleissa?

18.26 Pekka Aittakumpu kesk (vastauspuheenvuoro): Arvoisa puhemies! Edustajat
Huttunen ja Tynkkynen nostivat esille tärkeän asian, tämän, että budjetti pyrkii vähentä-
mään ylivelkaantumista ja siihen liittyviä ongelmia.

Olen kansalaisilta saadun palautteen myötä kohdannut ylivelkaantuneiden ja esimerkik-
si maksuhäiriömerkinnän saaneiden kohdalla ongelman, joka asettaa kansalaiset eriarvoi-
seen asemaan. Kyse on sosiaalisesta luototuksesta, joka varsinaisesti kuuluu sosiaali- ja
terveysministeriön alaan, mutta nyt kun oikeusministeriö pyrkii vähentämään ylivelkaan-
tumista, kysyisin: Onko tässä yhteydessä tarkasteltu tätä sosiaalista luototusta ja mahdolli-
suutta sen laajentamiseen? Nimittäin nyt sitä tarjoaa noin 30 kuntaa ja yli puolet Suomen
väestöstä on tämän mahdollisuuden ulkopuolella. Sosiaalinen luotto on auttanut monia ih-
misiä vaikean tilanteen yli.
136



Pöytäkirjan asiakohta PTK 47/2019 vp
18.27 Joakim Strand r (vastauspuheenvuoro): Värderade talman! Haluan kiittää kaikkia
hallituspuolueita siitä, että nimenomaan maksuhäiriömerkintöjen kestoajan lyhentäminen
nyt mainitaan hallitusohjelmassa. Ja viime kaudella tehtiin yhteinen lakialoite yli puolue-
rajojen, taisi olla 137 allekirjoittanutta, joten uskon, että tällä asialla on laaja tuki eduskun-
nassa. Noin 400 000 ihmisellä on maksuhäiriömerkintä, ja se, että nämä merkinnät voivat
jäädä roikkumaan jopa 2—4 vuotta siinäkin tilanteessa, että se maksu on hoidettu, niin se ei
mahdu minun oikeustajuuni.

Det strider mot allmän rättsuppfattning, och det är fint att denna regering ämnar ta tag i sa-
ken. Det skulle vara roligt att höra från ministern hur ärendet framskrider.

Toivoisin, että ministeri ehkä voisi kommentoida, miten tämä asia etenee. Aivan mahta-
vaa, että se vihdoinkin on hallitusohjelmassa, elikkä tähän ollaan puuttumassa.

18.28 Merja Mäkisalo-Ropponen sd (vastauspuheenvuoro): Puhemies! Vanhustenhoi-
don tilanne on ollut pitkään huono, ja siksi hallitusohjelmaan nyt kirjattiinkin tämä vanhus-
asiavaltuutetun viran perustaminen, ja nyt oikeusministeriön pääluokassa on varattu muis-
taakseni 100 000 euroa vanhusasiavaltuutetun ja toimiston perustamiseen. Tämä on todel-
la hyvä ja ison kiitoksen arvoinen asia. Voisiko ministeri kertoa, miten asia nyt etenee ja
milloin meillä on vanhusasiavaltuutettu?

Toinen asia, josta olen todella huolissani, on tällä hetkellä eläkeläisten maksuhäiriömer-
kintöjen kasvu yli 65-vuotiaiden kohdalla. Tällä hetkellä näitä maksuhäiriömerkintöjä on
jo lähes 35 000, ja se on koko ajan kasvava määrä. Se on lisäksi edellisvuodesta 9 prosen-
tilla kasvanut, eli tämä on sellainen asia, johon pitäisi puuttua. Mitä ministeri ajattelee täs-
tä?

18.29 Olli Immonen ps (vastauspuheenvuoro): Arvoisa puhemies! Monet turvapaikanha-
kijat käyvät läpi kielteisistä päätöksistä uusintahakemus- ja valituskierrettä, joka voi kes-
tää useita vuosia. Lain mukaan uusintahakemuksia voi tehdä käytännössä rajoittamatto-
man määrän. Uuden turvapaikkahakemuksen voi jättää, jos on uusi peruste turvapaikalle.
Veronmaksajien rahojen säästämiseksi turvapaikanhakijoiden uusintahakemus- ja valitus-
kierre on kuitenkin katkaistava. Turvapaikanhakijan pitäisi kertoa viranomaisille jo ha-
kiessaan ensimmäistä kertaa turvapaikkaa kaikki syyt, joiden perusteella hän on turvapaik-
kaa hakemassa. Kielteisen päätöksen jälkeen ilmeneviin uusiin syihin ei pitäisi saada enää
vedota.

Arvoisa puhemies! Kysyisinkin ministeriltä: mihin toimiin hallitus aikoo ryhtyä tämän
loputtoman uusintahakemus- ja valituskierteen katkaisemiseksi, ja voisitteko kenties ottaa
kopin tästä edellä esittämästäni esityksestä?

18.30 Timo Heinonen kok (vastauspuheenvuoro): Arvoisa herra puhemies! Joku syytti,
että Heinonen ei koskaan anna hyvää palautetta ja moittii vain. Ei, kyllä minä annan hyvää
palautetta silloin, kun siihen on aihetta, ja, ministeri Henriksson, teidän kohdalla on. Kiitos
siitä, että talous- ja velkaneuvontaa vahvistetaan, se on tärkeä ja hyvä asia kuten myös se,
että vanhusasiainvaltuutetun toimi perustetaan. Mehän teimme viime kaudella mallin, jos-
sa oikeusasiamiehelle tätä määrärahaa osoitettiin, ja siellä itse asiassa oli toimivalta. Ky-
137



Pöytäkirjan asiakohta PTK 47/2019 vp
syisin ministeriltä, annatteko myös tälle valtuutetulle vastaavaa toimivaltaa vai jääkö hän
enempi tällaiseksi asioiden esille nostajaksi.

Arvoisa ministeri, annan kiitosta edelleen. Annan kiitosta siitä, että Hämeenlinnan nais-
vankila otetaan käyttöön ensi vuonna. Hämeenlinnan satapaikkaisen naisvankilan myötä
Suomen vankiloissa ei enää ole paljusellejä eli sellejä ilman wc:tä, se on hieno asia, ja tä-
hän yhtenä kysymyksenä: millä tavalla olette ajatellut puuttua siihen, että yhä useammat
vanginvartijat [Puhemies koputtaa] kokevat uhkaa tehtäväänsä hoitaessa?

18.31 Katja Hänninen vas (vastauspuheenvuoro): Arvoisa puhemies! Olisin kysynyt mi-
nisteri Henrikssonilta sitä, saavutammeko me tällä vaalikaudella Istanbulin sopimuksen
vaatimat turvakotipaikat — nythän sinne tulee lisäystä, mikä on hieno asia.

Sitten olisin kysynyt näistä tuomioistuinmaksuista, mitä viime vaalikaudella nostettiin,
että onko tehty tutkimusta, miten ne ovat vaikuttaneet oikeusturvakäsitykseen.

Ja sitten olisin, totta kai, vielä tästä ulosoton suojaosuudesta, mikä nousi ansiokkaasti
useammankin edustajan puheenvuorossa esille, kysynyt, kun tiedämme, että ulosoton suo-
jaosuus on todella matala ja se ei kannusta työntekoon, että voidaanko tätä ulosoton suo-
jaosuutta nostaa, mikä olisi minun mielestäni erittäin tärkeä asia.

Hyvä, että velkaneuvontaa parannetaan.
Sitten vielä tämä iso huoli siitä, että yli 400 000 sote-asiakasmaksua oli 2018 ulosotos-

sa. Se on todella iso määrä, elikkä yksityisten perintätoimistojen käyttöön pitäisi puuttua.
[Puhemies koputtaa]

Ja sitten yksi erittäin tärkeä kysymys: rakennetaanhan Vaalan vankila?

Toinen varapuhemies Juho Eerola: Otetaan vielä viimeiseksi — tai tässä vaiheessa, tois-
taiseksi viimeiseksi — lakivaliokunnan puheenjohtaja, edustaja Meri, ja sen jälkeen minis-
teri vastaa.

18.32 Leena Meri ps (vastauspuheenvuoro): Arvoisa puhemies! Minun on nyt ihan pak-
ko ottaa kantaa tuohon viime kauteen, kun täällä todettiin, että hallitus porasi reikiä turva-
paikkajärjestelmään ja ulkomaalaislakiin: me halusimme yhdenmukaistaa EU-jäsenmai-
den tasolle meidän turvapaikkapolitiikkaa ja vähentää vetovoimatekijöitä, ja valitettavasti
te viette nyt sen takaisin toiseen suuntaan.

Tämä maksukyvyttömyysasia on sellainen asia, josta itse saan paljon palautetta, ja tie-
dän ihmisiä, jotka haluaisivat pois velkavankeudesta mutta eivät pääse velkajärjestelyyn,
ja kysynkin: onko tässä yhteydessä tarkoitus myös käydä läpi laki velkajärjestelystä, koska
esimerkiksi sen lain kautta olisi mahdollisuus saada tuomioistuimen harkintaan erilaisia ta-
pauksia ilman, että esimerkiksi vapautamme henkilöitä kovin helposti siitä, että he ovat ri-
kosvahinkovastuussa tai erittäin kevytmielisesti velkaantuneita?

Toinen varapuhemies Juho Eerola: Nyt ministeri. Hur många minuter? — Kolme.

18.33 Oikeusministeri Anna-Maja Henriksson: Arvoisa puhemies! Kiitos oikein pal-
jon erittäin hyvistä kysymyksistä ja kommenteista.

Lakivaliokunnan puheenjohtajalle Leena Merelle: Totta kai se on niin, että nämä lausu-
mat, jotka valiokunta tekee, ovat tärkeitä ja ne otetaan huomioon. Meillä on toki myös re-
surssipulaa. Ei ole koskaan riittävästi lakimiehiä, ei myöskään oikeusministeriössä, ja tällä
138



Pöytäkirjan asiakohta PTK 47/2019 vp
hetkellä kun Suomi toimii EU-puheenjohtajamaana, ne resurssit ovat todella tiukalla. Mut-
ta kyllä näitä huomioidaan sitä mukaa kun valmistellaan uutta lainsäädäntöä, ja totta kai ne
ovat tärkeitä, ja yritän pitää ne mielessä tästäkin eteenpäin.

Kiitoksia siitä palautteesta, että nyt panostetaan tähän koko rikosketjuun. Se on asia,
joka on tärkeä.

Edustaja Keto-Huovinen, voit olla ihan rauhallisin mielin. Se on sataprosenttisesti var-
maa, että nämä syyttäjille tulevat resurssit tulevat juuri Syyttäjälaitokselle ja syyttäjille,
koska me teemme nyt niin, että mitä tulee tietotekniikkaan ja ohjelmien uudistamiseen,
niin sille meillä on rahaa muualla tai se raha on varattu jo aikaisemmin, ja sen takia on tär-
keätä, että juuri syyttäjät saavat nyt lisää resursseja, jotta pystyvät myös jonoja purkamaan.
Se on äärimmäisen, äärimmäisen tärkeätä, ja se ei mene nyt rakennuksiin ja seiniin.

Ulosoton suojaosuus ja kaikki, mitä tulee ylivelkaantumiseen:
Tässä on tullut paljon ja hyviä kysymyksiä ja kommentteja. Totean ensinnäkin sen, että

maksuhäiriöisten määrä Suomessa on korkea ja se on valitettavasti myös lievässä kasvus-
sa. Nämä maksuhäiriömerkinnäthän ovat niin sanottuja negatiivisia luottotietoja, joiden
tarkistaminen voi nousta esiin hyvin erilaisissa yhteyksissä. Tällä hetkellä näitä säilyte-
tään, niin kuin edustaja Strand tässä myös nosti esille, yleensä kaksi—neljä vuotta. Nyt hal-
litusohjelmassa on sovittu, että maksuhäiriömerkintöjen säilytysaikaa lyhennetään samal-
la kun positiivisia luottotietoja koskeva rekisteri otetaan käyttöön tämän hallituskauden ai-
kana, ja tähän tullaan myös nyt sitten panostamaan.

Mitä tulee ulosoton suojaosuuteen, niin sekin on asia, joka kuulostaa hirveän helpolta,
mutta se on vähän samanlainen problematiikka kuin mitä meillä on sosiaaliavuissa, että
kun halutaan tehdä työn tekeminen kannattavaksi, niin aina jossain tulee se eteen, että mis-
sä kohti mennään ojasta allikkoon, ja sen takia tämä vaatii nyt vähän enemmänkin aikaa,
mutta oikeusministeriössä selvitetään nyt niin pikaisesti kuin suinkin on mahdollista ulos-
oton suojaosuuden korottamista ja myös vaihtoehtoisia keinoja. Elikkä katsotaan se koko-
naisuus niin, että pienituloisten ulosottovelallisten käytettäväksi jäävä rahamäärä kasvaisi.
Se on tässä nyt se päätavoite. Tehdään tämä selvitys ja sitten sen jälkeen päätetään jatko-
toimista.

Mitä tulee turvapaikanhakijoiden oikeusapuun, niin sekin lainsäädäntö on valmistelu-
vaiheessa. — Tässä kohti on kolme minuuttia kulunut. Palaan mielelläni, tässä on monta
monta hyvää kysymystä, mihin pitää vielä vastata. — Kiitos.

Toinen varapuhemies Juho Eerola: Varmasti pääsette vielä vastaamaan.

18.37 Pihla Keto-Huovinen kok (vastauspuheenvuoro): Arvoisa puhemies! Ministeri,
kiitos vastauksesta. — Talousarvioesityksessä esitetään rikollisuuden ehkäisyn tehostami-
seen 2,5 miljoonaa euroa, mikä on todella hyvä tavoite, mutta tästä esityksestä ei tarkem-
min ilmene, mihin nämä rahat kohdennetaan ja miten tämä raha on tarkoitus jakaa. Onko
kysymys tämmöisistä kokeiluluontoisista hankkeista, ja jos on, onko jonkinlaiset seuran-
tamittarit laadittu?

Rikosten ennaltaehkäiseminen on taloudellisesti ja inhimillisesti viisasta, mutta toisaal-
ta myöskin rangaistuksilla on oma funktionsa rikosoikeusjärjestelmässä. Viime vaalikau-
della aloitettiin kriminaalipolitiikan kiristäminen ja seksuaalirikoslainsäädännön uudistus,
ja kysynkin: onko hallitus valmis jatkamaan kriminaalipolitiikan linjan kiristämistä laa-
jemminkin henkeen ja terveyteen kohdistuvien rikosten osalta, eivätkä nämä kiristykset
139



Pöytäkirjan asiakohta PTK 47/2019 vp
tule koskemaan ainoastaan seksuaalirikoksia, ja onko hallitus varannut määrärahalisäyk-
siä rangaistusten kiristämiseen?

18.39 Ville Tavio ps (vastauspuheenvuoro): Herra puhemies! Hallitus lupaili laittomasti
maassa olevien saamista seurantaan nilkkapannoin. Nyt kuitenkin näyttää tämän talousar-
vion valossa, että mitään tuollaista nilkkapantaseurantaa laittomasti maassa oleville ei ole
tulossa, ainakaan ensi vuonna. Varsinkin keskusta tätä lupaili. Mikä on oikeusministeriön
kanta ja näkemys asiaan?

18.39 Arto Pirttilahti kesk (vastauspuheenvuoro): Arvoisa herra puhemies! Tässä puhut-
tiin juuri pikavipeistä. Eduskunnassa on käsitelty useampana kautena pikavippiä ja ylivel-
kaantumista. Viime kaudella talousvaliokunnan mietinnön pohjalta laskettiin muun muas-
sa tätä korkoa 20 prosenttiin. On hyvä huomata, että nämä mietinnön osa-alueet, kuten ta-
louskoulutuksen ja myös talousneuvonnan osiot, ovat hyvin mukana tässä hallitusohjel-
massa. Hieno asia on myös tämä, että lisää tulee resursseja tuomioistuimiin ja päätöksen-
tekoon. Mutta haluaisin kysyä tässä, kuinka pitkä on tällä hetkellä hallintotuomioistuimes-
sa valitusten läpimenoaika. Meillä on aika paljon Suomessa näitä investointeja,
miljardiluokan investointeja, jotka ovat määrätyistä valituksista johtuenkin jumissa. Voi-
daanko muun muassa näitä nopeuttaa?

Vielä sitten näistä kiinteistöistä: Paljonko esimerkiksi Risen alueen nykyisten kustan-
nusten kasvussa on kiinteistökustannuksia? [Puhemies koputtaa] Esimerkkinä voi ottaa Se-
naatti-kiinteistöjen lämmitysjärjestelyt. Ne eivät ole kaikista edullisimpia.

18.40 Johannes Yrttiaho vas (vastauspuheenvuoro): Arvoisa puhemies! Olisin vielä pa-
lannut näihin ulosottokysymyksiin ja tiedustellut ministeriltä sitä, että kun tietyt etuudet-
han ovat kokonaan suojattuja ulosotolta, niin kuin esimerkiksi työmarkkinatuki, mutta kun
näistä etuuksista maksaa veroa, ja jos maksaa sitä liikaa ja saa veronpalautusta, niin se ve-
ronpalautus viedään, ulosotto vie sen. Tähän ei myöskään sovelleta tätä normaalia suo-
jaosaa silloin. Ainakin minun oikeustajuani vastaan tämä sotii, että jos joku etuus on ulos-
otolta suojattu ja maksat siitä veroa liikaa ja se palautetaan, niin vouti vie. Voisiko tähän
näissä uudistuksissa mahdollisesti saada korjausta?

18.41 Mirka Soinikoski vihr (vastauspuheenvuoro): Arvoisa puhemies! Hallitusohjel-
maan on kirjattuna äitiys- ja isyyslain yhdistäminen vanhemmuuslaiksi. Kysyisin, missä
vaiheessa tämä lakiuudistus tällä hetkellä on ja miten siinä huomioidaan kattavasti erilaiset
perherakenteet ja moninaiset vanhemmuuden muodot?

Hallitus on luvannut myös parantaa vuoroasuvien lasten asemaa. Miten hallitus huomi-
oi perheiden monimuotoisuuden ja edistää tasa-arvoista vanhemmuutta perhelainsäädän-
nössä?

18.42 Arja Juvonen ps (vastauspuheenvuoro): Arvoisa herra puhemies! Oikeusministeri-
ön raportti vuodelta 2018 kiinnitti huomiota lapsiin kohdistuviin seksuaalirikoksiin ja sii-
hen, että tutkinnassa aikaa kului rikosilmoituksen jättämisestä tuomioon keskimäärin 23
kuukautta. Tämän viivästymisen todettiin vaikeuttavan tutkintaa, näyttö hankaloituu, ja
myös tuomion saaminen vaikeutuu. Kysyisin teiltä, hyvä ministeri, onko mitään tehtävissä
sille, että kun juuri näitä järkyttäviä rikoksia tutkitaan, niin ne etenisivät nopeasti ja myös
140



Pöytäkirjan asiakohta PTK 47/2019 vp
tuomiot niistä tulisivat nopeasti. Monesti se lapsi ehtii kasvaa siinä käsittelyn aikana jo tei-
niksi ja liki aikuiseksi.

Toinen kysymykseni liittyy Rikosuhripäivystykseen: riittääkö sinne resursseja?
Ja kolmas kysymys liittyy vanhusasiamieheen. Hienoa, että sellaisen saamme. Kysyisin

hänen toimivallastaan: millainen tulee olemaan hänen toimenkuvansa? Se on erittäin tär-
keä asia. Perussuomalaiset ovat tätä ajaneet vuosikausia täällä eduskunnassa.

18.43 Antti Rantakangas kesk (vastauspuheenvuoro): Puhemies! Ministeri ei ehtinyt
vastaamaan tähän Rikosseuraamuslaitoksen toimintaan. Tuolla sivulla 188 on mainittu
muutama vankila, jotka ovat nyt toteutumassa. Kysyn suoraan ministeriltä: Miksi siellä ei
ole Oulun ja Vaalan vankilan rakentamisen aloittamista? Aikooko oikeusministeriö ja Ri-
kosseuraamuslaitos jatkaa sitä yli kymmenen vuoden määrätietoista työtä, että Pelsolle ja
Vaalaan ei koskaan rakennettaisi vankilaa? Siis aikooko se jatkaa samaa työtä kuin tähän-
kin asti?

Toinen kysymys: Aikooko valtakunnanvouti, vastoin hallitusohjelman kirjausta, supis-
taa ulosoton toimipaikkoja? Hallitusohjelmassa on selvä linjaus — aikooko tässäkin oi-
keusministeriön alainen virkakunta toimia vastoin, tässä tapauksessa hallitusohjelman, si-
sältöä?

18.44 Eva Biaudet r (vastauspuheenvuoro): Ärade talman! Jag skulle vilja påminna hela
riksdagen om att det nästa år faktiskt är 25 år sedan Pekingdeklarationen godkändes. Det
var en historisk deklaration. För första gången talade man om flickors rättigheter och man
talade om sexual- och hälsorättigheter, rätten till sexualhälsa, men också väldigt mycket
om våld mot kvinnor.

Här har tidigare frågats också om den nationella rapportörens mandat som gäller våld
mot kvinnor, men jag vill fråga lite om det här programmet. Det skulle vara väldigt viktigt
att försäkra sig om att programmet som gäller våld mot kvinnor och könsrelaterat våld
skulle innehålla allt slags våld, att det inte bara till exempel skulle gälla Istanbuldeklaratio-
nen, som man har tolkat det i Finland, utan att det faktiskt skulle täcka alla de här olika
slags formerna, för det känns kanske lite tokigt att man har en bit här och en bit där. Kom-
mer det att koordineras inom justitieministeriet?

18.45 Toimi Kankaanniemi ps (vastauspuheenvuoro): Arvoisa puhemies! Oikeusturvan
kannalta kaksi aivan keskeistä asiaa ovat oikeudenkäyntikustannusten määrä ja toisaalta
käsittelyajat tuomioistuimissa. Onko oikeudenkäyntikulujen kohtuullistamiseksi toimen-
piteitä käynnissä, ja jos on, minkälaisia? Milloin saadaan tähän muutosta?

Käsittelyaikojen osalta täällä sivulla 177 on taulukko, ja erityisesti kiinnittää huomiota
vakuutusoikeus, jossa juttumäärä ei ole kasvamassa mutta käsittelyaika on venymässä yh-
deksästä kuukaudesta kymmeneen kuukauteen. Siellä on eläkeasioita ja perusturva-asioita
ja tämäntyyppisiä. Miksi näin, ja miten yleensä tämä talousarvio ensi vuonna käsittelyai-
kojen lyhentämiseen suhtautuu? Esimerkiksi hallinto-oikeuksissa on kuntien ja yritysten
asioita, jotka pitäisi saada ripeästi [Puhemies koputtaa] vietyä läpi ja näin kehitettyä työl-
lisyyttäkin.

18.47 Pekka Aittakumpu kesk (vastauspuheenvuoro): Arvoisa puhemies! Meillä on täl-
lä hetkellä maassamme sellainenkin ongelma, että esimerkiksi monilla keskituloisilla on
141



Pöytäkirjan asiakohta PTK 47/2019 vp
vaikeuksia saada oikeusapua. Haluaisin kysyä ministeriltä: onko nyt tulossa parannuksia
siihen esimerkiksi oikeusavun tulorajoja korottamalla ja säätämällä riita-asioiden oikeu-
denkäyntikuluihin avustajan palkkioiden osalta enimmäistaksoja ja tämän tyyppisiä kor-
jauksia, joilla tavallinen palkansaaja, keskituloinenkin, voisi tarvittaessa paremmin saada
oikeusapua?

18.47 Sheikki Laakso ps (vastauspuheenvuoro): Arvoisa herra puhemies! Ulosoton suo-
jaosuuden kasvattaminen vähätuloisille olisi ok. Meikäläistä sen ei pidä koskea, minulla on
ihan riittävän hyvä palkka siihen, vaikka ottaisi vähän enemmänkin pois. Mutta jos ei ulos-
ottovelkoihin tule suojaosuutta, niin onko mahdollista ottaa sellainen asia puheeksi, että ne
olisivat korottomia? Se ei kuitenkaan rasita valtion kukkaroa millään tavalla, koska ulos-
oton korothan eivät mene valtiolle vaan velkojille, ja näkisin tämän asian niin, että voisi
asia mennä niin, että velkoja kun laittaa asian ulosottoon, niin hän luopuu siinä kohtaa ko-
roista. Itsehän velkoja saa päättää, tekeekö hän näin sen asian vai ei. Omista työntekijöis-
tänikin saatujen kokemuksien mukaan monellakin olisi se jonkunnäköinen päämäärä ja va-
loa tunnelin päässä, eikä se valo tunnelin päässä olisi vastaan tuleva juna vaan se, että olisi
joskus mahdollista päästä [Puhemies koputtaa] oikeasti niistä veloista eroon eikä niin, että
ne koko ajan kasvavat.

18.49 Jenni Pitko vihr (vastauspuheenvuoro): Arvoisa puhemies! Tämä ministerinkin
kertoma todistelun kehittäminen ja tallentaminen on todella hyvä asia sekä prosessin luo-
tettavuuden että todistajien ja uhrin kannalta. Näitten kertomusten toistaminen eri oikeus-
asteissa voi olla todella kuormittavaa etenkin rankoissa rikoksissa, kuten seksuaalirikok-
sissa, joissa uhrin asema voi muutenkin olla poikkeuksellisen raskas ja jopa sisältää ky-
seenalaistamista. Tämä uudistus on siis tervetullut.

Haluan myös nostaa esille erityisvaltuutettujen toimintaedellytysten tärkeyden ja kiittää
vanhusasiavaltuutetun viran perustamisesta. Tutkitusti erityisesti vanhuksissa ja vammai-
sissa ihmisissä on henkilöitä, jotka käyttävät paljon palveluita, ovat jopa vuorokauden ym-
päri niistä riippuvaisia mutta tuntevat heikosti omia oikeuksiaan. Tästä näkökulmasta
myös parannukset turvapaikanhakijoiden oikeusturvaan ovat oikeusvaltion näkökulmasta
äärimmäisen tärkeitä.

18.50 Kaisa Juuso ps (vastauspuheenvuoro): Arvoisa puhemies! Ministeri Henriksson,
vierailin Lapin kansanedustajien kanssa Ylitornion avovankilassa muutama viikko sitten,
ja heillä oli kova huoli siitä, että Ylitornion avovankilaa oltaisiin tämän hallituskauden lo-
pulla lakkauttamassa. Tässä kun luen tätä talousarvioesitystä, niin tässä mainitaan uusia
avovankiloita Hämeenlinnassa, Keravalla ja Jyväskylässä. Nyt kun tämä hallitus on minis-
teri Kulmunin johdolla julistautunut vahvaksi aluepolitiikan harjoittajaksi, niin kysyn nyt-
ten: millä tavalla te vastaatte tähän ylitorniolaisten huoleen vankilan sulkemisesta?

18.51 Saara Hyrkkö vihr (vastauspuheenvuoro): Arvoisa puhemies! Olen hieman häkel-
tynyt lakivaliokunnan puheenjohtajan tavasta hetki sitten esittää jopa oikeusvaltio erään-
laisena vetovoimatekijänä, josta kenties voitaisiin sitten karsia. Toivon, että myös ja ehkä
erityisesti lakivaliokunnan jäsenet tutustuisivat näihin tutkimuksiin ja selvityksiin, jotka
kertovat aivan selvää viestiä siitä, miten oikeusturvaa ja oikeusvarmuutta on heikennetty
142



Pöytäkirjan asiakohta PTK 47/2019 vp
turvapaikkaprosessissa. Meidän yhteinen vastuumme täällä on pitää huolta oikeusvaltios-
ta, jopa silloin kun se ei siihen omaan poliittiseen agendaan tuntuisi sopivan.

Edellisellä hallituskaudella tehdyt leikkaukset esimerkiksi oikeusavusta ja tulkkaukses-
ta ovat nimenomaan syitä siihen, että turvapaikkaprosessit venyvät edustaja Immosen ku-
vaamalla tavalla. Se on kallista mutta ennen kaikkea myöskin inhimillisesti aivan kohtuu-
tonta. Ei kukaan halua joutua ikuiseen oikeuslimboon, mutta heikennysten takia merkittä-
vä määrä päätöksiä on myös palautunut oikeusistuimista. Tärkeää on myöskin varmistaa
oikeusavun, tulkkauksen, oikeusvarmuuden lisäksi tarvittava henkinen ja psykososiaali-
nen tuki siinä oikeusprosessissa ja turvapaikkaprosessissa [Puhemies koputtaa] heti alusta
saakka.

Toinen varapuhemies Juho Eerola: Nyt lakivaliokunnan puheenjohtaja, edustaja Meri.

18.52 Leena Meri ps (vastauspuheenvuoro): Arvoisa puhemies! Haluaisin huomauttaa,
että viime kaudella, kun tehtiin näitä ulkomaalaislain ja oikeusapulain muutoksia, ne kävi-
vät perustuslakivaliokunnassa, jossa näistä lakimuutoksista todettiin yksimielisellä perus-
tuslakivaliokunnan lausunnolla — jossa oli myös teidän edustajanne mukana — että ne ei-
vät riko Suomen perustuslakia millään tavoin, elikkä tässä ei nyt ole kyllä kysymys mis-
tään perustuslakikysymyksistä. Tämä vastauksena teille, että kannattaa tutustua niihin, ja
vaikka minä olisin minkä valiokunnan puheenjohtaja, niin minä saan puhua poliittisista
asioista. Näin se on.

Olisin kuitenkin ottanut semmoisen asian esille, mistä täällä harvoin puhutaan, ja kiitän
siitä ja kysyn, miten varat jaetaan, kun tänne on tulossa edunvalvontaan myös rahoja. Mut-
ta kun ne ovat yhteisen momentin alla, niin kuinka paljon edunvalvontaan tulee lisää varo-
ja? Vanhusten ja sairaiden taloudellinen hyväksikäyttö on hyvin yleistä, ja olen itse työs-
kennellyt vuosia maistraatissa edunvalvonta-asioiden parissa, ja siellä ollaan aika helise-
mässä päämiesmäärien kanssa nimenomaan, [Puhemies koputtaa] niin miten tämä raha ja-
kautuu?

18.53 Olli Immonen ps (vastauspuheenvuoro): Arvoisa puhemies! Haluaisin ensinnäkin
edustaja Hyrkölle todeta sen, että kyllä turvapaikanhakijoiden oikeusturva on toteutunut
Suomessa tähän asti erittäin hyvin.

Edustaja Juvonen nosti tässä edellä esiin erittäin tärkeän asian. Eli nykyisinhän tilanne
on tosiaan se, että liian monien oikeusprosessien käsittely on suunnattoman hidasta ja oi-
keusprosessit laahaavat monia vuosia jäljessä. Euroopan ihmisoikeustuomioistuin on mo-
nena vuotena antanut Suomelle useita huomautuksia siitä, että maassamme oikeudenkäyn-
nit kestävät liian kauan. Tämä rikosprosessin kesto aiheuttaa inhimillistä kärsimystä kai-
kille asian osapuolille, ja viive oikeuskäsittelyssä myös heikentää kaikkien osapuolten oi-
keusturvaa merkittävästi.

Kysyisinkin ministeriltä: lupaatteko nyt, vihdoin ja viimein, että tämä asia saadaan tällä
hallituskaudella kuntoon?

18.54 Iiris Suomela vihr (vastauspuheenvuoro): Arvoisa puhemies! Ongelma Suomen
turvapaikkajärjestelmässä on ollut nimenomaan toimeenpanon ja hallinnon puolella. Tä-
hän ovat lukuisat asiantuntijat kiinnittäneet huomiota. Ei ole tainnut viime vuosina kukaan
tulla esiin sen kanssa, etteikö näitä ongelmia olisi.
143



Pöytäkirjan asiakohta PTK 47/2019 vp
Helsingin Sanomat raportoi muun muassa siitä, että kun oikeusavussa on siirrytty könt-
täsummaan sen sijaan, että maksettaisiin tehdystä työstä, niin osa turvapaikanhakijoista ei
ole ikinä nähnyt oikeusavustajaansa tai avustaja saapuu paikalle töihin humalassa. On
myös muita aivan järkyttäviä tilanteita, joihin on todella edetty sen tuloksena, että on siir-
rytty tähän könttäsummakorvaukseen aiemman hyvän järjestelmän sijaan.

Näistä jo ennakkoon varoitettiin, [Välihuuto perussuomalaisten ryhmästä] mutta toki
vasta käytännössä nähtiin, kuinka kamalalla tavalla voi käyttää hyväksi toisen ihmisen hä-
tää. Näihin ongelmiin hallitus on nyt puuttumassa, ja se on aivan oikein, koska eihän se hu-
malainen oikeusavustaja voi auttaa siinä ensimmäisessä puhuttelussa kertomaan niitä oi-
keasti merkittäviä syitä, jotka pitää pystyä huomioimaan siinä turvapaikkapuhuttelussa.
[Puhemies koputtaa] Se ei ole kenenkään etu, että siinä ensimmäisessä puhuttelussa eivät
olennaiset asiat tule selville. Se on se, mikä pitkittää. Se on se, mikä [Puhemies koputtaa]
johtaa niihin uusintoihin, valituksiin ja kierroksiin.

Toinen varapuhemies Juho Eerola: Nyt ei pitkitetä enää tätä istuntoa. Ehditään vielä ot-
taa edustaja Tynkkynen ja sitten ministeri.

18.55 Sebastian Tynkkynen ps (vastauspuheenvuoro): Arvoisa puhemies! Meillä Suo-
messa tosiaan on aika paljon erilaisia ongelmia. On puhuttu nyt näistä maksuhäiriömerkin-
nöistä. Myöskin mainitsette täällä, että tämä ekstremismi, ja nimenomaan islamilainen, on
nousussa. Nyt minä pyytäisinkin, että priorisoisitte tämän raskaan paketin oikealla tavalla,
arvoisa oikeusministeri. Älkää kuunnelko sitä, mitä vihreät ovat sanoneet. He ovat koros-
taneet puolestaan, että tässä paketissa tämä vihapuheasia ja maalittaminen olisivat niitä,
mihin pitäisi puuttua. [Iiris Suomela: Ja naisiin kohdistuvaan väkivaltaan!] Mutta nämä vi-
hapuhe- ja maalittamisjutut voidaan jättää aivan sivuun. Vihapuhetta ei edes mainita koko
Suomen laissa.

Vielä lopuksi sanon sen, että on yksi oikeusprosessi, mikä on äärimmäisen kummalli-
nen. Yleensä syyte johtaa tuomioon joskus, joskus taas se raukeaa, mutta kiihottaminen
kansanryhmää vastaan aina johtaa tuomioon. Tässä on nyt jotain todella epäilyttävää. Pyy-
täisin, että tähän voisitte puuttua ja tarkastella tätä prosessia. [Iiris Suomela: Jäävi! — Se-
bastian Tynkkynen: Kokemusasiantuntija!]

18.56 Oikeusministeri Anna-Maja Henriksson: Arvoisa puhemies! Jos aloittaisin sillä,
että totean, että mitä tulee oikeusavun tulorajojen tarkistamiseen, niin olen samaa mieltä
kuin moni edustaja tässä salissa, että meillä on tietty ongelma tällä hetkellä. Liian moni jät-
tää asiansa viemättä oikeuteen, kun pelkää oikeudenkäyntikuluja. Sen takia meillä on hal-
litusohjelmassa selvä tavoite: selvitetään tulorajojen nostamista ja keskituloisten oikeusa-
pua ja oikeusturvavakuutusten säätelyä. Tämän osalta käynnistämme nyt tutkimushank-
keen myös ministeriössä. Tilanteen pitäisi olla sellainen, että jokainen, joka kokee, että hä-
nen pitää saada asiansa oikeuden käsittelyyn, myös saisi sen ja uskaltaisi sinne mennä.

Sitten näistä muutamasta henkilöresurssikysymyksestä: Tämä meidän vanhusasiamies
tai -nainen tullaan nyt seuraavana vuonna eli ensi vuonna... [Toimi Kankaanniemi: Valtuu-
tettu!] — Valtuutettu, oikein. [Toimi Kankaanniemi: Vanhusasiavaltuutettu!] — Se on joo,
edustaja Kankaanniemi, se on vanhusasiavaltuutettu. [Toimi Kankaanniemi: Kiitos!] Ensi
vuonna tehdään ne toimenpiteet, joita tarvitaan, jotta hän pääsee sitten vauhtiin seuraavana
vuonna.
144



Pöytäkirjan asiakohta PTK 47/2019 vp
Mitä tulee naisiin kohdistuvaan väkivaltaan, niin tämä hallitus todella haluaa nyt panos-
taa siihen, että saataisiin toimivampi järjestelmä. Me tehdään kattava naisiin kohdistuvan
väkivallan toimintaohjelma. Se tehdään poikkihallinnollisesti. Siihen työhön tullaan var-
masti kytkemään myös kolmatta sektoria, kansalaisjärjestöjä ja myös muita ministeriöitä.
Meitä on monta ministeriä, joita tämä asia huolettaa. Se on oikeusministeriön vetovastuul-
la. Tehdään siitä hyvä ohjelma, jota voidaan myös käytännössä toteuttaa. Näitä turvakoti-
paikkoja tulee lisää, edustaja Hänninen. Nekin ovat STM:n vastuulla.

Sitten tässä on tullut paljon kysymyksiä vankilaverkostosta. Vankilaverkoston osalta
Hämeenlinnan naisvankila toteutetaan parhaillaan, ensi vuonna otetaan käyttöön, ja silloin
myös, niin kuin tässä on todettu, päästään paljuselleistä eroon. Vaalan vankila: kyllä se
Vaalan vankila tulee, se on hanke, joka nyt menee kyllä eteenpäin. Edustajalle, joka kysyi
Tornion [Eduskunnasta: Yli-Tornion!] vankilasta: Hallitus pitää kiinni siitä, että toimipai-
kat pysyvät siinä, missä tänä päivänäkin on toimintaa. Elikkä tämmöistä vaaraa ei tällä hal-
lituskaudella ole, että joku näistä paikoista nyt suljettaisiin.

No, sitten pikavippisääntely. Se on tietysti hyvä asia, että nyt ollaan saatu korkokatto.
Me seuraamme nyt tätä tilannetta ja katsomme, onko tarvetta tehdä vielä jotain lisää. Tämä
on asia, jota pidämme vahvasti esillä.

Mitä tulee kriminaalipolitiikkaan ja ylipäänsä tilanteeseen meidän tuomioistuimissa,
mikä koskee myös itse oikeudenkäyntejä, olen edustaja Juvosen kanssa samaa mieltä, että
aivan liian moni joutuu odottamaan liian pitkään, ja varsinkin lasten osalta tämä on erit-
täin, erittäin, erittäin huono asia. Sen takia hallitus panostaa nyt siihen, että saataisiin pro-
sessit etenemään nopeammin, ja sen takiahan tässä tulee myös lisäresursseja. Mutta tie-
dämme myös, että ei se ole niin helppoa, että ykskaks me saisimme suuresti näitä käsitte-
lyaikoja lyhenemään. Mutta totta kai tämä on tavoite. Ylipäänsä pitäisi myös pyrkiä otta-
maan videointi mukaan alioikeuskäsittelyssä, elikkä se, että taltioidaan se, mitä todistaja,
asianomistaja on sanonut. Se helpottaa myös uhrin tilannetta, se helpottaa myös lasten
osalta sitä tilannetta, ettei tarvitse enää sitten hovioikeuteen mennä kertomaan samaa asiaa.
Se voi olla erittäin traumaattista muutenkin rikoksen uhrille.

Seksuaalirikoslainsäädäntö uudistetaan kokonaisvaltaisesti, ja kyllä hallitus tulee muu-
tenkin tarkastelemaan nyt sitä, ovatko meidän rangaistukset oikealla tasolla. Sitten se on
toinen asia, että ainoastaan rangaistuksia korottamalla ei päästä siihen, että rikoksia voitai-
siin niin hyvin ennalta ehkäistä, että sitä ennalta ehkäisevää toimintaa ei tarvitsisi tehdä.
Sen takia hallitus panostaa myös rikosten ennaltaehkäisyyn kaksi ja puoli miljoonaa euroa
vuodessa. Nyt käydään juuri sitä keskustelua ja tehdään ohjelma sille, millä tavalla tämä
tullaan toteuttamaan. Ja olette, edustaja, oikeassa siinä, että tässä tarvitaan myös sitä vai-
kuttavuutta, [Puhemies koputtaa] ja sitä hallitus myös hakee.

Ihan lopuksi, arvoisa puhemies, tämä hallitus panostaa rikosten torjuntaan enemmän,
seksuaalirikoslainsäädäntö uudistetaan, ja huolehdimme toimivasta rikosprosessista ja
huolehdimme myös siitä, että meillä on oikeusvaltio, joka kestää ja johonka meidän kan-
salaiset voivat luottaa.

Toinen varapuhemies Juho Eerola: Kiitoksia. — Nyt vaihdetaan hallinnonalaa, ja minis-
teri Paatero, 5 minuuttia.

19.03 Kunta- ja omistajaohjausministeri Sirpa Paatero: Arvoisa puhemies! Hyvät
edustajat! Ensiksi yleisestä pääluokasta numero 28, jossa siis tavoitteena on maailman pa-
145



Pöytäkirjan asiakohta PTK 47/2019 vp
ras julkinen hallinto, jossa valtionhallinto toimii kaikkien hyvän hallinnon periaatteiden
mukaisesti: se tarkoittaa kansalaislähtöisyyttä ja luotettavuutta. Valtiovarainministeriö
vastaa tässä valtioneuvoston osana julkisen hallinnon vaikuttavuudesta ja tuloksellisuudes-
ta.

Digitalisaatio on se, mihin panostetaan julkisia palveluita ja asiakaslähtöisyyttä paran-
tavasti. Digitalisoinnilla kehitetään myös monipaikkaisuutta ja joustavaa työskentelyä,
joilla on merkitystä tietysti ilmastonmuutoksen mutta myöskin tasa-arvon toteutumisen
kannalta. Kuntia tuetaan merkittävästi, sillä kunnat tuottavat tärkeitä peruspalveluja, ja pe-
ruspalveluiden valtionosuutta ja verokompensaatiota maksetaan vuonna 20 kunnille 1,1
miljardia enemmän kuin tämän vuoden taso — josta siis tämä 237 miljoonaa jo tänä vuon-
na. Indeksikorotusten ja -tason leikkausten aika siis loppuu, ja kunnan peruspalveluiden
taso nousee 2020-vuoden 7,1 miljardista 7,4 miljardiin kehyskauden aikana.

Sitten muutamia sanoja näistä erityisesti. Valtiovarainministeriön tuottavuusmääräraha
on noin kolme miljoonaa euroa, ja sitä käytetään erityisesti tuottavuuden edistämiseen täh-
täävien investointien, tutkimusten, selvitysten ja koulutusten hankkimiseen ja toteuttami-
seen. Tällä ei vähennetä julkisen puolen henkilöstöä. Tämä ei ole siis henkilöstöleikkaus,
vaan tuottavuus aidosti.

Digitalisaatioon satsataan 38 miljoonaa euroa ensi vuoden aikana, millä turvataan laa-
dukkaita ja saavutettavia digitaalisia palveluita ja ohjataan näitä niin, että Suomi on ykkös-
kategoriassa tulevaisuudessakin julkisen hallinnon digitalisoinnissa. Niitä palveluita käyt-
tävät sitten yksittäiset henkilöt tai yritykset yhdessä julkisen toiminnan kanssa.

Turvallisuusviranomaisten osalta viestintäverkkoihin satsataan noin kahdeksan miljoo-
naa euroa, johon kuuluvat tietenkin turvallisuusradioverkkoon perustuva viranomaisvies-
tintäpalveluiden käyttö, ylläpito ja uuden laajakaistaisen viranomaisviestintäpalvelun ke-
hittäminen.

Kuntien tukemiseen, johon viittasinkin äsken, peruspalveluiden valtionosuutta ja vero-
tuloihin perustuvaa valtionosuuden tasausta pidetään tärkeänä, ja sillä on mahdollisuus pi-
tää peruspalveluita kaikkialla yllä. Näihin lisätään subjektiivisen varhaiskasvatuksen laa-
jentaminen ja ryhmäkokojen pienentäminen, Vaasan sairaalan laajentaminen laajan päi-
vystyksen sairaalaksi, perheiden elämäntilanteiden moninaisuuden muutokset — kaikkiin
näihin uusiin tehtäviin yhteensä 36 miljoona euroa.

Veroperustemuutokset kompensoidaan ja maksetaan jatkossa omalta momentilta, joka
näyttäytyy teille kaikille, jotka olette aikaisemminkin tähän kirjaan tutustuneet, nyt erilai-
selta, koska aikaisemmin ne ovat olleet yhdellä momentilla. Näitä korvauksia on 2,2 mil-
jardia euroa. Valtionosuus kunnille peruspalveluiden järjestämiseen nousee siis prosentti-
na 25,46:een. Peruspalveluiden indeksikorotus, joka on ollut siis jäädytyksellä, nousee nyt
2,4 prosenttia, elikkä lisäystä tulee 166 miljoonaa euroa. Kustannustenjaon tarkistus val-
tion ja kuntien välillä lisää peruspalveluiden valtionosuutta 102 miljoonaa euroa. Kiky-so-
pimuksen, elikkä lomarahaleikkauksen, kaksinkertaisen verotuksen muutokset kompen-
soidaan siis jo tälle vuodelle, elikkä se 237 miljoonaa euroa.

Ja sitten tämä valtioneuvoston kanslian puoli, elikkä osinkotulot ja osakkeiden myynti-
tulot. Valtiohan on lähtökohtaisesti, yhteiskunnallisesti ja liiketaloudellisesti vahva omis-
taja, joka tekee pitkäjänteistä omistamista niin, että meillä on tuottoja sekä vastaus yhteis-
kunnallisiin palveluihin. Budjettikirjaan on kirjattu, että osinkotuloja ja osakkeiden myyn-
tituloja arvioidaan olevan noin kaksi miljardia euroa, ja näistä hallituksen tulevaisuusin-
vestointeihin varataan 750 miljoonaa euroa ja tämä 750 miljoonaa euroa on se summa, joka
146



Pöytäkirjan asiakohta PTK 47/2019 vp
lähtökohtaisesti joudutaan kattamaan omaisuuden myynnillä, elikkä osinkotulot riittävät
tähän muuhun osuuteen. — Kiitoksia, tässä lyhyesti.

Toinen varapuhemies Juho Eerola:  Kiitoksia. Nyt ne edustajat, jotka haluavat esittää
kysymyksiä ministeri Paateron hallinnonalaan liittyviin kysymyksiin, painakaa V-paini-
ketta ja nouskaa seisomaan.

19.08 Eveliina Heinäluoma sd (vastauspuheenvuoro): Arvoisa puhemies! Kiitos minis-
teri Paaterolle hyvästä esittelystä. Luulen, että monia meitä tässä salissa kiinnostaa ja on
puhututtanut kuntatalous nyt tämän syksyn alussa, ja sen osalta on hienoa, että ministeri
pystyy täällä kertomaan hyvää viestiä myös tässä erittäin vaikeassa kuntatalouden tilan-
teessa. Nyt kuntien leikkauspolitiikka päättyy ja indeksikorotukset palautetaan, ja tämän li-
säksi hallitus on luvannut, että nämä uudet tehtävät rahoitetaan täysimääräisinä. Se on tie-
tysti tärkeä viesti kunnille, kun ne suunnittelevat ensi vuoden taloutta ja varautuvat näihin
tärkeisiin lähipalveluiden parannuksiin, joita hallitus on luvannut toteuttaa. Kysyisinkin
ministeri Paaterolta: minkälaista viestiä olet saanut kuntatalouden päättäjiltä sekä sitten
kuntajohtajilta nyt tämän syksyn alussa?

19.09 Anna-Kaisa Ikonen kok (vastauspuheenvuoro): Arvoisa puhemies! Julkisessa ta-
loudessa on ehdottomasti otettava kunnat huomioon, koska julkista taloutta ei saada tasa-
painoon ilman niitä. Tällä hetkellä me tiedämme, että kunnat kyntävät hyvin syvällä ja
kuntatalouden tilanne on historiallisen vaikea. Tällä hetkellä kuntatalouden tulojen ja me-
nojen epätasapaino on vakava ja kroonistumassa ja kuntien on vaikea selvitä jo nykyisistä
velvoitteistaan. Lisäksi verotusjärjestelmään liittyneet ongelmat ovat romahduttaneet kun-
tien kyvyn ennustaa verokertymiä ja kuntien kyky suunnitella taloutta pidemmällä aikavä-
lillä on heikentynyt merkittävästi. Helsinki itse asiassa alkaa olla ainoa kunta, jonka talou-
teen aurinko paistaa, jos näin uskaltaa sanoa. [Toimi Kankaanniemi: Näin on!] Budjettiesi-
tys ei kuitenkaan sisällä todellisia keinoja alijäämien umpeenkuromiselle niin, että kustan-
nuksia saataisiin aidosti hillittyä tai tulopohjaa vahvistettua. Päinvastoin velvoitteita ol-
laan lisäämässä ja niiden kompensoinnin arviot ovat tietysti hyvin olennaisia. Miten halli-
tus aikoo nyt esitetyn laastaroinnin ohella helpottaa kuntien tilannetta?

Ja sitten ihan toiseen asiaan liittyen kysymys: miten kaupunkipolitiikka talousarviossa?

19.10 Arja Juvonen ps (vastauspuheenvuoro): Arvoisa herra puhemies! Minkä hallinno-
nalan vain avaa tästä kirjasta, niin joka kohtaa ensimmäisenä lauseena tulee vastaan väes-
tön ikääntyminen ja ikäihmiset, ja liittyen ikääntyneisiin mutta liittyen myös verotukseen
kysyisin nyt teiltä, ministeri Paatero. Suomalaiset maksavat veroja hyvin mielissään ja
usein joutuvat asioimaan verotoimistossa. Täällä mainitaan, että ”verotuksen palvelut ovat
asiakaslähtöisiä, nopeita ja edullisia”, mutta kyllähän siellä verotoimistossa hyvin pitkään
saa odottaa, jotta palvelua saa, kuin myös puhelimitse, ja nauhahan sanelee, että jonotus on
maksullista. Kysyisin teiltä: millä tavalla verottajan palvelua voitaisiin sujuvoittaa ja no-
peuttaa, että ikäihmisetkin jaksaisivat siellä odottaa? Samalla lähetän terveisiä Kuopioon.
Viime kesänä siellä pariin otteeseen jonotin, ja sujuvasti siellä palveltiin asiakkaita ja ol-
tiin kärsivällisiä, elikkä asiakaspalvelu siellä on hyvää mutta virkailijoita ei ole tarpeeksi.
Miten tätä voidaan parantaa? Mehän maksamme niitä veroja.
147



Pöytäkirjan asiakohta PTK 47/2019 vp
19.11 Juha Pylväs kesk (vastauspuheenvuoro): Arvoisa puhemies! Ensinnäkin lämpimät
kiitokset ministerille näistä panostuksista kuntatalouden tervehdyttämiseksi. Ne ovat tuol-
la kuntakentällä varmasti toivottuja, niin että suunta on muuttuva. Tulorekisteriongelmat ja
verokorttiuudistuksen vaikeudet ovat todella paljon vaikuttaneet kuntien talouteen, ja vaik-
ka myönteistä viestiä nyt sinne kuntatalouteen on vietykin, niin silti näiden ongelmien
kanssa kunnat painiskelevat ja monella kunnalla talous sukeltaa voimakkaasti. Myös nämä
homekiinteistöt, erilaiset ongelmat rakentamisessa ja julkisissa rakennuksissa, aiheuttavat
ongelmia siellä kuntien taloudenpidossa, ja kysyisinkin ministeriltä: voitaisiinko pohtia
kuntien sisäilmaongelmaisten kiinteistöjen tai turhien sote-kiinteistöjen osalta kirjanpidol-
lisia alaskirjauksia tai jaksotusta tai vastaavaa, jolla voitaisiin helpottaa tätä kuntien talo-
utta siltä osin, mikä aiheutuu näistä ongelmallisista rakennuksista?

19.12 Tiina Elo vihr (vastauspuheenvuoro): Arvoisa puhemies! Kuntien taloustilanne on
todella huolestuttava. Haluan myös kiittää ministeri Paateroa siitä, että tilannetta korjataan
kasvattamalla kuntien peruspalvelujen valtionosuuksia ensi vuonna 1,1 miljardilla eurolla.

Maamme väestöstä 60 prosenttia asuu kaupungeissa ja kolmannes kuudessa suurimmas-
sa kaupungissa. Onkin tärkeää, että tunnistamme kaupunkiseutujen erityispiirteet, joita
ovat muun muassa asumisen kalleus, maahanmuuttajataustaisen väestön suuri osuus, asun-
nottomuus ja segregaatio. Kasvukaupunkien taloutta rasittavat myös suuret investointipai-
neet. Kestävä liikkuminen edellyttää mittavia investointeja raiteisiin ja joukkoliikentee-
seen. Tarvitaan lisää kouluja ja päiväkoteja, ja ne sisäilmaongelmaiset on korjattava kun-
toon.

Kysyisinkin ministeri Paaterolta, ollaanko valtionosuusjärjestelmää kehittämässä siten,
että se tunnistaa paremmin myös kasvukaupunkien erityispiirteet.

19.13 Matti Semi vas (vastauspuheenvuoro): Arvoisa puhemies! Kuntien talous on todel-
la tiukalla. Kun on jääty miettimään, mitä kaikkea siellä on tapahtunut, niin kun katsotaan
taaksepäin, niin kyllä sieltä niitä ratkaisuja on tullut, millä on tavallaan heikennetty kunti-
en taloutta. Minusta on hyvä, että nyt palautetaan näitä rahoja ja saadaan kuntien taloutta
tuettua.

Erittäin iloinen olen tästä perheiden tukemisesta ja lastensuojeluun liittyvästä lisärahoi-
tuksesta. Siinä jäin miettimään, joko on sitä toimintatapaa, mitenkä näitä perheitä ja lapsia
ruvetaan tukemaan, minkälaisella järjestelmällä. Onko kysymys jostakin projektista tai
jostain samantyyppisestä toimenpiteestä, millä hoidetaan tämä asia kuntoon? Köyhät per-
heethän kärsivät tästä kuntien taloudesta kaikkein eniten.

19.14 Hanna Huttunen kesk (vastauspuheenvuoro): Arvoisa puhemies! Kiitos ministe-
rille selvityksestä.

Varmasti kaikki me edustajat täällä, ketkä olemme myös kuntapäättäjiä, olemme jaka-
massa sitä tuskaa, kun tehdään ensi vuodelle talousarvioita. Ensinnäkin tulopohja on epä-
selvä ja suhdanteet näyttävät kunnille aika huonolta. Sen lisäksi on tietysti hallitusohjel-
massa hyviä tavoitteita, mitkä vaikuttavat kuntalaisten arkeen. Hallitushan on luvannut,
että uudet tehtävät kompensoidaan kunnille täysimääräisesti eivätkä ne mene kuntalaisten
kukkarolta.

Ministeri on ottanut esille myös tämmöisen käsitteen kuin kevytkunta. Käsittääkseni täl-
laista käsitettä ei kyllä hallitusohjelmaneuvotteluissa ollut esillä, ja olisinkin halunnut ky-
148



Pöytäkirjan asiakohta PTK 47/2019 vp
syä, mikä tämä kevytkunta on ja mistä tämä on tullut. Hämmentää kovasti siellä kunnissa
tämmöinen ajattelumalli, mikä on kevytkunta.

19.15 Aki Lindén sd (vastauspuheenvuoro): Arvoisa herra puhemies! Käsittelemme nyt
itse asiassa talousarvion suurinta pääluokkaa, ja yksittäisistä momenteista suurin on tämä
kuntien tukeminen. Eli kun puhumme täällä talouspoliittisesta linjasta ja teemme isoa ku-
vaa, niin tämä 9 miljardin kokonaisuus on yksittäisistä momenteista kaikkein suurin.

Tässä pari tuntia sitten, kun käsittelimme sosiaali- ja terveysministeriön pääluokkaa,
viittasin siihen, että pelkästään sen pääluokan kautta ei pääse tarkastelemaan sosiaali- ja
terveyspalvelujärjestelmää, koska merkittävin rahoitus itse asiassa tulee täältä valtiova-
rainministeriön pääluokasta kuntien valtionosuuden kautta.

Lopuksi kiinnittäisin vielä huomiota siihen, mihin arvoisa ministerikin: digitalisaatio on
melkoinen haaste. Sosiaali- ja terveysvaliokunta vieraili Kelassa, ja minulle oli uutinen se,
että kolmasosa Kelan hakemuksista tulee vielä paperimuotoisina ja kaksi kolmasosaa [Pu-
hemies koputtaa] tulee sähköisinä. Eli tässä on todella meillä vielä suuri haaste yhteiskun-
nassa.

19.16 Toimi Kankaanniemi ps (vastauspuheenvuoro): Arvoisa puhemies! Kuntatalous
on todella kriisissä lähes koko maassa. Tämä hallituksen budjettiesitys sisältää ihan hyvän
muutoksen siinä, että tämä veromenetysten kompensaatio ei enää ole valtionosuuksissa,
vaan irrallaan, mutta se ei ole uutta rahaa kunnille vaan menetysten kompensaatio, niin
kuin nimikin sanoo, 312 miljoonaa. Kiky-sopimukseen liittyvät summat eivät myöskään
ole puhdasta uutta, koska esimerkiksi lomarahat maksetaan täytenä ensi vuonna, kun tänä
vuonna ne maksettiin 30 prosentilla leikattuina. Eli menot kasvavat, ja niihin tulee val-
tionosuus — ei paranna kuntataloutta reaalisesti. Sitten on tämä, minkä te olette siirtäneet
tälle vuodelle, 237 miljoonaa — hyvä se, mutta se on ensi vuodelta poissa, eli ei sitä mak-
seta silloin, ja sillä korjataan se, ettei tule kaksinkertaista laskua kunnille. Sitten kustannus-
ten nousu 166 miljoonaa. Se on toteutuneen indeksin, [Puhemies koputtaa] taikka inflaati-
on, aiheuttaman menetysten korvaus. Ei tämä paketti tuo kuntiin todellista uutta rahaa, liik-
kumavaraa, mutta [Puhemies koputtaa] kuntien tehtävät lisääntyvät.

19.18 Paula Risikko kok (vastauspuheenvuoro): Arvoisa puhemies! Joo, kiitoksia tästä
esityksestä. Minun mielestäni on erittäin hyvä, että nyt on saatu näitä kompensaatioita vä-
hän, edes sen verran, että voidaan antaa rahaa. Mutta, tämä on jo toissa kaudella tehty pää-
tös, että uudet tehtävät on luvattu kompensoida — se ei ole tämän hallituksen tehtävä vaan
kaksi edellistäkin hallitusta teki niin, mikä on nyt täällä muistettava, ettei tule väärä käsitys.

Digitalisaatiosta sanoisin: olin itse kuntaministerinä ja arvostan sitä työtä, mitä siellä to-
della tehdään Suomen digitalisoimiseksi. Mutta sitä ehdottaisin, että mitä jos opetus- ja
kulttuuriministeriö ja te, innokkaana ja arvostettuna ministerinä, lähtisitte pohtimaan sitä,
voitaisiinko esimerkiksi eläkeläisille järjestää ihan yhdessä koulutusta, koska siellä se puu-
te on, ettei ole ihan kaikkia niitä digitaitoja.

Sitten kysyisin teiltä: Mainitsitte Vaasan sairaanhoitopiirin, että se saa sen miljoonan.
Nyt on meidän alueella hieman sellaista epätietoisuutta, [Puhemies koputtaa] että onko ky-
symyksessä yleiset valtionosuudet. Meneekö se kaikille kunnille Suomessa?
149



Pöytäkirjan asiakohta PTK 47/2019 vp
19.19 Joonas Könttä kesk (vastauspuheenvuoro): Arvoisa herra puhemies! Näistä val-
tionosuuksista haluan ministeriä kiittää, siitä, että nämä on luvattu turvata. Tämä on kun-
tapäättäjälle äärettömän tärkeä asia. Täällä eduskunnassa on hyvä muistaa, että ylipäätään
ne ihmisille tärkeät arjen asiat tehdään siellä kunnassa, ja vaikka kuinka hyvin me täällä
asioita mietimme ja teemme päätöksiä, niin ne sitten lopulta yleensä toimeenpannaan siel-
lä kunnassa. Olenkin huolissani siitä, että vaikka täällä on puhuttu myös edellisellä kaudel-
la kunnille tulevien tehtävien kompensoinnista, niin ilmiselvästi meillä valtiovarainminis-
teriössä ja toisaalta sitten kuntapuolella lasketaan hieman eri tavalla ne todelliset kustan-
nukset, mitkä kunnille aiheutuvat. Ja toivon, että tähän laskentaan kiinnitetään erityisesti
tarkkuutta, jotta me täällä eduskunnassa, ja myös kunnissa, olemme samaa mieltä siitä, pal-
jonko uudet tehtävät kunnille maksavat.

19.20 Hanna Holopainen vihr (vastauspuheenvuoro): Arvoisa puheenjohtaja! Kiitos mi-
nisterille hyvästä esittelystä. Kuten täällä on puheenvuoroissa jo tullut moneen kertaan
esiin, niin kuntatalous on suurissa haasteissa. Meillä on myös hyvin erilaisia kuntia. Toi-
sissa on haasteena se, että väestö keskittyy ja on kasvukaupunkien haasteita, ja sitten on
myös vähenevien kuntaseutujen haasteita. Kysyisinkin vielä ministeriltä, kuinka eri kunti-
en tarpeita huomioidaan sitten jatkossa.

Kuulosti todella hyvältä, että digitalisaatioon ja asiakaslähtöisyyteen panostetaan. Se on
varmasti näitten palvelutuotantoprosessien kustannustehokkuuden kannalta ihan keskeis-
tä. Haluaisin kuitenkin vielä kysyä: kuinka tällaiset erityisryhmät, joille nämä digitalisoi-
tuvat palvelut voivat olla haastavia käyttää, sitten huomioidaan?

Kunnilla on tietysti paljon viime vuosina mennyt resursseja esimerkiksi tämän maakun-
tauudistushankkeen valmisteluun. Kuinka nyt sitten, kun uudelleen maakuntauudistusta
tässä valmistellaan, huomioidaan esimerkiksi se työ, joka on jo aiemmin tehty, vai aloite-
taanko se puhtaalta pöydältä? [Puhemies koputtaa] Ja ylipäätään, mikä on aikataulu tämän
hankkeen osalta?

19.21 Johannes Koskinen sd (vastauspuheenvuoro): Arvoisa puhemies! Täällä viitattiin
digitalisaatioavustukseen vähän toisessa tarkoituksessa, mutta puhuisin siitä siinä mieles-
sä, että täällä kuntien yhdistymisen tukemiseen ei juurikaan varoja ole. Kuitenkin on selvä
tarve katsoa, että mentäisiin pidemmälle siinä, että Suomen kuntarakenne tulisi elinvoi-
maiseksi. Viite juuri näiden digitalisaatioavustusten osalta on kannustamiseen ja kuntien
yhteistyöhön. Mutta eikö olisi nyt aika mennä myös pidemmälle ja tehdä tämmöinen Pa-
ras-hankkeen tyyppinen hanke, jossa katsottaisiin, minkälaisia kriteereitä elinvoimaiselle
kunnalle on, minkälaiset tehtävät vaativat minkäkinlaista väestöpohjaa, ja hakea sitä kaut-
ta tämmöistä reippaampaa suuntaamista kohti tervettä kuntarakennetta? Välttämättä ei tar-
vita pakkoa, vaan juuri sitä, että havahdutaan siihen, että tämän sote-uudistuksen sivuvau-
nussa pitää katsoa, miten [Puhemies koputtaa] kuntalaisten välttämättömät muut palvelut
tuotetaan.

19.22 Sheikki Laakso ps (vastauspuheenvuoro): Arvoisa herra puhemies! Kysyisin mi-
nisteri Paaterolta: Oletteko te vihdoin se ministeri, joka uskoo, että valtionyhtiöt eivät nou-
data esimerkiksi muun muassa tilaajavastuulakia? Ja onko aikomusta tälle asialle tehdä jo-
takin? Veikkaan, että olette kuitenkin kyseisestä ehkä huhusta kuullut, ettei näin toimita.
150



Pöytäkirjan asiakohta PTK 47/2019 vp
Mutta aikaisempien omistajaohjausministereitten hommassa ei ole oikein tuntunut maistu-
van se, että niihin asioihin oltaisiin koskaan puututtu.

19.23 Matias Marttinen kok (vastauspuheenvuoro): Arvoisa herra puhemies! Täällä ar-
voisa rouva ministeri otti esille kuntien vaikean taloustilanteen, ja se on tärkeää ja hienoa,
että olette asiaan puuttunut. Kuitenkin nyt täällä opposition puolella herää kysymyksiä sii-
tä, mikä oikeastaan on hallituksen linja, kun puhutaan kuntapolitiikasta.

Nimittäin, arvoisa ministeri, olette ottanut kantaa kevytkuntien puolesta. Olette myös ot-
tanut mediassa kantaa näiden vapaaehtoisten kuntaliitosten puolesta. Toivotan teille kaik-
kea menestystä ja harkintaa vaativaan työhönne, mutta kysymyksiä herää tällä hetkellä
aika paljon siitä, koska aika pian tämän jälkeen Anu Vehviläinen keskustasta antoi täystyr-
mäyksen tälle ajattelulle. Nyt oikeastaan kysyisin: Mikä hallituksen linja ylipäänsä on näi-
den vapaaehtoisten liitosten osalta? Kerrotteko te sen linjan, vai kertooko hallituksen lin-
jan teidän edeltäjänne, kansanedustaja Vehviläinen?

Toinen varapuhemies Juho Eerola:  Otetaan vielä edustaja Essayah, ja sen jälkeen pääs-
tetään ministeri vastaamaan.

19.24 Sari Essayah kd (vastauspuheenvuoro): Arvoisa puhemies! Kuntatalouden ahdin-
ko on tosiasia, jonka kaikki tässä salissa kuntapäättäjinä toimivat edustajat kyllä varsin hy-
vin tiedämme. Valtionosuuksien palautusten aikaistaminen varmasti helpottaa omalla ta-
vallaan nyt tätä kuntien ahdinkoa, mutta täällä silloin, kun sote-ministerit olivat paikalla,
huolestuneena totesin, että tässä tilanteessa nyt kunnissa ollaan yt-neuvotteluissa elikkä
siellä ollaan nyt juuri tätä sote-henkilöstöä irtisanomassa tilanteessa, jossa kipeästi tarvi-
taan niitä hoitajia ja meillä kotihoidossa on ihan kriisitilanteita joissakin kunnissa ja meillä
on todellakin hyvin, hyvin vaikeat ajat edessä. Siinä mielessä voisi sanoa, että tämä rytmi-
tyksen muutos ei kuitenkaan sitä kuntatalouden varsinaista kriisiä sieltä poista. Elikkä siel-
lä tietenkin kaikki ovat nyt odottaneet tässä kaikki nämä vuodet, että minkätyyppisiä sote-
ratkaisuja ollaan tekemässä ja koska saadaan niitä isompia harteita. Olisin kysynyt minis-
teriltä: voitteko vakuuttaa nyt tässä tilanteessa, että kriisikuntamenettelyjä ei aloiteta nyt
sen takia, kun on [Puhemies koputtaa] näillä tietyillä kunnilla nyt näitä, voisiko sanoa, ryt-
mityksestä johtuvia ongelmia? Ja toisaalta sitten, kun kunnille on tämä kuntakokeilu työl-
lisyyspuolella laitettu liikenteeseen, niin onhan siihen nyt sitten omat määrärahat olemas-
sa?

Toinen varapuhemies Juho Eerola:  Nyt ministeri Paatero, 3 minuuttia, ja sen jälkeen
jatketaan.

19.25 Kunta- ja omistajaohjausministeri Sirpa Paatero: Kiitoksia hyvistä kysymyk-
sistä, näitä on aika paljon.

Ihan ensin Heinäluoman kysymys, kuntajohtajat ja -päättäjät. Huolta on yhä edelleen to-
della paljon, mutta kyllähän tämä tuo helpotusta, ja jos vastaan samalla Essayahin kysy-
mykseen, niin todellakaan — siitä tulorekisterin tai tästä ansioverotuksen muutoksista joh-
tuvista syistä — ei ole, koska kriisikuntamenettelyssä on aina harkinnanvaraisuus mukana,
ja kun me olemme katsoneet nyt jo alustavasti sitä kuntien määrää, niin tästä syystä ei ole
151



Pöytäkirjan asiakohta PTK 47/2019 vp
tulossa sinne — tai itse asiassa olisi aika vähän ollut sitä riskiä tullakaan näistä syistä —
vaan kyllä ne johtuvat aika paljon sieltä muualta.

Ikonen kysyi tästä kaupunkipolitiikasta. Meillä on kaupunkistrategiaan juuri laitettu
käynnistymään tämmöinen työryhmä, jolla tehdään kokonaisuutta, kaupunkistrategia, joka
tarkoittaa sitten kaikkia asioita liikenteestä koulutukseen ja elinkeinopolitiikkaan ja kaik-
kea, mikä siihen liittyy.

Verotoimistot sinänsä, edustaja Juvonen, kuuluvat ministeri Lintilälle, mutta tämmöistä
yhteispalvelupiste-ajattelua on yritetty jo aikaisemminkin ja viedään yhä edelleen eteen-
päin, että meillä voisi olla sitten nykyisiä maistraatteja tai verohallintoa, Kelaa ja muita
palvelupisteitä yhdessä valtionhallinnossa ja osin myöskin kuntien kanssa samoissa toimi-
pisteissä. Näin pystytään niitä palveluita pitämään siellä alueella.

Näissä verotukseen liittyvissä kysymyksissä, näistä rytmivaihdoksista johtuen, ei ole
kuitenkaan verohallinnolta indikoitu sitä, että verotulot vähenisivät. Se, että ne tulevat vä-
hän myöhässä, on totta, mutta kun katson edellisestä vuodesta tähän vuoteen, niin kuntien
verotulot ovat vähentyneet. Vaikka työllisyys on parantunut, niin kuntien verotulot ovat
vähentyneet siitä syystä, että niitä vähennyksiä on niin paljon. Ja tämä tuntui olevan tä-
näänkin tässä salissa jotenkin eri tavalla ajateltuna.

Sitten näihin kysymyksiin digitaalisuudesta: meillä on meneillään tämä digitalisointi
kaikissa valtionhallinnon toimissa, mutta samaan aikaan viedään eteenpäin digitukihanket-
ta, josta on nyt jo hyviä kokeiluja ympäri Suomen — siitä, millä keinoilla ne palvelut saa-
daan esimerkiksi kehitysvammaisille, ikäihmisille tai muille ihmisille, joilla ei ole haluja,
kykyjä tai mahdollisuutta internetin kautta kaikkia palveluita saada.

Sitten kysymys tästä, kun hallitusohjelmassa lukee meillä, että ”kannustetaan kuntara-
kenteen vapaaehtoiseen tiivistämiseen”, ja kun se on hallitusohjelmassa, niin minä tuen
tätä ajatusta ja vien sitä eteenpäin, ja nyt mietitään, mitkä voivat olla ne kannusteet, millä
sitten tätä viedään eteenpäin.

Sanaa ”kevytkunta” minä en ole ennen tätä käyttänyt vielä ikinä. Se on Helsingin Sano-
mien toimittajan nimitys, mutta perustuu selvitykseen, joka on laitettu liikkeelle viime tou-
kokuussa TEAS-hankkeena: Yhtenäiskunnasta erilaistuviin kuntiin — Perustuslain reuna-
ehdot kuntien tehtävien eriyttämiselle. Voiko meillä olla tässä maassa semmoisia kuntia,
joilla toisilla on erilaiset tehtävät kuin toisilla? Tämä on siis viime toukokuussa laitettu
hanke, jonka selvityksen alustavista tiedoista nähdään, että näin voisi perustuslain mukaan
jopa olla. Mutta jatketaan hetken päästä.

19.29 Kimmo Kiljunen sd (vastauspuheenvuoro): Arvoisa puhemies! Ministeri Paatero,
teidän toimialaanne kuuluu myöskin kysymys tästä hallitusohjelmassa olevasta aloittees-
ta, että Keva yhdistettäisiin osaksi työeläkeyhtiöjärjestelmää. Saman tien kysyisin siihen
liittyen: kun tätä selvitetään Kevan osalta, niin eikö olisi järkevää ja tarkoituksenmukaista
selvittää koko tämä työeläkejärjestelmä sillä tavalla, että meillä olisi lakisääteistä työelä-
keturvaa hoitamassa yksi yhtiö? Näin tilanne on maailmalla kaikkialla muualla. Missään
maailmassa ei ole useita eläkeyhtiöitä tai eläkerahastoja hoitamassa lakisääteistä työeläke-
järjestelmää. Kansainvälisessä vertailussa suomalainen eläkejärjestelmähän on vertailu-
kelpoinen, erittäin hyvä, mikä koskee sen rahoituksellista kestävyyttä ja hallinnon luotet-
tavuutta ja avoimuutta, mutta sille järjestelmälle on ominaista, että se on erittäin kallis. Se
on yksi kalleimpia järjestelmiä, mikä johtuu siitä, että meillä on useita eläkeyhtiöitä, jotka
hoitavat tätä toimintaa. Yksi eläkeyhtiömalli toisi säästöä laskennallisesti noin miljardi eu-
152



Pöytäkirjan asiakohta PTK 47/2019 vp
roa välittömästi työeläkejärjestelmälle, [Puhemies koputtaa] ja siinä suhteessa kysyn: eikö
myöskin tätä kannattaisi selvittää?

19.30 Janne Heikkinen kok (vastauspuheenvuoro): Arvoisa puhemies! Aivan aluksi täy-
tyy kiittää edustaja Könttää siitä, että hän toi erinomaisesti esiin sen tosiasian, että kunnat
ja valtionhallinto todellakin laskevat eri tavoin nämä uusista lakisääteisistä tehtävistä syn-
tyvät kustannukset.

Ministeriltä kysyisin tätä, että kun Rinteen hallitusohjelmassa on sinänsä kunnianhimoi-
nen tavoite vesilain uudistamisesta, joka on siis sinänsä kannatettava hallitus- ja oppositi-
orajan ylikin, ja samaan aikaan valtio-omisteinen yhtiö Kemijoki Oy suunnittelee valmis-
tavansa uuden vesivoimalan Sierilään, niin miten omistajaohjausministeri Paatero aikoo
ratkaista tämän räikeän ristiriidan.

19.31 Petri Honkonen kesk (vastauspuheenvuoro): Arvoisa herra puhemies! Tässä todel-
la kuultiin ministerin kertomana jo, mikä on hallituksen kuntapoliittinen linja, kun edusta-
ja Marttinen sitä tässä tiedusteli. Tosiaan kunnat ovat vapaita tekemään vapaaehtoisia lii-
toksia niin kuin tähänkin asti. Pitää tosin muistaa tässä keskustelussa se, että on tehty tut-
kimuksia, joissa on todettu, että kuntaliitoksilla ei ole ollut myönteisiä elinkeinovaikutuk-
sia eikä niillä ole ollut myöskään kuntien menoihin vähentäviä vaikutuksia vaan ne menot
ovat siirtyneet näihin uusiin, yhdistyneisiin kuntiin.

Sinänsä tämän kuntatalouden vaikean tilanteen ei pitäisi tulla kenellekään yllätyksenä,
kun katsotaan tätä meidän ikääntymistä, meidän sote-menojen kasvua. Hallitus on erittäin
sitoutunut siihen, että sote-uudistus viedään eteenpäin, ja tämä on myöskin kuntatalouden
tulevaisuuden kannalta aivan välttämättömyys, että sosiaali- ja terveyspalvelut saadaan
viimein laajemmille harteille.

Olisinkin kysynyt ministeriltä: kuinka tärkeänä te näette tämän sote-uudistuksen nyt
näissä puitteissa ja siinä onnistumisen kuntatalouden kannalta tulevina vuosina?

19.32 Sami Savio ps (vastauspuheenvuoro): Arvoisa puhemies! Kuten muun muassa
edustaja Kankaanniemi tässä hieman aiemmin totesi, niin monet kunnat ovat jo nyt kriisis-
sä tai ainakin sen partaalla. Myös julkisen talouden selonteon mukaan kunnat ja kuntayh-
tymät ovat selvästi alijäämäisiä myös tulevina vuosina.

Yhtenä merkittävänä huolena on se, korvaako hallitus kunnille määräämänsä uudet teh-
tävät täysimääräisesti. Ainakaan takavuosina näin ei ole aina käynyt, vaan esimerkiksi
kunnille koituneet investointikustannukset on arvioitu vahvasti alakanttiin, ja varsinkin
Kuntaliitto on kiinnittänyt tähän toistuvasti huomiota. Toivottavasti hallitus nyt muistaa tä-
män lakiuudistuksia tehdessään ja niistä aiheutuvia kustannuksia kunnille korvatessaan.

Arvoisa puhemies! Paljon julkista keskustelua on herättänyt myös valtionyhtiöiden ti-
lanne, muun muassa Posti, sen kansalaisten silmissä heikentynyt luotettavuus ja postinja-
kelun hidastuminen, postimaksujen kohoaminen ja erilaiset [Puhemies koputtaa] palkka-
ja työehtokiistat. Kysyinkin ministeriltä, millaisia omistajaohjauksen keinoja hän aikoo
käyttää Postin tilan vakauttamiseksi.

19.34 Niina Malm sd (vastauspuheenvuoro): Arvoisa puhemies! Tässä on puhuttu nyt
paljon tästä digitalisaatiosta, ja se on hyvä. Sitä pitää kehittää. Valitettavasti tällä hetkellä
julkisella puolella tilanne on sellainen, että meillä on paljon erilaisia alustoja, mitkä eivät
153



Pöytäkirjan asiakohta PTK 47/2019 vp
keskustele keskenään. Toivoisin, että tämän digitalisaation osalta kiinnitettäisiin varsinai-
sestikin huomiota tähän. Varsinkin, kun on päässyt myöskin tutustumaan Virossa ja Tal-
linnassa siihen, että meidän itse kehittämämme järjestelmä toimii siellä yhdellä kortilla.

Toinen digitalisaatioon liittyvä asia on tekoäly, mikä tulee mukana. Haluaisinkin kysyä
ministeriltä: miten tekoälyn kanssa otetaan huomioon myös eettiset kysymykset?

Ja kolmantena kuntien osalta tämä ikuinen kysymys virkakielestä: virkakielen täytyy
olla myös kunnan päätöksenteossa sellaista, että jokainen voi sitä ymmärtää, niin että de-
mokratia voi myös toteutua.

19.35 Arto Pirttilahti kesk (vastauspuheenvuoro): Arvoisa herra puhemies! Kyllä, todel-
lakin — kuntatalous on kireällä, ja on hienoa, että kompensaatioita nyt saadaan edes jon-
kun verran tulemaan kuntiin päin. Tietenkin siinä on monta syytä, varmaan tätä Paras-han-
ketta ja niin edelleen, onkohan nyt jo sitten hanke numero 2.07 tai vastaava menossa. Niin
onko se tämä hallitus nyt sitten, mikä saa askelmitan lankulle ja päästään sitten tekemään
sitä kuntauudistusta näillä toimenpiteillä eteenpäin? Eli olen tästä maakuntien ja kuntien
kehittämisrahasta huolissani ja tavallaan kehittämisvoimasta: riittääkö meillä sitten pauk-
kuja viedä näitä sote- ja muita uudistuksia eteenpäin.

On kiinnitetty huomiota tähän digitalisaatioon, ja kysyisinkin: Mitä kuuluu Vimana
Oy:lle ja SoteDigille? Ovatko ne ne pohjat, millä tätä hallinnon uudistusta viedään eteen-
päin, ja ovatko ne hyvässä hapessa?

Toinen on tämä valtion kiinteistöstrategia. Kysyisin esimerkiksi Senaatti-kiinteistöjen
tämänhetkisestä tilasta. Tullaanko Senaatti-kiinteistöjen strategiaan ja myös siihen tulou-
tukseen jonkin näköistä osaa ottamaan tai käsittelemään sitä, [Puhemies koputtaa] koska
valtiokin on useissa kiinteistöissä Senaatin kautta?

19.36 Pauli Kiuru kok (vastauspuheenvuoro): Arvoisa herra puhemies! Pari vaalikautta
sitten tarkastusvaliokunta teki laajan sisäilmaongelmia koskevan selvityksen ja sen pohjal-
ta mietinnön. Tämä asia koskee tuhansia ja tuhansia suomalaisia. Mietinnössä todettiin,
että kenttä on pirstaloitunut: tämä asia koskee opetus- ja kulttuuriministeriötä koulutuksen
kautta, sosiaali- ja terveysministeriötä terveysongelmien kautta, ympäristöministeriötä ra-
kentamisen ohjauksen kautta. Kun nämä laitettiin yhteen, päätettiin perustaa tällainen Ter-
veet tilat 2028 -ohjelma. Kysyn siitä ohjelmasta ja selonteosta, joka siitä on luvattu tehdä
— pitääkö tämä hallitusohjelman kirjaus paikkansa? Ja kun hallitusohjelmassa sanotaan,
että selvitetään korjausrakentamisen osaamiskeskuksen perustaminen, [Puhemies koput-
taa] niin pitääkö sellainen huhu paikkansa, että se on tulossa Tampereelle, Tampereen yli-
opiston yhteyteen?

Toinen varapuhemies Juho Eerola: Annetaan ministeri Paaterolle taas mahdollisuus
vastata. Kuinkas monta minuuttia tarvitaan? [Sirpa Paatero: Vaikka kolme, sovitaanko
näin?] — Okei.

19.37 Kunta- ja omistajaohjausministeri Sirpa Paatero: Voidaan neuvotella puhemie-
hen kanssa. Tämä on oikein hyvä. — Jos jatketaan näistä kysymyksistä, joista osa jäi kes-
ken ja osa sitten jatkuu tähän:

Näihin uusiin tehtäviin viitattiin tässä jaksossa mutta myöskin edellisissä. Tällä hetkellä
meillä on toimielin nimeltä KUTHANEK — joka on siis valtiovarainministeriön ja Kun-
154



Pöytäkirjan asiakohta PTK 47/2019 vp
taliiton yhteinen toimielin, jossa käydään läpi kaikki lakiesitykset ja niihin liittyvät arviot
siitä, mikä on se summa, jotta sataprosenttinen korvaus tulee — ja tähän mennessä kaikis-
sa niissä lakiesityksissä, jotka on keretty käydä läpi, olemme olleet yhtä mieltä niistä kor-
vattavista summista, niin varhaiskasvatuksen subjektiivisessa päivähoito-oikeudessa ja
ryhmäko’oissa kuin jälkihuollon laajentamisessa muun muassa. Elikkä tätä linjaa vain pi-
tää jatkaa, jotta sitä semmoista tilannetta kuin aikaisemmin oli ei enää tulisi.

Sitten vaikka hyppään kysymyksiin näistä kiinteistöistä: 
Meillähän on nyt siis Senaatilla tällä hetkellä tilanne, että siellä on nollatuottovaatimus,

elikkä sitä aikaisempaa Senaatin linjausta, milloin piti saada tuottoja 4—7 prosenttia tai
muuta, ei enää ole. Saimme korotettua tähän budjettikirjaan myöskin Senaatin valtuutta
niin, että se on nyt 325 miljoonaa euroa, jolla voidaan näitä parannuksia tehdä. Vuoropu-
helua vuokraajien elikkä kaikkien näiden mainitsemienne tahojen kanssa on yhä edelleen
jatkettava, että esimerkiksi poliisi ja Senaatti käyvät sen keskustelun, mitkä ovat prioritee-
tit, minkä kiinteistöjen osalta aloitetaan ja minnepäin mennään.

Tätä Terveet tilat -asiaa viedään myöskin Senaatin sisällä eteenpäin, mutta varsinaisesti
tämä korjausrakentamisen puoli kuuluu sinne ympäristöministeriön tontille, jotenka en us-
kalla vastata mistään Tampereen sijoittamisesta tässä kohtaa.

Digitaalisuuteen liittyen Suomi on hyvällä mallilla. Suomihan on siis näissä Euroopan
tason vertailuissa koko julkisen hallinnon osalta ykkönen, Viro on kahdeksas. Ja tämä on
aina hyvä muistaa siinä kohtaa kun mietimme, olemmeko me jotenkin jäljessä. Ei, me
olemme paljon edellä näitä monia muita maita.

Tämä AuroraAI on se meidän väline keinoälyyn, tekoälyyn, ja tässä budjetissa saimme
myöskin rahoitusta niin, että voidaan jatkaa sitä aloitettua hanketta ja saadaan se käyntiin. 

Kieleen liittyen olen samaa mieltä, että demokratia ei toteudu, jos ei pysty ymmärtä-
mään lukemaansa tekstiä, ja 700 000 ihmistä muistaakseni oli se luku, jotka tarvitsisivat
selkokielisen tekstin. Eikä se olisi pahitteeksi kellekään muullekaan, [Johannes Koskinen:
Viisi ja puoli miljoonaa!] että kaikki julkinen teksti, joka esimerkiksi internetsivuilla on,
olisi siinä muodossa, että ne voi sieltä helpostikin lukea.

Postin osalta, jos muutama sana tähän omistajaohjauksen puolelle: Meillä on ohjausta
niin, että me käymme keskusteluja Postin hallituksen puheenjohtajan kanssa, on käyty nyt
useamman kerran. Siellä on tällä hetkellä työehtosopimusneuvottelut meneillään, ja me
olemme päättäneet, että pitää olla sitten eri ministeriöiden yhteinen työryhmä, jonka poh-
jalta katsotaan koko Postin strategiaa ja sen tulevaisuudennäkymiä, sitä, mitä kaikkia teh-
täviä ja onko meillä postilain osalta muutosmahdollisuuksia. — Kiitos.

19.41 Heidi Viljanen sd (vastauspuheenvuoro): Arvoisa herra puhemies! Digitalisaatio
on tulevaisuutta ja jo ehkä nykypäivääkin, ja on erittäin tärkeätä, että valtion julkishallin-
nossa digitalisaatio kehittyy koko ajan. Erityisen kiitollinen olen siitä, että erityisryhmät
huomioidaan ja näin tuetaan yhdenvertaisuutta.

Itse vapaaehtoistyössäni teen jatkuvasti töitä näkövammaisten kanssa. Esimerkiksi heil-
lä on aivan suunnattomia haasteita osallistua yhdenvertaisesti yhtään mihinkään tämän yh-
teiskunnan asioihin. On äärimmäisen tärkeätä, että nämä asiat otetaan huomioon ikäänty-
neiden, vammaisten ja muiden ryhmien kohdalla.

Kun puhutaan digitalisaatiosta, siihen liittyy myös turvallisuus ja se, että me pystymme
luottamaan näihin järjestelmiin. Me tarvitsemme osaajia ja resursseja siihen, että me voim-
155



Pöytäkirjan asiakohta PTK 47/2019 vp
me luottaa, että nämä järjestelmät toimivat. Haluaisin kysyä: onko tämä huomioitu, ja mi-
ten tähän tullaan hallituksen toimesta puuttumaan?

19.42 Arja Juvonen ps (vastauspuheenvuoro): Arvoisa herra puhemies! Peruspalvelujen
valtionosuuksilla rahoitetaan kuntien tuottamia sosiaali- ja terveyspalveluja, ja se raha on
äärettömän tärkeää. Me olemme suurien asioiden edessä: on tulossa sote-uudistusta, van-
huspalveluihin kohdennetaan resursseja, ja kunnat joutuvat miettimään siellä, miten rahat
käyttävät. Kysyisin teiltä ministeri, kun muun muassa omaishoitajat ovat olleet yhteydes-
sä, että raha, mikä sinne kuntaan saapuu, ei välttämättä kohdennu sitten sinne kohteeseen.
He kokevat, että välttämättä se raha ei kohdistu. Olisiko korvamerkitty raha tietyissä
asioissa paikallaan, jotta me voisimme vakuuttua siitä, että varmasti resurssit menevät koh-
dalleen?

Sitten tästä selkokielisyydestä: Yle järjesti keväällä ensimmäisen selkokielisen vaalipa-
neelin, jossa olin mukana. Kyllä siellä havaitsimme kaikki, että ei ainoastaan ymmärtämi-
nen vaan myös selkokielellä puhuminen on tärkeää. Jokainen meistä täälläkin voisi yrittää,
että puhutaan selkokielellä, mutta se vaatisi kyllä [Puhemies koputtaa] enemmän kuin mi-
nuutin aikaa. [Naurua]

19.43 Jukka Kopra kok (vastauspuheenvuoro): Arvoisa herra puhemies! Palataan tähän
Senaatti-kiinteistöt-asiaan ja erityisesti Senaattiin suhteessa turvallisuussektorin toimijoi-
hin eli Puolustusvoimiin, poliisiin ja Rajaan. Kai lienee suht yleisessä tiedossa, että sekä
poliisilla, Rajavartiolaitoksella että Puolustusvoimilla nämä toimitilavuokrien kustannuk-
set nousevat jatkuvalla syötöllä ja vievät toimintamenoista erittäin suuren osan.

Nyt hallitusohjelmassa on sovittu uudenlaisen ratkaisun etsimisestä puolustussektorille,
ja olisi hyvä kuulla nyt, millaista siellä suunnitellaan. Kun ennen vaaleja viime vuonna teh-
tiin selvitystä tästä asiasta, niin suositus oli se, että puolustusministeriön alaisuuteen perus-
tetaan oma yhtiö, joka alkaisi hoitamaan puolustushallinnon kiinteistöjen omistusta ja yl-
läpitoa, mutta nyt on vihiä ja viitteitä siitä, että tämä olisikin menossa Senaatin tytäryhtiök-
si valtiovarainministeriön alaisuuteen. Tämä ei nyt kuulosta siltä, [Puhemies koputtaa] että
nämä tavoitteet toteutuvat tässä, jos näin menetellään. Kuinka asia on?

19.44 Joonas Könttä kesk (vastauspuheenvuoro): Arvoisa herra puhemies! Kiitos edus-
taja Heikkiselle kehuista. Aina tuntuu hyvältä, kun oppositio myös kehuu.

Haluaisin kysyä, arvoisa ministeri, teiltä Veikkauksesta. Olette ottanut tomerasti kantaa
Veikkauksen tilanteeseen, ja olemme lukeneet, että pelikoneiden määrää, joita tässä maas-
sa on noin 22 000, rajoitetaan 3 000:lla. Fakta on, että 3 000:n vähennyksellä, kun se Pris-
man kahdestoista pelikone lähtee, ei ole kyllä mitään merkitystä. Minua kiinnostavat eri-
tyisesti peliongelmaiset, joita tässä maassa on noin 124 000. Veikkauksen uusissa vastuul-
lisuustavoitteissa on, että peliongelmaisten määrä ei kasva. Mutta eikö tuo 124 000 ole lii-
kaa peliongelmaisia? Eikö Veikkauksen tavoitteena pitäisi olla, että peliongelmaisten mää-
rä laskee? Kun me hyvin tiedämme, kuinka paljon esimerkiksi tupakka tuottaa kansanta-
louteemme haittaa, niin miksi ei selvitetä, kuinka paljon uhkapelaaminen ja pelikoneet
tuottavat kansantaloudellemme haittaa, kun aina vain puhutaan näistä niin sanotuista voi-
toista?
156



Pöytäkirjan asiakohta PTK 47/2019 vp
19.45 Iiris Suomela vihr (vastauspuheenvuoro): Arvoisa puhemies! Kaupungistuminen
hyödyttää monia Suomessa, niin työnhakijoita, opiskelijoita kuin yrityksiä, jotka löytävät
kaupungeista parhaan mahdollisuuden kehittyä ja kasvaa, mutta samalla kaupungistumi-
nen on iso haaste niin kaupunkiseuduille kuin sitten niille alueille, jotka jäävät ilman kas-
vua. Kaupungeissa vaaditaan yhä suurempia investointeja niin kiinteistöihin kuin liiken-
teeseen ja sitten ihan niihin peruspalveluihin, jotta saadaan arki pyörimään.

Samalla kaupungeissa maan arvo nousee huimasti näiden investointien myötä. Jos vaik-
ka sen oman asunnon ulkopuolelle sattuu tulemaan ratikkapysäkki, niin siitä saa jo ilman
mitään omaa tekemistä aika ison arvonnousun omaisuudellensa.

Viime kaudella lähdettiin valmistelemaan kiinteistöveron uudistusta, ja olisin kiinnos-
tunut kuulemaan, miten tämä uudistus etenee ja miten etenee yhteistyö erityisesti kuntien
ja kaupunkien kanssa. Tiedetään, että Suomessa on osittain vähän pirstaleisuutta tässä jär-
jestelmässä, [Puhemies koputtaa] ja sen tähden on jäänyt verotuloja kaupungeilta ja kun-
nilta saamatta. Miten saadaan kasvava maan arvo sitten meidän kasvavien kaupunkien
käyttöön?

19.47 Johannes Yrttiaho vas (vastauspuheenvuoro): Arvoisa puhemies! Kunnat ja kor-
ruptio liitetään usein yhteen. Itse tulen Turusta, jossa on tässä suhteessa melko rumakin
historia. Nyt tietääkseni menossa on kaksikin lakiuudistusta, joilla tähän ongelmaan voi-
taisiin puuttua.

Ja kysymykset niistä, eli ensinnäkin: missä mennään kunnallisen viranhaltijalain uudis-
tamisen kanssa siinä mielessä, että siinähän on ollut tavoitteena luoda tämmöinen rajoitus-
aika-, karenssiaikasysteemi, jolla estettäisiin johtavien kunnallisten viranhaltijoitten siirty-
minen julkiselta puolelta yksityisten yritysten leipiin. Missä sen kanssa mennään?

Toinen lakihanke, joka käsittääkseni on menossa, on julkisuuslain ulottaminen koske-
maan kuntayhtiöiden toimintaa [Puhemies koputtaa]. Nythän meillä on se tilanne, [Puhe-
mies koputtaa] että kuntayhtiöiden kaikki toiminta on julkisuudelta suojattua, ja siellä kor-
ruptioriski on [Puhemies koputtaa] ilmeinen. Missä näiden lakihankkeiden kanssa men-
nään?

19.48 Eveliina Heinäluoma sd (vastauspuheenvuoro): Arvoisa herra puhemies! Aivan
kuten ministeri Paatero täällä hyvin todisti, niin kyllähän tässä hallituksen politiikassa on
selkeä suunnanmuutos kuntatalouslinjassa. Ja mielestäni on myös syytä tunnustaa, että
uusi hallitus joutuu nyt korjaamaan kuntien tilannetta erityistoimilla edellisen hallituksen
leikkauksien jälkeen. Ja onkin hienoa, että ministeri on ottanut nyt näitä eritystoimia jo
näin varhaisessa vaiheessa liikkeelle kuin nyt syksyllä, jotta näitä kuntien ahdinkoja pys-
tytään helpottamaan.

Mutta kun itse tulen täältä pääkaupungista, Helsingistä, ja pääkaupunkiseudulta, niin
yhtä lailla kuin edustaja Suomela täällä hyvin kysyi, niin kysyisin myös ministeri Paaterol-
ta: miten hallitus nyt suhtautuu tähän kaupunkipolitiikkaan, ja ottaako hallitus kaupunki-
politiikan tosissaan [Puhemies koputtaa] ja kutsuu kaupungit yhteiseen keskustelupöy-
tään?

19.49 Paula Risikko kok (vastauspuheenvuoro): Arvoisa puhemies! Täällä on ollut hy-
vää keskustelua ja vielä kannustan, kun ministeri tuossa totesi, että tarvitaanko erilaisia
kuntia ja TEAS-hanke on siellä olemassa, mutta 2014—2015 tehtiin tällainen kuin Tule-
157



Pöytäkirjan asiakohta PTK 47/2019 vp
vaisuuden kunta. Suosittelen lukemaan sen. Siinä innovoitiin vähän erilaisia kuntia, ja
minä olen kyllä henkilökohtaisesti sitä mieltä, että pitäisi lähteä miettimään sitä kuntara-
kennetta vähän uudella lailla, että voisiko olla vähän erilaisia tehtäviä erilaisilla kunnilla,
jos halutaan säilyttää kuntapohjaisena tämä meidän yhteiskuntamme.

Sitten minäkin viittaan Senaatti-kiinteistöihin — sattumalta viime kaudella aika paljon
niitä ongelmia oli siinä Senaatti-kiinteistöissä, ja toivon, että niihin kiinnitetään huomiota.
Siellä on esimerkiksi Puolustusvoimat, no siinä on nyt oma juttu tehty, mutta poliisi ja sit-
ten myöskin Rajavartioston tilanne.

Sitten tietysti myöskin huolettaa Veikkauksen tilanne, koska jos siellä kovasti rahoitus
heikkenee, niin sehän tarkoittaa sitten järjestöiltä pois.

Ja vielä yksi kysymys: jos saisin vastauksen siihen Vaasan sairaanhoitopiiriasiaan, kun
sieltä kunnat minulta kyselee sitä.

19.50 Toimi Kankaanniemi ps (vastauspuheenvuoro): Arvoisa herra puhemies! Marras-
kuun alussa kuntien valtuustot tekevät veroprosenttipäätökset ensi vuodelle. Voitteko nyt
vakuuttaa, millä pohjalla kunnat voivat päätöksen tehdä? Enää ei voi vuoden mittaan sitä
korjata, veroprosenttia, jotta kunnat selviävät tuosta taloudesta, taloudellisesta ahdingosta.
Vai onko viestinne, että ottakaa velkaa? Jos nyt on ennakkoarvioita, että yli puolet kunnis-
ta nostaa veroprosenttia, niin se nostaa kyllä sitten veroastetta myös koko maassa, ja halli-
tus on luvannut, että veroaste ei nouse. Mutta tämä lupaus ilmeisesti tulee jo ensi vuonna
tältä osin pettämään. Yt-neuvotteluja käydään kymmenissä kunnissa jo tänä päivänä, ja se
johtaa väistämättä palvelujen heikkenemiseen. Kuitenkin hallitus ehdottaa — tai se sisäl-
tyy ohjelmaan — uusia tehtäviä, lukuisia — hyviä tehtäviä sinänsä — mutta rahoituksen
osalta [Puhemies koputtaa] näkymät ovat kyllä erittäin hankalat.

19.51 Petri Honkonen kesk (vastauspuheenvuoro): Arvoisa herra puhemies! Edustaja
Kiuru edellä viittasi kuntien kiinteistöihin ja sisäilmaongelmaisiin kiinteistöihin. Nythän
on niin, että kun kunnilla on näitä ongelmakiinteistöjä, niillä saattaa olla siellä kunnan ta-
seessa vielä merkittävä tasearvo, ja tämä saattaa sitten estää kunnan lähtemistä uusinves-
tointeihin, joilla korvataan näitä huonokuntoisia, monesti lapsille ja muille kiinteistöjen
käyttäjille vaarallisia rakennuksia uusilla. Tässä taseasiassahan ei tietysti ole kyse puhtaas-
ta rahasta, vaan tilinpäätösteknisistä asioista, mutta kuitenkin sillä on merkittävä vaikutus
kuntatalouteen, kun siellä tässä liikekirjanpidossa ollaan. Yksi mahdollisuus helpottaa tätä
voisi olla kunnan peruspääoman alentaminen. Sitähän voidaan tietyin edellytyksin nyky-
äänkin alentaa ja ikään kuin sitä kautta poistaa sieltä tätä olematonta arvoa — jos minä sen
näin toisin esille. Voitaisiinko harkita tai selvittää sitä, että tätä peruspääoman alentamisen
säännöstöä höllennettäisiin koskemaan nimenomaan näitä sisäilmaongelmaisia kiinteistö-
jä? Tämä voisi olla tietynlainen apu sinne kunnan talouden rakentamiseen ja suunnitteluun.

19.53 Kimmo Kiljunen sd (vastauspuheenvuoro): Arvoisa puhemies! Ministeri toi esille
sen seikan, tilastollisen tiedon, että Suomi on johtava maa maailmassa sen suhteen, että
meidän julkinen hallinto on ottanut käyttöön digitekniikkaa, digitalisoitunut. Se on sinänsä
varmasti saavutus ja kehumisen arvoinen tilanne, mutta siihen liittyy varjopuolensa, ja se
varjopuoli on siinä, että meillä on erityisesti ikääntyneissä ihmisissä väestöryhmää, joka ei
digipalveluista niin sanotusti kostu, yksinkertaisesti siksi, että se on heille ylivoimaisen
hankalaa. Yli 75-vuotiaista itse asiassa 80 prosentilla ei ole tietokonetta lainkaan, yli 85-
158



Pöytäkirjan asiakohta PTK 47/2019 vp
vuotiaissa se nousee 90 prosenttiin, yli 85-vuotiailla edes kännykkää ei ole kolmasosalla
käytössä. Jos me siirrämme näitä julkisia peruspalvelujamme yhä enemmän tälle digi-
maailman puolelle, me synnytämme tämmöisen ikäsyrjintätilanteen: ihmiset putoavat kyy-
distä. Tässä suhteessa toivoisi, että hallituksella on suunnitelmia myöskin sen suhteen, että
digisyrjintää pystyttäisiin torjumaan.

19.54 Anna-Kaisa Ikonen kok (vastauspuheenvuoro): Arvoisa puhemies! Edustaja Ri-
sikko mainitsi täällä tämän aikaisemman tulevaisuuden kuntatyön. Voisiko arvoisa minis-
teri ajatella, että tällainen uusi parlamentaarinen työryhmä laitettaisiin miettimään uudel-
leen kuntien tulevaisuutta? Voisi olla aiheellista. Toivoisin tätä, kun tämä kuntien talous-
tilanne ei vielä korjaannu pelkällä valtionosuuksien lisäämisellä, vaan se vaatisi myöskin
ohjelmallisempaa otetta.

Alueellistamisesta: Teimme viime talvena Kuntaliiton varatoimitusjohtaja Timo Rei-
nan kanssa selvityksen alueellistamispolitiikan uudistamisesta. Teidän asettamanne on alu-
eellistamisen koordinaatioryhmä, ja tänä syksynä ilmeisesti on tarkoitus vetää johtopää-
töksiä, minkälaista alueellistamispolitiikkaa hallitus tulee tekemään, millaista se tulee ole-
maan.

Ja vielä viimeisenä: Kun nyt omistajapolitiikasta täällä on eri yhtiöitten kautta puhuttu ja
siinä on ollut erilaisia kohuja tänä syksynä ja on puhuttu puuttumisesta, niin oletteko arvi-
oineet, onko omistajapoliittisissa linjauksissa uudistamistarpeita?

19.55 Arto Pirttilahti kesk (vastauspuheenvuoro): Arvoisa herra puhemies! Todellakin
Senaatti-kiinteistöt on useampi edustaja ottanut esille ja minä otan myös Risen eli vankila-
kiinteistöjenkin ongelmat. Toivon, että Senaatti-kiinteistöjen omistajia ohjattaisiin siten,
että he noudattaisivat nykyistä hankintalakia ja käyttäisivät kotimaista, puhdasta lähiener-
giaa, niin että se arvo jäisi sinne seuduille eikä valuisi muun muassa rajan taakse Venäjälle
näissä lämpöenergia-asioissa.

Täällä tuli esille myös seutukaupunkien ja maakuntien reunakaupunkien palvelujen jär-
jestäminen. Se on todellakin niin, että useat valtion palvelut mutta myös kuntienkin palve-
lut niistä puuttuvat tällä hetkellä. Meillä on Mänttä-Vilppulassa yhteinen asiointipiste, mis-
sä on kymmenen toimintoa samassa pisteessä. Me emme nimitä sitä yhteispalvelupisteeksi
vaan asiointipisteeksi. Se on erittäin hyvin toiminut, ja näkisin, että aina, kun ollaan jotain
esimerkiksi lopettamassa, käytäisiin hyvä yhteistyökeskustelu siitä, voidaanko nämä pal-
velut jättää esimerkiksi tämmöisen asiointipisteen kautta sinne kuntaan.

19.56 Janne Heikkinen kok (vastauspuheenvuoro): Arvoisa puhemies! Kun tässä edusta-
ja Könttä aikaisemmin jo ansiokkaasti toi esille nämä peliongelmaiset ja Veikkauksen täs-
sä roolissaan, niin haluaisin kuulla ministeri Paaterolta, miten näette sen tilanteen, kun ny-
kytilanteessa veikkaustuotoilla rahoitetaan esimerkiksi EHYT ry:tä, joka auttaa alkoho-
liongelmaisia ihmisiä mutta jonka rahoitus kuitenkin tulee peliongelmaisilta ihmisiltä.
Näettekö tässä jotain moraalista ristiriitaa? Eikö olisi syytä jo hiljalleen ajatella, että Veik-
kauksen ja sen edunsaajien napanuora keskenään leikattaisiin poikki?

Toinen varapuhemies Juho Eerola:  Otetaan siitä vierestä vielä edustaja Marttinen, ja sit-
ten on ministerillä vastausmahdollisuus.
159



Pöytäkirjan asiakohta PTK 47/2019 vp
19.57 Matias Marttinen kok (vastauspuheenvuoro): Kiitoksia, arvoisa herra puhemies!
Kiitoksia myös ministerille vastauksesta kysymykseeni.

Jatkan vielä kysymystä aivan lyhyesti siltä osin, että kuten täällä muistaakseni edustaja
Koskinen toi aikaisemmin esille, niin kun katsoo budjettikirjaa, niin momentin ”Kuntien
yhdistymisen taloudellinen tuki” määrärahan taso laskee erittäin merkittävästi ensi vuonna
ollen vain 400 000 euroa. Koska vielä vuoden 2018 tilinpäätöksessä momentin taso on ol-
lut 7,5 miljoonaa euroa, niin kysyn teiltä, että kun kuitenkin olette tuonut tämän esille ja
viittasitte myös hallitusohjelmaan näiden kuntaliitosten vapaaehtoisen edistämisen osalta,
niin mitenkäs te meinaatte niitä oikein edistää, kun samaan aikaan ehdotuksessa tämä ta-
loudellinen pohja viedään pois.

Toinen varapuhemies Juho Eerola: Ja nyt ministeri Paatero, 5 minuuttia ainakin.

19.57 Kunta- ja omistajaohjausministeri Sirpa Paatero: Jos aloitan tästä viimeisestä
kysymyksestä: Se summa, joka siellä on, on ainoastaan niissä tapauksissa — meillä ei ole
muuta yhdistymistukea — jos semmoinen kunta, joka on todella huonossa kunnossa, liit-
tyy johonkin toiseen kuntaan, jotta valtionosuudet eivät tipu, ja tätä ei ole käytetty, vaikka
on ollut se useampi miljoona euroa siellä. Sitä ei ole kertaakaan vielä käytetty. Ja sen takia,
että se on tämän kokoinen summa, niin sillä ei ole ihan hirveästi merkitystä, jos ei sille ole
tarvetta. Toivoisin, että sille voisi olla vaikka tarvetta enemmänkin.

Mutta jos mennään alueellistamiseen liittyen: Koordinaatioryhmä on todellakin arvioi-
massa myöskin sitä, minkälaisia lainmuutoksia tarvitaan, koska on tarve myöskin uudistaa
alueellistamislainsäädäntöä, ja tämän hyvän selvityksen pohjalta, niin kuin Ikonen hyvin
tietää, monipaikkaisuus tulee olemaan yhteispalvelupisteiden ohella — tai millä nimellä ne
missäkin ovat — tulevaisuuden alueellisten palveluiden ja ihmisten töiden järjestelyjen
osalta se linjaus.

Muutama asia varmaankin näihin yhtiöihin liittyen, Veikkauksen osalta: Veikkaus on
järjestöjen perustama, jotenka tuntuu pahalta, jos ajatellaan, että järjestöt eriytettäisiin
Veikkauksesta, koska Veikkaus ja RAY eivät ole valtion alun perin vaan järjestöjen itse
perustamat. Näihin peliongelmaisiin liittyen on totta, että Veikkauksella on vastuu niistä
peliongelmaisista ja myöskin rahoituksen hoitamisesta sinne. Suurin osa Peluuriin tulevis-
ta uusista ongelmallisista tilanteista on ulkomaisten peliyhtiöiden aiheuttamia.Yhä edel-
leen siis tavoitteen pitää olla vähentää peliongelmia, mutta ulkomaisten peliyhtiöiden osal-
ta se Veikkauksen toimin ei ole mahdollista. Tämän pitää varmaankin olla kaikille selvä.

Näihin kiinteistöihin: Muun muassa Senaatin osalta erityisesti turvallisuuspuolelta tässä
Kopra kysyi sitä ajatusta, miten on. Hallitusohjelmaan on kirjattu, että Senaatin sisälle pe-
rustettaisiin erillinen yhtiö tai liikelaitos puolustuskiinteistöille. Puolustuskiinteistöthän
ovat jo Senaatissa, mutta nyt sinne saataisiin Puolustusvoimille paremmin omaa päätösval-
taa, niin että siellä olisi erillinen oma yhtiö, joka sitten hallinnoisi Puolustusvoimien kiin-
teistöjä, ja tiedän hyvin, että tätä samaa keskustelua on käyty myöskin Rajan ja poliisin ja
muidenkin turvallisuuskiinteistöjen osalta, koska ne kustannukset ovat olleet aika kohtuut-
tomia niitten nousujen osalta, kun on kunnostettu tai rakennettu uusia kiinteistöjä.

Tähän kaupungistumiseen: Suomela kysyi myöskin kiinteistöverosta ja muusta. Se uu-
distus, mitä muistan, että on tällä hetkellä meneillään, on näitten arvostusten osalta... [Hä-
linää]
160



Pöytäkirjan asiakohta PTK 47/2019 vp
Toinen varapuhemies Juho Eerola: Nyt — ministeri Paatero, anteeksi — voinko pyytää
takariviä vähän hiljentymään? Valtava supina kuuluu tänne.

Kiitos. — Ja Yrttiahon kysymyksiin, jotka olivat taas eri aihetta, korruption kitkemises-
tä: Kyllä, meillä on myöskin mainittujen julkisuuslain ja kunnallisen viranhaltijalain ja val-
tion virkamieslain lisäksi meneillään kuntalain uudistus, jossa mietitään esteellisyyksiä,
että mitenkä jos meillä on tilanteita, että kuntien viranhaltijat ovat yhtiöiden hallituksissa,
ja näitten tilanteiden purkamista tullaan katsomaan läpi, että miten se tulevaisuudessa on.
Aikataulua tähän viranhaltijalain uudistamiseen en tällä hetkellä tiedä. Julkisuuslain osalta
oikeusministeriö — oikeusministeri oli täällä äsken — on tehnyt selvityksen, ja se raportti
on saatavissa.

Täällä useampi kysyi kaupunkipolitiikasta, ja siihen liittyen meillä on hallitusohjelmas-
sa erikseen määritelty, että tehdään yhteistyötä metropolialueen kanssa, ja sitä yhteistyötä
olemme jo aloittaneet. Meillä on hyvä lista asioista, mitä on tästä kuuden kunnan kanssa
valtiolla tekeillä. Meillä on yli sadantuhannen asukkaan kunnille MAL-sopimukset, joista
tulee vielä 12-vuotisia, elikkä lisätään sillä lailla suurempien kaupunkien kanssa tehtävää
yhteistyötä, erikseen tehdään seutukaupungeille omaa ohjelmaa ja yhteistyötä, ja sitten
meillä on vielä erillisenä harvaan asuttujen alueiden ohjelma. Ajatus on, että kun kaikille
kunnille, kuntako’oille ja kaikille alueille eivät ole mahdollisia samat toimenpiteet, niin
hallitusohjelmassa on haluttu jo näin eriyttää tätä toimintaa.

Anteeksi, jäi Veikkauksen toiminnasta äsken mainitsematta, että meillä toivottavasti
mahdollisimman nopeasti saadaan arpajaislaki etenemään, koska se on se, millä pelisään-
nöillä Veikkaus tulee tulevaisuudessa toimimaan — mitenkä mainostaminen, minkälaisia
pelejä, minkälaisella ohjauksella — ja tästä syystä näen, että tällä voidaan myöskin turvata
Veikkauksen toimintaa, kun saadaan tarkemmat rajat, mutta voidaan myöskin katsoa se ta-
so, millä sitä tuloutusta sitten tulevaisuudessa kaikkiin näihin toimintoihin saadaan.

Tästä VOS-järjestelmästä ja kasvukaupunkien erityispiirteistä: Meillä on valtionosuus-
järjestelmän uudistustarpeita tietysti. Meillä täällä oli toinen ja kolmaskin kysymys sotes-
ta, ja kun se sote, uusi maakunta, lähtee liikkeelle, niin siinä kohtaa koko valtionosuusjär-
jestelyt ja tasausjärjestelmät on tehtävä molempiin, sekä kunnille että näihin sote-maakun-
tiin, ja se on tietenkin iso urakka, ja siellä molemmissa tulee olemaan tasausjärjestelmän li-
säksi myöskin samoja elementtejä, elikkä saaristolaisuus, syrjäisyys, sairastavuuskriteerit,
kaksikielisyyskriteerit ja muut, aivan varmasti tulevaisuudessakin, mutta niitä painotuksia
joudutaan katsomaan, ja siinä kohtaa tulee muun muassa suurten kaupunkien, erityisesti
pääkaupunkiseudun, osalta ulkomaalaisten osuuden huomioiminen, pitääkö sitä muuttaa.

Sitten oli jo täällä ihan alussa kysymys valtionyhtiöiden vastuullisuudesta: Kyllä, me
olemme tekemässä periaatepäätöstä, mihinkä kirjoitetaan myöskin tätä valtionyhtiöiden
vastuullisuutta. Siinä samalla kun mietitään omistusrajoja, samalla kun mietitään palkitse-
miskäytäntöjä, niin myöskin vastuullisuutta. On se sitten vastuullisuus liittyen ympäristö-
asioihin, verotukseen, työntekijöihin tai mihin muuhun tahansa, niin nämä kaikki käydään
siinä kohtaa keskustellen läpi. Toivottavasti päästään etenemään huomattavasti niitten
osalta. [Paula Risikko: Ja Vaasa!] — Vaasa, kaivoin sen erikseen täältä. Hyvä että muistu-
titte.

 Täällä lukee hallituksen esityksessä, että ”on uusina tehtävinä otettu huomioon myös
hallitusohjelman mukaisesti Vaasan keskussairaalan muutos laajan päivystyksen sairaa-
laksi, miljoona euroa”. [Paula Risikko: Kelle se jaetaan?] — Tässä kohtaa se tavoite on,
161



Pöytäkirjan asiakohta PTK 47/2019 vp
että tämä 1 miljoona euroa menee sille Vaasan sairaalalle. [Puhemies koputtaa — Kimmo
Kiljusen välihuuto] — Meillä on digituki, sen mainitsin jo äsken, [Puhemies: Aika!] eril-
lisenä hankkeena. — Kiitos. 

Ensimmäinen varapuhemies Tuula Haatainen: Tässä varmasti on vielä monia yksityis-
kohtia, joita sitten valiokunnassa myöhemmin käydään läpi.

Nyt siirrytään sitten seuraavaan aiheeseen eli ympäristöministeriön pääluokkaan, ja mi-
nisteri Ohisalo on täällä ympäristöministeri Mikkosen sijasta esittelemässä tämän kokonai-
suuden.

20.05 Sisäministeri Maria Ohisalo: Arvon puhemies! Arvon kansanedustajat! Tämä hal-
litus on sitoutunut ilmastonmuutoksen torjuntaan ja luonnon monimuotoisuuden hupene-
misen pysäyttämiseen. Hallitusohjelmaan kirjattu tavoite hiilineutraalista Suomesta vuon-
na 2035 on keskeinen mittari hallituksen onnistumiselle politiikassaan. Ympäristöministe-
riöllä on tärkeä rooli hallituksen kunnianhimoisen ilmastopolitiikan eteenpäinviemisessä.

Ympäristö- ja ilmastoministeri Krista Mikkonen on ilmasto- ja energiapoliittisen minis-
teriryhmän puheenjohtaja. Ministerityöryhmän tehtävä on koordinoida ja yhteensovittaa
hallituksen ilmastopoliittisia toimia. Näitä toimia toteutetaan useiden eri ministeriöiden
hallinnonaloilla. Tässä työssä ministeriryhmää auttaa ilmastopaneeli, jonka rahoitusta nyt
vahvistetaan.

Tavoite hiilineutraalista Suomesta ei ole helppo saavuttaa, eikä kaikkea ole hetkessä
mahdollista muuttaa. Talousarvioesityksessä lähtee liikkeelle jo monia ilmastotoimia,
mutta suurin osa työstä on vielä edessä. Ensi vuonna pöydälle tulevat muun muassa ilmas-
tolain valmistelu, ympäristö- ja ilmastohaitallisten yritystukien karsinta ja energiaverotuk-
sen kokonaisuudistus, jossa arvioidaan myös turpeen verokohtelu.

Talousarvioesityksessä hallitus tukee asumisen päästöjen pienentämistä uudella ener-
giatehokkuusremonttien tuella. Se suunnataan erityisesti taloyhtiöille, ja siihen on varattu
20 miljoonaa euroa vuodelle 20. Tämä vauhdittaa energiaremontteja ja auttaa luomaan uut-
ta työtä ja työpaikkoja. Tuki öljylämmityksistä luopumiseen käynnistyy vuonna 21.

Nopeutamme liikenteen sähköistämistä panostamalla latauspaikkojen lisäämiseen. Säh-
köautojen latausinfran tuki yli kolminkertaistuu kuluvaan vuoteen nähden.

Puukerrostalojen rakentamista tuetaan antamalla 20 prosentin korotettu käynnistysavus-
tus puurakenteisille ARA-kerrostaloille MAL-alueilla. Myös väestön ikääntymiseen vas-
tataan osaltaan asuntopoliittisin keinoin. Hallitus tukee asuntojen kunnostamista ikäänty-
neille sopiviksi ja esteettömiksi 5 miljoonalla eurolla vuonna 20. Lisäksi laaditaan ikään-
tyneiden asumisen toimintaohjelma vuosiksi 20—22. Hissi- ja esteettömyysavustuksia jat-
ketaan korotetuilla määrärahavarauksilla.

Hallituksen talousarvioesitys on vahvasti suomalaisen luonnon puolella. Luonnonsuoje-
luun esitetään ensi vuodelle reilut 100 miljoonaa euroa lisää rahoitusta. Tällä me haluam-
me suojella suomalaisille rakasta luontoa, elinvoimaisia metsiä ja soita. Suojelun lisäksi
myös kunnostetaan ja ennallistetaan heikentynyttä luontoa ympäri Suomen. Tavoitteem-
me on, että luonnon monimuotoisuuden hupeneminen pysäytetään vuoteen 30 mennessä.

Lisärahoitus auttaa merkittävästi tämän tavoitteen saavuttamisessa. Luonnonsuojelun
rahoituksen lisääminen on tärkeä teko Suomen tulevaisuuden kannalta. Luonnon moni-
muotoisuuden heikkeneminen on ilmastonmuutokseen verrattavissa oleva uhka, ja siksi
hallitus tarttuu nyt vahvasti toimeen. Jo nyt Suomen eliölajeista joka yhdeksäs ja luonto-
162



Pöytäkirjan asiakohta PTK 47/2019 vp
tyypeistä jopa puolet ovat uhanalaisia. Luonnonsuojelun lisärahoitusta käytetään muun
muassa suojelualueiden määrän lisäämiseen. Hallituksen panostuksilla metsiensuojelun
Metso-ohjelman 96 000 hehtaarin tavoite saavutetaan vuoteen 25 mennessä. Hallitus pa-
nostaa myös heikentyneiden elinympäristöjen parantamiseen kymmenen vuoden pituisel-
la ohjelmalla. Tämän elinympäristöohjelman puitteissa kohennetaan suomalaisille rak-
kaan luonnon tilaa. Hallitus käynnistää vapaaehtoisuuden pohjalta soidensuojelun täyden-
nysesityksen mukaisten suojelualueiden suojelemisen. Lisäksi ennallistetaan ja kunnoste-
taan ojitettuja soita, lintuvesiä ja kosteikkoja ja perinneympäristöä, kuten niittyjä, ketoja,
hakamaita ja metsälaitumia, sekä parannetaan muun muassa ranta- ja vesiluonnon tilaa.

Luonnonystäviä ilahduttanee myös se, että tämä hallitus panostaa suosittujen kansallis-
puistojen tilan parantamiseen. Retkeilyrakenteiden, kuten pitkospuiden ja polkujen, korja-
usvelkaa vähennetään, jotta ihmiset liikkuvat oikeilla reiteillä eivätkä tarpeettomasti kulu-
ta herkkää luontoa. Metsähallituksen luontopalvelut tekee jatkossa myös entistä enemmän
ennallistamis- ja kunnostustöitä suojelualueillamme.

Hallituksen tavoitteena on myös asunnottomuuden puolittaminen tällä hallituskaudella.
Tätä varten käynnistetään kehittämisohjelma, johon varataan 3 miljoonaa euroa vuonna
20, ja ohjelma jatkuu vuoteen 2022 saakka. — Kiitos.

Ensimmäinen varapuhemies Tuula Haatainen:  Sitten käymme debattiin. Pyydän niitä
edustajia, jotka haluavat käyttää puheenvuoron, nousemaan seisomaan ja painamaan V-
painiketta.

20.10 Pauli Kiuru kok (vastauspuheenvuoro): Arvoisa rouva puhemies! Kiitos ministe-
rille esittelystä ja kiitos myös siitä, että luonnonsuojelun rahoitukseen on tullut lisää rahaa.
Se on ihan oikeansuuntainen liike, ja uskon, että sille löytyy paljon kannatusta tästäkin sa-
lista.

Hallitusohjelmassa sanotaan lyhyesti, että laajennetaan kansallispuistoverkostoa. Se on
hyvin selkokielisesti ja lyhyesti sanottu, mutta talousarviosta ei vielä löydy lisää tietoa sii-
tä, laajennetaanko jotain olemassa olevista 40:stä vai perustetaanko peräti joku uusi. Eli,
jos vähänkin on tietoa siitä, niin mielelläni kuulen.

Mainitsitte tässä myös, että kansallispuistoille ohjataan perusrahoitusta niin, että esimer-
kiksi reitistöä, pitkospuita ynnä muita vastaavia pidetään kunnossa, ja sitä korjausvelkaa,
jota on, kurotaan umpeen.

Eduskunta on kahtena viime vuonna lisännyt autiotupaverkostolle lisärahoitusta. Toi-
von, että tämä tulee myös huomioiduksi.

20.12 Katja Taimela sd (vastauspuheenvuoro): Arvoisa rouva puhemies! ”Missä ilmas-
toteot?” — tällaiset tekstit ovat kuuluneet monta kertaa tällä viikolla, varsinkin kokoomuk-
sen suunnasta. Suomen luonnonsuojeluliitto totesi hallitusohjelmasta: vuosituhannen pa-
ras hallitusohjelma.

Tässä budjetissa vuosituhannen parhaan hallitusohjelman toimeenpano on käynnistetty
historiallisen suurella 100 miljoonan panostuksella luonnonsuojeluun. [Pauli Kiuru: Hy-
vä!] Ja on tärkeää muistuttaa, että viime kaudella luonnonsuojelun rahoitusta leikattiin ra-
justi.

Kokonaisuudessaan ympäristö- ja ilmastotoimiin panostetaan suoraan 275 miljoonaa
euroa enemmän kuin viime vuonna. Luonnonsuojelualueita laajennetaan, vesien suoje-
163



Pöytäkirjan asiakohta PTK 47/2019 vp
luun panostetaan, kannustetaan ihmisiä siirtymään vähäpäästöiseen liikenteeseen, toteute-
taan kävelyn ja pyöräilyn edistämisohjelma ja mahdollistetaan uusien ratahankkeiden ete-
neminen. Nämä, rakkaat kokoomuslaiset, ovat mielestäni niitä parhaita ilmastotekoja.

20.13 Sheikki Laakso ps (vastauspuheenvuoro): Arvoisa rouva puhemies! Tänään on
aika paljon myös keskusteltu edellisen aiheen lisäksi turpeen käytön tulevaisuudesta. Olisi
kiva kyllä kuulla nyt ministeriltä — tai jos ministeri vääntäisi tätä rautalangasta — mikä on
nyt se tulevaisuuden turpeen juttu, mikä tämän hallitusohjelman aikana tulee käynnistää ja
mihin se sitten johtaa.

20.13 Hannu Hoskonen kesk (vastauspuheenvuoro): Arvoisa rouva puhemies! Ympäris-
töministeriön pääluokassa on monia hyviä asioita. Ehkä suurimpana tervehdin niistä puu-
rakentamisen huomioimista todella painokkaasti. Samoin sitten tuolla liikennepolttoainei-
den puolella, biokaasu. Se tulee toki sieltä toisen ministeriön kautta, mutta kuitenkin bio-
kaasuasiat kuuluvat olennaisesti tähän ympäristön parantamiseen. Se on erittäin merkittä-
vä yhteishanke näiden puurakentamisten lisäksi.

Mielestäni suomalainen puu on semmoinen voimavara, jota ei ole läheskään käytetty
niin paljon kuin siihen olisi aidosti mahdollisuuksia. Ensimmäisiä hyviä askeleita toki oi-
keaan suuntaan on otettu, muun muassa muovien korvaamiseksi. Mutta puurakentaminen
on sellainen aihe, joka pitäisi meidän ymmärtää. Se, että panemme tässä hallitusohjelmas-
sa mainitut, niin kuin ministerikin mainitsi, tämän 20 prosentin avustuksen MAL-alueelle,
niin tämä mielestäni pitää ulottaa koko Suomeen. Ei tätä voi rajata vain yksiin tiettyihin
kaupunkeihin. Se on sinänsä jo ihan tasa-arvokysymyskin eri alueiden välillä.

Ja lopuksi, arvoisa puhemies, tämä energiantuotanto: suomalaisten metsien kunnossapi-
to on kaikista tärkein ilmastoteko. Jos me haluamme rajata jotakin energiamuotoa kotimai-
sista vaihtoehdoista pois, se johtaa hyvin äkkiä siihen, että metsiä hakataan sitten. Puu me-
nee polttoon, ja se ei missään nimessä ole tarkoituksenmukaista, vaan kysymyksessä on sil-
loin teko, joka ei palvele ollenkaan ilmastonmuutoksen torjuntaa.

20.15 Tiina Elo vihr (vastauspuheenvuoro): Arvoisa puhemies! Kiitos ministeri Ohisa-
lolle ympäristö- ja ilmastoministerin tuuraamisesta. On todella hienoa, että hallitus osoit-
taa ensi vuodelle historialliset 100 miljoonaa euroa lisää luonnonsuojeluun. Tämä on tär-
keää siksi, että luonnonsuojelurahoitusta leikattiin viime hallituskaudella, minkä johdosta
se oli varsin matalalla tasolla. Tämän seurauksena esimerkiksi soiden suojeluohjelma rau-
nioitui ja vapaaehtoisuuteen perustuva Etelä-Suomen metsien suojeluohjelma hidastui.
Nyt suojelutarkoituksiin soveltuvia metsä- ja suokohteita on olemassa, ja ne todella nyt
odottavat sitä suojelun toimeenpanoa.

Hallitusohjelmaan on kirjattu, että kansallispuistoverkostoa laajennetaan. Porkkala Uu-
dellamaalla on ollut jo pitkään matkalla kansallispuistoksi. Se on täällä Ruuhka-Suomes-
sa, missä meillä asuu paljon ihmisiä, jotka kaipaavat helppoa pääsyä luontoon, ja purkaisi
osaltaan painetta Sipoonkorven ja Nuuksion hyvinkin suosituista ja kuormittuneista kan-
sallispuistoista.

20.16 Mai Kivelä vas (vastauspuheenvuoro): Arvoisa puhemies! Kyllä tämä odotettu po-
litiikan suunnanmuutos näkyy nyt myös ilmasto- ja ympäristöpolitiikassa. Tässä budjetti-
esityksessä kokonaisuudessaan noin 2 miljardilla eurolla panostetaan hiilineutraaliuteen.
164



Pöytäkirjan asiakohta PTK 47/2019 vp
Tämä on arviolta noin 350 miljoonaa euroa enemmän kuin mitä tämän vuoden vastaaviin
toimiin on laitettu.

Totta kai itsekin olen sitä mieltä, että tämän ilmastokriisin aikana tämäkin budjettiesitys
olisi voinut olla vielä kunnianhimoisempi, ja itse olen ainakin vain iloinen, jos oppositio
meitä tässä kirittää. Mutta kuten ministeri totesi, nämä suuret ympäristöasioita käsittelevät
kokonaisuudet ovat meillä vasta edessä, ja ne pitää valmistella huolella. Siinä minä haluai-
sin peräänkuuluttaa sitä, että se hallitusohjelmassa yhdessä sovittu kunnianhimon taso sit-
ten myös näkyy näiden ohjelmien toteutuksessa.

Ja lopuksi vielä, että kun puhutaan ympäristöministeriön vastuista, niin itselle tämän
koko budjettikirjan yksi parhaista asioista on nämä luonnonsuojelumäärärahat. Kiitos siitä.

20.17 Sari Multala kok (vastauspuheenvuoro): Arvoisa puhemies! Kyllä me kiritämme,
voitte olla siitä varmoja. Hallitusohjelma on varsin hyvä ja kunnianhimoinen, se täytyy
myöntää. Mutta kannattaa myös muistaa se, että käytetty rahamäärä ei mittaa toimien te-
hokkuutta.

Turpeen energiapolton päästöt vastaavat koko Suomen liikenteen päästöjä, henkilöauto-
liikenteen päästöjä, [Mikko Savola: Jonka kokoomus korvaa!] joten tarvitaan ohjelma, tar-
vitaan suunnitelma kunnianhimoisempaan ohjelmaan. [Välihuutoja] — Jos saisin puhua,
arvoisat edustajat, silloin, kun on minun vuoroni, kiitos.

Sen lisäksi, että turpeenpolton alasajoon ei ole tässä vaiheessa suunnitelmaa — toki hal-
litusohjelmassa on kirjaus, mutta se kirjaus ei vaadi lisätoimia — toivoisinkin nyt, että
vaikka ilmastoministeri ei täällä valitettavasti ole paikalla, niin saisimme nyt vastauksen
siihen, aikooko hallitus ensi vuonna puuttua energiaverotusta katsoessaan myös turpeen
verotukeen edes jollain tavoin. [Eduskunnasta: Kokoomukselta puuttuu konkretia!]

20.18 Ari Torniainen kesk (vastauspuheenvuoro): Puhemies! Budjetissa on monia erit-
täin hyviä asioita. Tämä budjetti vahvistaa luonnon monimuotoisuutta. Metson rahoitusta
lisätään, se on hyvä asia, vapaaehtoisuuteen kannustetaan. Metsähallituksen korjausvelan
pienentäminen ja luontomatkailun edistäminen, hyviä asioita. Kunnostetaan myöskin kan-
sallispuistoja ja retkeilyalueiden reitistöjä.

Mutta sitten, kun puhutaan nimenomaan ilmastonmuutoksesta — aivan kuten edustaja
Hoskonen jo omassa puheenvuorossaan toi esille — niin kyllä rakentamisessa puurakenta-
misen edistäminen on ilmastoteko, jos mikä, ja myöskin silloin, kun otetaan rakennuksiin
uusiutuvaa polttoainetta ja käytetään energiaa lämmitykseen ja niin poispäin. Se on tosi il-
mastoteko, se asia.

Ja aivan kuten edustaja Hoskonen sanoi: nyt tätä laajennetaan, MAL-sopimuksia. Itse
toivon, että MAL-sopimusten tyyppisiä sopimuksia laajennetaan koko Suomeen, sillä kyl-
lä koko Suomessa tarvitaan rakennuksia ja rakentamista. Se työllistää myöskin koko Suo-
messa ihmisiä. Hyvä asia [Puhemies koputtaa] on myöskin tässä budjetissa, että korjausra-
kentamiseen panostetaan ja saadaan myöskin tukea sinne suunnitteluun.

20.19 Niina Malm sd (vastauspuheenvuoro): Arvoisa puhemies! Ilmastotoimet paranta-
vat suomalaisten arkea ja tukevat myös yritysten muutosta toimintaympäristön ollessa ko-
vassa muutoksessa. Tässäkin kohdassa on helppo johtaa yhteen niin ilmastotoimia kuin
myös työllisyyttä, ja jälleen se todistaa sen hienouden, mikä tässäkin budjetissa ja tässä
hallitusohjelmassa on, että tullaan yli hallintoalojen keskustelemaan keskenään ja löyde-
165



Pöytäkirjan asiakohta PTK 47/2019 vp
tään niitä eri toimia eri toimialoille niin, että kaikilla on mahdollisuus vaikuttaa myöskin
näihin ilmastotoimiin. Ilmastotoimien ei tarvitse tarkoittaa, että arki vaikeutuu, huononee
tai kurjistuu. Sosiaalidemokraateille ilmastoviisas arki tarkoittaa toimivaa, parempaa ar-
kea kaikille, jolloin hyvinvointi lisääntyy, vaikka päästöt pienenevät.

Mutta täytyy tähän loppuun vielä todeta, että kyllä Suomessa on pienet ongelmat, jos ko-
koomuksella aina vain kerta toisensa jälkeen on aiheena ministerien läsnäolo tässä salissa.

20.20 Satu Hassi vihr (vastauspuheenvuoro): Arvoisa puhemies! Niille, jotka eivät vielä
tiedä, ministeri Mikkonen on EU:n puheenjohtajamaan ministerin ominaisuudessa kan-
sainvälisessä ilmastokokouksessa. [Emma Kari: Tärkeä kokous!] Mielestäni se on tärkeä
tehtävä.

Mutta niin kuin tässä moni kollega on jo todennut, tämä budjetti sisältää historiallisen li-
särahoituksen luonnonsuojeluun, mikä on erittäin jyrkkä ero verrattuna edelliseen hallituk-
seen, joka leikkasi nimenomaan luonnonsuojelun rahoitusta suhteellisesti enemmän kuin
mitään muuta budjettikohtaa. Nyt tässä suunta kääntyy ja näin on oikein, sillä luonnon mo-
nimuotoisuuden hupeneminen, sehän on meidän tulevaisuudellemme aivan yhtä vakava
uhka kuin ilmastonmuutos. Monet näistä asioista, joita budjettikirja sisältää, ovat tällaisia
kaksoishyöty-, win-win-asioita. Yksi niistä on soiden suojelu ja soiden ennallistaminen,
joka palvelee sekä luonnon monimuotoisuutta että ilmastonmuutoksen hillintää.

Toinen on edustaja Hoskosen mainitsema biokaasu, joka vähentää tarvetta raivata uusia
turvepohjaisia peltoja lannan levitykseen. Näiden turvepohjaisten peltojen maaperästä tu-
levat päästöthän muodostavat [Puhemies koputtaa] peräti puolet [Puhemies: Aika!] maata-
louden kaikista päästöistä.

20.22 Matias Marttinen kok (vastauspuheenvuoro): Arvoisa rouva puhemies! Kiitoksia,
että ministeri on paikalla, vaikkakin toki olisimme olleet paljon tyytyväisempiä siihen, että
itse salkkua kantava ministeri olisi täällä vastaamassa eduskunnalle, koska kuitenkin mi-
nisterit toimivat eduskunnan luottamuksen varassa.

Arvoisa rouva puhemies! Haluaisin nyt kuitenkin kysyä teiltä, kun sijaistatte ministeriä,
joka vastaa ilmastopolitiikasta, että olemme tässä salissa ihmetelleet paljon sitä, millaista
liikennepolitiikkaa tämä hallitus tekee. Tämä keskeinen kritiikkimme kohdistuu siihen,
että olemme kuulleet, että hallitus on leikkaamassa parafiinisen dieselin verotuen pois, siis
tämän uusiutuvan parafiinisen dieselin, jonka päästöt ovat jopa 90 prosenttia pienemmät
kuin tavallisen fossiilisen dieselin päästöt. Kysyn teiltä, arvoisa ministeri: miten mielestän-
ne tämä päätös tukee puhtaan liikenteen ja hallituksen ilmastopolitiikan tavoitteiden saa-
vuttamista?

20.23 Arto Pirttilahti kesk (vastauspuheenvuoro): Arvoisa rouva puhemies! Todellakin
parafiinipolttoaineen lähtökohta on 70 prosenttia fossiilista — eli tämä siihen.

Mutta todellakin tämä on hieno budjetin pohja. Todellakin kehuttavaa, että on satsattu
luonnonsuojeluun, aivan loistavaa näin ja myös näen, että tässä on paljon kiertotalouteen,
cleantechiin kuuluvia asioita. Toivoisinkin, että esimerkiksi sana ”jäte” voitaisiin tässä vai-
heessa hukata ja tehdä siitä ”uusioenergia” tai ”käyttöenergia” tai ”käyttömateriaali” ja ot-
taa uuteen kiertoon. Meillä on erinomaisia cleantech-yrityksiä.
166



Pöytäkirjan asiakohta PTK 47/2019 vp
Kysynkin tässä vaiheessa, että kun ulkomaille mennään tekemään näitä hyviä töitä,
muun muassa Kiinaan optimoimaan kivihiililaitoksia, niin saataisiinko se hiilikädenjälki
tänne Suomeen?

Toinen asia on, kun täällä ehkä maatalouttakin on syytetty turvepelloista tai muista, mut-
ta meidän täytyisi ihan oikeasti katsoa suomalaisen ruuan puolesta se, kuinka paljon maa-
taloudessa me voimme vahvistaa maan ja pellon hiilinieluja ja sitä kautta tuoda myös suo-
malaisille ja [Puhemies koputtaa] suomalaiselle ruualle lisää arvostusta.

20.24 Juha Mäenpää ps (vastauspuheenvuoro): Arvoisa puhemies! Edustaja Hoskonen
käytti hyvän puheenvuoron [Hannu Hoskonen pyytää vastauspuheenvuoroa] — ja se va-
rulta jo nousi seisomaan — edustaja Hoskonen käytti hyvän puheenvuoron puurakentami-
sesta. Itse en välttämättä niinkään tämmöisen puukerrostalon hirveä kannattaja ole, mutta
minun mielestäni hallitus voisi osoittaa tukea sille, että peruskouluja, päiväkoteja ja näitä
alettaisiin rakentamaan suomalaisesta hirrestä, koska tämä on oman kokemukseni mukaan
semmoinen materiaali, jolla pystytään rakentamaan semmoisia turvallisia rakennuksia, joi-
hin kaikista vähiten tulee mielestäni kosteusongelmia. Tämä on sellainen asia, mihinkä
hallitus voisi kiinnittää huomiota ja ohjata kuntia suoralla, pienellä avustuksella rakenta-
maan hirsirakennuksia.

20.25 Hannu Hoskonen kesk (vastauspuheenvuoro): Arvoisa rouva puhemies! Juuri
näin, aivan erinomainen puheenvuoro. Puurakentaminen Suomessa osataan. Ajatelkaapa,
satoja vuosia olemme rakentaneet talomme puusta, mutta betoniaikakausi on vienyt sitten
siihen, että puurakentaminen on jäänyt unholaan. Mutta käykääpä katsomassa vaikka Kuh-
mossa uutta koulukeskusta, taikka Joensuun Kiihtelysvaarassa, siellä on koulu rakennettu
puusta. Moni, moni rakennus nousee tänä päivänä puusta. Joensuussa on 14-kerroksinen
kerrostalo, joka on rakennettu puusta, asukkaat varmaan ovat jo muuttaneet. Tänne Espoo-
seen nousee nyt suomalaisista elementeistä koottava korkea, muistaakseni 13-kerroksinen
puukerrostalo. Elikkä meillä osaaminen on jo. Asenne, että meillä betoni olisi ainoa vaih-
toehto, on vanhanaikainen. Mutta sitten mitä tulee vielä tähän metsien käyttöön: Jos me ha-
luamme puusta rakentaa, niin meidän on pidettävä huoli siitä, että metsät ovat kunnossa.
Katsokaapa, mitä Saksassa tapahtui, kun metsiä ei hoidettu. Paras ilmastoteko on pitää
metsät kunnossa, harventaa niitä, silloin saadaan sitä tukkikertymää. Näitä puutaloja ei ri-
suista rakenneta eikä tikuista rakenneta. Siihen tarvitaan kunnon tukkia. Metsämiehenä
voin vakuuttaa, [Puhemies koputtaa] että siihen muuta keinoa ei ole.

20.26 Janne Heikkinen kok (vastauspuheenvuoro): Arvoisa rouva puhemies! Tässä ai-
kaisemmassa keskustelussa nostin jo esiin tämän Sierilän kysymyksen ja Kemijoki Oy:n
suunnitelmat rakentaa uutta vesivoimalaa Suomeen. Ministeri Paatero kunnioitti kysymys-
tä niin paljon, että ohitti sen täydellisesti, joten kysyn nyt teiltä, ministeri Ohisalo: Miten
hallitus aikoo yhteensovittaa vesilain uudistamisen ja uuden Sierilän voimalaitoksen Ke-
mijokeen? Näettekö tässä mitään ristiriitaa, ja miten aiotte asian korjata?

20.27 Emma Kari vihr (vastauspuheenvuoro): Arvoisa rouva puhemies! Täytyy kyllä
nyt hieman ihmetellä tätä kokoomuksen suhtautumista kansainväliseen ilmastopolitiik-
kaan, kun täällä paheksutaan suomalaista ilmasto- ja ympäristöministeriä siitä, että hän on
puheenjohtamassa tai emännöimässä tärkeää kansainvälistä ilmastopoliittista kokousta
167



Pöytäkirjan asiakohta PTK 47/2019 vp
koko EU-mandaatilla. Minusta meidän kaikkien pitäisi olla ylpeitä siitä, että meillä on
mahdollisuus edistää kunnianhimoista ilmastopolitiikkaa kansainvälisillä sektoreilla.

Täytyy myös sanoa se, että minä muistan sen, kun neljä vuotta sitten tänne tuotiin ko-
koomuksen valtiovarainministerin budjettiesitys, ja silloin sai kyllä suomalainen luonto
kylmää kyytiä, todella kylmää kyytiä. Miltään sektorilta, ei yhdeltäkään hallinnonalalta
leikattu niin paljon kuin suomalaisen luonnon suojelusta. Luulisi, ettei niin pienestä sekto-
rista voisi niin paljon leikata, mutta kokoomus kyllä siihen pystyi.

Tällä hetkellä pistetään tämän hallituksen toimesta historiallinen summa suomalaisen
luonnon suojeluun. Nyt suojellaan niitä metsiä, nyt suojellaan niitä vesistöjä, nyt suojel-
laan niitä soita, niitä niittyjä suomalaisten lasten, tämän maan tulevien sukupolvien nautit-
tavaksi, koska se on se, mitä tässä tilanteessa [Puhemies koputtaa] pitää tehdä, ja se on oi-
kein.

20.28 Saara-Sofia Sirén kok (vastauspuheenvuoro): Arvoisa puhemies! Ympäristömi-
nisteriön pääluokassa on monia hyviä asioita, niin kuin tämä moneen kertaan mainittu 100
miljoonan euron lisäys luonnonsuojeluun, mistä puolet on pysyvää rahoitusta. Erikseen
kiitos esimerkiksi vaelluskalojen osalta pienestä 6 miljoonan lisäyksestä, millä saadaan
kyllä paljon hyvää aikaan.

Mutta haluaisin kysyä arvoisalta ministeriltä kahta yksityiskohtaa:
Ensimmäinen koskee soidensuojeluohjelmaa, joka täällä jo nousi esille. Olen ymmärtä-

nyt ympäristöministerin vastauksesta kirjalliseen kysymykseeni, että tämä soidensuoje-
luohjelma aiotaan toteuttaa vapaaehtoisuuden pohjalta. Onko todellakin näin? Tämä on
selkeä suunnanmuutos vihreiden aikaisempiin näkemyksiin.

Haluaisin vielä varmistaa myös sen, millä tavalla tämän hallituksen tavoitteisiin sopii se,
että tässä tilanteessa ympäristöjärjestöiltä leikataan 200 000 euroa.

Ensimmäinen varapuhemies Tuula Haatainen:  Ministerille vastauspuheenvuoro, 3 mi-
nuuttia. — Olkaa hyvä.

20.29 Sisäministeri Maria Ohisalo: Kiitos, arvon puhemies! Kiitos arvon edustajille hy-
vistä näkemyksistänne ja kysymyksistänne.

Ensinnäkin edustajille Multala ja Laakso — turpeeseen liittyvä kysymys: Ensi keväänä
kehysriihessä, ja oikeastaan jo nyt ennen sitä, käynnistetään energiaverotuksen kokonai-
suudistus, jonka osana tarkastellaan myös turpeen verokohtelu, ja hallitusohjelman mukai-
sesti turpeen energiakäyttö puolitetaan vuoteen 2030 mennessä. Eli tämä hallitus tulee
asiassa toimimaan. [Eduskunnasta: Asiallinen vastaus!]

Lisäksi edustajille Kiuru ja Elo — kysymykset kansallispuistoista, kiitos siitä: Ensinnä-
kin, mitä konkreettista tehdään nyt, niin täydennetään olemassa olevaa kansallispuistoko-
konaisuutta, perustetaan vähintään yksi uusi kansallispuisto, ja lisäksi selvitetään myös yh-
den uuden kansallispuiston perustamista. Tästä lähdetään, tässä on toki jo yhdelle kaudel-
lekin tekemistä. Ja kiitos siitä, että tässä salissa huomataan se tärkeys, että tämä 100 mil-
joonaa euroa lisärahaa todella on suomalaisen luonnon monimuotoisuuden turvaamiselle
erittäin tärkeä panostus.

Edustajalle Torniainen: MAL-sopimuksista ylipäätään hyvä huomio, ja olen samaa
mieltä siitä, että käytäntöjä pitää laajentaa siinä, että yhdessä otetaan ilmastotavoitteet huo-
168



Pöytäkirjan asiakohta PTK 47/2019 vp
mioon, yhdyskuntarakenteen tiivistäminen, ja nythän sitten käytäntöä todella laajennetaan
uusiin kaupunkeihin, muun muassa Jyväskylää, Lahtea, Kuopiota tulee mukaan.

Edustaja Malmille: Erittäin hyvä huomio tästä ilmastopolitiikan oikeudenmukaisuudes-
ta. Ajattelen, että se on yksi keskeisimmistä asioista, jonka täytyy puhuttaa poliitikkoja
puoluerajat ylittäen tästä eteenpäin aina. Ilmastotoimia ei voida tehdä niin, että ne maksa-
tetaan kaikista pienituloisimmilla ja vaikeimmassa asemassa olevilla ihmisillä. Tämän
vuoksi hallitus on sitoutunut muun muassa oman talousneuvostonsa puitteissa tekemään
oikeudenmukaisen siirtymän politiikkaa, eli pohdimme jatkuvasti yhdessä niitä keinoja,
millä kompensoidaan vaikeimmassa asemassa oleville ihmisille esimerkiksi polttoaineve-
ron korotuksia ja muita mahdollisia korotuksia, joita hallitus joutuu päästövähennystavoit-
teiden nimissä tekemään. Tämä on ihan keskeistä. Kaikkien täytyy olla mukana tässä, ja tä-
hän tarvitaan myös kansalaisten laaja hyväksyntä.

Edustaja Marttiselle liikennepolitiikasta: Tämä hallitus panostaa raiteisiin, biokaasuun,
toisaalta kolminkertaistaa sähköautoilun latausinfran tuet. Ja toki, mitä parafiiniseen tulee,
kysehän on, niin kuin täällä edustajat aiemmin mainitsivat, pääasiassa fossiilisesta tuesta,
joka on aiemmassa maailmantilanteessa ollut lähipäästöiltään parempi eli palanut puh-
taammin, mutta teknologian kehittyessä on aika ehkä ajanut tästä tuesta ohi, ja kuten mo-
nen muunkin tuen osalta, niitä täytyy kriittisesti tarkastella. Hallitushan on sitoutunut bud-
jettiriihessä siihen, että yritystukia jatkossa leikataan enenevissä määrin myös, eli nyt tar-
kastellaan koko se kolmen ja puolen miljardin paketti, mikä on olemassa. [Puhemies ko-
puttaa] — Jatkanko seuraavalla kierroksella?

Ensimmäinen varapuhemies Tuula Haatainen: Onko vielä monta? Jatketaan nyt saman
tien vielä, jos vielä joku kysymys on.

Hiilinielujen vahvistamisesta: Erittäin hyvä huomio, sitä työtä täytyy tehdä ihan kaik-
kialla, missä pystytään: metsät, pellot, suot. Sitä työtä on toisaalta tehtävä myös esimerkik-
si tutkimuksen saralla, että tiedetään, mistä parhaalla tavalla saadaan hiilinieluja kasvatet-
tua, ja se on yhteinen tavoite siinä missä päästövähennystavoitteet myös. Nämä molemmat
toimet ovat keskeisessä roolissa.

Ensimmäinen varapuhemies Tuula Haatainen: Edustaja Honkonen. [Hannu Hoskonen
aloittaa pitämään puhetta] — Honkonen. [Hannu Hoskonen: Anteeksi, tuli väärä!] — Sitä
sattuu.

20.33 Petri Honkonen kesk (vastauspuheenvuoro): Kiitos, rouva puhemies! Tosiaan
tämä yhden konsonantin ero allekirjoittaneen ja edustaja Hoskosen välillä joskus hämmen-
tää.

Mutta tosiaan ensinnäkin tähän kokoomuksen liikennepolitiikkaan: Minun mielestäni
on hupaisaa, kuinka te nostatte tätä parafiinisen dieselin veroedun poistamista, koska tei-
dän omassa ohjelmassanne oli autoveron poistaminen kokonaan, mikä olisi ollut merkittä-
vä tulonsiirto kaikista varakkaimmille kaikista suurikulutuksisimpien autojen hankkimi-
seen, ellen sanoisi, jopa ökyautojen hankkimiseen. Hyvä, että tosiaan nyt tällä linjalla ei ol-
la.

Tosiaan tässä budjettiesityksessä on monia merkittäviä asumisen laatua parantavia esi-
tyksiä niin kasvukeskuksissa kuin myös väestöä menettävillä alueilla. On oikeudenmu-
169



Pöytäkirjan asiakohta PTK 47/2019 vp
kaista, että asuminen kehittyy hyvään suuntaan, asumisen laatu kehittyy kaikilla suomalai-
silla hyvään suuntaan. Se on vastuullista asuntopolitiikkaa, ja juuri sellaista tämä hallitus
tekee.

Kiitoksia ministerille asiallisista ja erittäin asiantuntevista kommenteista [Puhemies ko-
puttaa] liittyen näihin aikaisempiinkin kysymyksiin.

20.34 Sheikki Laakso ps (vastauspuheenvuoro): Arvoisa rouva puhemies! Pakko on ot-
taa tuohon kantaa. Meinaan, että yrittääköhän nyt keskustalainen väittää, että se on ökyi-
lyä, kun ostaa rekan, millä rupeaa ajelemaan maantiellä, kalustolla, vaikka puita metsästä,
sieltä teidänkin syrjäkyliltä. [Petri Honkonen: Henkilöautolla!] — Joo, mutta joka tapauk-
sessa liittyy samaan asiaan.

20.35 Katja Taimela sd (vastauspuheenvuoro): Arvoisa puhemies! Tulkoon se vielä tääl-
täkin selväksi edustaja Laaksolle ja Multalalle: turpeesta luovutaan vaiheittain pitkän siir-
tymäajan jälkeen, niin kuin hallitusohjelmaan on kirjattu.

Asuntopolitiikka jää tietysti tänään hiukan vähemmälle, koska vastuuministeri on tär-
keässä tehtävässä, ja minäkin kiitän siitä, että ministerille tuuraaja löytyi joka tapauksessa
ja tämä ympäristöministeriön hallinnonalakin käsitellään. Haluan tuoda esiin sen, että hal-
lituksen asuntopolitiikassa korostuu jatkossa vahvasti vastuullisten julkisten toimijoiden ja
julkisen sektorin rooli. Kestävä kaupunkikehitys -ohjelmaa jatketaan ja korjausavustuk-
siin budjetista ja asuntorahastosta suunnataan yhteensä lähes 30 miljoonaa euroa ja vuokra-
asuntojen talousongelmien ehkäisyyn suunnataan miljoona euroa.

Mitä sitten tulee tähän asunnottomuuden puolittamiseen, niin ehkä siitä ministerille sel-
lainen kysymys, koska ensi viikolla taas monilla kaupunkialueilla vietetään näitä asunnot-
tomien yö- ja iltatilaisuuksia, valitettavasti: mitkä ovat ne konkreettiset keinot, joilla tätä
asunnottomuutta tullaan tämän hallituksen aikana poistamaan?

20.36 Jenni Pitko vihr (vastauspuheenvuoro): Arvoisa rouva puhemies! Ilmastonmuu-
toksen torjuminen vaatii systeemitason muutosta kaikilla hallinnonaloilla. Hallitus leik-
kaakin ympäristölle haitallisia tukia ja uudistaa energiaverotusta.

Ensi vuonna tullaan ympäristöministeriön hallinnonalalla käynnistämään mittava ener-
giaremonttien tukeminen, kuten ministeri Ohisalo kertoi. Tämä on tärkeää, sillä rakennus-
ten lämmitys muodostaa merkittävän osan rakennetun ympäristön ilmastopäästöistä. 20
miljoonan tukea voidaan käyttää energiatehokkuuden parantamiseen ja lämmitystavan
muutokseen. Esimerkiksi öljylämmityksen vaihtaminen maalämpöön, lämmön talteenot-
to, aurinkopaneelit ja -keräimet ovat hyviä tapoja taloyhtiöille säästää energiaa ja samalla
kustannuksia. Pikaisen laskutoimitukseni perusteella kolmen vuoden aikana 100 miljoo-
nalla voidaan tukea jopa tuhansien taloyhtiöiden ilmastotekoja.

Puurakentamisen suhteen ollaan myös ottamassa uusi vaihde päälle muun muassa koro-
tettujen MAL-avustusten kautta ja puurakentamisohjelmaa toteuttamalla. Kiitos niistä.

20.37 Heikki Vestman kok (vastauspuheenvuoro): Arvoisa puhemies! Jos hallituksen ta-
voitteena on vähentää päästöjä, niin kyllä minä ihmettelen, että miksi ihmeessä te leikkaat-
te tätä parafiinisen dieselin tukea. Te nostatte tällä uusiutuvan dieselin hintaa, jota meillä
tuolla Itä-Uudellamaalla tuotetaan. Yhä harvemmalla suomalaisella on tämän jälkeen va-
raa valita tämä kestävämpi polttoaine — siis kiitos tämän hallituksen ”ilmastotoimien”.
170



Pöytäkirjan asiakohta PTK 47/2019 vp
Toiseksi minä haluan kysyä nyt hallituksen kantaa ydinvoimaan. Ympäristöministeri
Mikkonen on antanut tästä hämmentäviä lausuntoja tuolla Euroopan parlamentissa, ja kai-
paisin tähän nyt hieman täsmennystä. Peräänkuuluttaisin erityisesti sitä, että tuo ydinener-
gialainsäädäntö saataisiin uudistettua sillä tavalla, että Suomessa tulevaisuudessa saatai-
siin hyödynnettyä tällä hetkellä valmisteilla ja kehitteillä olevia pienreaktoreita, joilla pys-
tytään todennäköisesti merkittävästi vähentämään [Puhemies koputtaa] muun muassa kau-
kolämmöntuotannon päästöjä, jotka ovat Suomessa erityinen ongelma.

20.38 Hannu Hoskonen kesk (vastauspuheenvuoro): Arvoisa rouva puhemies! Energi-
antuotannosta sen verran vielä, että kun puhutaan turpeen käytöstä, niin pitää muistaa, että
vasta muurattiin peruskiveä Ilomantsissa teknisen hiilen tehtaan työmaalla, ja siellä val-
mistuva tekninen hiili, josta hiilikuitua ja muita tuotteita tehdään, korvaa nimenomaan ki-
vihiiltä maailmanmarkkinoilla, ja kysyntä on aivan valtavaa. Samoin kasvualustojen, joita
Suomesta viedään Eurooppaan kasvihuoneviljelmille, kysyntä on räjähtänyt käsiin. Valta-
va vienti on menossa. Monia muita uusia tuotteita on tulossa, ja me täällä suunnittelemme,
että me kiellämme turpeen. Pitäisi joskus ajatella vähän nenäänsä pitemmälle, miten tämä
homma menee.

Sitten jos lakkautamme energiaturpeen käytön, samalla hetkellä me lakkautamme vä-
hempiarvoisten puiden polttamisen, koska kun poltetaan vähempiarvoista energiapuuta,
niin se tarkoittaa sitä, että se tarvitsee tukipolttoaineen aina. Ilman sitä puut jäävät poltta-
matta. Silloin meidän pitää hakea tukkipuuta ja kuitupuuta, ja senhän me olemme itse kiel-
täneet. Älkää nyt, hyvät ihmiset, puhuko pehmoisia sen takia, että se on niin tyylikästä ja
seksikästä, mutta se ei toimi käytännössä. [Välihuutoja] Anteeksi vaan, arvoisat edustaja-
kollegat.

20.40 Sari Multala kok (vastauspuheenvuoro): Arvoisa puhemies! En nyt tiedä, kuka
täällä puhuu pehmoisia, koska me emme ole missään vaiheessa väittäneet, että olisimme
halunneet kieltää turpeen, edustaja Hoskonen. [Keskeltä: Kivihiilen kyllä!] — Kielsimme
kyllä kivihiilen viime kaudella yhdessä teidän kanssanne, ja edelleen mielestämme se on
ihan hyvä päätös.

Edelleen kuitenkin toistan sen, että kun ilmastotoimia tehdään, niiden tehokkuutta ei voi
mitata niihin käytetyllä rahalla. Niiden tehokkuutta mitataan yhdessä vähentyneillä pääs-
töillä ja vahvistuneilla hiilinieluilla. Kysynkin: kuinka paljon päästöt nyt vähenevät, kun
parafiinisen dieselin tuki poistetaan? [Heikki Vestman: Hyvä kysymys!]

Sitten toinen kysymys kansallispuistoverkostosta. Äärimmäisen hyvä asia, että luonnon-
suojeluun tulee se 100 miljoonaa. Meillä on kansallispuistoverkoston korjausvelka erittäin
mittavalla tasolla, ja vaikka meillä on uusia tai kohtuullisen uusia kansallispuistoja, niissä
on erittäin paljon vielä täysin rakentamatonta infraa, ja esimerkiksi Sipoonkorven kansal-
lispuisto on edelleen kohtuullisen hajanainen. Onko suunnitelmia esimerkiksi sen kansal-
lispuiston [Puhemies koputtaa] laajentamiseksi tai merellisten kansallispuistojemme laa-
jentamiseksi?

20.41 Pia Lohikoski vas (vastauspuheenvuoro): Arvoisa puhemies! Asuntopolitiikka
meinaa jäädä täällä nyt aivan jalkoihin, niin palaan nyt hieman siihen. Hallitusohjelmassa
linjasimme, että asumisen hintaa halutaan alentaa, ja tämä hallituksen budjettiesitys on
konkreettinen askel siihen suuntaan. Tärkeimpinä asioina pidän kohtuuhintaisen vuokra-
171



Pöytäkirjan asiakohta PTK 47/2019 vp
asuntotuotannon määrän kasvattamista ja ilolla tervehdin myöskin puurakentamisen ja
energiaremonttien tukemista. Ne ovat myös ilmastotekoja.

Lisäksi pidän erittäin tärkeänä tavoitteena asunnottomuuden poistamista ja sisäilmaon-
gelmista kärsivien auttamista. Erityisesti pääkaupunkiseudulla ja Uudellamaalla asumisen
kalleus sekä kohtuuhintaisten asuntojen riittämättömyys hankaloittavat ihmisten elämää.
Monilla asuminen vie tuloista aivan liian suuren osan. Siksi toivoisin, että myös Helsingin
seudun seuraava MAL-sopimus — maankäytön, asumisen ja liikenteen sopimus — saa-
daan vihdoin pian päättyvän sopimuksen jatkoksi sovittua, siis mahdollisimman pian.
Osaisiko ministeri valottaa tätä?

20.42 Petri Huru ps (vastauspuheenvuoro): Arvoisa puhemies! Olen mielenkiinnolla
kuunnellut tätä energiakeskustelua, turpeeseen liittyvää ja kivihiileen. Tuolta länsiranni-
kolta kun tulee, niin meillä on siellä kivihiilivoimala, mikä nyt menee purkuun, ja sitten on
Kristiinankaupungissa toinen, ja ne eivät kelpaa edes tehoreserviin. Kun siellä niitä ollaan
myymässä ja mahdollinen käyttökohde on Kaukoitä, niin voisi kysyä, onko tämä tehty pää-
tös, totaaliluopuminen kivihiilestä, kuinka järkevä, jos ne eivät kelpaa edes tehoreserviin
vaan puolessavälissä elinkaarta oleva laitos myydään muualle, missä se sitten kuitenkin
tupruttaa, kun meillä se ei kelpaa edes tehoreserviin.

Minä kysyisinkin hallitukselta: miten hallitus huomioi huoltovarmuuden energiatuotan-
nossa, kun kivihiili- ja turvetuotanto ajetaan alas, ja miten se sopii työllisyystavoitteisiin,
kun menetetään jopa kymmeniätuhansia työpaikkoja?

20.43 Mikko Savola kesk (vastauspuheenvuoro): Arvoisa rouva puhemies! Oikeastaan
toivon, että maakunnan kokoomuslaiset seuraavat tätä keskustelua, niin kivihiilenmustaa
keskustelua täällä on, [Sari Multala: Häh?] niin maakuntien työpaikkoja alasajavaa keskus-
telua kokoomuksen puolesta, mutta jatkakaa, jatkakaa, minä kannustan siihen oikein lujas-
ti.

Tähän budjettiin liittyen: Ne hyvät asiat, mitä täällä on, ovat erityisesti kiertotalouteen
liittyviä. Jos me haluamme sekä ehkäistä ilmastonmuutosta että me haluamme myöskin
ympäristöämme parantaa, niin kiertotalous on yksi keskeisimmistä tekijöistä siihen. Kun
puhutaan energiasta, jätteenpoltosta, jätteenkäsittelystä, niitten jakeitten uudelleenkäytös-
tä, vaatteiden kierrätyksestä tai materiaalien kierrätyksestä, niin kaikkeen tähän liittyen
kiertotaloudessa me olemme saavuttaneet paljon. Jos me haluamme globaalisti ilmaston-
muutosta taklata, niin tämä on meidän parhaimpia vientivalttejamme: viedä sitä osaamista
kiertotaloudesta, mitä me olemme Suomessa kehittäneet muun muassa Kiinaan ja muual-
lepäin Aasiaa.

20.44 Anna-Kaisa Ikonen kok (vastauspuheenvuoro): Arvoisa puhemies! Viime hallitus
ja silloinen valtiovarainministeri Orpo laittoivat liikkeelle kestävän kehityksen budjetoin-
nin, joka on herättänyt maailmanlaajuista kiinnostusta. On hyvä, että uusi hallitus on jat-
kamassa tätä käytäntöä. Kestävää kehitystä ja ilmastoasioita voi ja tulee edistää eri hallin-
nonaloilla, ja tähän liittyen kysyisin: onko ministerillä mahdollisuus liikkua myöskin oman
vastuualueensa ulkopuolelle, koska tämä kenttä on kuitenkin rajallinen ja esimerkiksi näi-
tä ilmastotavoitteita pitää viedä eteenpäin monella hallinnonalalla?

Sitten on pakko myöskin kommentoida vielä tätä ministerin läsnäoloa. Mielestäni sillä
on väliä. Kyse ei ole vain tästä päivästä. Tälle viikolle on varattu ajat eri ministerien bud-
172



Pöytäkirjan asiakohta PTK 47/2019 vp
jettiasioitten käsittelylle tässä salissa, ja on pakko kysyä, miten tärkeänä hallitus pitää vii-
me viikkoinakin vahvasti puhuttaneita ilmastoasioita, kun ympäristö- ja ilmastoministeri ei
ole ollut paikalla viime viikkoina kyselytunneillakaan opposition haastateltavana ja ilmas-
tokeskustelu on sen myötä kuihtunut ja kyselytunnilla jopa estynyt. Toimia vaaditaan nyt,
jotta me emme jätä meidän lapsille ja lapsenlapsille ilmastovelkaa. [Puhemies koputtaa]
Ministerin tulisi pyrkiä olemaan paikalla, ja sikäli [Puhemies: Aika!] pidän valitettavana,
että ensin tällekään tilaisuudelle [Puhemies: Aika!] ei ollut järjestetty paikkaa.

20.45 Saara Hyrkkö vihr (vastauspuheenvuoro): Arvoisa puhemies! Täytyy todeta, että
tässä ilmastonmuutoksen torjunnassa epäonnistuminen on huomattavasti kalliimpaa ja
kohtalokkaampaa kuin mikään muu työpaikkoihin tai talouteen kohdistuva uhka, mitä tääl-
lä on nostettu esiin. Siinä tarvitsemme myös kansainvälistä yhteistyötä, ja minusta on to-
della hienoa, että ympäristö- ja ilmastoministeri Mikkonen on juuri parhaillaan käyttämäs-
sä koko EU:n ääntä, jotta tätä ilmastonmuutosta saadaan kansainvälisesti, globaalisti yh-
dessä ratkaistua. Minusta sen kritisoiminen on hieman erikoista.

On hienoa, että kokoomuksen ilmasto- ja ympäristöherätyksen saanut siipi sparraa hal-
litusta entistä nopeampiin ja tehokkaampiin ilmastotoimiin. Opposition tuki on tähän eh-
dottomasti tervetullutta, koska meitä kaikkia tarvitaan näiden kriisien ratkaisemisessa.
Mutta on kyllä ihan hyvä, että hallituksen ilmastotavoitteet eivät nojaa yksinomaan oppo-
sition neuvojen varaan. Kun yhdet kokoomuksen edustajat puhuvat kauniisti ympäristöstä,
toiset tuntuvat eri keskusteluissa vastustavan kaikkea ympäristön ja ilmaston tilaa paranta-
via toimenpiteitä. Jos hallituksen pitäisi ammentaa viisautta [Puhemies koputtaa] vain op-
position evästyksistä, niin se ei tämän sekamelskan keskellä olisi kyllä kovin helppoa.

20.47 Marko Kilpi kok (vastauspuheenvuoro): Arvoisa puhemies! En ole koskaan ajatel-
lut niin, että ajoneuvoveron poistaminen olisi jotenkin tulonsiirtoa tai se kolisisi jollain ta-
valla hyvätuloisempien laariin. Kysehän on autokannan uudistamisesta hyvin radikaalilla
tavalla, jolla saavutettaisiin merkittävää parannusta liikenneturvallisuuteen ja liikenteen
päästöihin. Eikö siinä käy sillä tavalla, että ajoneuvoveron poistamisen kautta myös pieni-
tuloisilla olisi mahdollisuus uudempiin autoihin?

Suomessahan on Pohjoismaiden vanhimmat autot, ja Suomesta on, ikävä kyllä, tullut
tämmöinen ruotsalaisten dieselautojen hautausmaa. Jos ajatellaan vaikka esimerkiksi Nor-
jaa, niin sähköautot ovat siellä verovapaita. Niillä saa ajaa jopa bussikaistoja pitkin, ja
myös pienempituloiset ajavat siellä Tesloilla, joihin täällä Suomessa aika harvalla on mah-
dollisuus. Jos me haluamme leikata merkittävästi liikenteen päästöjä, niin pitäisikö tämän
paljon viljellyn poliittisen muutoksen lisäksi [Puhemies koputtaa] myös kokeilla tämmöis-
tä ajattelun muutosta?

20.48 Mikko Kärnä kesk (vastauspuheenvuoro): Arvoisa rouva puhemies! Aivan ensim-
mäiseksi kiitokset ministeri Ohisalolle erittäin asiantuntevasta sijaistamisesta. Mikäli op-
positio ei näin selkeäsanaisen ministerin vastauksista ja esityksistä saa selvää, niin se ei
kyllä hallituksen vika ole siinä vaiheessa.

Mutta piti aivan rientää tuolta omalta työhuoneelta tänne, koska ministerin esittelyssä
tuli esille tämä soiden ennallistaminen, lintukosteikot, vaelluskalat. Nämä lämmittävät erä-
miehen mieltä. Riistan elinympäristöt paranevat. Riekko lentää jälleen myös Etelä-Lapis-
sa, ja tämä tarjoaa myös huikeita mahdollisuuksia metsästäjille.
173



Pöytäkirjan asiakohta PTK 47/2019 vp
Lisäksi olen iloinen siitä, että puurakentamiseen tullaan panostamaan. Ja tässä heittäisin
kyllä palloa suuriin kaupunkeihin, jotka ovat yleensä kokoomuksen ja vihreiden hallussa.
Ennen kaikkea näiden kaupunkien tulee tehdä niitä ratkaisuja, että puurakentamista lisä-
tään.

Vielä lopulta edustaja Heikkiselle Sierilästä: itse vastustan Sierilän voimalaitoksen ra-
kentamista Kemijoki Oy:n hallintoneuvoston jäsenenä, mutta ei ole mitään poliittista me-
kanismia, millä se voitaisiin estää. Jos edustaja Heikkinen tällaisen esittää, [Puhemies ko-
puttaa] niin mielenkiinnolla kyllä kuulen, mikä se voisi olla.

20.49 Janne Heikkinen kok (vastauspuheenvuoro): Arvoisa rouva puhemies! Tässä
edustaja Savola aikaisemmin esitti kätevän retorisen jalkakikan siitä, että kokoomus olisi
jäämässä kiinni hiilenmustasta politiikasta. Tämä olisi paljon hauskempi vitsi, jos hallitus
ei olisi itse jäänyt kiinni myrkynvihreästä vesivoiman edistämisestä elikkä Sierilän pados-
ta, joka aiotaan tällä hetkellä Kemijoki Oy:n toimesta rakentaa. Tähän en ole saanut vielä-
kään vastausta, en kummaltakaan ministeriltä, ja ihmettelen, miksi tällaista kiemurtelua tä-
män asian ympärillä harrastetaan. Hallitus on itse luvannut avata vesilain ja puuttua tähän
kysymykseen, ja toivon, että se tehdään pikaisella aikataululla siten, että Sierilää ei tulla ra-
kentamaan.

Tulen nostamaan tämän asian monta kertaa esille, koska olen täällä puhelahjan omista-
va ihminen toisin kuin vaelluskalat, jotka eivät voi olla itse itseään täällä puolustamassa ja
jotka ovat nyt jäämässä [Mikko Kärnän välihuuto] rahanahneen myrkynvihreän vesivoi-
man alle.

20.50 Ari Torniainen kesk (vastauspuheenvuoro): Arvoisa rouva puhemies! Minä ha-
luan puolustaa suomalaisia ihmisiä. Ja kun puhutaan asuntorakentamisesta ja asumisesta,
niin jokainen ihminen tarvitsee asunnon, joko omistusasunnon, vuokra-asunnon tai jonkin
muun, mihin itse illalla voi käydä nukkumaan. Siksi on erittäin hyvä, että asunnottomuus
halutaan puolittaa. Se on tärkeä asia.

Myöskin on tärkeää se, että hissi- ja esteettömyysavustuksia korotetaan.
On hyvää myöskin se, että sisäilmaongelmiin puututaan nyt todellakin. Korjaus- ja kun-

totutkimuksiin annetaan lisää rahaa. Myöskin on tärkeää, että sisäilmaongelmaisten asiat
selvitetään, jo sellaisten ihmisten ongelmat, jotka ovat sairastuneet. Nyt hallitus myöskin
kiinnittää tähän asiaan huomiota. Minusta se on tärkeää.

Myöskin se, että erityisryhmien asumisen investointiavustus on 90 miljoonaa euroa vuo-
dessa, on tärkeää. Jokainen ihminen tarvitsee asunnon.

20.51 Sheikki Laakso ps (vastauspuheenvuoro): Arvoisa rouva puhemies! Ei missään ni-
messä saa sellaista tilannetta, että minä kritisoisin sitä, että sijoitetaan rahoja ympäristön
puolesta ynnä muuta. Meistä jokainen pystyisi jakamaan vaikka kymmenkertaisen raha-
määrän, mitä täällä on nytten jaettu. Tämä rahan jakaminen sinne sun tänne on äärettömän
helppoa. Minä keksisin aika paljon — jopa koulukiusaamiseen voisi laittaa 10 miljoonaa,
jos sitä rahaa vain olisi. Minä nyt vain ihmettelen sitä, miten tästä mennään eteenpäin —
miten nämä rahat tulevat jatkumaan, ja mikä hallituspuolueista antaa periksi? Vai käykö
tässä niin, että koko hallituksen pää menee turpeeseen?
174



Pöytäkirjan asiakohta PTK 47/2019 vp
20.52 Katja Taimela sd (vastauspuheenvuoro): Arvoisa puhemies! Me voimme tässä sa-
lissa olla eri mieltä poliittisista toimenpiteistä, mutta on ilo huomata jo tässä vaiheessa kes-
kustelua, koska tämä pian loppuu, että tämä ympäristöministeriön hallinnonala käsiteltiin
tässä budjettikäsittelyssä niin, että kukaan ei huutanut täällä salissa, että turhaa haihattelua,
mitään ei tarvitse tehdä tai että suomalainen savupiippu on ekoteko. Haluan kiittää siitä
kaikkia kollegoita, koska aika alkaa olla vähissä.

Me olemme tänään aiemmin puhuneet paljon työllisyysasteesta ja niistä keinoista, joilla
me pystymme luomaan yhdessä yli oppositio- ja hallitustaipaleen uusia työpaikkoja ja nos-
tamaan työllisyysastetta. Ilmastotoimet ovat myös osa elinkeinopolitiikkaa, jolla vaikute-
taan suomalaisten yritysten menestykseen ja kykyyn uusiutua tässä maassa. Tästä esimerk-
keinä biokaasuohjelma ja -tuet sekä muun muassa kiertotalouden investointituki. Nämä
ovat muun muassa sellaisia askeleita, joita uskon, että myös oppositio pystyy tässä talossa
jatkokäsittelyissä kannattamaan.

20.53 Hannu Hoskonen kesk (vastauspuheenvuoro): Arvoisa rouva puhemies! Haluan
vielä valiokunnan puolesta kiittää ministeri Ohisaloa ansiokkaasta esiintymisestä ministeri
Mikkosen tuuraajana. Ja mitä tulee ministeri Mikkosen työmatkaan kansainväliseen kon-
ferenssiin Euroopan unionin puheenjohtajamaan ympäristöministerinä, niin on aivan oi-
kein, että hän on mennyt sinne. Ajatelkaapa, mikä meteli tässä salissa olisi, jos ministeri ei
hoitaisi tämmöistä kunniakasta tehtävää kuin Euroopan unionin puheenjohtajamaan minis-
teritehtävä. Sellainen tehtävä sattuu suomalaisen ministerin eteen niin harvoin, että mei-
dän pitää edustaa tämä ylpeänä, katsoa, että meidän oma ministerimme hoitaa sen tehtävän
siellä. Se on aivan oikein. Ihmettelen opposition puheita. Olisi varmaan meteli melkoinen,
jos ministeri Mikkonen ei sinne olisi mennyt. Että kannattaa pikkusen miettiä ennen kuin
jotain sanoo.

Sitten toinen asia vielä energiapolitiikasta. Kyllä me voimme aina jotakin lakkauttaa tai
poistaa tai vähentää tai muuta, mutta ajatelkaa nyt: siellä on 2 miljoonaa ihmistä, joiden
koti lämpiää puun ja turpeen seoksella. Senkö me ajamme tästä maasta alas ja sitten an-
namme näiden kotien kylmetä ja kustannusten nousta? Pitää olla järki päässä, kun jotain
tehdään. Maailman helpoin asia on lopettaa, vähentää tai tuhota, mutta rakentaminen ja pa-
rantaminen, se se konsti on.

20.54 Pauli Kiuru kok (vastauspuheenvuoro): Arvoisa rouva puhemies! Kuulimme tässä
yhden uutisen ihan keskustelun alkupuolella. Uutinen oli se, että Suomeen perustetaan yksi
uusi kansallispuisto. Hallitusohjelmasta se ei käynyt ilmi, mutta nyt se kävi ilmi, että laa-
jennetaan ja yksi uusi perustetaan. Se on hieno uutinen, ja tässä parin viime vaalikauden ai-
kana on ainakin kolme kansallispuistoa perustettu.

Viime vaalikaudella käytiin keskustelua Hossan ja Porkkalan välillä ja suurempi kanna-
tus oli Hossalla. Paikallinen hyväksyttävyys, yrittäjät, kunta, kaikki olivat sen takana, ja
kävijämäärät ovat nousseet suuresti. Ympäristöministeri Niinistön aikana pari vaalikautta
sitten tehtiin laaja selvitys siitä, mitkä voisivat olla uusia kansallispuistoja, ja siellä nousi
esille esimerkiksi suurtuntureiden alue Kilpisjärven alueella. Ministeriltä mielellään kuu-
lisin, miten näette sen. Entä miten esimerkiksi ympäristövaliokunnan ympäristömies Hos-
konen näkee tämän vaihtoehdon?
175



Pöytäkirjan asiakohta PTK 47/2019 vp
20.55 Hilkka Kemppi kesk (vastauspuheenvuoro): Arvoisa puhemies! Edustaja Vest-
man kysyi, että eikö hallituksen tavoite ole vähentää päästöjä. Muistuttaisin, että tässä hal-
litusohjelmassa on todella kunnianhimoinen biokaasuohjelma, jota lähdetään tekemään, ja
sitä kautta edistämään biokaasua myös esimerkiksi liikenteessä. Samoin nostaisin esille
sen ja kiittäisin hallitusta siitä, että täällä on hyvin merkittävä kiertotalousohjelma, inves-
tointiohjelma, 25 miljoonaa, vielä isoine rahoineenkin nostettu tähän hallitusohjelman ihan
kärkeen. Toivoisin, että näitä osattaisiin myös arvostaa, erityisesti näiden päästöjen vähen-
tämisen kannalta.

Arvoisa ministeri Ohisalo, nostitte puheenvuorossanne esiin nämä MAL-sopimukset ja
niiden edistämiset nyt myös Lahteen, Jyväskylään ja Kuopioon. Toivon, että avaatte vielä
tätä prosessia, että miten tämä etenee nyt näiden MAL-sopimusten osalta, näiden kaupun-
kien osalta. Pidän tätä lisäystä erityisen tarpeellisena ja myös näin ympäristön kannalta
merkittävänä, ja kiitän siitä lämpimästi.

20.57 Heikki Vestman kok (vastauspuheenvuoro): Arvoisa puhemies! Siis kysymys on
siitä, että kaikista hallituksen käytössä olevista mahdollisista ilmastotoimista tämä hallitus
on valinnut sen, joka kirpaisee kaikkein pahiten suomalaisia, eli polttoaineveron korotuk-
set, ja joka on kaikkein tehottomin. Tämä ei tule vaikuttamaan liikenteen päästöihin sillä
tavalla kuin te tätä perustelette. Kaiken kukkuraksi te olette vielä kohdistaneet tämän ko-
rotuksen polttoaineen energiasisältöön, ei edes siihen CO2-komponenttiin, jolla voisi jol-
lain tavalla edes teoriassa perustella olevan jotain ohjausvaikutusta. Te ette ole lähteneet
alentamaan liikenteen päästöjä kannustavilla keinoilla, kuten mahdollistamalla entistä use-
ammalle suomalaiselle vähempipäästöisen uuden auton hankinnan. Autoveron alentami-
nen ja poistaminen olisi ollut teidän keinovalikoimissanne. Ilmastovuosikertomuksessakin
on todettu, että [Puhemies koputtaa] ainoa tapa saavuttaa nämä liikenteen päästövähennys-
tavoitteet [Puhemies: Aika!] on nuorentaa autokantaa. Mitkä ovat [Puhemies koputtaa] tei-
dän toimenpiteenne tämän suhteen?

20.58 Pasi Kivisaari kesk (vastauspuheenvuoro): Arvoisa puheenjohtaja! Edustaja Vest-
manille: Tämä polttoaineverokeskustelu on käyty moneen kertaan, mutta on totuus, että
kokoomuksen vaihtoehto olisi ollut huomattavasti kalliimpi yksittäiselle autoilijalle.

Yhdyn myös näihin kiitoksiin ministeri Ohisalon sijaistamisesta: hyvin asiallisia, osaa-
via vastauksia.

MAL-sopimukset ovat toden totta voimakasta ympäristöpolitiikkaa, ja tässä valossa nä-
kisin mieluusti, että jokainen valtakunnan maakuntakeskus ulotettaisiin yhä kiihtyvällä
tahdilla sopimukselliseen yhteistyöhön valtion kanssa. Monilla — ja, voi sanoa, kaikilla —
maakuntakeskuskaupungeilla on aito tahto tehdä alati kiihtyvää ympäristötyötä, johon toi-
voisin voimakasta ja voimakkaampaa valtion tahtoa.

Kaiken kaikkiaan kaikessa tällaisessa ympäristötyössä on kysymys oikeudenmukaisuu-
desta ja siitä ymmärryksestä, että Suomi on kokonaisuus ja alueelliset vaikutukset tulee
huomioida ja ymmärtää. Kun tämä ymmärrys kokonaisuudessaan löytyy, alkaa myös ta-
pahtumaan, oli sitten kyse turpeesta [Puhemies: Aika!] tai puurakentamisesta.

20.59 Inka Hopsu vihr (vastauspuheenvuoro): Arvoisa puhemies! Haluan nostaa MAL-
sopimuksiin liittyen myös muun poikkisektoraalisen näkökulman, jota tarvitaan ilmasto-
176



Pöytäkirjan asiakohta PTK 47/2019 vp
työssä. Näitä ilmastotoimia tarvitaan merkittävästi kaikkien sektoreiden lisäksi myös kun-
tien ilmastotyössä, koulutukseen liittyvissä toimissa ja julkisissa hankinnoissa.

Suuret kunnat ja kaupungit ovat sitoutuneet kunnianhimoisiin ilmastotavoitteisiin. 40
prosenttia suomalaisista asuu kunnissa, jotka tähtäävät hiilineutraaliksi vuoteen 2030 men-
nessä. Tässä on syntynyt positiivinen kilpailu. Kuntien vastuulla on hyvin konkreettisia
päätöksiä, kuten maankäyttö ja kaavoitus, liikennesuunnittelu ja energiantuotanto. Tätä
kuntien työtä tulee tukea ja vahvistaa myös jatkossa. Jatketaan tätä positiivista kilvoittelua
myös täällä eduskunnassa. Se kuulostaa ihan hyvältä.

Kansainvälisestä ilmastotyöstä vielä sananen. Oppositio on useamman kerran vaatinut,
että ilmastotoimia pitäisi tehdä myös muualla kuin täällä Suomessa. Nyt meidän ministe-
rimme on niitä siellä EU:n nimissä vaatimassa. Myös aiemmat poissaolot liittyvät [Puhe-
mies koputtaa] näihin EU-tehtäviin.

Ensimmäinen varapuhemies Tuula Haatainen:  Edustaja Könttä, ja sen jälkeen minis-
terin vastaus.

21.01 Joonas Könttä kesk (vastauspuheenvuoro): Kiitos, arvoisa rouva puhemies! Näin-
hän se on, että nämä ympäristö- ja ilmastoasiat ovat meitä jokaista lähellä, ja täytyy sanoa
näin kalastajana ja metsästäjänä, että erityisesti luonto ja sen kunnioittaminen on ollut it-
selle aina tärkeää, ja toivon, että voimme tehdä myös tämmöisiä lähiluonto- ja lähiympä-
ristötekoja. Olen jossain määrin huolestuneena seurannut esimerkiksi pääkaupunkimme
osalta, kuinka meillä dumpataan roskalunta mereen. On luettu uutisista, että toisinaan
myös jätevesiä Helsingin kaupungin edustalla on valunut tuohon Itämereen. Voimmeko
me jotenkin vaikuttaa siihen, että meidän pääkaupunkimme näyttäisi esimerkkiä lähiluon-
to-, lähiympäristöteoissa, että emme aina pohtisi liian kaukaisia tavoitteita, vaan tekisim-
me konkreettisia lähiluontotekoja, kuten olemme esimerkiksi tuolla Leningradin oblastis-
sa tehneet ja auttaneet venäläisiä veljiä ja siskoja siellä, jotta nämä jätevedet on saatu ku-
riin? [Naurua]

Toinen varapuhemies Juho Eerola:  Ja nyt ministeri Ohisalo, viisi minuuttia.

21.02 Sisäministeri Maria Ohisalo: Kiitos, arvon puhemies! Arvon edustajat, kiitos hy-
västä keskustelusta. On juuri niin, että ilmastotavoitteet ovat yhteisiä ja niitä pitää meidän
ihan kaikilla aloilla edistää. Edustaja Hopsu mainitsi hyvin, että kunnilla on tässä aktiivi-
nen ja tärkeä paikkansa, ei riitä, että valtio toimii, kuntien täytyy aktiivisesti toimia myös.

Sierilästä kysymys — vastaus on se, että hallitus parantaa vaelluskalojen tilaa, ja totta
kai vesilain uudistuksen yhteydessä otamme tämän asian huomioon. Asia itsessään on tie-
tysti omistajaohjausministerin tontilla, en siihen sen enempää tässä voi mennä.

Edustaja Taimelalle asunnottomuudesta: Hallitus on ottanut tavoitteekseen, kuten edel-
linenkin hallitus, puolittaa asunnottomuus tämän hallituskauden aikana ja sen jälkeen seu-
raavan hallituskauden aikana poistaa Suomesta asunnottomuus. Edelleen yli 5 000 ihmistä
tässä yhteiskunnassa elää ilman kotia. Tässä asunto ensin -periaatteen edistäminen on ai-
van keskeistä. Jatketaan aikaisempien hallitusten toimia, lisätään kohtuuhintaista asunto-
tuotantoa ja lisätään asumisneuvontaa. Ei riitä se, että on seinät ympärillä. Jos ollaan eletty
kadulla pitkään, tarvitaan myös konkreettista tukea ja apua sinne koteihin. Tässä ovat jär-
177



Pöytäkirjan asiakohta PTK 47/2019 vp
jestöt erittäin tärkeässä roolissa mukana. Ja tosiaan kolme ja puoli miljoonaa euroa jo it-
sessään ensi vuodelle tähän työhön hallitus asettaa rahaa.

Edustaja Vestmanille: Parafiinisesta käytiin tosiaan jo hieman aikaisemmin keskuste-
lua, ja kyse on nimenomaan siitä, että aika on tämän tuen osalta ajanut ohi. Päästöt vähe-
nevät 0,7 prosenttia liikennesektorilla tämän tuen leikkauksen myötä.

Kysymys ydinvoimasta: Parlamentin kuulemisen tallenteista käy ilmi, että ministeri
Mikkonen ei ole antanut tällaista lausuntoa, johon kokoomuksen edustajat viittaavat. Mi-
nisteri on sen sijaan viitannut aikaisempiin hankkeisiin, jotka ovat olleet niin hitaita, kuten
tiedämme, tietyt surullisen kuuluisat hankkeet, että ne eivät meille riitä tässä ilmastotyös-
sä. Meillä täytyy olla nopeita ratkaisuja. Mitä tulee hallituksen linjaan, joka on hallitusoh-
jelmassa yhdessä linjattu: jatkoluvista on yhdessä päätetty nykyisille voimaloille. Ja sitten
mitä tulee Fennovoimaan, niin rakennusluvan osalta tietysti, kun tai jos omistajat sen saa-
vat jossain kohtaa eteenpäin, niin turvallisuusviranomaisten arvion pohjalta sitten edetään
siinä asiassa. Ei mitään erimielisyyttä hallituksen kesken tässä asiassa.

Edustaja Lohikoskelle MAL-sopimuksista: Vanhojen alueiden osalta tavoite on saada
jouluun mennessä nämä sopimukset kuntoon. Nyt sitä työtä jatkuvasti tehdään ja neuvot-
telut on käynnissä. Ylipäätään ajattelen, että on tärkeää, että tätä keskustelua laajennetaan,
kuten sanoin, myös muualle Suomeen vahvemmin.

Edustaja Ikonen kysyi siitä, kuinka ilmastoministeri voi mennä omien sektorirajojensa
ulkopuolelle. Ajattelen, että kun tämä hallitusohjelma on ilmiölähtöinen, niin silloin meil-
lä on jokaisella ministerillä vastuumme siitä. Esimerkkinä sisäministeriössä olen käynnis-
tänyt työn, että ensiksi selvitämme sisäministeriön hiilijalanjäljen ja lähdemme sitä sitten
erilaisin toimin pienentämään, ja Mikkonen koordinoi tätä koko työtä hallituksen ympäris-
tö- ja ilmastoministerinä, siten että kaikki tekevät varmasti osuutensa. On todella siis tun-
nustettava se, että Suomessa ollaan vielä siinä tilassa, että moni ministeriökään ei tiedä,
mitkä ne omat hallinnonalan päästöt ovat. Eli tekemistä on tosi paljon.

Kivihiilestä kysymys: Yhteiskunta toki sähköistyy vahvasti jatkuvasti, ja polttamisen si-
jaan onkin nyt tehtävä aktiivisesti siirtymää esimerkiksi kohti päästöttömiä lämpöpumppu-
ja. Hallitusohjelmassa kaukolämpöverkon pumppujen sähköveroluokan alennus on yksi
tällainen keino, jolla sinne voitaisiin päästä.

Ja edustaja Kilvelle: Kyllä, olen aivan samaa mieltä, tarvitaan valtavaa ajattelun muu-
tosta. Meidän pitää rakentaa kokonaiset yhteiskunnat ei vain Suomessa vaan globaalisti uu-
siksi hiilineutraaleiksi hyvinvointivaltioiksi. Ja painotan näitä kahta sanaa yhdessä, koska
silloin tulemme pitämään huolen siitä, että kukaan ei jää ulkopuolelle. Eli sosiaaliturvan
korotuksin, aktiivisin työllisyystoimin, koulutuspanostuksin, muun muassa näillä keinoil-
la pidämme ne ihmiset, joilla on jo valmiiksi vaikeaa, mukana tässä yhteiskunnan muutok-
sessa ikään kuin jälleenrakentamisen ajassa.

Edustaja Kärnällä oli kysymys puurakentamisesta. Tosiaan tätä vauhditetaan erityisesti
kaupungeissa MAL-alueille sovelletulla 20 prosentin korotetulla käynnistysavustuksella.
Tämä on yksi keino.

Edustaja Kiurulle kiitokset ehdotuksista ja näkemyksistä kansallispuistoihin liittyen.
Välitetään ne ministeri Mikkosen pohdittavaksi, ja hän sitten linjaa niistä kansallispuistois-
ta aikanaan.

Sitten edustaja Köntälle: helsinkiläisenä kaupunginvaltuutettuna voin sanoa, että tämän-
kin asian edestä teen töitä siellä sektorilla, en tässä kohtaa mene siihen työhön nyt enem-
pää.
178



Pöytäkirjan asiakohta PTK 47/2019 vp
Ehkä näillä kysymyksillä ja vastauksilla. — Kiitos.

Toinen varapuhemies Juho Eerola:  Nyt siirrymme sektorikohtaisesta debatista yleiskes-
kustelun puolelle, puhujalistaan. Puheenvuorot viisi minuuttia.

21.07 Pekka Aittakumpu kesk: Arvoisa puhemies! Arvoisat edustajat! Kiitos monipuo-
lisesta ja hyvästä talousarviokeskustelusta, jota olemme tässä käyneet.

Talousarvioesityksestä käydyssä keskustelussa hallitusta on aivan oikein kiitelty siitä,
että talousarvio monella tavalla vahvistaa huolenpitoa suomalaisista. Keskeisimpiä halli-
tuksen toimia on se, että nyt vahvistetaan hyvin monin tavoin lasten, nuorten ja perheiden
hyvinvointia.

Vierailin kesällä täällä Eduskuntatalossa alakouluikäisten lasteni kanssa. Kävimme
tuossa lehterillä, vierailimme kuppilassa ja valtiosalissa, katsoimme näitä kauniita tiloja, ja
kuljimme käytävää myöten Pikkuparlamenttiin. Kun myöhemmin kysyin lapsiltani, mikä
heistä oli vierailussamme mukavinta, he sanoivat, että se, kun he saivat mennä potkulau-
doilla Eduskuntatalon ja Pikkuparlamentin yhdistävää käytävää. Sellainen on lapsen mie-
li. Lapsi elää tässä hetkessä.

Arvoisa puhemies! On äärimmäisen tärkeää, että maamme lapset saavat olla lapsia. Suo-
mi on monin tavoin maailman paras maa lapsille. Sitä sen pitää olla tulevaisuudessakin.
Hallitus on sitoutunut luomaan perheystävällisempää ja lapsiystävällisempää Suomea. Se
näkyy talousarviossa. Nyt korotetaan pienimpiä äitiys-, isyys- ja vanhempainpäivärahoja,
lapsilisän yksinhuoltajakorotusta ja monilapsisten perheiden lapsilisää. Lapsiperheiden
kotipalvelun saatavuutta parannetaan, päivähoidon ryhmäkokoja pienennetään. Vanhem-
mille turvataan valinnanvapaus lastensa hoitomuodon suhteen.

Arvoisa puhemies! Perhe on yhteiskunnan perusyksikkö, ja siksi meidän on yhdessä
vahvistettava perheiden, lasten ja nuorten hyvinvointia. Kun perheet voivat hyvin, siellä on
lapsen ja nuoren hyvä olla. Perheen hyvinvointi heijastuu hyvin laajasti koko yhteiskun-
taan: päiväkoteihin, kouluihin, opiskelupaikkoihin, työpaikoille, kaikkialle. Annetaan las-
ten olla lapsia. Annetaan heille huoleton lapsuus. Tuetaan siinä perheitä ja vanhempia.
Meidän tehtävämme päättäjinä on parhaamme mukaan mahdollistaa jokaiselle lapselle
huoleton ja onnellinen lapsuus. Tähän valtion talousarvioesitys antaa tärkeitä ja vahvoja
suuntaviivoja.

Arvoisa puhemies! Se, mihin punamultahallitus käyttää rahaa — talouden liikkumava-
raa, jota meillä on — on arvovalinta. [Toimi Kankaanniemen välihuuto] Verotusta ei kiris-
tetä vaan kevennetään pieni- ja keskituloisilta. Puhe ilman tekoja jää pelkäksi puheeksi.
Siksi hallitus on nyt ryhtynyt rivakasti toimeen ja korjaamaan niitä epäkohtia, joita tämän
maailman onnellisimmaksi arvioidun kansakunnan turvaverkoissa vielä on. Samaan ai-
kaan me parannamme työllisyyttä. Meille keskustassa on erityisen tärkeää se, että me roh-
kaisemme ihmisiä katsomaan tulevaisuuteen, tekemään töitä ja yrittämään. Me rakennam-
me hyvinvointia, lastemme tulevaisuutta työllisyyden kasvun varaan. Siksi keskusta pitää
ehdottomasti kiinni siitä, että hyvä työllisyyspolitiikka jatkuu.

Arvoisa puhemies! Tämän talousarvioesityksen myötä kaikki ei vielä tule lähellekään
valmiiksi, mutta suunta on oikea. Tätä työtä meidän tulee jatkaa yhdessä. Siihen tarvitaan
sekä hallitusta että oppositiota. Tähän työhön tarvitaan meitä kaikkia.
179



Pöytäkirjan asiakohta PTK 47/2019 vp
21.12 Saara-Sofia Sirén kok: Arvoisa puhemies! Jatkan puheenvuorossani siitä, mihin
eilen jäin ennen kuin keskustelun aika päättyi. Puhuin siis siitä, miten kestävä kehitys ja
nämä kestävän kehityksen tavoitteet, jotka hallitusohjelmassa on isosti kirjattu, näkyvät
tässä budjetissa, jossa tavoitteita tulisi todeksi tehdä.

Sanottakoon kuitenkin ensiksi aikaisempaan keskusteluun viitaten, että kokoomuksen
ilmastoherätys ei ole mikään nyt oppositiotaipaleen aikana tapahtunut muutos. Tämän voi
todentaa itse kukin esimerkiksi meidän ympäristö- ja ilmasto-ohjelmastamme, joka laadit-
tiin viime kaudella ja jonka mukaista ympäristö- ja ilmastopolitiikkaa olemme edistäneet
jo silloin — mistä esimerkiksi tämä kivihiilen kielto, joka viime kaudella saatiin aikaisek-
si, on hyvä esimerkki. Ja myös turpeeseen liittyvät avaukset ovat pohjautuneet tähän viime
kaudella tehtyyn ohjelmaan.

Hyvä, että täällä salissa on saatu nyt selvyys siitä, mikä hallituksen näkemys on liittyen
turpeen käytön jatkoon. On tullut selväksi, että hallituksella ei ole aikomuksia puuttua tur-
peen polttoon, turpeen polton verotukeen. Nimittäin tämä hallitusohjelman kirjaus turpeen
polton puolittamisesta 2030 mennessä tullee tapahtumaan ilman mitään muutoksia tähän
erillistukeen, mitä turpeen poltolle on olemassa sen ilmasto- ja ympäristöhaitoista piittaa-
matta.

Toinen näkökulma turpeeseen liittyen on se, mistä hallitusohjelma ei sano mitään, eli
turpeen käytön jatkuminen ylipäänsä. Turpeen käyttö ei hallituksen linjausten perusteella
ole vähenemässä. Päinvastoin turpeelle ollaan kehittämässä uusia käyttötarkoituksia, ku-
ten tässä ympäristövaliokunnan puheenjohtajan puheenvuorossa kuultiin. Joten turpeen
käytön osalta ei liene hallituksen osalta tulossa muutoksia.

Valitettavasti äsken ministeri Ohisalo tuuratessaan ministeri Mikkosta ei vastannut
kumpaankaan esittämääni kysymykseen, joten toistan ne nyt, jos vaikka jäljellä olevat hal-
lituspuolueen edustajat osaisivat tarkentaa tilannetta. Onko siis todellakin niin, että soiden-
suojeluohjelma toteutetaan vapaaehtoiselta pohjalta? Tämä on yllättävää, koska aikaisem-
min etenkin hallituspuolue vihreät on suhtautunut erittäin suurella varauksella nimen-
omaan tähän vapaaehtoisuuteen soidensuojeluohjelmassa.

Ihmettelen myös sitä, että ei ole kommentoitu lainkaan kysymystä liittyen ympäristöjär-
jestöjen rahoitukseen. Ottaen huomioon hallituksen varsin kunnianhimoiset tavoitteet liit-
tyen ympäristöön ja ilmastonmuutokseen on yllättävää, että juuri ympäristöjärjestöiltä ol-
laan leikkaamassa rahoitusta. Eikö, arvoisat hallituspuolueiden edustajat, juuri nyt olisi tar-
ve sille osaamiselle ja asiantuntemukselle, mitä ympäristöjärjestöistä löytyy?

Sitten yleisemmin tästä budjetista. Etenkin keskustalaisille kollegoille, jotka viime kau-
della olivat hallituksessa mukana laittamassa Suomea kuntoon — niin kuin keskustan vaa-
lislogan kuului. Vaikeiden päätösten kautta suuntaa onnistuttiin kääntämään, mutta valitet-
tavasti nyt sitä ollaan kääntämässä takaisinpäin siitä pisteestä, mihin vaivalla viime kau-
della päästiin. Velkaantumisen kasvu oltiin juuri saatu pysäytettyä. Sitä ei oltu vielä saatu
hirvittävän suuresti taittumaan, mutta oltiin saatu pysäytettyä se kasvu. Julkinen velka las-
ki hetkellisesti alle 60 prosentin rajan. Ja nyt julkinen velka kääntyy takaisin kasvuun.

Suora lainaus hallituksen ensi vuoden budjetista: ”Talous kasvaa suurin piirtein poten-
tiaalista vauhtiaan ja siitä huolimatta menojen kasvu ylittää tulojen kasvun.” Eli tämä oli
suoraan hallituksen budjetista. Ja huomautettakoon, että toden totta ensi vuoden talousar-
vioesitys on 2 miljardia euroa alijäämäinen. Tämä tarkoittaa siis sitä, että otetaan merkit-
tävästi lisää velkaa, käännetään velkaantuminen kasvuun ja myös veroja korotetaan.
180



Pöytäkirjan asiakohta PTK 47/2019 vp
Täällä on puhuttu tuloverojen kevennyksestä. Mutta tosiasia on se, että palkansaajalla
jää jatkossa omasta palkastaan vähemmän käteen. [Eduskunnasta: Kyllä!] On totta, että osa
tätä kokonaisuutta ovat nämä kiky-sopimuksen siirrot, mutta viime kaudella oli kunnia-
asia se, että hallitus kompensoi ne, jotta palkasta jää edelleen enemmän käteen. Nyt tämä
hallitus on päättänyt olla tätä tekemättä eli jatkamatta sitä viime kauden periaatetta, [Puhe-
mies koputtaa] ja näin ollen tästä eteenpäin palkansaajalle jää omasta palkasta vähemmän
käteen. [Vastauspuheenvuoropyyntöjä]

Toinen varapuhemies Juho Eerola:  Nyt arvoisat edustajat, ollaan debatoitu koko päivä.
Ei mennä enää debattiin viimeisellä tunnilla, vaan pysytään puhujalistassa.

21.18 Mikko Kinnunen kesk: Arvoisa herra puhemies! Puhun selkokieltä, koska pidän
tämän puheenvuoron selkokielestä.

Selkokeskuksen tuoreen arvion mukaan jopa 150 000 suomalaisella on vaikeuksia ym-
märtää tavallista yleiskieltä. Joukkoon mahtuu esimerkiksi maahanmuuttajia, kehitysvam-
maisia, muistisairaita ja nuoria, joilla on lukemisen esteitä. Moni haluaisi tehdä työtä, mut-
ta kieli aiheuttaa ongelmia. Tässä auttaa selkokieli.

Selkokieli on suomea tai ruotsia, jota on mukautettu sanastoltaan, rakenteiltaan ja sisäl-
löltään yleiskieltä helpommaksi. Selkokieltä on käytetty Suomessa jo yli 30 vuotta, mutta
nyt sitä käytetään enemmän.

Suomen työllisyys halutaan nostaa 75 prosenttiin. Ketä selkokieli auttaa työllistymään
ja miten? Kieli aiheuttaa ongelmia työnhaun eri vaiheissa sekä työnhakijalle että työnanta-
jalle. Työnhakija saattaa miettiä: En löydä tietoa avoimesta työpaikasta. En ymmärrä työ-
paikkailmoitusta. En osaa täyttää työhakemusta ja sen liitteitä. Osaan työni, mutta en osaa
tehdä vakuuttavaa CV:tä. Osaan hoitaa vanhuksia, mutta en osaa kirjoittaa hoitosuunnitel-
maa. Työnantaja saattaa miettiä: Miksi en saa vastauksia työpaikkailmoitukseen? Kun
työnhakija ei osaa kuvata omaa osaamistaan, osaako hän mitään?

Monet tekstit ovat liian vaikeita. Ne kannattaa kirjoittaa selkokielellä.
Arvoisa puhemies! Ehdotan, että otamme selkokielen laajemmin käyttöön, kun nostam-

me maamme työllisyyttä ja toteutamme hallitusohjelmaa. Ehdotan, että järjestämme selko-
kielen kurssin myös täällä eduskunnassa. [Eduskunnasta: Hyvä!]

21.22 Joonas Könttä kesk: Arvoisa herra puhemies! Paremminvointivaltio — siinä on tä-
män hallituksen tavoite. [Hälinää — Puhemies koputtaa] Meillä on tässä maassa liian pal-
jon ihmisiä, joilla ei työtä ole, liian paljon ihmisiä, joilla on paha olla, liian paljon suoma-
laisia, jotka yrittävät ja yrittävät, mutta elämä lyö vasten kasvoja.

Selkeä ja näkyvä mittari on se, että ihmiset saavat töitä, jotta töitä etsivällä Roopella ja
opintopaikkaa kärkkyvällä Saaralla olisi edes mahdollisuus. Roopet ja saarat työllistämäl-
lä luomme kasvua, työtä, toimeentuloa ja hyvinvointia koko maahan kaikille suomalaisil-
le. Vain kasvun kautta saavutamme tavoitteen paremminvointivaltiosta.

Arvoisa puhemies! Oikeistokonservatiivinen oppositio on kokoomuspuolueen ja perus-
suomalaisten johdolla haukkunut hallituksen investoivan liikaa. Mutta mitkä investoinnit
ovat opposition mielestä leikattavissa? [Toimi Kankaanniemi: Ei pidä paikkaansa!] Leik-
kaisiko oppositio uusien poliisien määrästä? Entäpä huonokuntoinen tiestömme, pitäisikö
sen antaa rapistua entisestään? [Keskeltä: Ensin tulot, sitten menot!] Vai leikataanko kou-
lutukseen panostamisesta? Koulutuksesta leikkaamiseen ei totisesti ole enää varaa, kun
181



Pöytäkirjan asiakohta PTK 47/2019 vp
edes oppositiossa ei osata historiaa, saatikka tunneta eurokriisin syntyä. [Keskeltä: Ensin
tulot, sitten menot!]

Arvoisa puhemies! Keskusta edistää maamme kasvua ja esittää seitsemänkohtaista Suo-
men mallia. Mallissamme kustannuskilpailukykyä ei murenneta, paikallista sopimista
edistetään ja kohtaanto-ongelmaan puututaan. Lisäksi osatyökykyisten työllistämistä tue-
taan räätälöidyllä tuella. Edelleen EU- ja Eta-alueen ulkopuolelta tulevan työvoiman saa-
tavuutta helpotetaan ja tarveharkinta poistetaan asteittain. Koulutukseen, tuotekehitykseen
ja tutkimukseen panostetaan ja investointien esteitä poistetaan. Nuorille turvataan työvoi-
mapalveluja, ja nuorten työllistymiseen tulee tulosvastuu.

Tämä keskustan malli mahdollistaa investoinnit tulevaisuuteen. Keskusta katsoo tule-
vaisuuteen, ei menneisyyteen, niin kuin oikeistokonservatiivinen oppositio tekee — siis tu-
levaisuuteen, ei menneisyyteen.

Arvoisa puhemies! Suomi on sivistysyhteiskunta, maa, jossa koulutusta on arvostettu
aina todella, todella korkealle, maa, jossa kuka tahansa voi nyt opiskella vaikka maisteriksi
saakka omassa kotimaakunnassaan niin halutessaan. Keskustan mielestä näin tulee olla
myös jatkossa. Siksi me tiedeministerin johdolla vahvistamme yliopistojen perusrahoitus-
ta 40 miljoonalla eurolla, ja edelleen keskustan johdolla, tiedeministerin johdolla me vah-
vistamme ammattikorkeakoulujen perusrahoitusta 20 miljoonalla eurolla. Me turvaamme
korkeakoulut jokaisessa maakunnassa koko maassa ja me turvaamme jokaisen suomalai-
sen mahdollisuuden saada korkeakoulututkinto niin halutessaan.

Keskusta uskoo sivistykseen ja koulutukseen, ja me keskustassa uskomme koko Suo-
meen ja kaikkiin suomalaisiin, koska keskusta katsoo tulevaisuuteen.

21.26 Pasi Kivisaari kesk: Arvoisa puhemies! Keskusta ei, eikä hallitus, pelkää käyttää
aluepolitiikka-sanaa. Se on yhteiskunnallista tasa-arvoa ja oikeudenmukaisuutta. Jokainen
kotikulma on yhtä arvokas. Ministeri Kulmunia on kiittäminen siitä, että hän on käynnis-
tänyt selvityksen paikkariippumattoman ja monipaikkaisen työn lisäämiseksi — ne ovat
tapoja, joilla työskentely, asuminen ja toimiminen usealla paikkakunnalla on mahdollista.

Moni suomalainen elää arkea, jossa kotiseutu, ihmisen juuret, ovat hänen elämänsä
ydintä. Uuden aluepolitiikan tavoite on antaa ihmisille vapaus ja mahdollisuus valita, min-
ne kaikkialle elämänsä rakentaa. Se perustuu maan eri osien omille vahvuuksille. On hie-
noa, että Suomi erilaistuu, mutta eriarvoistua se ei saa.

Suomea on kehitettävä tasa-arvoisesti ja ihmisiä kuunnellen. Puolustamme ihmisen va-
pautta valita asuinpaikkansa yhtä lailla syrjäisen soratien päästä kuin tiiviistä kaupunkikes-
kustasta. Haluamme kehittää toimivia liikenneyhteyksiä, joilla turvataan teollisuuden, kau-
pan, tavaroiden ja ihmisten sujuva liikkuminen koko maassa. Tiet niin syrjäkylille kuin
kaupungin keskustaan ovat yhtä lailla kehittämisen arvoisia.

Arvoisa puhemies! Hallituksen tavoitteena on, että jokaisessa maakunnassa on korkea-
koulu ja jokainen lapsi ja nuori voi opiskella mahdollisimman lähellä kotiaan. Koulutuk-
sen saavutettavuus vaikuttaa suoraan nuoren koulutustasoon. Oppilaitosten läheisyys on
erittäin tärkeää myös alueiden yrityksille, sekä työvoiman saatavuuden että alueiden elin-
voiman näkökulmasta.

Toden totta, ministeri Kosonen taisteli määrätietoisesti korkeakouluille budjettineuvot-
teluissa lisärahoitusta. Lisärahoitus on erittäin tärkeää, jotta voidaan edetä koulutuspoliit-
tisen vision tavoitetta kohden ja nostaa suomalaisten koulutustasoa. Hallitus askeltaa kohti
parempaa Suomea.
182



Pöytäkirjan asiakohta PTK 47/2019 vp
Keskusta tukee kaikkia budjettiriihessä sovittuja työllisyyttä edistäviä ratkaisuja, mutta
on päivänselvää, että tarvitaan myös paljon lisää päätöksiä. Keskusta on esittänyt seitse-
män konkreettista ehdotusta, joilla edistetään työllisyyttä. Tiivistettyinä ne ovat:

Ei murenneta kustannuskilpailukykyä, mikä viime kaudella vaivalla rakennettiin.
Edistetään paikallista sopimista — erityisesti lakiin kirjattuja paikallisen sopimisen es-

teitä on purettava.
Valmistellaan Suomen malli, missä työntekijä vastaanottaessaan korotetun perusturvan

sitoutuu ottamaan työtä vastaan myös oman ammattinsa ja asuinpiirinsä ulkopuolelta.
Tämä on selkeä täsmälääke kohtaanto-ongelmaan.

Tuetaan osatyökykyisten työllistämistä räätälöidyllä tuella. Osatyökykyisten työllisyys
on Suomessa verrattain matala.

Keskustan eduskuntaryhmä on myös valmis helpottamaan EU- ja Eta-alueen ulkopuo-
lelta tulevan työvoiman saatavuutta.

Panostetaan koulutukseen, tuotekehitykseen ja tutkimukseen, ja puretaan investoinnin
esteitä.

Nuorten työllistämiseksi tarvitaan oma ohjelma. Käyttäisin tässä rohkeasti myös yksi-
tyisiä työvoimapalveluja siten, että toimijalla on myös selkeä tulosvastuu nuorten työllis-
tämisestä.

Näillä toimilla pääsemme hyvin matkaan ja vauhdittamaan hallituksen taivalta kohti
työllisyystavoitetta.

21.31 Jouni Ovaska kesk: Arvoisa puhemies! Edustaja Zyskowicz sanoi tänään minun
nähneen unta. Hän sanoi, että edustaja Ovaska on vielä nukuksissa ja nähnyt unta, missä
kokoomus on vastustanut näitä kaikkia hyviä satsauksia ja vaatinut niiden leikkauksia. Ar-
voisat kollegat, minä todella toivon, että olisin nähnyt unta, mutta valitettavasti niin minul-
le kuin lukuisille tämän salin ulkopuolella oleville ihmisille jäi kokoomuksen puheenvuo-
roista mieleen kaksi sanaa: leikkaukset, veronkevennykset — leikkaukset ja veronkeven-
nykset. [Heikki Vestman: Ensin tulot, sitten menot!]

Me olemme tänään täällä salissa nähneet, ketkä todella ovat sitoutuneet parantamaan
vanhustenhoivaa sekä lasten ja nuorten asemaa. Me olemme kuulleet, mitä ja miten halli-
tus aikoo toimia. [Kokoomuksen ryhmästä: Missä rahat?] Sanoin jo aikaisemmin tänään,
miten moni erityisesti julkisen puolen työntekijä, hoitaja, opettaja, meinaa väsyä taakkan-
sa alle. Tähän hallitus on vastannut. Hallitusohjelma ja ensi vuoden budjetti on piirtänyt
kartan taloudellisesti, sosiaalisesti ja ekologisesti kestävästä yhteiskunnasta. [Eduskunnas-
ta: Opettajien verotus kiristyy!]

Arvoisat kokoomuslaiset, emmekö juuri edelliset neljä vuotta laittaneet talouttamme
kuntoon juuri sen takia, että voimme panostaa heikommassa asemassa olevien arkeen?
[Eduskunnasta: Onko talous nyt kunnossa?] Vai oliko se sittenkin vain keskustan ajatus sii-
tä, miten tasavertaista Suomea rakennetaan? Mikä on teidän visionne tasavertaisesta Suo-
mesta?

Edustaja Heinonen totesi eilen täällä salissa: ”Mutta ehkä perustavanlaatuisin ongelma
koko Rinteen budjetissa on se, että kaikki lisäpanostukset tehdään rahalla, jota hallituksel-
la ei ole — rahalla jota hallituksella ei ole. Tämä tarkoittaa sitä, että raha otetaan lapsiltam-
me ja tulevilta sukupolvilta.” [Matias Marttinen: Hyvin sanottu!] Kokoomukselle kyllä
kelpasi ja kelpaa nähtävästi edelleen se, että verotusta kevennetään vaikka talous olisi tiu-
killa. Ymmärrän, että kokoomus kantaa huolta suurituloisten veronkevennyksistä. [Heikki
183



Pöytäkirjan asiakohta PTK 47/2019 vp
Vestmanin välihuuto] Me haluamme keventää pieni- ja keskituloisten verotusta. Siinä, ar-
voisa kokoomus, on rehellinen ero keskustan ja kokoomuksen tavoitteiden välillä. Me kes-
kustassa haluamme panostaa myös heikompien aseman parantamiseen silloin, kun siihen
on taloudessa pienintäkin mahdollisuutta. [Heikki Vestmanin välihuuto] Me emme kes-
kustassa kevennä verotusta ideologisista syistä tai säästä säästämisen riemusta.

Arvoisa puhemies! Kohta on jälleen aika painua unille, kerätä voimia loppuviikkoa var-
ten. Minä todella toivon, että näen unta Suomesta, jossa kokoomus myös arvostaa näitä
pieni- ja keskituloisille kohdennettuja veronkevennyksiä, jotka eivät tällä kertaa osu suu-
rituloisiin. [Juha Mäenpää: Turvallisesta Suomesta! — Eduskunnasta: Hyvä puhe!]

21.35 Hannu Hoskonen kesk: [Juha Mäenpää: Puhu turpeesta mutta katso tuonne vasem-
malle!] Arvoisa herra puhemies! Tämä hallituksen budjettiesitys vuodelle 2020 on mieles-
täni kohtuullisen oikeudenmukainen. Täydellistä tulostahan harvemmin pystyy saamaan,
kun sellaista ei ole olemassakaan. Ehkä Pohjanmaalla kuitenkin. Eikös siellä ole sanonta,
arvoisa puhemies, että tehdäänpä mitä tahansa, niin priimaa pukkaa? Mutta sanotaanko,
että tämä on olemassa olevissa olosuhteissa kohtalaisen hyvä suoritus.

Tärkeää on budjetissa kuitenkin se, että pieni- ja keskituloisten asemaa helpotetaan.
Olen siitä todella vilpittömän iloinen, että pienille eläkeläisille tulee lisää rahaa noin 50 eu-
roa, ja kun viime vaalikaudella Sipilän hallituksen aikaan takuueläkettä nostettiin kolme
kertaa, millä päästiin noin 40 euroon, niin näistä kahdesta summastahan tulee jo lähes 100
euroa. Kannattaa muistaa pienituloisten puolesta se, että pienituloinen ei koskaan maksa
valtionveroa eläketulostaan vaan hyvin vähäinen määrä menee kuntaveroa. Elikkä lähes
kaikki siitä summasta, minkä hän saa nyt lisää, jää hänelle kukkaroon puhtaana tulona,
mikä varmasti näkyy hänen elämässään kohtalaisen hyvänä, positiivisena asiana.

Arvoisa puhemies! Tuosta energiakeskustelusta haluan sanoa vielä sen verran, että kun
me tässä maassa lämmitämme kotejamme, teollisuuslaitoksia tai teemme sähköä tai muuta
energiaa, lämpöä, kaukolämpöä, niin siinä kotimaisten raaka-aineiden olemassa oleminen
on meille aivan henki ja elämä. En jaksa ymmärtää tätä keskustelua tämän turpeen ympä-
rillä, sitä, että minkä tautta sitä hammastetaan joka suunnalta, otetaan silmätikuksi, vaikka
mitään syytä siihen ei ole. Turpeelle totta kai on laskettu kaikki synnit — kyllä minä sen
tiedän — mutta katsokaapa sitä Tilastokeskuksen päästötaulukkoa, että miten iso määrä
hiilidioksidia syntyy yhden megawatin tuotannosta. Se on aivan rehellinen mittari, koska
turpeellehan lasketaan sitten kaikki muut mahdolliset synnit. Mutta minkä takia ei lasketa
Vorkutasta Venäjältä tulevalle kivihiilelle taikka Australiasta taikka Yhdysvalloista tai
Kolumbiasta laivattavalle kivihiilelle? Tällä hetkellä Suomeen kivihiiltä tulee Venäjältä
Vorkutan kaivoksista. Sitten tulee jonkun verran Yhdysvalloista, kuulemma, ja sitten il-
meisesti Keski-Euroopasta — veikkaisin, että se tulee Puolasta. Näille ei lasketa mitään
muuta lisää, se on vain se, minkä savupiisin päästä työntää ilmakehään hiilidioksidia.

Elikkä kyllä meidän, arvoisa puhemies, täytyy olla itsellemme rehellisiä, että emme aja
itseämme sellaiseen tilanteeseen, että meillä ei ole energiasta huoltovarmuutta enää ollen-
kaan. Tämän takia meidän on pidettävä huoli siitä, että kaikissa olosuhteissa Suomi sel-
viää, olipa talvi minkälainen tahansa. Tuontienergian varassa olevana maana olemme aina
täällä kuljetusreittien äärimmäisessä nurkassa. Me olemme sen energian viimeinen saaja.
Tämän takia, arvoisa puhemies, toivon, että eduskunta ottaa vakavasti sen, että meidän on
pidettävä Suomi toimintakykyisenä aina. Metsät tarjoavat meille aivan ehtymättömän raa-
ka-ainevaraston, mutta, arvoisat edustajakollegat, se tarjoaa meille myös ehtymättömän
184



Pöytäkirjan asiakohta PTK 47/2019 vp
hiilinielun. Katsokaapa Keski-Euroopan metsiä viime kesältä: kymmenien miljoonien
mottien metsätuhot valtavilla alueilla. Minkä takia? Siihen on kaksi syytä: Ensimmäinen
syy on se, että hoitamattomat metsät siellä ovat sairastuneet, kun niitä ei ole harvennettu
eikä niitä ole hoidettu. Valtavia hyönteistuhoja ja valtavia sienituhoja. Ja toinen syy tähän
tuhoon on se, että vanhat metsät kuolevat pystyyn siellä, kun ne ovat menettäneet elämän-
voimansa.

Tässä salissa keskustellaan paljon siitä, että meillä pitää olla vanhoja metsiä, suojeltuja
metsiä. Ilmastonmuutoksen torjunnan kannalta nämä viimemainitut asiat ovat suurin vir-
he, mitä me voimme tässä asiassa tehdä. Vanhoja metsiä toki olla pitää, mutta jokainen
meistä tietää, että kun on 150-vuotias kuusikko, se kuolee vanhuuttaan pois armottomasti.
Sen korjaa Etelä-Suomessa ihan varmasti maannousemasieni. Tästä ei vain haluta edes
keskustella, vaan aina on ilmastonmuutoksen torjunnan keinona vanhojen metsien suojelu
ja metsien suojelu yleensä, mikä on se suurin virhe, mitä tehdä voi. Elävä metsä, kasvava
metsä on hiilinielu, puuvarasto, ja se kestää myös sitten kaikki nämä edellä mainitut met-
sien sairaudet kaikista parhaiten. Se, että annetaan kuva, että tällä tämä maailma pelastuu,
se, että johdetaan ihmisiä harhaan, ei ole kansanedustajan työlle minusta kunniaksi.

Ja haluan lopuksi, arvoisa puhemies, vielä suomalaisesta energiasta sanoa sen verran,
kun turve on otettu todellakin tikunnokkaan, että älkäämme, hyvät ihmiset, olko norjalai-
sen raakaöljyn mainosmiehiä tai venäläisen kaasun tai venäläisen öljyn tai venäläisen ki-
vihiilen mainosmiehiä vastustamalla suomalaista energiaa, koska sitähän me näillä puheil-
lamme koko ajan teemme. Kyllä Statoil Norjassa pystyy öljynsä ja kaasunsa aina myy-
mään, se on varmaa, eivätkä ne koskaan tunne huonoa omaatuntoa, kun laskun lähettävät
sinne maahan, mihin öljyä vietiin. Olkaa iloisia, [Puhemies koputtaa] että meillä on omia
raaka-aineita, ja muistakaa tämä minun puheeni, [Puhemies koputtaa] kun ensi tammi-
kuussa on 30 astetta pakkasta. [Jouni Ovaska: Muistetaan! — Toimi Kankaanniemi: Oli-
kohan tämä hallituksen linja?]

21.40 Mikko Savola kesk: Arvoisa herra puhemies! Budjetin ytimessä ja suomalaisen yh-
teiskunnan ytimessä pitää olla luottamus. Yrityksillä pitää olla luottamus tulevaisuuteen,
selkeät näkymät, selkeät investointinäkymät, niin että raha laitetaan liikkeelle, investoi-
daan ja luodaan työtä tähän maahan.

Tänä aamuna julkistettiin kilpailukykyvertailu, joka oli maailmanlaajuinen. Suomi si-
joittui siinä yhdenneksitoista eli oli pitänyt niin sanotusti asemansa. Tässä vakaana perus-
teena oli se, että Suomi on vakaa maa ja Suomessa on vakaat instituutiot eli tänne uskalle-
taan investoida.

Luottamusta tarvitaan myös ihmisille, ja sitä me olemme tässä budjetissa halunneet tuo-
da. Tarvitaan toimivat terveydenhuoltopalvelut, tarvitaan sosiaaliturvaa, tarvitaan toimi-
vat lastenhoitopalvelut, tarvitaan luottamusta siihen, että perhe uskalletaan perustaa, tarvi-
taan koulutuspalveluita ja ennen kaikkea työpaikka. Tämä on se suuri yhtälö, joka tulee sii-
tä, että meillä on työtä, meillä on toimeentuloa, meillä yritykset luottavat, ja sitä kautta pys-
tytään myöskin ne palvelut meillä järjestämään.

Herra puhemies! Tämän budjetin sisällä on useita yksityiskohtia, joista nostan esiin
muutaman, ensimmäisenä infran. 300 miljoonan euron panostus perusväylänpitoon, perus-
tienpitoon on enemmän kuin tarpeen. Meillä Etelä-Pohjanmaalla ely-keskus huuti hätä-
huudon viime viikolla: useita satoja kilometrejä pikitietä uhataan laittaa soratieksi. Elinkei-
noelämä tarvitsee näitä teitä, niihin tarvitaan panostuksia. Kun tätä 300:aa miljoonaa euroa
185



Pöytäkirjan asiakohta PTK 47/2019 vp
jaetaan, toivon todella, että se menee koko maahan, niin että näihin välttämättömiin hank-
keisiin löytyy ensi kädessä varat.

Toisena asiana raiteet: On hyvä, että raiteisiin panostetaan ja ihmisiä kannustetaan kis-
kojen päälle. Se on ympäristöystävällinen ja hyvä tapa, nopea tapa liikkua paikasta toi-
seen. Päärata saa ansaitsemansa huomion monellakin tapaa, mutta kiinnitän huomiota
myöskin poikittaisyhteyksiin, mitä tässä maassa tarvitaan. Poikittaisyhteydet palvelevat
erityisesti harvempaan asuttua maaseutua, ja yksi niistä keskeisimmistä on Jyväskylän,
Seinäjoen ja Tampereen välissä kulkeva poikittaisyhteys eli Haapamäen rata. Siinä juna-
vuorot lisääntyvät ensi vuoden alusta, ja tätä kehitystä pitää luonnollisesti jatkaa. Siellä on
useita matkailukohteita, sitä tarvitaan pendelöintiin, ihmisten liikkuvuuteen ja sitä tarvi-
taan myöskin tavaraliikenteen kulkemiseen. Toisena merkittävänä poikittaisyhteytenä on
valtatie 18, jonka etenemistä pitää edesauttaa tällä vaalikaudella voimakkaasti. [Petri Hon-
kosen välihuuto]

Herra puhemies! Suomalainen ruoka on vastaus niihin kaikkiin ongelmiin, mitä tässä
puhuttiin ympäristöpääluokan kohdalla ja mitä on puhuttu monen muun pääluokan kohdal-
la, vastaus ilmastonmuutokseen. Jos me todella haluamme pureutua ja panostaa siihen, että
ilmastonmuutos pystytään torjumaan, siinä on suomalainen ruoka keskiössä. Jotta me pys-
tymme hiiltä sitomaan, jotta me pystymme ympäristöystävällistä, maailman puhtainta ruo-
kaa tuottamaan, niin maatalouden on oltava kannattavaa. Maatalouteenkin tarvitaan ennus-
tettavuutta, ja sitä on tietysti tässä budjetissa luotu. [Toimi Kankaanniemi: No ei ole!]
Luonnonhaittakorvaukseen ja ympäristökorvaukseen saadaan korotukset, mutta se, että in-
vestoinnit pyörivät maataloudessa myös jatkossa, tarkoittaa sitä, että Makeraan, Maatilata-
louden Kehittämisrahastoon, pistetään lisää pääomia, ja näin tullaan tekemään. Sen lisäksi
viennin edistämistä nopeutetaan.

Herra puhemies! Neljäntenä, viimeisenä kohtana turvallisuus: Olen hyvin tyytyväinen
siihen, että puolustusmäärärahoihin on tässä korotukset tulossa. Hankinnat toteutetaan:
Laivue 2020 pyörähti jo liikkeelle, 1,3 miljardin euron hanke, sekä HX-hanke pyörähtää
myöskin liikkeelle, vuonna 21 tehdään siitä päätökset, noin 7—10 miljardin euron hanke.
Nämä ovat keskeisiä meidän kalustomme suorituskyvyn turvaamisen kannalta kuten myös
Maavoimien hankinnat, joita on niin ikään tulossa. Sen lisäksi kertausharjoituspäivien nos-
taminen ensi vuodelle, MPK-uudistuksen toteuttaminen täysimääräisenä, ja haluan vielä
nostaa myös sisäisen turvallisuuden puolelta esiin sen, että poliisien määrää nostetaan.
Tämä on äärimmäisen tärkeää meidän sisäisen turvallisuuden kannalta. — Kiitos.

21.46 Petri Honkonen kesk: Arvoisa herra puhemies! Tosiaan ilta ehtii, ja kellon ympäri
ollaan täällä keskusteltu tärkeistä asioista, valtion ensi vuoden tuloista ja menoista. Jat-
kaakseni nyt vielä tätä talouspoliittista, suhdannepoliittista keskustelua, mitä jo salista
poistunut edustaja Sirén ja muut toivat esille: Minä ihmettelen tätä kokoomuksen linjaa
hallituksen talouspoliittisiin valintoihin. Itselleni ei ole kyllä käynyt kovin selväksi se, mitä
kokoomus nyt sitten oikein haluaa ja mitä kokoomus nyt itse sitten oikein aikoisi.

Ensinnäkin nämä hallituksen työllisyystoimenpiteet. Nyt tehdään monia merkittäviä el-
vyttäviä toimenpiteitä, joilla ehkäistään sitä suhdanteen liian nopeaa taittumista, ja näillä
toimenpiteillä luodaan työllisyyttä. Mutta mitä tulee näihin itse työllisyystoimenpiteisiin,
niin nyt päivän mittaan tässä salissa on viitattu siihen, kuinka Sipilän hallitus toimi. Sipilän
hallitushan saavutti merkittävän, suorastaan historiallisen työllisyyden parantumisen. Mut-
ta eivät Sipilän hallituksen työllisyystoimenpiteet [Matias Marttisen välihuuto] olleet val-
186



Pöytäkirjan asiakohta PTK 47/2019 vp
miina neljä kuukautta hallituksen työn aloittamisen jälkeen. Ei, vaan kilpailukykysopimus-
kin hyväksyttiin vasta vuosi hallituksen aloittamisen jälkeen, ja monet muut toimenpiteet
tulivat vasta sen jälkeen. On totta, että nämä kotimaista kysyntää ja työllisyyttä siinä suh-
dannetilanteessa parantaneet veronalennukset toteutettiin heti vaalikauden alussa, mutta
nämä muut työllisyystoimenpiteet — kun te, kokoomus, koko päivän olette hokeneet sitä,
että missä rahat, niin työllisyystoimenpiteitä valmistellaan. Hallitus on niihin sitoutunut, ja
näitä valmistellaan täysin siinä aikataulussa, mitä hallitus aloittaessaan päätti. Kyllä ne
sieltä tulevat, ja kun näitä valmistellaan kolmikannan kanssa yhteistyössä, niin siinä on
myös näytön paikka suomalaiselle kolmikantajärjestelmälle, että mihinkä se pystyy, ja se
on ihan oikein, että se näytön paikka nyt sitten tälläkin mekanismilla on.

Kun tässä päivän mittaan on tullut esille myös tämä sopeuttamistarve kokoomuksenkin
puheenvuoroissa, olisi mielenkiintoista nyt sitten nähdä, että jos teidän tavoitteena on val-
tavat veronalennukset, niin millä nämä sitten kokoomus rahoittaisi. Onko siellä leikkaus-
listat takataskussa? Mielenkiintoista nähdä teidän vaihtoehtobudjettinne. [Saara-Sofia
Sirénin välihuuto]

Vielä palaan sitten tähän keskusteluun, mitä kävimme ilmastopolitiikasta ja liikenteen
päästöistä. Se jäi hieman tuossa kaivelemaan, nyt kun puhuttiin tästä autoveron poistosta.
Tosiaan olen tutustunut kokoomuksen ilmastolinjaukseen. Se on tietyiltä osin ihan hyvä
paperi, kannattaa siihen tutustua. Siellä vaaditaan tätä autoveron poistamista. Nythän on
niin, että jo nykyään autovero on porrastettu siten, että niillä ajoneuvoilla, jotka ovat kai-
kista vähäpäästöisimpiä, on huomattavasti pienempi autovero — siis uuden auton ostetta-
essa maksettava vero — kuin niillä kaikista suuripäästöisimmillä. Jos koko autovero nyt
poistettaisiin, ensinnäkin tulisi 800 miljoonan euron lovi sinne valtionkassaan, ja sen lisäk-
si todennäköisesti — kun ihminen nyt vain tuppaa olemaan semmoinen, että se ostaa mie-
luummin sitten ison auton, jos on siihen mahdollisuus — näiden suurempien autojen, joi-
denka kulutus ja päästöt ovat automaattisesti myös suurempia, niiden hankkiminen ja ky-
syntä saattaisi kasvaa, ja varmasti myöskin kasvaisi. [Kokoomuksesta: Niihin puututaan
jo!] Eli tärkeätä on, että näihin liikenteen päästöihin puututaan, ja niihin puututaankin. To-
merasti edellinen hallitus päätti tästä sekoitevelvoitteesta, eli sillä pyritään sitä fossiilisen
polttoaineen päästömäärää laskemaan.

Tällä hallituksella on kunnianhimoisin biokaasuohjelma, mitä millään hallituksella tä-
hän asti on ollut. [Saara-Sofia Sirénin välihuuto] Tämän biokaasuohjelman ja biokaasun
tuotantotuen toteuttamiseen on varattu tämän tulevan vuoden talousarvioesitykseenkin ra-
haa. Tällä on myös merkittävät aluetaloudelliset vaikutukset. Sillä pystytään liikenteen
päästöjä vähentämään ja myöskin sillä tavalla, että vanhempiin autoihin pystytään tämä
konversio tekemään. Lisäksi tätä sähköautojen latausinfraa edistetään. Nyt on semmoinen
iloinen tilanne, että niin kaasuautojen kuin sähköautojenkin määrä on näihin edellisen hal-
lituksen asettamiin odotuksiin ja tavoitteisiin suhteutettuna kasvanut vielä nopeammin,
mikä tietysti varmaan on meidän kaikkien mielestä hyvä asia. Mutta mitä tulee tähän ilmas-
topolitiikkaan, niin merkittäviä edistysaskeleita ollaan ottamassa, ja hallitus on äärimmäi-
sen sitoutunut siihen, että todella näihin meidän hiilineutraalisuustavoitteisiin päästään.

21.51 Matias Marttinen kok: Arvoisa herra puhemies! Täällä edustaja Könttä käytti var-
sin värikästä kieltä puhuessaan oikeisto-oppositiosta ikään kuin menneisyytenä ja sitten
taas hallituksesta tulevaisuutena. No, tämä olkoon nyt keskustan näkökulma asiaan.
187



Pöytäkirjan asiakohta PTK 47/2019 vp
Toisaalta taas suuresti arvostamani edustaja Ovaska sortui mielestäni jopa paniikin-
omaiseen populismiin väittäessään, että kokoomus olisi nimenomaan suurituloisten vero-
tuksen keventämisen asialla. Tosiasiassa, kuten edustaja Ovaska myös hyvin tietää, me
olemme johdonmukaisesti ajaneet tavallisen ahkeran palkansaajan verotuksen keventämis-
tä. Näin me teimme Sipilän hallituksessa, jolloin työn verotusta kevennettiin 1,4 miljardil-
la pieni- ja keskituloisia palkansaajia painottaen — pieni- ja keskituloisia palkansaajia pai-
nottaen. Työn verotus on Suomessa edelleen hyvin korkeaa, ja verotuksen uudistaminen
työn verotusta keventämällä ja taas verotuksen painopistettä siirtämällä välilliseen vero-
tukseen on hyvää rakennepolitiikkaa, joka tukee tavoitetta, että lisätuntien tekeminen ja
työn vastaanottaminen on kaikissa tilanteissa kannattavaa. Olemme esittäneet edelleen
työn verotuksen keventämistä ja verotulojen keräämistä haittaveroista ja välillisistä verois-
ta. Edustaja Ovaska, yhteensä nettona nolla — nettona nolla. Teidän ei tarvitse enää jatkaa
puhetta siitä, että me haluamme leikata, jotta työn verotusta voidaan laskea, sillä tämä ei
faktisesti pidä paikkaansa.

Arvoisa puhemies! Keskustan kollegat pohtivat ääneen myös, mitä menoja me olisim-
me valmiita sitten perumaan, jos nämä hallituksen hyvät esitykset eivät meille kelpaa. Te
kuitenkin ohitatte täysin sen keskeisen asian, mistä me olemme olleet huolissamme teidän
budjetissanne, siis sen, että te olette lisäämässä menoja 2 miljardilla eurolla ilman tietoa
pysyvistä tuloista. Kaikki me tiedämme, että menojen lisääminen on helppoa. Totta kai se
on. Paljon vaikeampaa onkin tehdä päätöksiä, jotka nostavat työllisyyttä ja tuovat pysyväs-
ti menoja, joilla taas näitä hyviä asioita voidaan rahoittaa. Ja kuten aikaisemmin jo eilen to-
tesin, valtiovarainministeriö ei ole pystynyt arvioimaan positiivista työllisyysvaikutusta
yhdellekään hallituksen esittämälle työllisyystavoitteelle. Päinvastoin ekonomistien arvi-
oiden mukaan teidän budjettinne tulee vähentämään työllisyyttä jopa 16 000 hengellä. Jo-
ten, arvoisa kollegat, teidän tavoitteenne karkaa koko ajan vain kauemmaksi, ja tätä faktaa
te ette pääse karkuun.

Keskusta on siis kääntänyt täysin kelkkansa ja lähtenyt Sipilän vastuullisen talouspoli-
tiikan jälkeen tukemaan punavihreän hallituksen talouspolitiikkaa, ja tulokset tulemme nä-
kemään myöhemmin seuraavina vuosina. Ennustan, että ne eivät ole sellaisia, mitä Sipilän
hallituksen aikana on nähty.

Arvoisa puhemies! Tässä illalla kun keskustelimme ympäristöpolitiikasta, keskustan
kollegani aloittivat melkoisen äläkän, kun kritisoimme hallitusta sen liikennepolitiikan ve-
roratkaisuista. Kyllä sen toki ymmärtää, että te olette hermostuneita, sillä kyllä tavalliset
autoilijat tulevat teitä muistamaan, kun nämä korotukset tulevat toimeen.

Ensinnäkin te olette päättäneet kiristää polttoaineverotusta 250 miljoonalla ensi vuon-
na. Se tulee näkymään elokuussa bensapumpuilla, eikä sillä ole myöskään todellista vaiku-
tusta päästöihin. Hallitus toteaa itse omassa esityksessään, että lyhyellä aikavälillä tämän
veronkorotuksen arvioidaan vähentävän dieselkäyttöisten henkilöautojen kulutusta 1,4
prosentilla — siis 1,4 prosentilla, ja edelleen autoilijan verotaakka kasvaa.

Toinen ihmetyksen aihe, johon me tänään puutuimme myös uudestaan, liittyy hallituk-
sen päätökseen poistaa parafiinisen dieselin verotuki, yhteensä 120 miljoonaa euroa. Kun
liikenteen päästöjä voidaan vähentää nimenomaan puhtaammilla polttoaineilla ja uudem-
malla autokannalla, niin tämä päätös todella vie nyt teitä ja Suomea väärään suuntaan. Se
rokottaa kaikkein puhtainta dieseliä, jonka päästöt ovat jopa 90 prosenttia pienemmät kuin
mitä fossiilisen dieselin päästöt ovat.
188



Pöytäkirjan asiakohta PTK 47/2019 vp
Joten kyllä, arvoisa puhemies, täytyy kysyä, missä on tämän hallituksen logiikka liiken-
ne- ja ilmastopolitiikan osalta. Sillä nämä päätökset eivät ainakaan sitä näytä esiin. Pyydän
hallitukselta yhtä asiaa: selvittäkää, onko uusiutuva parafiininen diesel mahdollista säilyt-
tää tämän verotuen piirissä, vaikkakin fossiilinen parafiininen tultaisiin leikkaamaan vero-
tuen piiristä pois.

21.56 Toimi Kankaanniemi ps: Herra puhemies! Maailmantalous on kääntymässä yhä
vaikeampaan suuntaan muun muassa kauppasodan myötä. Euroopan keskuspankki on aja-
nut itsensä aikamoiseen umpikujaan, [Hälinää — Puhemies koputtaa] keinot ovat loppu-
massa ja käytännössä jo loppuneet rahapolitiikan osalta. EU:han pyytää, että jäsenmaat nyt
sitten ottaisivat velkaa ja elvyttäisivät, kun mitään muuta ei ole enää tehtävissä. No tätähän
Suomen hallitus näyttää tottelevan. Velkaa otetaan reippaasti lisää.

Ruotsin uutiset tänään kertoivat, että Ruotsi on painumassa miinukselle, eli talouskasvu
on pysähtynyt täysin ja vie Suomea mukana kohti alamäkeä, joka jo on olemassa muuten-
kin. Brexit on laukeamassa kolmen viikon päästä käsiin. Tämä tilanne on sellainen, että
hallituksen pitäisi ottaa huomioon, että kun mennään tällä politiikalla, niin edessä on vero-
jen kovat korotukset, raju velkaantuminen tai menojen reipas leikkaaminen tai nämä kaik-
ki kolme. Edessä vuoden kahden päästä, ehkä ensi syksynä. Arvoisa puhemies, tätä halli-
tus ei ole kuitenkaan tunnustanut, vaan ajaa kuin kaikki olisi hyvin.

Herra puhemies! Verotus kiristyy tämän budjetin myötä valtaosalla suomalaisista. Tääl-
lä on sanottu, että 70 prosentilla kevenee. Ei pidä paikkaansa. Polttoaineveron korotus 250
miljoonaa on tietysti oma lukunsa. Se on järjetön esitys, koska se erityisesti maaseudulla
iskee ihmisiin vakavasti: työllisyyteen, asumiseen, kaikkeen liikkumiseen, kun ihmisillä ei
ole muuta vaihtoehtoa kuin oma auto. [Kokoomuksen ryhmästä: Totta!]

Kuntavero on täällä ollut hyvin vähän esillä, mutta Kuntaliitonkin arvioiden mukaan yli
puolet kunnista miettii jo nyt marraskuussa kuntaveron korotuksia. Ja olen sataprosentti-
sen varma, että kahden seuraavan vuoden aikana kuntavero nousee lähes kaikissa kunnissa
Helsinkiä ja Espoota lukuun ottamatta. Ja kuntavero, niin kuin polttoaineverokin, tasave-
ro, tulee köyhille niin kuin rikkaille, tulee maaseudulla, ja maaseudulla vielä vakavampa-
na, koska siellä talouden ongelmat ovat vielä syvemmät kuin kasvukeskuksissa. Eli vero-
tus kiristyy ja valtionvelka kasvaa — tällä mennään eteenpäin.

Arvoisa puhemies! Tästä ilmastopolitiikasta muutama ajatus. Hallitus taistelee jopa mil-
jardin, 2 miljardin panostuksilla 0,1 prosentin, eli globaalin promillen, vastaista taistelua
suomalaisten selkänahasta. Tämä on kyllä aivan käsittämätöntä. Siellä, missä todella on-
gelmat ovat, Kiinassa ja muualla ja Euroopassa, Saksassa, Puolassa ja niin edelleen, pääs-
töt kasvavat ja Suomen hallitus taistelee promillea vastaan miljardikaupalla: kiristämällä
autoilua, kiristämällä asumista, ruuan hintaa — normaalin, tavallisen ihmisen elämää vai-
keuttamalla. Onko tämä, arvoisa edustaja Hoskonen, onko keskustan linja kiristää ja ajaa
ahdinkoon suomalaisia tällaisen promilletaistelun varjolla?

Perussuomalaiset eivät tätä hyväksy. Vuosi sitten emme allekirjoittaneet sitä utopistista
sopimusta, jonka kaikki muut tekivät, mutta me olemme valmiit tekemään rauhallisesti
harkiten kaikki ne järkevät ympäristö- ja ilmastopoliittiset toimenpiteet, joiden katsomme
olevan perusteltuja. Omalta osaltani käyn läpi, mitä olen itse tehnyt viime aikoina: Ostin
puutalon, jossa on maalämpö. Asun siellä ja olen tyytyväinen. Ostin vähäpäästöisen diese-
lauton — hallitus siitäkin rankaisee nyt, mutta ostin kuitenkin — ja olen tyytyväinen. Har-
kitsen hyvin tarkkaan ajoni, en ajele turhaan. Ostin kaksi polkupyörää, vaimolle ja itselle-
189



Pöytäkirjan asiakohta PTK 47/2019 vp
ni. Niitäkin käytän sen mukaan kuin on mahdollista. Kävelen varsin paljon, pyrin kävele-
mään vielä enemmän jatkossa. [Puhemies koputtaa] Lajittelen ruokani. Vein kirpputorille
tavaroita. Kuljen tänne matkat junalla. Taidan olla ainoa Keski-Suomen kansanedustaja,
joka kulkee junalla. Kaikki muut lentävät. Missä hallituspuolueet, jotka näin tekevät? Kas-
viksia syön [Puhemies koputtaa] entistä enemmän, lähiruokaa suosin. Nämä ovat vapaaeh-
toisia toimenpiteitä. Näitä meidän pitää suositella eikä rankaista pakolla kansaa, niin kuin
hallitus tekee aivan vastuuttomasti ja järjettömästi.

Toinen varapuhemies Juho Eerola: Nyt, arvoisat edustajat, kello on ylittänyt 22, ja läh-
demme kuka pyörällä, kuka junalla, kuka milläkin vähäksi aikaa elpymään. Keskustelu ja
asian käsittely tältä osin tänään keskeytetään ja jatketaan huomenna.

Keskustelu ja asian käsittely keskeytettiin.
190


