















































DEM1C2.tmpSave.xml


Pöytäkirjan asiakohta PTK 66/2016 vp
Pöytäkirjan asiakohta 

PTK 66/2016 vp

Täysistunto

Keskiviikko 8.6.2016 klo 14.07—15.50

5. Eduskunnan oikeusasiamiehen kertomus vuodelta 2015 
Kertomus K 11/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 5. asia. Puhemiesneuvosto ehdottaa, että asia lähetetään perustuslakiva-
liokuntaan.

Keskustelu

14.12 Eduskunnan oikeusasiamies Petri Jääskeläinen  (esittelypuheenvuoro):  Arvoi-
sa herra puhemies! (Hälinää — Puhemies koputtaa) Arvoisat kansanedustajat! Minulla on
ilo ja kunnia esitellä teille eduskunnan oikeusasiamiehen toimintakertomus vuodelta 2015.
Se on nyt 96. tämän maailman toiseksi vanhimman oikeusasiamiesinstituution vuosittai-
nen kertomus.

Sisällöllisesti tässä kertomuksessa näkyy aikaisempaa korostuneemmin kaksi oikeus-
asiamiehen erityistehtävää, jotka perustuvat kansallisen lainsäädännön lisäksi kansainväli-
siin sopimuksiin. Nämä ovat ensinnäkin vapautensa menettäneiden henkilöiden oikeuk-
sien valvonta ja toiseksi vammaisten henkilöiden oikeuksien valvonta. Määrällisestä suh-
teesta voin todeta, että kertomusvuonna tehtiin ennätysmäärä tarkastuksia. Kanteluiden
määrä nousi hieman, mutta niiden käsittelyajat lyhenivät entisestään. Rakenteeltaan kerto-
mus on pääosin edellisten vuosien kaltainen. Kertomuksen alussa on aikaisempien vuo-
sien tapaan oikeusasiamiehen ja apulaisoikeusasiamiesten puheenvuorot kunkin itse valit-
semasta aiheesta.

Omassa puheenvuorossani käsittelen YK:n vammaisten henkilöiden oikeuksista tehtyä
yleissopimusta, joka tulee Suomessa voimaan 10.6. eli ylihuomenna. Sopimuksen voi-
maansaattaminen kesti Suomessa lähes 10 vuotta. Pidän valitettavana sitä, että kansainvä-
listen ihmisoikeussopimusten ratifiointiprosessien hitaus on Suomessa pikemmin sääntö
kuin poikkeus. Tämän vammaisyleissopimuksen ratifioinnissa Suomi jäi kolmen viimei-
simmän EU-maan joukkoon.

Sopimuksen ratifioinnin myötä vammaisten henkilöiden oikeuksien valvonnasta tulee
uusi oikeusasiamiehen erityistehtävä. Kun tämä uuden tehtävän tuleminen on jo pitkään ol-
lut tiedossa, tähän tehtävään on etukäteen valmistauduttu monin tavoin. Ensinnäkin vam-
maisten henkilöiden oikeuksiin liittyvistä asioista on muodostettu oma, uusi asiaryhmän-
sä, kun aikaisemmin ne sisältyivät useisiin eri asiaryhmiin, kuten sosiaalihuoltoon, sosiaa-
livakuutukseen tai opetukseen. Oma asiaryhmä mahdollistaa vammaisten henkilöiden oi-
keuksiin liittyvien asioiden paremman seurannan, kokonaiskuvan saamisen ja raportoin-
nin. Toiseksi, vammaisten henkilöiden oikeuksien toteutuminen valittiin kanslian niin sa-
 Tarkistettu
4.1



Pöytäkirjan asiakohta PTK 66/2016 vp
notuksi perus- ja ihmisoikeusteemaksi jo vuonna 2014 ja teemaa jatkettiin kertomusvuon-
na. Tätä teemaa pidetään silmällä ja siihen liittyviä kysymyksiä otetaan esille muun muas-
sa jokaisella oikeusasiamiehen tarkastuskäynnillä. Kolmanneksi, uusi tehtävä on otettu
huomioon suuntaamalla aikaisempaa enemmän tarkastuksia vammaisten henkilöiden asu-
misyksiköihin. Tarkastuksia on tehty erityisesti kehitysvammaisten asiakkaiden yksiköi-
hin, joista osa kuuluu myös oikeusasiamiehen toisen erityistehtävän eli vapautensa menet-
täneiden henkilöiden oikeuksien valvonnan piiriin. Kanteluiden tutkinnassa ja tarkastuk-
silla tehtyjen havaintojen perusteella vammaisten henkilöiden oikeuksien toteutumisessa
on monia ongelmia. Ongelmia on havaittu esimerkiksi vammaispalvelujen järjestämises-
sä, toimitilojen esteettömyydessä, asioinnin saavutettavuudessa sekä kehitysvammaisten
henkilöiden itsemääräämisoikeuden rajoittamisessa.

Apulaisoikeusasiamies Jussi Pajuoja kysyi puheenvuorossaan, miten järjestetään hyvää
varhaiskasvatusta. Varhaiskasvatus tarkoittaa päiväkotia tai perhepäivähoitoa. Parhaillaan
Opetushallitus laatii uusia valtakunnallisia varhaiskasvatussuunnitelmien perusteita. Nii-
den pohjalta tehdään paikalliset suunnitelmat, jotka tulee ottaa käyttöön viimeistään elo-
kuussa 2017. Päiväkodissa ja perhepäivähoidossa jokaiselle lapselle laaditaan henkilökoh-
tainen suunnitelma. Haasteena on, että suunnitelmia toteutetaan tilanteessa, jossa kuntien
resurssit eroavat merkittävästi toisistaan. Elokuun alussa tulee voimaan varhaiskasvatus-
lain ja päivähoitoasetuksen muutos. Vähimmillään ne tarkoittavat, että kunta tarjoaa lap-
selle 20 viikkotuntia hoitoa ryhmässä, jossa yhtä aikuista kohti on kahdeksan lasta. Ope-
tushallitus kantaa huolta siitä, että tarjonnan määrällinen minimi merkitsee myös sisällöl-
listä minimiä. Jos kunnalla on niukasti resursseja, esimerkiksi tieto- ja viestintäteknolo-
giaan ei voida panostaa. Tämä herättää edelleen kysymyksiä siitä, milloin tullaan kriitti-
seen pisteeseen, jossa valtakunnalliset perusteet eivät enää yhdenvertaisesti toteudu eri
paikkakunnilla tai yksittäisen lapsen kohdalla.

Apulaisoikeusasiamies Maija Sakslin käsittelee puheenvuorossaan perusoikeuksia ja
julkisen talouden säästöjä. Julkisen talouden tasapainottamiseksi on tehty lähes kaikkiin
perusoikeuksiin kohdistuvia leikkauksia. Leikkaukset ovat erityisen kohtalokkaita silloin,
kun ne kohdistuvat kaikkein haavoittuvimmassa asemassa olevien henkilöiden oikeuksiin,
yhdenvertaiseen kohteluun ja oikeusturvaan. Taloudellinen epävarmuus rapauttaa luotta-
musta yhteiskunnan kykyyn turvata perusoikeudet. Kielteinen kehitys on mahdollista kat-
kaista ylläpitämällä vahvaa ja avointa demokratiaa. Perusoikeuksille ja ihmisoikeuksille
rakentuva demokratia luo turvallisuutta ja luottamusta yhteiskuntaan.

Perus- ja ihmisoikeuksien kansainvälisessä valvontakäytännössä on vakiintumassa usei-
ta edellytyksiä taloudellisiin syihin perustuville oikeuksien heikennyksille. Oikeuksien ra-
joitusten ja niitä heikentävien säästötoimenpiteiden toteuttaminen edellyttää huolellista
vaihtoehtojen selvittämistä. Säästötoimenpiteiden tulee olla välttämättömiä ja suhteelli-
suusperiaatteen mukaisia, eivätkä ne saa olla syrjiviä. Säästötoimiin tulee lisäksi aina liit-
tyä samanaikaisia toimenpiteitä, jotka kohtuullistavat ja lieventävät niiden vaikutuksia kai-
kista haavoittuvimmassa asemassa oleviin ihmisiin.

Oikeusasiamiehellä on keskeinen rooli perusoikeuksien noudattamisen valvonnassa ja
säästöjen vaikutusten seuraamisessa haasteellisessa taloustilanteessa. Kantelujen ja tarkas-
tusten perusteella on ilmeistä, että lainvastaisen toiminnan ja perusoikeuksien loukkausten
taustalla on usein taloudellisia syitä. Usein riittämättömistä taloudellisista resursseista seu-
raa merkittäviä puutteita oikeuksien toteutumiseen.
2



Pöytäkirjan asiakohta PTK 66/2016 vp
Oikeusasiamiehen puoleen kääntyminen on helppoa ja maksutonta. Apua pyydetäänkin
aiempaa useammin oikeusasiamieheltä. Sakslin toteaa, että valitettavasti juuri silloin, kun
perusoikeuksien toteutumisen valvonnan tarve on suuri, kohdistuu myös laillisuusvalvo-
jien voimavaroihin säästöpaineita sen sijaan, että niitä vahvistettaisiin perusoikeuksien tur-
vaamiseksi myös julkisen talouden kriisin aikana.

Arvoisa herra puhemies! Näiden puheenvuorojen jälkeen kertomuksessa on katsaus oi-
keusasiamiesinstituution toimintaan vuonna 2015. Siellä on muun muassa asiamääriä ja
toimenpiteitä sekä erilaisia kotimaisia ja kansainvälisiä tapahtumia koskevia tietoja. Vuon-
na 2015 kanteluita saapui lähes 4 800. Luku on kaikkien aikojen toiseksi suurin ja noin 150
suurempi kuin vuonna 2014. Kanteluita kuitenkin ratkaistiin vähän enemmän kuin niitä
saapui. Vuodenvaihteessa vireillä ei ollut yli vuoden vanhoja kanteluasioita. Olen hyvin
tyytyväinen siitä, että tämä kanteluiden käsittelyn yhden vuoden enimmäiskäsittelyaikata-
voite saavutettiin nyt jo kolmannen kerran peräkkäin ja kantelujen keskimääräinen käsitte-
lyaika oli vain 3,2 kuukautta. Kaikista kanteluista ja omista aloitteista yli 800 eli yli 17 pro-
senttia johti johonkin oikeusasiamiehen toimenpiteeseen. Vuoden 2015 aikana tehtiin tar-
kastuksia 152 kohteeseen. Luku on kaikkien aikojen suurin ja lähes 37 prosenttia suurempi
kuin edellisenä vuonna. Pyrkimyksemme lisätä kanteluiden määrää liittyy osaltaan juuri
näihin oikeusasiamiehen erityistehtäviin vapautensa menettäneiden henkilöiden ja vam-
maisten henkilöiden oikeuksien valvojana.

Kertomuksen seuraava laaja pääjakso, numero 3, käsittelee perus- ja ihmisoikeuksia.
Tällainen jakso on kertomuksessa ollut jo perusoikeusuudistuksen voimaantulosta 1995
lähtien perustuslakivaliokunnan toivomuksen mukaisesti. Tämä jakso on vähitellen kehit-
tynyt yhä laajemmaksi, mikä ilmentää hyvin oikeusasiamiehen toiminnan painopisteen
muutosta viranomaisten velvollisuuksien valvonnasta ihmisten oikeuksien edistämisen
suuntaan. Tässä jaksossa merkille pantavaa on muun muassa se, että oikeusasiamiehen toi-
minnasta YK:n kidutuksen vastaisen yleissopimuksen valinnaisen pöytäkirjan mukaisena
kansallisena valvontaelimenä on laadittu jakso — se on tuo jakso 3.3. Kertomusvuosi oli
ensimmäinen täysi vuosi, kun oikeusasiamiehellä on ollut tämä niin sanottu OPCAT-teh-
tävä, josta oikeusasiamiehen on raportoitava myös kansainvälisille valvontaelimille. Tämä
kertomuksen jakso muodostaa samalla kansallisen valvontaelimen vuosikertomuksen,
joka tullaan julkaisemaan myös erikseen. Tässä kansallisen valvontaelimen tehtävässähän
on kysymys tarkastusten tekemisestä paikkoihin, joissa pidetään vapautensa menettäneitä
henkilöitä. Korostan, että kysymys ei ole vain vangeista tai poliisin säilytystiloissa olevista
henkilöistä vaan myös esimerkiksi vanhuksista, lapsista, psykiatrisista potilaista ja kehitys-
vammaisista henkilöistä eli juuri kaikkein haavoittuvimmassa asemassa olevista henkilöis-
tä, jotka eivät yleensä itse kykene huolehtimaan oikeuksistaan ja kohtelustaan. Edellisten
vuosien tapaan tässä perus- ja ihmisoikeusjaksossa on kerrottu myös oikeusasiamiehen pe-
rus- ja ihmisoikeusmandaatista ja Ihmisoikeuskeskuksesta ja sen toiminnasta. Ihmisoi-
keuskeskushan antaa oman kertomuksensa, mutta se ei ole valtiopäiväasiakirja eikä sitä kä-
sitellä eduskunnassa samalla tavalla kuin oikeusasiamiehen kertomusta.

Edelleen tässä jaksossa on kerrottu puutteista ja parannuksista perus- ja ihmisoikeuk-
sien toteutumisessa — tuo jakso 3.4., tämä on perustuslakivaliokunnan toivoma kertomuk-
seen jo vakiintunut jakso — sekä oikeusasiamiehen hyvitysesityksistä ja sovinnolliseen
ratkaisuun johtaneista asioista. Nämä hyvitysasiat ja sovinnolliseen ratkaisuun johtaneet
asiat ilmentävät oikeusasiamiehen kansliassa omaksuttuja uusia toimintatapoja, joilla ih-
misiä voidaan auttaa pääsemään oikeuksiinsa. Jaksossa käsitellään myös vuoden perus- ja
3



Pöytäkirjan asiakohta PTK 66/2016 vp
ihmisoikeusteemaa, joka siis kertomusvuonna oli vammaisten henkilöiden oikeuksien to-
teutuminen. Edelleen jaksoon sisältyy perusoikeuksittain systematisoitu katsaus oikeus-
asiamiehen havaintoihin ja kannanottoihin, jotka perustuvat kertomusvuonna ratkaistuihin
kanteluihin ja omiin aloitteisiin. Lopuksi jaksossa on käsitelty kaikki kertomusvuoden va-
litukset Suomea vastaan Euroopan ihmisoikeustuomioistuimessa.

Neljäntenä jaksona on kaikkein laajin hallinnonalakohtainen tai asiaryhmittäinen jakso
laillisuusvalvonnassa tehdyistä havainnoista. Kunkin asiaryhmän yhteyteen on sisällytetty
kuviot kunkin asiaryhmän kantelujen määrän kehityksestä ja toimenpideprosentista niissä. 

Kertomuksen lopussa on vielä liiteosa, jossa on oikeusasiamiestä koskevat perustuslain
ja lain säännökset sekä eräitä tilasto- ynnä muita tietoja.

Oikeusasiamiehen kertomus on tietenkin julkaistu suomeksi ja ruotsiksi, mutta vakiin-
tuneen toimintatavan mukaisesti siitä julkaistaan myöhemmin myös englanninkielinen ly-
hennelmä, ja nämä kaikki julkaistaan myös sähköisessä muodossa oikeusasiamiehen verk-
kosivuilla.

Arvoisa herra puhemies! Tässä oli esittelypuheenvuoroni. Toivon, että tämä kertomus
antaa eduskunnalle mahdollisuuden arvioida paitsi oikeusasiamiehen toimintaa, myös lain-
säädännön ja julkisen hallinnon tilaa sekä perus- ja ihmisoikeuksien toteutumista. — Kii-
tos.

Ensimmäinen varapuhemies Mauri Pekkarinen:  Arvoisat edustajat, ajatus on, että
käymme tässä hetken keskustelua pyydettyjen puheenvuorojen mukaisessa järjestyksessä
ja jossakin vaiheessa myöhemmin oikeusasiamies kooten esille nousevia kysymyksiä ja
kommentteja vastaa sitten edustajien käyttämiin puheenvuoroihin.

14.27 Timo Heinonen kok: Arvoisa herra puhemies! Hyvä oikeusasiamies ja hyvät edus-
tajakollegat! Kiitos hyvästä ja perusteellisesta esittelystä ja myös erinomaisesta kirjasta,
joka antaa hyvän kuvan siitä, mitä päättyneenä vuonna on tapahtunut.

Perus- ja ihmisoikeudet: Puutteita ja parannuksia -kohdassa nostetaan hyvällä tavalla
esille perusopetuksen oppimisympäristöjen puutteita kirjassa sivulla 100. Pidän erittäin
hyvänä sitä, että koulukiusaaminen nousee myös täällä esille ja todetaan, että koulukiusaa-
miseen puuttuminen on riittämätöntä ja että kouluilla ei ole riittäviä keinoja havaita koulu-
kiusaamista ja puuttua siihen. Tämä on viesti, joka kyllä pitää ottaa vakavasti kaikilla ta-
soilla, niin täällä eduskunnassa, ministeriössä, Opetushallituksessa kuin ennen muuta kai-
kissa kunnissa ja kaikissa kouluissa. Esille nostetaan myös koulujen jatkuvasti esille tule-
vat sisäilmaongelmat ja kuntakohtaiset erot, jotka ovat suuria. Muun muassa oppilashuol-
lon, kuntoutuksen ja muun koulunkäynnin ja oppimisen tuen saatavuus riippuu lapsen
asuinpaikasta ja kotikunnan taloustilanteesta. Tämä on asia, mikä pitää vakavasti ottaa
huomioon ja panna merkille. 

Samassa kohdassa esille nostetaan myös oikeusprosessien pitkät käsittelyajat ja tuomio-
istuinten rakenteellisen riippumattomuuden puutteet. Tästä olemme myös eduskunnassa
usein keskustelleet. Oikeudenkäyntien viivästyminen on pitkään ollut ongelma, todetaan
tässä kertomuksessa. Tämä on tullut esille niin kansallisessa laillisuusvalvonnassa kuin
Euroopan ihmisoikeustuomioistuimen oikeuskäytännössä. Eräistä tilannetta parantaneista
lakiuudistuksista huolimatta oikeudenkäynnit voivat edelleen kestää kohtuuttoman kauan.
Itse haluan nostaa tähän erityisesti esille uhrin aseman näissä oikeudenkäyntiprosesseissa
mutta myös erityisesti raiskausten ja erilaisten seksuaalirikosten uhrit, niin aikuiset kuin
4



Pöytäkirjan asiakohta PTK 66/2016 vp
ennen muuta lapset. Niissä oikeudenkäyntiprosesseissa olisi kyllä Suomessa paljon paran-
nettavaa, että ne olisivat näiden uhrien kannalta mahdollisimman hienotunteisia ja sellai-
sia, että ei useita kertoja pitkienkin odotusaikojen jälkeen enää niitä haavoja uudelleen re-
vittäisi auki vaan pystyttäisiin tekemään oikeudenkäyntiprosessit uhrien näkökulmasta en-
tistä inhimillisemmiksi.

Yksi asia, joka tässä usein on puhuttanut — ei enää onneksi puhuta — on suvivirsi, josta
on tässäkin salissa useita kertoja puhuttu. Kansanedustaja Sari Sarkomaa nosti asian aika-
naan esille, ja hänestä tehtiin kantelu silloin oikeusasiamiehelle. Apulaisoikeusasiamies
Jussi Pajuoja oli samoilla linjoilla omassa päätöksessään edustaja Sarkomaan kanssa. Hä-
nen mukaansa suvivirren sanoitus ei ole korostuneen uskonnollinen, sillä Jumala maini-
taan vain kerran, ja apulaisoikeusasiamies totesi, että suvivirsi on osa suomalaista kevät-
juhlaperinnettä eikä koulun kevätjuhla sinänsä ole uskonnollinen juhla. Itse nautin kyllä
kovasti, kun sain olla niin pienten koululaisten kevätjuhlassa kuin ylioppilasjuhlassakin, ja
jälleen muutamien vuosien tauon jälkeen suvivirsi siellä kaikui ja raikasi ja lapset pääsivät
viettämään kaunista kesää sitten tämän perinteisen laulunkin siivittämänä. (Jari Myllykos-
ki: Edustaja on varmaan myös sääennustaja!)

Lääkärihelikopterien jakautuminen epätasaisesti on noussut myös esille. Eduskunnan
oikeusasiamies Petri Jääskeläinen on pitänyt ongelmaisena Kaakkois-Suomen ja Pohjan-
maan lääkärihelikopteritilannetta. Itse olen tästä saanut joitain yhteydenottoja liittyen ni-
menomaan sosiaali- ja terveysuudistuksen vaikutuksiin näihin kysymyksiin. Nyt kun hal-
litus on linjannut, että tietyntasoiset sairaalat vähenevät, niin tämäntyyppiselle palvelulle
on kasvava tarve ja ensihoidon tarve täytyy mitoittaa uudelleen. Lääkärihelikoptereiden
tarve tulee siis lisääntymään. Näillä kahdella alueella, Kaakkois-Suomessa ja Etelä-Poh-
janmaalla, ensihoitolääkäri ei ehdi potilaan luo vaaditussa ajassa, alle puolessa tunnissa,
tällä hetkellä.

Mielenkiintoinen esille noussut asia oli myös tuo koululaissukupolvien kirjainasia, joka
nyt elokuussa tulee korjatuksi. Mielenkiinnolla luin myös tuon päätöksen, missä käytiin lä-
pi, että näille koululaisille, jotka ovat vuodesta 2004 tähän päivään asti käyneet peruskou-
lua, on syntymässä tiettyjä ongelmia heidän oikeuksiensa toteutumisessa nimenomaan sen
takia, että tietyt kirjaimet ja numerot ovat heillä pahasti sekoittumisvaarassa. Toivottavasti
senkin kanssa selvitään.

Arvoisa puhemies! Loppuun haluan nostaa esille vankeuslain, jota on nytkin aivan vii-
me vuosina muutettu ja korjattu. Vankeuslaissa on tällä hetkellä 22 lukua, 230 pykälää ja
noin 500 momenttia. Edustaja Zyskowicz viime vuonna nosti esille tätä samaa asiaa. Sa-
maan aikaan, kun me sääntelyä puramme, me kirjaamme koko ajan kaikki erilaiset mah-
dolliset asiat lakiin ja kaikki perusoikeusrajoitukset on nykyisen tulkinnan mukaan säädet-
tävä lain tasoisesti. Esimerkiksi tuossa vankeuslaissa todetaan näin, että vangilta, joka on
päihtynyt tai joka häiritsee kirjastossa käyntiä taikka vaarantaa vankilan järjestystä tai tur-
vallisuutta, voidaan evätä oikeus päästä vankilan kirjastoon. Yritin etsiä sitten, mitä sano-
taan kirjastolaissa. Ei siellä ole tällaista kirjausta lainkaan, eli ei ole tarvinnut kirjata sitä,
voinko minä mennä päihtyneenä kirjastoon. Sitä ei ole lakiin kirjattu, mutta tämä on täyty-
nyt kirjata lakiin, että päihtynyt vanki voidaan poistaa kirjastosta ja rajata häneltä osallis-
tumista siihen. Toisena on se, että vielä hetki sitten meillä oli tilanne tarkkailuhaalareiden
suhteen, jonka hallitus on korjannut, että tarkkailuhaalareita voidaan käyttää vankiloissa, ja
myös se, että tietyissä tarkastuksissa voidaan pyytää vankia avaamaan suu. Sekin on nyt
kirjattu sitten tarkemmin, ettei sitä ongelmaa enää ole.
5



Pöytäkirjan asiakohta PTK 66/2016 vp
Yksi, mikä myös keskustelussa viime kerralla oli esillä, on tämä kirjoituskoneen käyttä-
minen. Turun lääninvankilassa oli vanki, joka teki siellä kirjoituskoneella rikoksia, ja tä-
hän vankila halusi puuttua. Hän lähetti petoskirjeitä ja teki rekisterimerkintärikoksia il-
moittamalla esimerkiksi kaupparekisteriin valheellisia nimiä. Vankilan johto tähän puuttui
ja poisti tämän rikoksentekovälineen, mutta laista ei löytynytkään kohtaa, että kirjoitusko-
neen voi vangilta ottaa pois, vaikka hän toimi tällä tavalla, ja sekin täytyi lisätä tuohon van-
keuslain 9 lukuun 1 §:ään, 1 momenttiin. Sinne lisättiin uusi kohta, että vanki saa vankilas-
sa pitää hallussaan kohtuullisen määrän henkilökohtaista omaisuutta. Esineen tai aineen
hallussapito voidaan evätä, jos esinettä tai ainetta käytetään tai on perusteltua syytä epäil-
lä, että sitä tullaan käyttämään rikoksentekovälineenä.

Hieman tuntuu siltä, että nyt kun olemme 500 momentissa, niin kuinka paljon näitä mo-
mentteja pikkuhiljaa tulee, kun kaikkea ei vielä varmasti ole sinne osattu kirjata. Haluan
kyllä kiittää edustajakollega Zyskowiczia siitä, että hän on näitä myös esille nostanut, voi-
ko tilanne Suomessa olla sellainen, että kaiken pitää olla lakikirjaan kirjattu. Ei tämä pel-
kästään vankiloiden tilanne ole, vaan hieman samanlaisia tilanteita on kouluissa nähtävis-
sä, eli tällainen maalaisjärjen käyttäminenkin on tänä päivänä suurin piirtein kielletty. Olen
joskus itse sanonut, että pitäisikö lakikirjaan kirjata myös pykälä, että maalaisjärjen käyt-
tökin on sallittua.

14.36 Anna Kontula vas: Arvoisa puhemies! Jatkan edustaja Heinosen esittämästä kysy-
myksestä, pitääkö kaikki kirjata lakiin. Minä taas kysyn, olisiko jotain, mitä pitäisi kirjata
lakiin, mitä sieltä vielä ei löydy. Minä kiinnitän huomiota erityisesti käsittelyssä olevan
kertomuksen puutelistaan ja sivulla 99 esille nousevaan kysymykseen paperittomien pe-
rustarpeista erityisesti sosiaali- ja terveyspalveluissa. Kertomus toteaa, että tässä esiintyy
Suomessa tällä hetkellä merkittävästi puutteita ja epäselvyyksiä. Puutteita ja epäselvyyk-
siä.

Paperiton henkilö tässä yhteydessä voi tarkoittaa ihmistä, jolla ei ole Suomessa oleske-
lulupaa. Tällainen henkilö ei aina ole maassa luvatta siinä mielessä, että hänellä saattaa olla
oikeus esimerkiksi odottaa oleskelulupaansa Suomessa. Näin on esimerkiksi silloin, jos
hän on mennyt naimisiin suomalaisen henkilön kanssa ja odottelee avioliiton perusteella
tulevaa oleskelulupaansa, tai jos kysymys on henkilöstä, jota ei voida palauttaa kotimaa-
hansa siitä huolimatta, että hänellä ei katsota olevan oikeutta mihinkään oleskelulupakate-
goriaan. (Ben Zyskowicz: Miksei voida palauttaa?) Toisaalta paperiton voi tässä yhteydes-
sä tarkoittaa myös henkilöä, jolla oleskelulupa on mutta jokin muu lupakategoria tai asia-
kirja puuttuu, esimerkiksi kotikuntaoikeus. Tällainen henkilö voi periaatteessa olla myös
suomalainen, esimerkiksi pitkään jossakin kolmannessa maassa asunut Suomen kansalai-
nen, joka on palannut Suomeen, menettänyt jo mahdollisesti työhön liittyvän terveysva-
kuutuksensa tässä toisessa maassa mutta ei ole vielä astunut suomalaisen kotikuntaoikeu-
den piiriin. Tällaisena henkilönä voidaan tietyin varauksin pitää myös syntymätöntä lasta,
jonka isä on Suomen kansalainen mutta äiti ei, jolloinka lapsella ei välttämättä ole niitä ter-
veysoikeuksia, joita hän syntymänsä jälkeen saattaa kansalaisuuden kautta saada.

No niin, nämä puutteet ja epäselvyydet eivät esiinny pelkästään suomalaisessa yhteis-
kunnassa vaan useimmissa länsimaisissa yhteiskunnissa. Mutta aika monessa muussa
maassa se ei ole niin suuri ongelma sen takia, että kulttuuri ei nojaa niin paljon säädöksiin
ja asioiden formalisointiin. Jos ihmisellä ei ole terveysvakuutusta, asia hoidetaan sillä, että
hän menee lääkäriin jonkun sellaisen Kela-kortilla, jolla terveysvakuutus on, ja sillä sipuli,
6



Pöytäkirjan asiakohta PTK 66/2016 vp
tai perustetaan oma epävirallinen sairaala tai käydään jollakin puoskarilla, jolla ei ole vi-
rallisia toimintavaltuuksia. Suomalaisessa kulttuurissa tällaisia toimintamenetelmiä perin-
teisesti ei ole pidetty toivottuina, vaan sen sijaan on pyritty jokaiseen tilanteeseen luomaan
säädöspohja tai vaihtoehtoisesti tai lisäksi sellainen viranomaiskäytäntö, joka vastaa tä-
män ryhmän tarpeisiin ja tilanteeseen. Näin ei ole toimittu paperittomien kohdalla johtuen
siitä, että Suomessa tämä ryhmä tai nämä ryhmät on tunnistettu varsin vastikään. Tämä on
meille uusi kysymyksenasettelu, ja me emme ole ihan vielä kärryillä siitä, mitä pitäisi teh-
dä, kenelle ja kenen. 

Mutta tällaisena tilanne ei voi jatkua. Kysymys on kuitenkin hyvin perustavanlaatuisista
oikeuksista silloin, kun puhutaan sosiaali- ja terveyspalveluista, pääsystä peruskouluun.
Meillä on kaksi tietä: joko me luomme säätelyperustan näille ihmisille tai sitten me hyväk-
symme sen, että suomalainen kulttuuri muuttuu vähitellen tällaisen junailun, trokaamisen
ja virallisen järjestelmän ohittamisen suuntaan, koska selvää on, että nämä ihmiset eivät
katoa meidän maastamme ja me emme voi ratkaista tätä pelkästään sillä, että oletetaan, että
kaikki pysyy ennallaan, kunhan me emme puhu asiasta.

Loppuun muutama huomio vielä siitä, mitä tässä kertomuksessa ei ole ja mitkä minun
mielestäni ovat ihmisoikeusnäkökulmasta keskeisiä tässä kulttuurissa. Toinen on kysymys
siitä, mitä tapahtuu palautetuille turvapaikanhakijoille, jotka ovat saaneet kielteisen pää-
töksen. Meillä ei ole käytännössä mitään informaatiota tästä, ja minun nähdäkseni me
emme voi arvioida meidän järjestelmämme toimivuutta niin kauan kuin me emme tiedä,
kuinka pahasti arviot kenties ovat menneet pieleen tai kuinka hyvin ne osuvat kohdalleen.
Toinen iso ihmisoikeuskysymys on lähisuhdeväkivalta, joka ei näy tässä asiakirjassa käy-
tännössä millään lailla, vaikka kysymys on merkittävästä ja perustavasta ihmisoikeuson-
gelmasta meidän yhteiskunnassamme.

Nämä ovat molemmat kysymyksiä, jotka koskevat verrattain isoja ryhmiä, verrattain va-
kavia asioita mutta jotka eivät saa sellaista valituksen muotoa tai paikannu sellaiseen ins-
tituutioon, että ne luonnollisesti tulisivat esille oikeusasiamiehen toiminnassa. Kuitenkin
esittäisin pohdittavaksi, onko joitakin väyliä tai keinoja, joilla myös tällaisia kysymyksiä
olisi mahdollista oikeusasiamiehenkin käsitellä.

Ensimmäinen varapuhemies Mauri Pekkarinen: Edustaja Mäkisalo-Ropponen vielä, ja
sen jälkeen käydään pieni keskustelu niin, että siinä oikeusasiamies ensiksi antaa omat
kommenttinsa käydyssä keskustelussa esille tulleisiin asioihin ja sitten jatketaan muuta-
malla kommenttipuheenvuorolla.

14.42 Merja Mäkisalo-Ropponen sd:  Arvoisa puhemies! Eduskunnan oikeusasiamie-
hen kertomus vuodelta 2015 on mielenkiintoista luettavaa, ja aion tutustua siihen perus-
teellisesti, mutta tässä puheenvuorossani puutun vain yhteen ajankohtaiseen asiaan, johon
myöskin oikeusasiamies kertomuksessaan puuttuu, eli ikäihmisten ja vammaisten henki-
löiden kaltoinkohteluun. Valitettavasti tämä ilmiö on todellisuutta tämän päivän hoito- ja
hoivatyössä. Viime viikolla ilmestyneen Valviran tekemän selvityksen mukaan 93 pro-
senttia sosiaalihuollon ympärivuorokautisissa hoitoyhteisöissä työskentelevistä työnteki-
jöistä oli havainnut asukkaiden kaltoinkohtelua työyhteisössään. Ilmiön pois kitkemiseksi
on tehtävä kaikki voitava. Jotta päästään oikeisiin toimenpiteisiin, on löydettävä syyt, mis-
tä tämä ilmiö johtuu.
7



Pöytäkirjan asiakohta PTK 66/2016 vp
Kaltoinkohtelu on toimintaa, jossa toiselle ihmiselle aiheutetaan fyysistä, psyykkistä tai
sosiaalista kärsimystä tai pahaa oloa. Kaltoinkohtelua on esimerkiksi potilaan suojaamatta
jättäminen, ylilääkitseminen sekä epäasiallinen ja alentava käyttäytyminen ja puhuminen.
Valviran tutkimuksen mukaan myös määräilyä, rankaisemista ja moittimista esiintyy
usein. Myös hoidon laiminlyöminen, esimerkiksi wc:ssä käyttämättä jättäminen, on ylei-
nen kaltoinkohtelun muoto. Myös itsemääräämisoikeuden loukkaaminen ja mitätöiminen
ovat tässä oikeusasiamiehen kertomuksessa esiin tulevia kaltoinkohtelun muotoja. Myös
ulkoilun mahdollistamisen laiminlyöminen kuuluu tämän saman ilmiön sisälle. Kaltoin-
kohtelu on yleisempää haavoittuvassa asemassa olevien potilaiden kuten muistisairaiden,
mielenterveyspotilaiden ja kehitysvammaisten hoitotyössä.

Olen itse Muistiliiton puheenjohtaja ja siksi pohdin asiaa nyt tässä seuraavana tämän
koko ajan kasvavan ihmisryhmän näkökulmasta. Mistä tällainen kaltoinkohtelu johtuu?
Valviran selvityksessä mukana olleet työntekijät korostivat sitä, että kiire ja resurssipula li-
säävät kaltoinkohteluriskiä. Uupuneet työntekijät eivät jaksa käyttäytyä asiallisesti. Uupu-
minen toki voi johtua monista syistä, mutta varmuudella voidaan todeta, että liian vähäi-
nen henkilökuntamäärä altistaa uupumiselle. Monelle hoitotyöntekijälle ammatti-identi-
teetin ja todellisuuden välinen ristiriita aiheuttaa uupumusta. Suurin osa hoitotyöntekijöis-
tä haluaisi tehdä työnsä hyvin, mutta olemassa olevilla resursseilla se ei ole mahdollista.

Hallituksen päätös pienentää henkilöstömitoitusta yhteisökodeissa 0,4:ään on huono
päätös, sillä se tarkoittaa käytännössä sitä, että esimerkiksi 15 asukkaan hoitoyhteisössä on
väkisinkin aamu- tai iltavuorossa vain yksi hoitaja. Erityisesti muistisairautta sairastavan
hoitotyössä tämä on ehdottomasti liian vähän, sillä läsnäolo on muistisairaiden hoidossa
kaikkein tärkeimpiä ja tehokkaimpia haasteellisen käyttäytymisen hoitokeinoja.

Muistisairaiden hoitotyössä tarvitaan hyvin koulutettua henkilökuntaa ja erityisosaamis-
ta, sillä muistisairautta sairastavan kohtaamiseen tarvitaan erityistaitoja. Hyvin koulutettu
työntekijä pystyy hoitamaan haasteelliset tilanteet ilman rauhoittavaa lääkitystä tai muuta
kaltoinkohtelua. Onkin tärkeää varmistaa perus- ja täydennyskoulutuksen avulla muistisai-
rautta sairastavien hoitotyössä työskenteleville riittävä ammattitaito ja osaaminen. Esimer-
kiksi lääkkeettömien hoitokeinojen käytöstä haasteellisen käyttäytymisen kohtaamisessa
on hoitoyhteisöissä yleensä ihan liian vähän tietoa, ja siksi ajaudutaan rauhoittavien lääk-
keiden turhaan käyttöön, ja se voidaan sisällyttää kaltoinkohtelun sisälle. Tiedon ja taidon
lisäksi tarvitaan oikeaa asennetta ja motivaatiota. Lisäksi hoitoyhteisöjen ilmapiirillä on
suuri merkitys hoidon laadussa. Hyvä ilmapiiri helpottaa vaikeiden asioiden esille ottamis-
ta ja eettistä keskustelua. Hoitoyhteisöissä tarvitaan yhteiset pelisäännöt, joiden toteutu-
mista myös valvotaan. Lähijohtajan tehtävänä on varmistaa, että hoitoyhteisössä toimitaan
sovittujen pelisääntöjen mukaisesti.

Kaltoinkohtelu on todellinen ongelma. Siltä ei voi sulkea silmiään, ja sen kitkemiseksi
meillä on riittävästi tietoa. Tiedon puutteesta ei ole nyt kysymys. Kysymys on siitä, aiom-
meko yhteiskunnassa yhteisellä päätöksellä muuttaa tämän tiedon käytännöksi. Tämä edel-
lyttää muutosta muun muassa asenteissa, myös resursseissa ja koulutuksessa. Toivottavas-
ti oikeusasiamies tekee omalta osaltaan kaikkensa tämän ilmiön kitkemiseksi, ja tämä esil-
lä oleva kertomus antaa erittäin hyviä lähtökohtia keskustelun jatkamiselle tästä tärkeästä
asiasta.

Lopuksi, arvoisa puhemies, Muistiliiton puheenjohtajana katson velvollisuudekseni ot-
taa kantaa yhteen sanaan, jonka huomasin kertomusta lukiessani. Me emme saisi puhua
enää tänä päivänä dementeistä emmekä dementtipaikoista. Nämä ovat ihmisarvoa alenta-
8



Pöytäkirjan asiakohta PTK 66/2016 vp
via käsitteitä. Puhumme erilaisista muistisairauksista, joista osa voi johtaa dementoitumi-
seen. Sellaista sairautta kuin dementia ei ole olemassakaan, mutta monet sairaudet voivat
johtaa oireyhtymään, jonka nimi on dementia. Yleiskäsitteitä ovat kuitenkin aina muisti-
sairaus ja muistisairautta sairastava ihminen. Olemme keskustelleet Muistiliitossa sairas-
tuneiden kanssa tästä asiasta lukuisia kertoja, eivätkä he halua olla dementoituneita tai ai-
nakaan dementtejä. He toivovat, että puhuttaisiin muistisairauksista.

Ensimmäinen varapuhemies Mauri Pekkarinen: Ja nyt oikeusasiamies, olkaa hyvä.
— Josko 3 minuuttia tässä vaiheessa riittäisi, katsotaan.

14.48 Eduskunnan oikeusasiamies Petri Jääskeläinen : Arvoisa herra puheenjohtaja!
Kiitän näistä puheenvuoroista.

Edustaja Heinonen nosti esille useita kohtia kertomuksesta ja muun muassa tuon van-
keuslain. Näinhän se on kuin edustaja Heinonen toteaa, että meidän perusoikeusjärjestel-
mässä kaikista perusoikeusrajoituksista on säädettävä laissa, ja tämä johtaa hyvin yksityis-
kohtaiseen sääntelyyn, josta vankeuslaki on hyvä esimerkki. Toisaalta voin todeta, että
vankilat ovat hyvä esimerkki siitä, että tuollaisessa suljetussakin laitoksessa näihin laitok-
siin otetut eli vangit voivat Suomessa olla koko lailla turvallisin mielin sen suhteen, ettei-
vät he joudu mielivallan kohteeksi. Tässä saavutuksessa kyllä tällä yksityiskohtaisella van-
keuslailla on ymmärtääkseni oma merkityksensä. Epätyydyttävänä voidaan pitää sitä, että
erilaisista vapautensa menettäneistä henkilöryhmistä juuri vankeja koskeva lainsäädäntö
on selvästi parasta. Monissa muissa ryhmissä, vaikkapa nyt vanhusten osalta, lainsäädäntö
puuttuu osittain kokonaan.

Edustaja Kontula totesi aivan oikein, että kertomuksessa ei käsitellä sitä, mitä tapahtuu
palautetuille turvapaikanhakijoille. Tämä on hyvä kysymys, ja meilläkin on ollut tästä kes-
kustelua. Meidän henkilökuntaammehan kuuluu Jari Pirjola, joka on Euroopan neuvoston
kidutuksen vastaisen komitean jäsen, ja hän muun muassa on nostanut esille tätä kysymys-
tä, että siinä on sellainen tutkimuskohde. Tietenkään oikeusasiamies ei pysty siellä vieraas-
sa valtiossa selvittelemään, mitä näille palautetuille turvapaikanhakijoille on tapahtunut.

Niin ikään lähisuhdeväkivalta esiintyy kertomuksessa vain välillisesti viranomaisten
kautta ja ehkä viranomaisyhteistyön kautta, mutta yksityiset henkilöthän eivät oikeusasia-
miehen toimivaltaan kuulu.

Edustaja Mäkisalo-Ropponen nosti esiin vanhusten kaltoinkohtelun. Se on tärkeä asia,
ja tämä kaltoinkohtelun yleisyys on hätkähdyttävää tuon Valviran selvityksenkin mukaan.
Me pyrimme tähän puuttumaan ja erityisesti näiden tarkastuskäyntien avulla. Se on nyt
juuri yksi tehtävä, joka kuuluu kansallisen valvontaelimen tehtävien piiriin. Tämä tehtävä
on monellakin tavalla kyllä hyvin haastava jo sen suhteen, kuinka saadaan esille sitä koh-
telua, niitä tapahtumia, joita siellä hoitolaitoksissa tapahtuu, kun ne henkilöt useinkaan ei-
vät itse pysty kantelemaan tai edes kertomaan niistä, mutta me olemme kehittämässä me-
todeja tähän. Yksi tapa on se, että muun muassa kuullaan omaisia ja ehkä omaisten kautta
saadaan tietoa. Jostain täytyy saada kaivettua niitä signaaleja, jotka kertovat, että kaikki
asiat siellä eivät ole hyvin, jotta niihin päästään kiinni. Tarkastuksia ja näitä tarkastusme-
todeja kehitetään. Ongelma on tietysti se, että on niin valtava määrä näitä erilaisia paikko-
ja, joihin meidän tarkastuksia pitäisi tehdä. 152 tarkastusta on isoin määrä, mikä on tehty,
ja näillä voimavaroilla se on suurin piirtein se taso, mitä me pystymme tekemään. Näitä
9



Pöytäkirjan asiakohta PTK 66/2016 vp
kohteitahan, joissa näitä käyntejä pitäisi tehdä, on siis tuhansia tässä valtakunnassa. — Kii-
tos.

Ensimmäinen varapuhemies Mauri Pekkarinen: Muutama debatinomainen vastauspu-
heenvuoro.

14.52 Ben Zyskowicz kok (vastauspuheenvuoro):  Arvoisa herra puhemies! Herra edus-
kunnan oikeusasiamies viittasi tähän doktriiniin, että perusoikeusrajoituksista on säädettä-
vä lailla, ja vaikka hyväksyisi tämän doktriinin, niin kysymys siitä, mikä on perusoikeus-
rajoitus, jää jäljelle. Onko se perusoikeusrajoitus, kun vangilta otetaan pois rikoksenteko-
väline? Onko se perusoikeusrajoitus, kun Ateneumissa kielletään valokuvaaminen? Onko
se perusoikeusrajoitus, kun oppilas laitetaan tupakoinnista kiinni jäätyään kirjoittamaan
aine tupakoinnin haitoista? Nämä kaikki on laillisuusvalvonnassa nähty perusoikeusrajoi-
tuksiksi. Itse olisin kyllä kovin harkitsevalla kannalla. Onko se perusoikeusrajoitus, että jos
menen tuohon Töölön kirjastoon, kun se uudelleen avataan, ja rupean pitämään poliittista
kiihkopuhetta kovaan ääneen lukusalissa, niin kirjastonhoitaja tulee varmasti ohjaamaan
minut ystävällisesti sieltä kirjastosta ulos? Minun mielestäni se ei ole perusoikeusrajoitus,
mutta näiden valvojien linjausten mukaisesti se ilmeisesti on perusoikeusrajoitus. Mutta
sitä ei ole säädetty laissa, joten herra oikeusasiamies, älkää nyt vain tehkö esitystä, että pi-
tää säätää laki siitä, että riehuva ihminen voidaan kirjastosta poistaa.

14.53 Susanna Huovinen sd (vastauspuheenvuoro):  Arvoisa herra puhemies! On äärim-
mäisen tärkeää, että tämä kertomus on täällä käsittelyssä, ja on hyvä, että saamme tietoa
näistä epäkohdista, joita meillä vielä perusoikeuksien toteutumisessa Suomessa on. Ja pi-
dän hyvänä — kun tässä puheenvuorossa Maija Sakslin toteaa, että taloudellinen epävar-
muus rapauttaa luottamusta yhteiskunnan kykyyn turvata perusoikeudet ja ylläpitää hyvin-
vointia ja turvallisuutta ja että tämän arvioidaan osaltaan luovan kasvualustaa niin nationa-
lismille, muukalaisvihalle kuin pelon ilmapiirille — että laillisuusvalvojat kiinnittävät
huomiota myös näihin asenteisiin, joita meillä vielä yhteiskunnassa on.

Mutta, puhemies, haluan nostaa tässä esille sen asian, että kun nyt puhumme esimerkik-
si vanhusten kohtelusta, josta edustaja Mäkisalo-Ropponen täällä hienosti jo käytti pu-
heenvuoron, on tärkeää puhua osaamisesta, toimintakulttuureista ja asenteista, mutta aivan
yhtä tärkeää on pitää huolta siitä, että tätä työtä tekeviä ihmisiä on riittävästi. Ja näin ollen
pidän erittäin huonona ratkaisua, (Puhemies koputtaa) jossa nyt ollaan alentamassa hoita-
jamitoitusta.

14.55 Outi Mäkelä kok (vastauspuheenvuoro):  Arvoisa puhemies! Laillisuusvalvonnas-
sa on kiinnitetty jälleen huomiota uskontoon ja uskonnonopetukseen kouluissa. Toinen rat-
kaisu koskee tätä, että eri uskontoja ja elämänkatsomustietoa voidaan opettaa yhdessä, ja
toinen sitten koskee tätä virsivisaa. Onko nyt niin, että näissä uskontoasioissa tarvittaisiin
vielä jonkinlaista selventävää ohjeistusta kouluille, kun tuntuu, että nämä uskontoon liitty-
vät kysymykset vuosittain nousevat esiin?

14.55 Pia Viitanen sd (vastauspuheenvuoro):  Arvoisa herra puhemies! Minusta on hieno
asia, että tämä vammaisten yleissopimus tulee voimaan ylihuomenna. Haluan myös omal-
ta osaltani siitä iloni julki tuoda.
10



Pöytäkirjan asiakohta PTK 66/2016 vp
Puhemies! Oikeusasiamies hyvin kuvasi tätä tämän päivän ongelmatiikkaa, että on teh-
ty paljon leikkauspolitiikkaa, joka on erityisen kohtalokasta silloin, kun se kohdistuu haa-
voittuvimpiin väestöryhmiin. Sitä kautta esimerkiksi vammaispuolella suurta huolta täällä
eduskunnassa ja SDP:n keskuudessa ovat herättäneet esimerkiksi nämä aikeet rajata yli 75-
vuotiaat vammaiset ihmiset vammaispalvelulain ulkopuolelle, ja sitä kautta moni on tullut
kysymään, millä tällainen voi olla perusteltua. Ja minä toivoisin vakavat terveiset vielä täs-
sä yhteydessä saada välittää hallituspuolueille: älkää tulko tekemään (Ben Zyskowicz: Ko-
koomushan on jo tyrmännyt sen ehdotuksen!) tätä näin julmaa leikkausta.

Toinen, minkä haluan sanoa, mihin edustaja Huovinen myös kiinnitti huomiota, (Puhe-
mies koputtaa) on, että kyllä vanhustenpalvelun ja näiden hoitajamitoitusten täytyy pysyä
nykytasolla ja niitä tulee pikemminkin (Puhemies koputtaa) parantaa kuin heikentää ja tätä
kautta tehdä taas lyhytnäköisiä leikkauksia.

14.57 Merja Mäkisalo-Ropponen sd (vastauspuheenvuoro): Arvoisa puhemies! Olen to-
della pahoillani vanhustenhoidon resurssien vähentämisestä hoitoisuusmitoituksissa. Tätä
asiaahan on käsitelty täälläkin useampaan kertaan, ja ministeri Rehula on sanonut, ettei mi-
toitus ole ratkaisevaa, vaan ratkaisevaa on asiakkaan tarpeet. Valitettavasti olen kyllä mo-
nessa kunnassa monen hoitajan kuullut sanovan, että eipä kukaan tullut kysymään asiak-
kaiden tarpeita, vaan tuli ilmoitus siitä, että nyt vähennetään henkilökuntaa. Eivät tieto, tai-
to, osaaminen eikä edes oikea asenne auta, jos työntekijöitä on liian vähän. Muistisairautta
sairastavien hoidon asiantuntijana voin kyllä sanoa, että jos hoitoyhteisössä on 15 muisti-
sairautta sairastavaa henkilöä ja heidän kanssaan on yksi ainoa hoitotyöntekijä, niin tämä
yksi ainoa hoitotyöntekijä kyllä joutuu todennäköisesti turhaan lääkitsemään tai rajoitta-
maan asiakkaita, ja se kyllä kuuluu sinne kaltoinkohtelun piiriin. Yksi hoitotyöntekijä ei
voi hoitaa laadukkaasti 15:tä muistisairautta sairastavaa henkilöä.

Ensimmäinen varapuhemies Mauri Pekkarinen: Ja viimeinen vastauspuheenvuoro. 

14.58 Kimmo Kivelä ps (vastauspuheenvuoro): Puhemies! Tämä kertomus on jälleen va-
kuuttavaa luettavaa. Erityisesti katsaukset ovat ajan valtimolla. Esittelypuheenvuorossa oi-
keusasiamies kertoi, että kanteluitten käsittelyaikaa on saatu lyhennettyä. Hyvä niin —
maailmahan on muuttunut olennaisesti internetin myötä. Kanteluiden määrä on suorastaan
räjähtänyt. Monissa maissa tällaisia internetillä tehtyjä viranomaisasiakirjoja ei oteta käsit-
telyyn. Itsekin suhtauduin aiemmin tähän epäilevästi, mutta näen hyväksi kansalaisten oi-
keusturvan kannalta, että näin tapahtuu. Esimerkkinä muutama vuosi sitten oli, kun lapsi
oli lastensuojelulaitoksesta tehnyt tämän asian. Tämä lapsi ei varmastikaan olisi osannut
normaaleja postin kautta tapahtuvia viranomaisreittejä tätä ilmoitusta tehdä.

Ensimmäinen varapuhemies Mauri Pekkarinen: Siirrymme puhujalistaan. 

14.59 Ilmari Nurminen sd:  Arvoisa puhemies! Eduskunnan oikeusasiamiehen kerto-
muksesta haluan nostaa edustaja Mäkisalo-Ropposen tavoin etenkin ympärivuorokautises-
sa hoidossa olevien ihmisten aseman ja heidän perusoikeuksiensa toteutumisen. Meillä
Suomessa merkittävä määrä, yli 50 000 ihmistä, asuu ympärivuorokautisessa hoidossa.
Merkittävällä määrällä heistä on jonkinasteinen muistisairaus, ja heidän itsemääräämisoi-
keutensa vahvistaminen on meidän keskeinen tavoitteemme tämänkin kertomuksen mu-
11



Pöytäkirjan asiakohta PTK 66/2016 vp
kaan. Täällä on paljon keskusteltu muun muassa näitten perusoikeuksien toteutumisesta.
Katsoin tuossa THL:n tutkimuksen, jonka mukaan puolet heistä ei ole päässyt edes viimei-
seen kuukauteen ulos asuinrakennuksestaan, eli tarvetta perusoikeuksien vahvistamiselle
on.

Hallituksella on meneillään tällä hetkellä montakin kärkihanketta, jotka kohdistuvat
ikäihmisten hyvinvointiin, mutta olen huolestunut siitä, että etenkin ympärivuorokautises-
sa hoidossa olevat ihmiset uhkaavat jäädä vähemmälle huomiolle myös näissä painopis-
teissä. On pitkään valmisteltu itsemääräämisoikeuslakia, joka olisi varsinkin näille ympä-
rivuorokautisessa hoidossa oleville muistisairaille ihmisille erittäin tärkeä, nimenomaan
heidän perusoikeuksiensa toteutumisen ja niiden rajoittamistoimenpiteiden oikeassa toimi-
misessa eli käytännössä siinä, miten sitä ihmisarvoista kohtelua ja itsemääräämistä positii-
visella tavalla sitten meillä Suomessa tuettaisiin.

Täälläkin on tullut esille ikäihmisten erittäin valitettava kaltoinkohtelu, ja haluaisin it-
sekin nostaa sen esille. Itsekin kiinnitin huomiota tähän Valviran kyselytutkimukseen, jon-
ka mukaan peräti 93 prosenttia tästä ympärivuorokautisen hoidon henkilökunnasta oli ha-
vainnut vanhusten kaltoinkohtelua. Nämä valvonnan keinot on myös aliresursoitu, eli to-
siasiallisia keinoja on vähän aluehallintoviranomaisilla, kotihoidonpalveluista puhumatta-
kaan, kuten täällä jo oikeusasiamies toikin esille.

Itse tiedän myös monia esimerkkejä, joissa sitä, kun henkilökunta on nostanut näitä epä-
kohtia esiin — heidän oikeuttaan kuitenkin lainsäädännöllä on viime kaudella vahvistettu
— ei ole kuitenkaan katsottu hirveän hyvällä. Ja kun edustaja Huovinen toi esiin näitä ko-
kemuksia ja henkilökunnan ammattitaidon parantamista, niin se on erittäin keskeistä tä-
män kaltoinkohtelun ehkäisemissä. Tämä kaltoinkohtelu voi tarkoittaa kovakouraisuutta
hoitotoimenpiteissä, karkeaa tai epäasiallista kieltä, määräilyä, rankaisemista, moittimista,
eli puhutaan hyvin voimakkaista asioista niiden ihmisten kohdalla, jotka ovat täysin toisen
ihmisen avun varassa, ja usein heidän toimintakykynsä on jo hyvin heikentynyt eivätkä he
pysty puolustamaan omia oikeuksiaan. Mutta tässä samassa tutkimuksessa tuotiin kuiten-
kin esille, että henkilökunnan määrällä on hyvinkin voimakasta vaikutusta tähän kaltoin-
kohteluun, eli mikäli yksikössä koetaan kiirettä, niin tässä tapauksessa kaltoinkohtelua
esiintyy selvästi enemmän. Tähän yhtälöön mielestäni sopii äärettömän huonosti muun
muassa nämä hallituksen kaavaillut henkilöstömitoituksen laskut 0,4:ään.

Tietysti tässä oikeusasiamiehen kertomuksessa nousevat esille vahvasti myös toimeen-
tuloon ja sosiaaliturvaan liittyvät taloudelliset kysymykset ja etenkin nämä nykyiset pieni-
tuloisiin kohdistuneet leikkaukset ja asiakasmaksujen korotukset, jotka täällä eduskunnas-
sakin on hallituksen toimesta laitettu täytäntöön. Itse olen sitä mieltä, että nämä uhkaavat
näiden ihmisten perusoikeuksia myös näiden palveluiden saatavuuden kautta.

Arvoisa puhemies! Kysyisinkin vielä oikeusasiamieheltä, miten näette, että nämä lain-
säädännön ja normien heikennykset — muun muassa mitoituksen lasku ja ylipäätänsä tämä
leikkauspolitiikka, joka kohdistuu pitkälti tiettyihin ikäihmisiin ja samoihin väestöryhmiin
ja haavoittuvampiin ihmisiin — vaikuttavat perusoikeuksiin. Tulevaa kertomusta tehtäes-
sä näiden tulosten pitäisi olla kuitenkin paremmat. Onko tämä johdonmukaista politiikkaa
tässä suhteessa?

15.04 Satu Taavitsainen sd: Arvoisa puhemies! Hyvät edustajakollegat! Yhteiskuntam-
me toiminnan eettisyys ja moraalisuus mitataan siinä, kuinka pidämme huolta heikoimmis-
12



Pöytäkirjan asiakohta PTK 66/2016 vp
ta, kuten vammaisista, vanhuksista ja lapsista. Pohjoismaisen hyvinvointivaltion kantavia
periaatteita on, että pidämme huolta kaikista yhteisvastuullisesti.

Oikeusasiamiehen toimintakertomus on kattava ja puuttuu moniin tärkeisiin seikkoihin,
joista me kansanedustajat myös olemme kuulleet suoraan kansalaisilta. On hyvä, että vii-
me vuonna oikeusasiamiehen erityisteemana on ollut vammaisten henkilöiden oikeuksien
toteutuminen. Eduskunta hyväksyi vammaisten henkilöiden oikeuksia koskevan YK:n
yleissopimuksen demareiden hallituskaudella maaliskuussa 2015 ja edellytti, että ennen
yleissopimuksen ratifioinnin loppuunsaattamista on varmistettava, että itsemääräämisoi-
keuden rajoittamisesta säädetään ratifioinnin edellyttämällä tavalla. Yleissopimus on en-
simmäinen vammaisten henkilöiden oikeuksia koskeva oikeudellisesti sitova kansainväli-
nen asiakirja. Sopimuksella ei perusteta uusia oikeuksia vaan vahvistetaan jo olemassa ole-
vat, muissa kansainvälisissä ihmisoikeussopimuksissa taatut oikeudet vammaisille henki-
löille. Sopimus korostaa vammaisten henkilöiden oikeutta osallistua itseään koskevien
asioiden valmisteluun ja päätöksentekoon. Vammaisyleissopimuksen ratifiointi on erittäin
tärkeä ja odotettu vammaisten oikeuksien toteutumisen kannalta. Sopimus tulee voimaan
kymmenen vuoden valmistelun jälkeen ylihuomenna perjantaina 10.6.2016.

Arvoisa puhemies! Olen todella huolissani, että oikeusasiamiehen toimintakertomuk-
sen mukaan vammaisten henkilöiden yhdenvertaiset osallistumismahdollisuudet eivät to-
teudu. Puutteita on toimitilojen esteettömyydessä, asioinnin saavutettavuudessa, ja laitos-
hoidossa itsemääräämisoikeuden rajoittamiskäytännöt vaihtelevat. Vammaisten lasten so-
siaali- ja terveyspalvelut ovat riittämättömiä. Lainmukaisia palvelusuunnitelmia ja erityis-
huolto-ohjelmia ei aina laadita, tai ne laaditaan puutteellisesti, tai niiden laatiminen viiväs-
tyy aiheettomasti. Kuntien vammaispalveluja koskevat soveltamiskäytännöt ovat epäyhte-
näisiä, ja soveltamisohjeet saattavat rajoittaa lakisääteisten palveluiden saamista. Vam-
maisten henkilöiden työllistymistä ei tueta riittävästi. Monissa tapauksissa kehitysvammai-
set henkilöt tekevät työtä esimerkiksi toimintakeskuksissa vähimmäispalkkaa pienemmäl-
lä palkalla.

Vammaiset henkilöt ja heidän läheisensä ovat kokeneet kilpailuttamismenettelyn sovel-
tamisen sosiaali- ja terveyspalveluissa erittäin ongelmalliseksi monilla elämän osa-alueil-
la, kuten asuminen, kuljetuspalvelut, apuvälineet, kuntoutus sekä puhe- ja viittomakielen
tulkkaus. Näiden kokemusten perusteella käyttäjät ovat todenneet, että palvelujen järjestä-
misvastuussa olevan tahon suorittama avoin kilpailutusmenettely on täysin sopimaton tapa
vammaisten ihmisten välttämättömien elämän mittaisten palvelujen järjestämiseen. Sosi-
aali- ja terveyspalveluita hankittaessa halpa hinta ei saa olla määrittävä tekijä, sillä se ei
useinkaan ole toimiva ratkaisu laadun varmistamiseksi. EU:n hankintadirektiivi sallii teh-
dä sosiaali- ja terveyspalveluiden hankintoja ottaen huomioon parhaan hinta—laatu-suh-
teen. Uudessa hankintalaissa pelkän halvimman hinnan käyttäminen valintaperusteena tu-
lisi poistaa. Vammaisilla ihmisillä ja heidän läheisillään on valtava määrä tyytymättömyy-
den ja pettymyksen kokemuksia kilpailutusten seurauksena.

Arvoisa puhemies! Miten hallitus laittaa nämä havaitut epäkohdat kuntoon, vammais-
ten oikeuksien toteutuminen kun vaatii käytäntöjen parantumista siellä ruohonjuuritasolla.
Monet kunnat leikkaavat rahaa vammaispalvelustaan, ja hallitus on tuonut valmisteluun
omat säästötavoitteensa, mikä on johtanut suunnitelmaan rajata yli 75-vuotiaat vammaiset
vammaispalvelujen piiristä pois. Jatkossa he saisivat palvelunsa sosiaalihuoltolain ja van-
huspalvelulain perusteella, mikä tarkoittaa muun muassa palveluiden maksullisuutta. Täl-
13



Pöytäkirjan asiakohta PTK 66/2016 vp
laista ikärajausta ei ole valmisteltu viime kaudella, vaikka ministeri Rehula on välillä niin
antanutkin ymmärtää.

Hallituksen normipurku uhkaa myös entisestään heikentää esteettömyyttä ja saavutetta-
vuutta. Onkin tärkeää erottaa turha byrokratia niistä tärkeistä, kauan taistelluista normeis-
ta, joilla suojellaan erityisryhmien mahdollisuutta tasavertaiseen elämään muiden kanssa.
Hallituksen monet leikkaukset osuvat vammaisiin. Millä tavalla hallitus uskoo, että vam-
maisten asemaa saadaan parannettua, kun lähtötilanne on tämä?

Arvoisa puhemies! SDP on julkistanut tänä keväänä oman vammaispoliittisen ohjel-
mansa, joka perustuu sosialidemokratian keskeisiin arvoihin: ihmisarvon ja vapauden kun-
nioittamiseen, tasa-arvon toteuttamiseen, yhteisvastuuseen ja oikeudenmukaisuuteen. Oi-
keus yhteiseen hyvään kuuluu kaikille. Arvostamme moninaisuutta ja ihmisten erilaisuutta
ja haluamme rakentaa Suomea, jossa vammaiset henkilöt ovat aktiivinen ja yhdenvertai-
nen osa yhteiskuntaa, eivät marginaalissa eivätkä yhteiskunnan reunoilla. Vammaisten
henkilöiden yhdenvertainen osallisuus yhteiskunnassa tarkoittaa hyvää yhteiskuntaa kai-
kille. Mikäli henkilöllä ei ole vapautta määritellä itse tarpeitaan tai toteuttaa itseään eikä
liioin vapautta tehdä päätöksiä omista palveluistaan, ei voida puhua yhteiskunnallisesta
osallisuudesta. Tähän on tehtävä muutos.

Monesti esteettömyyden toteuttaminen ei vaadi suuria muutoksia: esimerkiksi kynnyk-
set, luiskat, valaisu, induktiosilmukat, huomionauhat ynnä muut. On huomioitava myös,
että esteettömästä ympäristöstä ja palvelusta hyötyvät kaikki. Jo nyt ja tulevaisuudessa yhä
suurempi osa suomalaisista on ikääntynyttä ja kulkee erilaisten apuvälineiden kanssa ja on
huonokuuloisia tai heikkonäköisiä. Esteettömyydestä ei ole kenellekään mitään haittaa.

Arvoisa puhemies! Elämä on parasta kuntoutusta, ja vammaisten ja kaikkien muidenkin
liikuntarajoitteisten ihmisten on päästävä kulkemaan ja liikkumaan. Arvoisa puhemies,
kaikki päätöksenteko pohjautuu arvoihin. Meidän on kyseenalaistettava kaiken arvon mit-
taaminen rahassa. Ensi vuosi on Suomen itsenäisyyden 100-vuotisjuhlavuosi. Vuoden tee-
mana on Yhdessä. Toivon, että Yhdessä tarkoittaa aitoa yhdenvertaisuutta ja oikeusasia-
miehen raportin epäkohdat saadaan ripeästi korjattua.

15.13 Lea Mäkipää ps: Arvoisa puhemies! Vuosittain tulee keskustelua siitä, voiko suvi-
virttä laulaa. Mielestäni on erittäin tärkeätä, että laulamme suvivirttä ja Maamme-laulua,
on se sitten keväällä tai kesällä tai syksyllä, koska on tärkeätä, että noudatamme suoma-
laista kulttuuria ja perinnettä ja myös suomalaisia kristillisiä arvoja, jotka kantavat niin yk-
sityistä ihmistä kuin kansaa vaikeinakin aikoina.

Mutta varsinaisesti tähän oikeusasiamiehen kertomukseen muutamia näkökohtia ly-
hyesti.

Vuonna 2015 oli tosiaan kanteluita vajaa 4 800, ja näitä tehdään nyt yleensä sähköpos-
titse, jopa 65 prosenttia. Toimenpiteisiin johtavat ovat lukumäärältään suurimmaksi osaksi
sosiaali- ja terveydenhuollon alalle, rikosseuraamusalalle sekä poliisiviranomaisiin koh-
distuvia.

On myös paljon puhuttu vanhuksista, ja on hyvä, että se asia nostetaan esille. Laitoshoi-
dossa ja palveluasumisen yksiköissä asuu kymmeniätuhansia vanhusasiakkaita. Jatkuvasti
tulee ilmi ravinnon, hygienian, vaippojen vaihdon, kuntoutuksen ja ulkoilun puutteita. On
sanottu, että vangit saavat päivittäin jopa tunnin kävelysatsia mutta meidän vanhuksemme
joutuvat olemaan sisätiloissa jopa monta päivää, ehkä viikkojakin ilman ulkoilumahdolli-
suutta. Nämä puutteet voivat johtua henkilökunnan liian pienestä määrästä, ehkä henkilön
14



Pöytäkirjan asiakohta PTK 66/2016 vp
motivaatiosta, työilmapiiristä, ja tämä taas puolestaan johtaa, niin kuin kirjassa on sanottu,
liiallisen lääkityksen käyttöön.

Sitten, perheiden avohuollon tukipalveluiden riittämättömyys ja viivästyminen aiheut-
taa myöhemmin ongelmia tukea tarvitsevissa perheissä. Tämä johtaa lastensuojelun lisään-
tyvään tarpeeseen ja näkyy myös lasten mielenterveysongelmissa. Olisi erittäin tärkeätä,
että tähän ennaltaehkäisyyn satsattaisiin, annettaisiin sitä kotipalvelua neuvolasta lähtien
perheille, niin ettei jouduttaisi niitä huostaanottoja tekemään. Viime vuonnakin oli kodin
ulkopuolella huostaanotettuja lapsia, 0—17-vuotiaita, vajaa 15 000. Tästä puuttuvat
THL:n mukaan vielä muutamien kuntien tulokset.

Edelleen, koulukiusaamista ei ole saatu ratkaistua. Kouluilla ei ole riittäviä keinoja
puuttua kiusaamiseen, mutta tämän pitäisi olla koulun ja kodin yhteinen murhe. Kodissa
pitäisi vanhempien opettaa, kuinka lapsi kohtaa toisen, ja samoin koulussa pitäisi käydä
avointa keskustelua siitä, että ketään ei saa kiusata, kaikkien lapsien pitäisi olla tasavertai-
sia. Monet lapset joutuvat kärsimään näistä vuosikausia, joutuvat hylätyiksi ja eristetyiksi,
ja myös monet ongelmat tulevat vuosien varsilla, ja nämä saattavat kestää monta vuotta,
ehkä kymmeniä vuosia.

Mutta varsinaisesti olen tyytyväinen, kun puhutaan sisäilmaongelmista. Olen sitä tutki-
nut ja jättänyt myös toimenpidealoitteen ja tätä lyhyesti käsittelen. Sisäilmaongelmat ovat
monissa maamme kouluissa yleisiä kuin myös päiväkodeissa ja julkisissa tiloissa. Suomes-
sa altistuu päivittäin noin 800 000 ihmistä sisäilmaongelmille. Sisäilman eri altisteet voi-
vat aiheuttaa monia sairauksia ja oireita. Kosteusvaurioihin liitettyjä sairauksia ja ongel-
mia ovat hengitystiesairaudet, allergiat, pahoinvointi, oksennukset, päänsäryt, väsymykset
ynnä muut. Näitä ei oteta vakavasti, vaan usein ne tilastoidaan vasten asianomaisen tahtoa
psyykkisinä sairauksina mielenterveyspotilastilastoihin. Sairastumisen tunnistaminen
mahdollisimman aikaisessa vaiheessa ja varhainen puuttuminen tilanteeseen ovat edelly-
tyksiä sairauden pahenemisen ehkäisemiseksi. Esimerkiksi sairastuneen putoaminen työ-
elämästä tai nuoren syrjäytyminen maksavat yhteiskunnalle valtavasti. Vuonna 2014 ym-
päristöherkkyys lisättiin kansainväliseen ICD-10-tautiluokitukseen Suomessa nimikkeellä
R68.81: Jatkuva tai toistuva poikkeuksellinen herkkyys ympäristön tavanomaisille teki-
jöille. Kyseinen koodi ei kuvaa sairautta vaan oireita eikä täten oikeuta esimerkiksi sosiaa-
livakuutusetuuksiin. Sosiaaliturva ei siis myöskään tunnista sisäilmasta sairastuneiden eri-
tyistarpeita, kuten vähemmän oireilua aiheuttavaan asumistilaan muuttamisen synnyttä-
miä ylimääräisiä kuluja.

Koska aika rientää, niin yhteenvetona totean lopuksi, että olen jättänyt tästä toimenpi-
dealoitteen ja toivoisin, että sitä käsiteltäisiin laajasti. Toivonkin, että hallitus ryhtyy toi-
menpiteisiin ympäristöherkkyyden luokittelemiseksi oireilun sijasta sairaudeksi ja ympä-
ristöherkkyyssairauksien sairauskoodien määrittelemiseksi sekä ryhtyy toimenpiteisiin li-
sätäkseen terveydenhuollon ajanmukaista koulutusta ympäristöherkkyyksien hoitoon.
Tämä lyhyesti.

15.19 Kimmo Kivelä ps:  Puhemies! Voidaan sanoa, että oikeusasiamiesinstituutio on
läntisen naapurimme lahja ihmiskunnalle ja maailmankaikkeudelle: anglosaksisessakin
kielenkäytössä puhutaan ruotsinkielisellä sanalla "ombudsman". Se on levinnyt kaikkialle
tuo termi. Paasikiven sanoin maantieteellemme emme mahda mitään, mutta ainakin tästä
on seurannut se, että me olemme olleet ensimmäisten joukossa, joilla on tämä instituutio,
joka on elimellinen osa toimivaa yhteiskuntaa, oikeusvaltiota, instituutio, joka todellakin
15



Pöytäkirjan asiakohta PTK 66/2016 vp
valvoo, että perusoikeudet ja mahdollisuus ihmisarvoiseen, inhimilliseen elämään toteutu-
vat.

Arvoisa puhemies! Tässä eräät puhujat, edellinen puhuja ja edustaja Mäkelä, viittasivat
uskonnonvapauslakiin. En nyt varsinaisesti halunnut siitä puhua, mutta muistan, kun edel-
lisellä vaalikaudella perustuslakivaliokunnassa suvivirsiasiaa käsiteltiin, ja kyllä täytyy
suoraan sanoa, että varsin kornilta se tuntui: eikö tärkeämpiä asioita olisi käsiteltävänä, kun
asiantuntijat siitä taittoivat peistä ja kirjoittivat asiantuntijalausuntoja. Kyllä siinä hiljaa
ajattelin, että kyllä oppineitten aika menee nyt hukkaan moisten kysymysten kanssa. Ih-
mettelen tätä erityisesti sikäli, kun meillä kuitenkin on ollut pian 15 vuotta, muistaakseni
vuodesta 2003 uskonnonvapauslaki, jonka henki on siis ollut tämmöinen positiivisuuden
toteutuminen. Meillä on pitkään ollut tämmöinen legalistinen perinne, että se, mikä ei ole
erikseen kielletty, (Puhemies koputtaa) on sallittua. Nimenomaanhan tämän (Puhemies ko-
puttaa) lain henki on positiivinen.

15.21 Anna Kontula vas: Arvoisa puhemies! Haluan tuoda esille vielä yhden ilmiön, jol-
la nähdäkseni on lukuisiakin kytköksiä perusoikeuksiin. Kutsun sitä sosiaaliturvaan liitty-
väksi byrokratiakitkaksi. Kotikaupungissani Tampereella yksinäisen henkilön normaali
toimeentulotukihakemus, silloin kun et ole sairas, silloin kun et ole pätkätyöläinen tai
muista syistä erikoistapaus, on lähes 40 sivua. Jos olet perheellinen, normaali hakemus hel-
posti on 80 sivua. Tiedetään, että merkittävä osa toimeentulotukea hakevista henkilöistä on
päihde- ja mielenterveysongelmaisia, vanhuksia, kouluttamattomia, maahanmuuttajia tai
muulla tavoin sellaisia ihmisiä, joilla ei ole kovin korkea kyky käsitellä vaikeita, byrokraat-
tisia kysymyksiä. Tiedetään myös, että arvioiden mukaan jopa 50 prosenttia heistä, jotka
ovat oikeutettuja toimeentulotukeen, jättää sitä hakematta ja että byrokratia todennäköises-
ti on yksi keskeisimpiä syitä siihen, miksi näin tehdään. Se tarkoittaa, että Suomessa on
mahdollisesti jopa 200 000 sellaista ihmistä, jotka elävät alle 480 euron kuukausituloilla
pelkästään sen takia, että eivät osaa heille tarkoitettua etuutta hakea — kykene, halua, jos-
takin syystä.

Tällä on minun mielestäni selkeä yhtymäkohta ainakin välttämättömään huolenpitoon,
koska kysymys on viimesijaisesta etuudesta, jota on useaan kohtaan käsitelty erilaisissa
perusoikeuspapereissa nimenomaan tässä yhteydessä. Kysymys on minun mielestäni
myöskin yhdenvertaisuudesta, koska eri kunnissa vaadittujen liitteiden luettelot poikkea-
vat merkittävästi toisistaan — toiset antavat toimeentulotukea huomattavasti liberaalim-
min, ja toisissa taas liitelistat ovat pitkiä, niin kuin meillä Tampereella — ja myös sen
vuoksi, että se tuki, jota sosiaalitoimet antavat näiden hakemusten tekemiseen, vaihtelee eri
kunnissa merkittävästi. Minun nähdäkseni tällä on yhtymäkohtia myös hyvään hallintota-
paan aivan ilmeisesti, koska kysymys on myös sellaisten liitteiden vaatimisesta, joita joko
ei tarvita lainkaan tai joidenka sisältämät tiedot etuuskäsittelijä saa helpommin kysymällä
suoraan asiakirjan laatijataholta.

Minun mielestäni toimeentulotukibyrokratia vaikuttaa ihmisten perustoimeentuloon ja
sen turvaan tällä hetkellä huomattavasti enemmän kuin esimerkiksi toimeentulotuen suu-
ruus. Kysyisinkin oikeusasiamieheltä: mitä keinoja tämän ilmiön käsittelyyn tai siihen
puuttumiseen ehkä eduskunnan oikeusasiamiehellä voisi olla?

15.25 Satu Taavitsainen sd: Arvoisa puhemies! Suomalaiset — sekä päättäjät että kansa-
laiset — ymmärtävät hyvin sen, että heikon taloustilanteen aikana on tehtävä toimia talou-
16



Pöytäkirjan asiakohta PTK 66/2016 vp
den parantamiseksi. Tällä hallituskaudella talouden kohennustoimet ovat kuitenkin osu-
neet heikoimpiin ihmisryhmiin, kuten lapsiin, vanhuksiin ja vammaisiin. Ne ovat puhu-
neet karua kieltään, kun leikkauksia on tehty lähes kaikkiin perusoikeuksiin.

Pidän vaarallisena sitä kehitystä, että leikkaukset kohdistuvat kaikkein haavoittuvim-
massa asemassa oleviin ihmisiin. Tässä puheenvuorossa haluan keskittyä vanhuksiin, jot-
ka nousivat oikeusasiamiehen toimintakertomuksessa esille. Ei ole ollenkaan reilua leikata
jo ennestään pienituloisten vanhusten toimeentulosta ja palveluista. Hallituksen päättämät
sosiaali- ja terveydenhuollon asiakasmaksujen korotukset ja lääkekulujen korvausten leik-
kaukset osuvat todella pahasti monien vanhusten jokapäiväiseen elämään.

Kaikkein ankein on kuitenkin yksin kotona asuvien ja laitoksissa vailla omaisten huo-
lenpitoa elävien vanhusten kohtalo. Kotona asuvat kokevat turvattomuutta eivätkä pysty
hoitamaan asioitaan, koska esimerkiksi kuljetus tai avustajapalvelut toimivat heikosti. Hoi-
tolaitoksista tehdyt kantelut ja julkisuuteen nousseet kertomukset ovat paljastaneet vanhus-
tenhoidossa järkyttäviä epäkohtia: liian vähäistä tai ravintoköyhää ruokaa, säästämistä vai-
poissa, kuntoutuksessa ja ulkoilussa, jopa hiljaiseksi lääkitsemistä — yksinkertaisesti hy-
vän hoidon ja kohtelun puutetta.

Saatu viesti on otettava tosissaan ja epäkohdat on korjattava. Kysymys ei ole yksittäis-
tapauksista ja vähäpätöisistä ongelmista, sillä laitoshoidossa ja palveluasumisen yksiköis-
sä asuu kymmeniätuhansia vanhuksia. Usein vanhustenhoidon laiminlyönnit johtuvat liian
vähäisestä henkilökunnasta. Pidän erittäin huonona sitä, että hallitus aikoo sallia henkilös-
tömitoituksen alentamisen, kun on hyvin tiedossa, että hoitajien määrän vähentäminen li-
sää vanhusten turvallisuusriskejä ja heikentää hoitajien mahdollisuutta tehdä hyvää hoiva-
työtä. Silti hallitus aikoo säätää vanhusten tehostetussa palveluasumisessa ja vanhainko-
deissa henkilöstömitoitukseksi vain 0,4 hoitajaa hoidettavaa kohti. Säästötoimi on erittäin
kyseenalainen, eikä sillä todennäköisesti edes saavuteta 70 miljoonan euron tavoitetta, on-
han muun muassa THL arvioinut säästön olevan enintään 20 miljoonaa euroa.

Riittävä hoitohenkilömäärä on yksi askel parempaan. Kuntien on myös huolehdittava
vanhuspalveluiden päätöksenteosta, ohjeistuksesta ja tiedottamisesta, järjestettävä myön-
netyt palvelut viivytyksettä sekä — mikä tärkeintä — huolehdittava omavalvonnasta. Li-
säksi tarvitaan riittävää aluehallintoviranomaisten valvontaa, ja niillä on oltava riittävät re-
surssit valvoa ja puuttua sekä kodeissa että hoitolaitoksissa annettavan hoidon puutteisiin.

Säästöjen sijasta vanhustenhoitotyö kaipaa kipeästi kehittämistä. On sekä inhimillisesti
viisasta että taloudellisesti järkevää edistää ennalta ehkäiseviä palveluja ja kuntoutusta.
Vanhukset itse kertovat, että eniten satuttavat välinpitämättömyys ja yksinäisyys. Kanna-
tankin raskaan laitoshoidon ja yksin asumisen vaihtoehdoksi kevyempää yhteisöllisen asu-
misen mallia, jossa toteutuvat arjen turva ja palvelut. Meidän tehtävämme on taata vanhuk-
sille arvokas elämä, siihen liittyvä toimeentulo ja huolenpito. Tärkein arvo vanhustenhoi-
dossa on edelleen ihmisarvon kunnioittaminen.

Keskustelu päättyi.

Asia lähetettiin perustuslakivaliokuntaan.
17


