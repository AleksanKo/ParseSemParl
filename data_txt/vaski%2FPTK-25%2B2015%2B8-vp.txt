















































DEM56A5.tmp.xml


Pöytäkirjan asiakohta PTK 25/2015 vp
Pöytäkirjan asiakohta 

PTK 25/2015 vp

Täysistunto

Torstai 25.6.2015 klo 16.00—18.44

8. Lakialoite laiksi hallintolainkäyttölain 6 §:n 2 momentin muuttamisesta
Lakialoite LA 1/2015 vp Kalle Jokinen kok

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään lakivaliokun-
taan.

Keskustelu

18.39 Kalle Jokinen kok (esittelypuheenvuoro): Arvoisa herra puhemies! Eilen täällä sa-
lissa kuultiin pääministerin ilmoitus normien purkamisesta, ja tämä nyt käsittelyssä oleva
lakialoitteeni, joka koskee lakia hallintolainkäyttölain 6 §:n 2 momentin muuttamisesta, on
suoraa jatkumoa sille. Tein viime kaudella samansisältöisen lakialoitteen, mutta se ei kui-
tenkaan kiireiden vuoksi edennyt, ja nyt toivon, että tämä lakialoite sitten saa asiallisen kä-
sittelyn ja johtaa myös lain muutokseen.

Valitusoikeus on keskeinen osa oikeusjärjestelmäämme, ja siihen tehtävillä rajoituksilla
on oltava aina painavat perusteet. Valitusoikeuden merkitys korostuu, kun kysymyksessä
ovat yksilön oikeudet ja velvollisuudet. Valitusoikeuden kääntöpuolena on mahdollisuus
käyttää oikeutta väärin, esimerkiksi siten, että ainoa tavoite on tietyn hankkeen jarruttami-
nen tekemällä siitä valituksia aina korkeimpaan hallinto-oikeuteen asti. Tämä on valitetta-
vaa etenkin aikana, jolloin tarvitsemme kipeästi investointeja, joiden avulla taloutemme
lähtee nousuun. Arvioiden mukaan erilaisten valitusten aiheuttamien viivästysten vuoksi
on investointihankkeita jäissä jopa 3—4 miljardin euron arvosta.

Viranomaisella, joka ei ole asianosaisasemassa, on valitusoikeus, kun valitusoikeudesta
on laissa nimenomainen erityissäännös tai kun valitusoikeus on viranomaisen valvottava-
na olevan julkisen edun vuoksi tarpeen. Valitusoikeus saattaa siten julkisen edun perusteel-
la kuulua sellaisellekin viranomaiselle, jonka tehtäviin julkisen edun valvominen kuuluu
mutta joka ei ole tehnyt päätöstä kyseisessä asiassa. Julkiselle edulle ei ole olemassa täs-
mällistä käsitettä, ja sen määritteleminen on vaikeaa. Tästä syystä olisi perusteltua rajoit-
taa viranomaisen valitusoikeus ainoastaan asioihin, joissa valitusoikeudesta on laissa ni-
menomainen erityissäännös. Tulevaisuudessa on käytävä läpi myös erityislaeissa olevia
säännöksiä ja mietittävä, ovatko ne kaikissa tapauksissa perusteltuja.

Tällä lakialoitteella selkeytetään valitusoikeuden alaa ja poistetaan esimerkiksi julki-
seen etuun liittyvät tulkintaongelmat. Viranomaisen vaikutusmahdollisuuden rajoittamista
voidaan perustella myös pyrkimyksellä helpottaa tuomioistuinten jutturuuhkaa ilman, että
samalla heikennetään kansalaisten oikeusturvaa.
 Tarkistettu
4.0



Pöytäkirjan asiakohta PTK 25/2015 vp
Aiemmin myös eduskunnan perustuslakivaliokunta on ottanut useasti kantaa viranomai-
sen valitusoikeuteen. Perustuslakivaliokunta on painottanut viranomaisen valitusoikeuden
poikkeuksellisuutta hallintolainkäytön alalla, ja se voidaan nähdä ongelmallisena myös,
kun sitä tarkastellaan perustuslain 21 §:n 1 momentin kanssa, jossa edellytetään asianmu-
kaista menettelyä. Hallintomenettelyä, jossa viranomainen on kansalaisen vastapuolena, ei
voida pitää asianmukaisena menettelynä.

Valitusoikeutta koskeville erityissäännöksille on voitava esittää selkeä tarve, eikä hal-
lintolainkäyttölaissa olevaa yleissäännöstä voida pitää perusteltuna.

Tällä perusteella ehdotan, että eduskunta hyväksyy tämän lakiehdotuksen hallintolain-
käyttölain 6 §:n 2 momentin muuttamisesta niin, että viranomaisella on valitusoikeus, jos
laissa niin säädetään.

Keskustelu päättyi.

Asia lähetettiin lakivaliokuntaan.
2


