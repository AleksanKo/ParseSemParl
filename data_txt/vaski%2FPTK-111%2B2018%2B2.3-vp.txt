















































DEM495A.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

2.3. Suullinen kysymys tasa-arvoisen vanhemmuuden vahvistamisesta (Kari Uotila vas)
Suullinen kysymys SKT 175/2018 vp

Suullinen kyselytunti

Puhemies Paula Risikko: Vasemmistoliiton eduskuntaryhmän kysymyksen esittää edus-
taja Uotila, olkaa hyvä.

Keskustelu

16.26 Kari Uotila vas: Arvoisa rouva puhemies! Tällä viikolla on vietetty isänpäivään
päättyvää Miesten viikkoa. Miehet ja isät haluavat yhä enemmän osallistua vanhemmuu-
teen ja lasten hoivaan niin perheiden arjessa kuin myöskin avioerojen jälkeen. Näitä isien
toiveita voidaan toteuttaa hyvällä perhevapaauudistuksella mutta etäisien, eroisien osalta
myös monella muulla tavoin. Esimerkiksi vuoroasuminen on Ruotsissa mahdollistettu pal-
jon tasa-arvoisemmin kuin meillä. Meillä siihen sisältyy monenlaisia ongelmia etäisille
koskien koulukuljetusten järjestämistä, asumistuen kohdentumista, lapsilisien maksatusta
ja niin edelleen. Kysyisin arvoisalta tasa-arvoministeriltä: mitä hallitus aikoo tehdä tasa-ar-
voisemman vanhemmuuden vahvistamiseksi ja isä—lapsi-suhteiden turvaamiseksi kaikis-
sa olosuhteissa?

16.27 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kiitos tärkeästä kysymyksestä, ja hyvää lähestyvää isänpäivää kaikille isille.
Mitä tulee tähän tärkeään teemaan, isyyttä on monenlaisissa elämän ja arjen tilanteissa ja
lapsella on oikeus molempiin vanhempiin niissäkin tilanteissa, kun isä ja äiti eivät asu —
tai joka tapauksessa perhe ei asu — samassa osoitteessa. Vuoroviikkoasumisen yksi vai-
keus ensinnäkin on, että tähän mennessä Suomessa ei oikein ole tiedetty, kuinka paljon sel-
laista eroperheissä toteutetaan. Selkeää tilastointia ei ole ollut. Tämän kaiken vuoksi me
kollegaministeri Häkkäsen kanssa teetimme useamman ministeriön yhteistyönä selvityk-
sen siitä, miten vuoroviikkoasumista voitaisiin helpottaa.

Edustaja on aivan oikeilla jäljillä niissä kohdissa, joissa muutoksia tarvitaan: Lapsilisä
voi Suomessa tulla vain toiselle vanhemmalle. Asumistuessa huomioidaan lapsi vain toi-
sessa osoitteessa, vaikka tämä käytännössä toimisi ja asuisi kahdessa paikassa. Meillä on
hyvä yhteisymmärrys siitä, että nämä muutokset Suomessa tarvitaan, koska ne ovat lapsen
edun mukaisia, [Puhemies koputtaa] ja huolto- ja tapaamislaki, josta kollega toivottavasti
saa kertoa lisää, viitoittaa tietä tälle tasa-arvoiselle vanhemmuudelle.

Puhemies Paula Risikko: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan painamalla V-painiketta ja nousemalla seisomaan.
 Tarkistettu
4.0



Pöytäkirjan asiakohta PTK 111/2018 vp
16.28 Kari Uotila vas (vastauspuheenvuoro): Arvoisa puhemies! Juuri näitä tilanteita,
joissa etäisillä, etävanhemmilla on huono toimeentulo, kuten ministeri viittasi, on paljon.
On isiä, jotka elävät toimeentulotuen piirissä. Toimeentulotuessa on mahdollista maksaa
pientä korotusta sen mukaan, että tulee kustannuksia niistä viikoista ja siitä ajasta, kun lap-
si on etäisän luona. Nyt kun toimeentulotuen maksatus on siirtynyt Kelalle, on viime syk-
synä paljastunut tapauksia, joissa tätä harkinnanvaraista osuutta korvata lapsen vuoroasu-
misesta tulevia kustannuksia on leikattu, ja tämä on kyllä kohtuutonta, kun ajatellaan niitä
kaikista heikko-osaisimpia isiä ja heidän lapsiaan. Onko tämä mahdollista? Pitäisikö tämä
ehdottomasti torjua niin, että tällaista tulkintaa toimeentulotuen maksatuksessa ei olisi jat-
kossa?

16.29 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kiitos, että tuotte meille nämä tapaukset puheenvuoronne kautta tietoon. Toi-
meentulotuen maksatus perusosan osalta siirrettiin Kelalle hyvin laajalla yhteisymmärryk-
sellä eduskunnan päätöksellä viime vuoden alusta alkaen, mutta toimeentulotukeen liitty-
vät täydentävät ja enemmän harkinnanvaraiset osuudet ovat edelleen kotikuntien makset-
tavina. En aivan tarkkaan kysymyksestä päässyt käsitykseen siitä, kumpaa osuutta edusta-
ja tarkoitti, mutta joka tapauksessa me tarvitsemme kaikkiaankin toimeentulotuen äärellä
selkeämmät yhteistyöpolut kuntiin jäävien harkinnanvaraisempien toimeentulotuen
osuuksien ja Kelan myöntämän perusosuuden välille. Sinänsä Kelalle siirretty perusosa on
hyvä asia niin etäisien kuin muidenkin ihmisten kannalta, koska se lisää yhdenvertaisuutta
ja samankaltaistaa käytäntöjä koko Suomessa.

Mitä tulee oikeudenmukaisuusulottuvuuteen, kyllä lapsella on oikeus molempiin van-
hempiinsa ja erityisesti pienituloisuus ei saa olla este siihen, että voisi olla hyvä, läsnä ole-
va isä.

16.30 Jani Toivola vihr (vastauspuheenvuoro): Arvoisa rouva puhemies! Haluan ihan
ensiksi myöskin toivottaa jo etukäteen hyvää isäinpäivää kaikille isille. Tärkeä aihe, ja kun
puhutaan isien osallisuudesta ja hyvinvoinnista, niin tosi tärkeää on myös pohtia sitä, että
jokaisella isällä ja vanhemmalla olisi mahdollisuus toteuttaa itsensä näköistä vanhemmuut-
ta. Isien kohdalla se varmasti liittyy myös meidän käsitykseemme sukupuolesta tai siitä,
millainen mies on. Mitä laveampi käsitys meillä on miehenä olemisesta, sitä enemmän sii-
nä on myöskin tilaa jokaiselle miehelle toteuttaa isyyttään itsensä näköisellä tavalla. Tämä
varmasti jalkautuu myöskin meidän palvelujärjestelmäämme, kun me kohtaamme van-
hempia, että me emme liikaa sukupuolittaisi asioita vaan ymmärrämme, että isällä on tahto
ja mahdollisuus ja halu olla yhtäläinen vanhempi kuin äiti.

Yksi tärkeä ryhmä, josta pitäisi ehkä enemmän puhua, on nuoret isät. Miehet tulevat
isäksi keskimäärin noin 30-vuotiaana, mutta sitten kun me pohdimme vaikka teini-isiä tai
noin kaksikymppisiä isiä, niin kuinka paljon meillä on tällä hetkellä järjestelmiä, tukipal-
veluita kohdennettu nimenomaan tälle ryhmälle? Olisin kysynyt hallituksen näkemyksiä
nimenomaan nuorien isien asemasta osana perhettä ja vanhemmuuden toteutumista.

16.32 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Maa, jossa syntyy kovin vähän lapsia, on velvoitettu pohtimaan, miten voi-
simme tukea vanhemmuutta kaikissa elämäntilanteissa, niin että kun lasta toivotaan, niin
tilanne, johon lapsi syntyy, olisi aina sellainen, että vanhempi kokisi oman elämänhallin-
2



Pöytäkirjan asiakohta PTK 111/2018 vp
tansa riittäväksi ja saisi työkaluja vanhemmuuteensa tueksi. Yksittäisenä kysymykseen
vastauksena tuon tässäkin esille sen suomalaisen sosiaali- ja terveyspolitiikan kruununja-
lokiven, neuvolajärjestelmän, jossa on tehty viime vuosina hyvää työtä sen eteen, että tun-
nistettaisiin ja huomioitaisiin erilaiset perheet, että vastaanotolla ja raskausvaiheessa neu-
volan terveydenhoitajan katse kiinnittyisi ei vain äidin silmiin vaan myös läsnä olevaan
isään, josta myös on tulossa vanhempi. Erityisen arvokkaita ovat ne neuvolan kohtaamis-
tilanteet, joissa isä tavalla tai toisella, syystä tai toisesta, on lapsen kanssa vastaanotolla yk-
sin, ja minulla on korkea luottamus siihen, että suomalaiset neuvolan ammattilaiset kyllä
tänä päivänä osaavat tukea erilaisia arjen asioita. [Puhemies koputtaa] 

Mitä tulee vaikkapa lapsiperheiden [Puhemies: Aika!] kotiapuun sosiaalihuollon mukai-
sesti, se ei kysy vanhemmuuden tyyppiä, se on oikeutettua kaikille.

Puhemies Paula Risikko:  Pysytään minuutissa. 

16.33 Antti Lindtman sd (vastauspuheenvuoro): Arvoisa puhemies! ”Me sinut tehtiin
mutta sinä meidät loit”, lauletaan Yö-yhtyeen Ihmisen poika -kappaleessa, ja se kuvaa aika
hienosti sitä, mitä vanhemmaksi, isäksi tai äidiksi, tulo tarkoittaa. Isyys, vanhemmuus,
muuttaa ihmistä. Isät kasvavat lapsen myötä.

Tänään oli tilaisuus Säätytalolla, jossa ministeri palkitsi kolme henkilöä Vuoden isäksi.
Haluan omasta ja eduskuntaryhmän puolesta onnitella heitä ja samalla toivottaa oikein hy-
vää isänpäivää kaikille isille, vaareille, isäpuolille ja myöskin heille, jotka haluavat isiksi.

Tässä samassa tilaisuudessa kävi ilmi — ja itse asiassa ministeri esitti myös — että kun
nythän on tilanne se, että isänpäivä ei ole vielä virallinen liputuspäivä toisin kuin äitienpäi-
vä, niin tästä on jo useampana vuotena puhuttu, ja itse kannatan sitä, että isänpäivästä teh-
täisiin virallinen liputuspäivä. Kysynkin sisäministeri Mykkäseltä: miten on, olisitteko val-
mis lämpenemään tälle ajatukselle, että tässäkin muodossa saataisiin tasa-arvoa lisättyä
vanhempien, isien ja äitien, kesken?

16.34 Sisäministeri Kai Mykkänen (vastauspuheenvuoro): Arvoisa puhemies! Kyllä
olen paitsi näin mieltä lämmittävälle puheelle myöskin tälle ajatukselle valmis lämpene-
mään, ja ministeri Saarikko todella tätä aiemmin päivällä esitti. Olemme tiedottaneetkin,
että teemme ratkaisun, jolla isän- ja äitienpäivä tuodaan samalle viivalle tässä liputuskysy-
myksessä. Meillähän on hieman monimutkainen tämä eri liputuspäivien vakiintumisen
menettelytapa: osa on valtioneuvoston asetuksella määrätty, osa vakiintunut ikään kuin
Helsingin yliopiston kalenteritoimikunnan kautta, ja nyt haemme sitä sopivinta keinoa.
Mutta minusta on nimenomaan syytä — korkea aika vuonna 2018 — siihen, että isänpäivä
nostetaan myös tässä liputussymbolisessa merkityksessä sille kuuluvaan arvoonsa äitien-
päivän rinnalle. [Eero Heinäluoma: Kyllä oppositiosta voi vaikuttaa! — Leena Meri: Var-
sinkin kun päätös on jo tehty!] 

16.35 Mika Niikko ps (vastauspuheenvuoro): Arvoisa puhemies! Me kaikki varmaan
olemme samaa mieltä siitä, että lapsen paras paikka asua on isän ja äidin muodostamassa
perheessä [Vasemmalta: Ei oo!] ja sellaisessa yhteisössä, missä he saavat molemman su-
kupuolen mallin ja huolenpidon ja rakkauden tuntemuksen. Mutta kuitenkin tässä raadol-
lisessa maailmassa kymmenettuhannet lapset joutuvat kokemaan perheiden avioeron, ja
3



Pöytäkirjan asiakohta PTK 111/2018 vp
niissä tilanteissa on ensiarvoisen tärkeä se tuki, mikä tulee sillä hetkellä ei yksistään kun-
tien ja viranomaisten toimesta vaan myös yhteisöjen ja läheisten piiristä.

Hyvin moni lapsi joutuu kuitenkin tahtomattaan sellaiseen tilanteeseen, että toinen osa-
puoli joutuu huoltokiusaamisen tai sitten tämmöisen vieraannuttamisen kohteeksi. Kysyn-
kin, arvoisa ministeri — tiedän toki sen, että ollaan näissä asioissa päästy kappaleen mat-
kaa parempaan suuntaan tänä vaalikautena: mitä me voisimme tehdä enemmän, jotta huol-
tokiusaaminen vähenisi ja siihen voitaisiin puuttua nopeammin? Nykyiselläänhän siitä ei
juurikaan rangaista, vieraannuttamisesta, ja ne prosessit ovat niin hitaita, että monesti toi-
nen, usein isä, menettää kokonaan suhteensa siihen lapseen, johon hän haluaisi pitää suh-
teen myös eron jälkeen.

16.36 Oikeusministeri Antti Häkkänen (vastauspuheenvuoro): Arvoisa puhemies! Var-
maan yksi merkittävimmistä tämän vaalikauden yksittäisistä lakihankkeista perhe- ja lap-
sipolitiikan osalta on lapsen huoltoa ja tapaamisoikeutta koskettavan sääntelyn uudistami-
nen. Suomessa perhesuhteet ja lasten elinolosuhteet ja elinpiiri ovat muuttuneet aika reip-
paastikin. 30 vuotta vanha lainsäädäntö uudistetaan nyt tällä vaalikaudella. Lailla voi ehkä
ohjata ihmisiä käyttäytymään jonkin verran, mutta jos tosiasiallisten olosuhteiden osalta,
esimerkiksi lasten asuin- ja elinympäristön osalta, on tosiasia se, että eroperheitä on yhä
enemmän, vuoroasumista on yhä enemmän ja lapsella on kaksi eri vanhempaa, jotka asu-
vat eri osoitteissa, niin silloin lakia on päivitettävä ja muutettava, jotta lapsen etu arjessa
täyttyy, niin että lapsi kokee, että hänellä on tasaveroisesti oikeus molempiin vanhempiin.
Tällä lailla nyt sitten, mikä on lakivaliokunnassa käsittelyssä, päivitetään molempien van-
hempien oikeuksia niin, että [Puhemies koputtaa] lapsi voi kokea molemmat vanhemmat
tasaveroisiksi lapsen edun näkökulmasta. Vieraannuttamisen osalta ei tehty kriminalisoin-
tia. [Puhemies: Aika!] Se ei olisi varmaan mennyt perustuslakivaliokunnasta läpi. [Leena
Meren välihuuto]

Puhemies Paula Risikko: Ja vielä yksi lisäkysymys, edustaja Mustajärvi. 

16.38 Markus Mustajärvi vas (vastauspuheenvuoro): Arvoisa puhemies! Valitettavasti
edustaja Uotilan esimerkki oli täyttä totta, ja kyse oli nimenomaan Kansaneläkelaitoksen
vuodenvaihteessa tehdystä linjauksesta ja ikävistä päätöksistä. Kyse on tapauksesta, jossa
etäisä, jolla on kolme alaikäistä lasta, saa pitää lapsiaan kahtena pidennettynä viikonloppu-
na luonaan. Ilman että mikään laki muuttui tähän liittyen vuodenvaihteessa, Kela teki uu-
den linjauksen, ja se leikkaa tältä etäisältä ja samalla hänen lapsiltaan yli 100 euroa kuu-
kaudessa. Tällä tapaako Kansaneläkelaitos ja ministerit ja kansanedustajat, joiden valvon-
nassa Kansaneläkelaitoksen pitäisi olla, tukevat vanhemmuutta?

16.38 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tähän yksittäistapaukseen on tietysti kiinnostavaa tutustua. Haluan ensinnä-
kin todeta, että on hienoa, että kyseessä on isä, joka on halunnut olla läsnä lastensa arjessa
erosta huolimatta ja ottanut asian esiin ja tuonut epäkohdan tietoomme.

En tunne valitettavasti, edustaja Mustajärvi, nyt tuota Kelan linjausta tämän tapauksen
äärellä. Lupaan, että voin kanssanne perehtyä siihen ja mietitään, onko asialle tehtävissä
jotakin, koska olette aivan oikeassa hallituksen linjan osalta. Se on järkkymätön. Lapsella
4



Pöytäkirjan asiakohta PTK 111/2018 vp
on oikeus yhteiseen aikaan molempien vanhempiensa kanssa, ja tämän hallituksen sosiaa-
lipolitiikan peruslinja on tukea vanhemmuutta kaikissa tilanteissa.

Arvoisa puhemies! On pakko todeta vielä edelliselle kysyjälle, että itse pidän hiukan on-
gelmallisena, että eduskuntasalista määritellään, millainen perhe on lapselle hyvä paikka
asua. [Vasemmalta: Juuri näin!] Uskon, että se jopa loukkaa ihmisiä, jotka ovat syystä tai
toisesta eläneet vaikka vain yhden vanhemman kanssa tai muutoin jonkun mielestä erilai-
sessa perheessä. Minulle kaikki perheet ovat hyviä, jotka kantavat vastuuta lapsestaan [Va-
semmalta: Kyllä, juuri näin! — Mikaela Nylander: Hyvä!] ja ovat sellaisia, joissa lapset ei-
vät joudu kantamaan aikuisten murheita.

Kysymyksen käsittely päättyi.
5


