















































DEM82EA.tmp.xml


Pöytäkirjan asiakohta PTK 61/2018 vp
Pöytäkirjan asiakohta 

PTK 61/2018 vp

Täysistunto

Tiistai 5.6.2018 klo 14.10—17.06

7. Hallituksen esitys eduskunnalle  laeiksi työttömyysetuuksien rahoituksesta annetun lain 
sekä koulutuskorvauksesta annetun lain 8 ja 9 §:n muuttamisesta

Hallituksen esitys HE 76/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Lähetekeskusteluun varataan 45 minuuttia. Mikäli puhujalistaa ei ehditä annetussa ajas-
sa käydä loppuun, asiakohdan käsittely keskeytetään ja sitä jatketaan tämän päivän istun-
nossa muiden asiakohtien tultua käsitellyiksi. Jos keskustelu asiasta puolestaan päättyy en-
nen sille varatun määräajan päättymistä, siirrytään päiväjärjestyksen seuraavaan eli 8. asia-
kohtaan.

Keskustelu

16.45 Sinuhe Wallinheimo kok:  Arvoisa puhemies! Hallitus ansaitsee kiitokset tämän
päälle päin pieneltä vaikuttavan mutta tosiasiassa tulevaisuuden kannalta valtavan tärkeän
esityksen tuomisesta tänne saliin. Kyse on työttömyysvakuutusmaksujen perintämenette-
lyyn sekä koulutuskorvaukseen tehtävistä muutoksista.

Muutos toisi vapautta erityisesti työttömyysvakuutusmaksua maksavien yhteisöjen ar-
keen. Jatkossa työttömyysvakuutusmaksujen perintä olisi mahdollista suorittaa sekä toteu-
tuneeseen palkanmaksuun perustuen että nykyistä työttömyysvakuutusmaksujen perintää
vastaavalla ennakollisella perinnällä. Ehdotetut muutokset ovat yhteiskunnallisesti merkit-
täviä, sillä työttömyysvakuutusmaksua maksaa vuosittain noin 170 000 yhteisöä.

Toinen muutos koskisi Työttömyysvakuutusrahaston tiedonsaantioikeuksia. Jos esitys
hyväksyttäisiin, jatkossa Työttömyysvakuutusrahastolla olisi oikeus saada yksilöityjä tu-
lo- ja muita tietoja Verohallinnolta sekä Eläketurvakeskukselta ja työeläkelaitoksilta työt-
tömyysvakuutusmaksun määräämistä, perintää ja valvontaa varten.

Arvoisa puhemies! Se, miksi nämä pieniltä tuntuvat muutokset ovat merkittäviä, liittyy
siihen, mitä niiden kautta voidaan saavuttaa. Kyse on uudistuksista, jotka mahdollistavat
kansallisen tulorekisterin käyttöönoton ensi vuoden alusta lähtien. Kyse on yhdestä tär-
keimmistä harppauksista suomalaisen hyvinvointiyhteiskunnan kehittämisessä. Käytän-
nössä tulorekisteri tulee mahdollistamaan sosiaaliturvan ja tuloverotuksen kehittämisen re-
aaliaikaiseksi ja tällä tavoin myös poistaa byrokratiaa. Kyse on viime kädessä siitä, millai-
sen sosiaaliturvamallin me uuden tulorekisterin varaan rakennamme.

Kokoomus tulee ajamaan sellaista uutta sosiaaliturvamallia, jossa uuden tulorekisterin
tuomia mahdollisuuksia sovelletaan verotukseen ja sosiaaliturvaan liittyvien kannustinon-
 Tarkistettu
4.1



Pöytäkirjan asiakohta PTK 61/2018 vp
gelmien lieventämiseen. Haluamme järjestelmän, jossa tuet ja tuloverotus reagoisivat jous-
tavasti tulorekisterin tietojen perusteella henkilön kulloiseenkin tilanteeseen, jolloin pois-
tuu etuuksien loppumisen ja uudelleen anomisen ongelma. Lisäksi päivärahaa ja asumistu-
kea voitaisiin maksaa heti työjakson päätyttyä, jos kokonaisansiotaso jää alle tulonormien.

Arvoisa puhemies! Toki muitakin malleja on, ja eri mallien kannattajien välillä olisi syy-
tä käydä keskustelua Suomelle parhaan sosiaaliturvamallin kehittämiseksi. Olennaista oli-
si kuitenkin myös se, että kansallisen tulorekisterin mahdollistamia parannuksia haluttai-
siin ja uskallettaisiin käyttää.

Näillä sanoilla toivotan tälle hallituksen esitykselle asianmukaista ja nopeaa käsittelyä.

Keskustelu päättyi.

Asia lähetettiin sosiaali- ja terveysvaliokuntaan.
2


	7
	16.45


