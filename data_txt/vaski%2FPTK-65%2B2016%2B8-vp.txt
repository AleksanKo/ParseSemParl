















































DEM882A.tmpSave.xml


Pöytäkirjan asiakohta PTK 65/2016 vp
Pöytäkirjan asiakohta 

PTK 65/2016 vp

Täysistunto

Tiistai 7.6.2016 klo 14.02—16.54

8. Hallituksen esitys Eduskunnalle laiksi kuntien  ja kuntayhtymien eräiden oikeustoimien 
väliaikaisesta rajoittamisesta sosiaali- ja terveydenhuollossa

Hallituksen esitys HE 97/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 8. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan, jolle perustuslakivaliokunnan ja hallintovaliokunnan on annettava lausunto.

Keskustelu

16.10 Katri Kulmuni kesk: Arvoisa rouva puhemies! Tässä kyseisessä lakiesityksessä
esitetään rajoitettavaksi kuntien ja kuntayhtymien merkittävien sosiaali- ja terveydenhuol-
lon investointien tekemistä määräajaksi, kahdeksi ja puoleksi vuodeksi. Määräaika tulee
siis käytännössä siitä, että nyt kun valmistellaan sote-uudistusta maakuntapohjaisesti, ei
haluta, että kunnat ja kuntayhtymät alkaisivat kilpailemaan investoinneilla ja sitten sitoisi-
vat tulevien itsehallintoalueiden käsiä niiden osalta, vaan halutaan, että pystyttäisiin mah-
dollisimman tasapuolisesti sitten rakentamaan ne palvelut.

Toki hallituksen esityksen perusteluteksteissä mainitaan, että kunnat ja kuntayhtymät
ovat viime vuosina tehneet osin ratkaisuja, joilla ne totta kai pyrkivät parantamaan omaa
palvelurakennettaan, kuten luontaista on, mutta valitettavaa on ollut se, että enenevä mää-
rä kuntia on alkanut ulkoistamaan omia palvelujaan. Tämä, ainakin oman järkeilyni poh-
jalta, johtuu siitä, että ei olla tyytyväisiä nykyisiin sosiaali- ja terveyspalveluihin. On kun-
tia, jotka ovat irrottautuneet yhteistoiminta-alueista, jotka ovat irrottautuneet kuntayhty-
mistä ja ulkoistaneet omat perusterveydenhuollon palvelunsa ja saaneet itse asiassa aina-
kin tyytyväisyyskyselyjen mukaan parempaa palvelua. Mutta toki kokonaisuuden kannal-
ta ei voi olla toivottavaa, että tällä lailla ulkoistusten kautta pikkuhiljaa nakerretaan koko
sitä meidän perusterveyden- ja sosiaalihuollon pohjaa, joten tähän sote-uudistukseen on to-
dellakin syytä puuttua, ja kaikki ovat varmasti samaa mieltä siitä, että toivottavasti se nyt
etenee viimein. Tietenkin näihin pitkiin kokonaisulkoistuksiin on liittynyt sitten se kysy-
mys, että kun nyt siirrytään maakuntatasoiselle toimijalle, niin miten nämä aikaisemmat
sopimukset siirtyvät sitten maakunnalle. Ja tämänkin lain myötä ne siirtyvät sitten. Maa-
kunta neuvottelee, mitä näille sopimuksille tehdään. Kovin pitkiä optioita vuosikymmenik-
si ei enää pystyisi tämän lain jälkeen tulemaan.

Mutta kyllä tähän lakiin liittyy myös huolia, joita etenkin kunnat ovat tuoneet esille. On-
han se aika iso kirjaus lainsäädännön tasolta tulla kuntien omalle tontille ja sanoa, että te
ette saa tehdä investointeja, ja tätä varmasti käydään tarkkaan läpi sitten valiokuntakäsitte-
lyssä. Perusteluteksteissä tuotiin esille se, että 70-luvulla on aikaisemmin tehty tällaisia ra-
 Tarkistettu
4.0



Pöytäkirjan asiakohta PTK 65/2016 vp
joituksia. No, varmasti jos asiaa ajattelee maan eri osien kautta, niin voin ymmärtää, että
jossakin, missä tunnin ajomatkan päässä on useita terveyskeskuksia, on luontaista, että teh-
dään sitä työnjakoa, mutta taas toisaalla pitkien etäisyyksien alueilla, Pohjois- tai Itä-Suo-
messa, jossa yhden tunnin matkan sisällä ei välttämättä ole yhtään terveyskeskusta, sen uu-
den sote-järjestelmän luomisen täytyy kyllä olla sen kaltainen, että kaikki kunnat ja kaikki
ihmiset niissä kunnissa kokevat, että heidän perussosiaali- ja terveyspalveluistaan tullaan
huolehtimaan myös jatkossa.

Vaikka terveyskeskus muuttaisi nimensä hyvinvointikeskukseksi, minulla ei ole mitään
sitä vastaan. Varmasti terveyskeskukset joutuvat miettimään omaa toimintaansa ja työnja-
koa siellä maakunnan sisällä, mutta ennen kaikkea se hyvinvointipainotteisuus ja ennalta-
ehkäisyn vahvistaminen tulee korostumaan tässä sote-uudistuksessa, ja se ei voi tapahtua
sitten sillä lailla, että koetetaan vain niiltä reuna-alueilta tai pienistä yksiköistä viedä pal-
veluita, koska kuitenkin ne suuret rahavirrat, suuret menoerät ovat siellä isoissa yksiköis-
sä. Siten ymmärrän kyllä tämän lain rajoitukseen liittyvän keskussairaaloita koskevan in-
vestointikiellon.

Mutta summa summarum, on toki totta, että monet meidän sosiaali- ja terveyspalvelui-
den yksiköistämme ovat kyllä pikaisen korjauksen tarpeessa, sillä ne on tehty 60—70-lu-
kujen taitteessa ja ne ovat siten saavuttamassa peruskorjausikänsä ja reippaasti. Niinpä toi-
vonkin, että osana sote-uudistusta kuitenkin pohditaan myös niitä hyvinvointipalveluita:
miten tehdään muutos terveyskeskuksesta hyvinvointikeskukseksi, miten turvataan koko
maakunnassa ne palvelut, miten kehitetään sähköisiä, liikkuvia, pyörien päällä tulevia pal-
veluita. Ja on myös tärkeää, että tässä laissa on mahdollisuus edelleen tehdä perustellusti
investointeja tänä poikkeuksellisena aikanakin.

16.15 Jani Mäkelä ps: Arvoisa puhemies! Kyllä valtiovalta on ennenkin säädellyt lailla
kuntien oikeutta järjestää sote-palvelu, tämä ei sinänsä ole mitenkään uusi asia. Sitä on teh-
ty ainakin niin kauan kuin keskustan johdolla vietiin alle 20 000 asukkaan kunnilta itsenäi-
nen järjestämisoikeus sosiaali- ja terveyspalveluihin Paras-hankkeen myötä. Nyt ollaan pe-
riaatteessa sen polun loogisella jatkumolla. On käynyt ilmi, että joissain kunnissa tai kun-
tayhtymissä on ilmennyt erikoista investointihalukkuutta tämän sosiaali- ja terveysratkai-
sun ollessa kesken, ja tulee mieleen väistämättä sellainen epäilys tai ajatus, että suurilla in-
vestoinneilla pyritään ohjaamaan tai jopa pakottamaan ratkaisua koskevaa päätöksente-
koa. Sehän on yleisesti tiedossa oleva asia, että omaisuusmassat ovat melko suuri
perustuslaillinen ongelma sote-ratkaisuissa ja niitten siirtyminen ilman rahaa ei onnistu tai
se on hyvin ongelmallista, kun taas ne rahat, joilla ne siirtyisivät, ovat niin suuria, ettei sel-
laisten rahojen siirtämiseen ole realistisia mahdollisuuksia velkaantumisen merkeissä. Eli
tässä on tämmöinen riski olemassa. Toivoisin kuntapäättäjiltä kautta maan malttia ja vas-
tuullisuutta näissä asioissa, mutta siltä varalta, että malttia ja vastuullisuutta ei löydy, laki-
kin voi olla tarpeen.

16.16 Merja Mäkisalo-Ropponen sd: Arvoisa puhemies! Tämän lakiesityksen tavoitteet
ovat hyvät. Lain avulla pyritään varmistamaan, ettei maakuntia sidota ennen sosiaali- ja
terveydenhuollon uudistusta pitkäksi aikaa uusiin velvoitteisiin tai rakennushankkeisiin.
Näin varmistetaan, että maakunnilla on mahdollisuus järjestää palvelut yhdenvertaisesti ja
kokonaisuuden kannalta tarkoituksenmukaisesti. Tarkoituksena on turvata sote-uudistuk-
sen tavoitteet kustannussäästöjen saavuttamisesta sekä alueellisesti tarkoituksenmukaises-
2



Pöytäkirjan asiakohta PTK 65/2016 vp
ta palveluverkosta, jossa palvelut on integroitu asiakaskeskeisesti. Kannatan siis lämpi-
mästi tätä lakiesitystä ja erityisesti sen tavoitteita.

Mutta valitettavasti hallituksen muut sosiaali- ja terveydenhuollon uudistuskaavailut
vievät asiaa ihan toiseen suuntaan. Esimerkiksi sosiaali- ja terveydenhuollon uudistuksen
tärkeimmät tavoitteet eli palvelujen integraatio ja yhdenvertaisuus eivät voi toteutua halli-
tuksen alustavasti kaavailemassa valinnanvapausmallissa. Toivonkin, että hallitus aidosti
kuuntelisi asiantuntijoita, jotka nyt aika suurella joukolla ovat korostaneet, että maakunta-
uudistuksen, rahoitusuudistuksen, valinnanvapauden ja pakkoyhtiöittämisen toteuttami-
nen yhdellä kertaa on kyllä suuri riski ja hyppy tuntemattomaan. Ensin tulisi rakentaa pal-
veluiden järjestämiselle riittävän vakaa pohja, sitten toteuttaa rahoitusuudistus ja vasta sen
jälkeen lähteä monipuolistamaan palveluiden tuotantorakennetta eikä tehdä näitä kaikkia
kerralla.

16.18 Sirpa Paatero sd: Arvoisa rouva puhemies! Ihan ensin käytäntöön elikkä tähän
eduskuntakäsittelyyn. Tämä laki on ollut tiedossa, se, että tämmöinen on suunnitteilla ja tu-
lossa, ja siitä huolimatta tänään ollaan tilanteessa, että sekä sosiaali- ja terveysvaliokunta
että hallintovaliokunta ovat joutuneet käsittelemään tätä lakia ennen kuin se on ollut lähe-
tekeskustelussa. Ja meillä luki jopa hallintovaliokunnan listalla, että asiantuntijakuulemi-
nen päätetään ja käydään valmistava keskustelu.

Mielestäni tämä on aika kummallista, ja tiedän kyllä, että näitten vuosien aikana on en-
nakollista käsittelyä käytetty aiemminkin, mutta silloin se on yhdessä sovittu. On sovittu,
että voidaan aloittaa valiokunnassa käsittely ennen kuin on lähetekeskustelu samana päi-
vänä. Mutta tänään se on siis tehty niin, että sen käsittely on myöskin lopetettu ennen kuin
se on lähetekeskustelussa. En pidä tätä kovin hyvänä toimintatapana, vaikka ymmärrän,
että tällä on kiire, koska tämä halutaan voimaan mahdollisimman nopeasti ja tässä on tie-
tenkin kesätauko tulossa, mutta toivon, että hallitus ottaa tästä ensiksikin oppia eikä pistä
edustajia kohtuuttomaan tilanteeseen. Äsken täällä joku toivoi, että valiokunnat ottavat
näitä asioita huomioon: eivät ota, koska tätä ei enää käsitellä, (Eduskunnasta: Oho!) mis-
sään valiokunnassa. Tehdään mietintö kyllä ja lausunto, mutta minkäännäköistä käsittely-
aikaa tälle laille ei enää ole olemassa, jos tämä on torstaina täältä kerran jo ulos valiokun-
nista. Surullista mutta totta.

Sitä vastoin sosiaali- ja terveydenhuollon lainsäädäntöä odotellaan, ja, katsotaan nyt,
senhän piti tulla hieman ennen kuin lehti tulee puuhun, mutta nyt voi olla, että hieman en-
nen kuin lehti tippuu puusta, se on ehkä täällä.

Tähän yhdistelmään liittyy semmoinen kysymysmerkki, että nyt ollaan tiukasti teke-
mässä rajoittavaa lainsäädäntöä siihen soteen, joka tulee ehkä voimaan vuonna 19. Tällä
hetkellä siis rajoitetaan kuntien investointeja 5 miljoonan euron rajaan ja kuulemma kaik-
kein suurin tehtävä on rajoittaa terveyskeskusten perusparannuksia ja rakennuksia. Mitä
jos sote ei toteudu sillä aikataululla tai sillä mallilla kuin on tähän asti suunniteltu? Minä
omalta osaltani toivon, että se ei toteudu sillä pakkoyhtiöittämismallilla eikä sillä laajalla
valinnanvapaudella, joka jakaa ihmisiä eriarvoiseen asemaan, mutta voi olla, että on perus-
tuslaillisia kohtia, niin kuin edelliselläkin kerralla, tai jotain muuta, johonka se torppaan-
tuu, niin nyt sitten tällä lailla suitsitaan erityisesti investointeja. Kunnat ovat olleet aika
kriittisiä, ja kuntapäättäjänä voisin myöskin ajatella niin, että kun meillä on kerran tieto,
alustava tieto, siitä, että kaikki kuntien ja kuntayhtymien kiinteistöt eivät tule siirtymään
mahdollisille tuleville maakunnille, niin kai kuntien vastuulliset päättäjät miettivät näitä
3



Pöytäkirjan asiakohta PTK 65/2016 vp
hankkeita uudelleen eivätkä lähde nyt suunnittelemaan mitään uusia hankkeita. Mutta tä-
hän valtiovalta ja hallitus ei luota selvästikään vaan haluaa nyt ne suitsia pakkolailla.

Ongelma on myöskin siinä, että varsin monet hankkeet on suunniteltu aika pitkälle: nii-
hin on käytetty siis miljoonia euroja rahaa ja on jopa tehty sitoumuksia. Ja ymmärsin tä-
nään, että rajana on urakkasopimus elikkä kaikki kustannukset ennen urakkasopimusta ja
kaikki sitoumukset ennen urakkasopimusta tulevat jäämään kuntien maksettavaksi, jos ja
kun valtiovallalta tulee päätös, että näitä hankkeita ei saa rakentaa. Tässä on myöskin on-
gelmana mahdollisesti sopimusrikkomukset, jos on tehty eri tahojen kanssa — yksityisten
tahojen kanssa tai muiden kuntien kanssa tai muitten kanssa — erilaisia sitoumuksia ja so-
pimuksia. Valtiovalta varmaankin tulee sitten riemuissaan niitä sinne maksamaan.

Voi olla, että tässä torpataan erittäin hyviä hankkeita, ja voi olla, että toisaalta on tehty
hyvin hätäisiä päätöksiä. Kunnat ovat paniikissa painaneet nappulaa, pistäneet urakkatar-
joukset eteenpäin, eikä ole jätetty aikaa sille harkinnalle siitä syystä, että on tiedetty, että
tämmöinen laki tulee. Toisaalta tiedetään, että voi olla, että tämä pysäyttää kuntien inves-
toinnit täysin. Ja voi olla, että semmoisessa tapauksessa, jossa kyseessä on esimerkiksi yh-
teiskiinteistö, missä on terveyshuollon palveluita — vaikkapa neuvolapalveluita, kouluter-
veydenhuollon palveluita ja muuta — ja koulu, niin se koko koulunkin remontti tai raken-
taminen hidastuu.

Voi olla, että maalaan turhan mustaa kuvaa, mutta näitä asioita emme kerenneet käydä
läpi.

16.24 Niilo Keränen kesk: Arvoisa rouva puhemies! Tällä esityksellä on tarkoitus var-
mistaa, että sote-uudistus pääsee alkuun puhtaalta pöydältä. On nimittäin hyvinkin pelättä-
vissä, että ennen vuotta 2019 monet kunnat pyrkivät varmistamaan, että omassa kunnassa
on olemassa palveluita myöskin vuoden 2019 jälkeen, josta lähtien maakunnat päättävät
siitä, missä ja miten sosiaali- ja terveyspalveluja järjestetään. Tämän takia kunnat tietysti
pyrkivät parantamaan asukkaittensa palveluja muun muassa rakentamalla taikka tekemäl-
lä pitkäaikaisia sopimuksia yksityisten toimijoitten kanssa sosiaali- ja terveyspalvelujen
järjestämisestä: luotetaan siihen, että maakunta sitten hoitaa ottamalla nämä uudet raken-
nukset käyttöön ja että maakunta myös pitää nämä kunnan aikaisemmin tekemät sopimuk-
set.

Arvoisa puhemies! Tähän hallituksen lakiesitykseen puutun vain muutamilta osilta, ja
ensimmäinen on tuo 5 miljoonan euron raja. Sen pienempiä investointeja kunnat voivat
tehdä tämän lain voimaantulon jälkeenkin ennen vuotta 2019. Tällainen 5 miljoonan euron
raja on esimerkiksi THL:n lausunnon mukaan turhan matala, mutta toisaalta jos ajattelem-
me pieniä kuntia, niin 4 miljoonalla rakentaa jo melkoisen terveyskeskuksen tai palveluta-
lon tai jonkun vastaavan. Toisaalta isossa kunnassa tällainen 5 miljoonaa ei riitä oikeas-
taan mihinkään. Sillä saadaan jonkin verran suuren terveydenhuoltoyksikön ovia ja ikku-
noita korjatuksi.

Toinen raja on 50 prosentin osuus sote-kustannuksista. Sen suuruisia sopimuksia kun-
nat voisivat tehdä, jos tämä osuus sote-kustannuksista jää alle 50 prosentin. Tämäkin koh-
telee eri kuntia eri tavalla. Jos joku iso kaupunki tekee ulkoistamissopimuksen 50 prosen-
tilla omista sote-kustannuksistaan, kyseessä saattaa olla satojen miljoonien sitominen sii-
hen sopimukseen. Itse ajattelin, kun tätä tänä päivänä, kuten edustaja Paatero totesi, jo kä-
siteltiin myös sosiaali- ja terveysvaliokunnassa, että olisi hyvä, jos tämäntyyppiset rajat
pystyttäisiin sitomaan jollakin tavalla siihen volyymiin, mitä kyseinen kunta käyttää sosi-
4



Pöytäkirjan asiakohta PTK 65/2016 vp
aali- ja terveydenhuoltoon. Esimerkiksi isojen kaupunkien kohdalla tämä 50 prosentin
osuus olisi alempi, kun taas pienessä kunnassa tämä voisi hyvinkin olla 50 prosenttia, ja
taas näissä investoinneissa 5 miljoonan rajaa voisi alentaa pienien kuntien kohdalla.

Toki, arvoisa puhemies, on mahdollista, että investointeihin saadaan poikkeuslupa, ja
itse ajattelin myöskin niin, että tämän poikkeusluvanhan myöntää valtioneuvosto THL:n
esityksestä tai THL:n lausunnon saatuaan. Itse  ajattelin, että  olisi parempi,  jos lausun-
nonantajana olisi esimerkiksi oma sairaanhoitopiiri, jossa todella tiedetään ne tarpeet, mitä
siellä kunnassa todellisuudessa on, ja lupa tulisi tämän perusteella. Niin ikään investointe-
ja on mahdollista tehdä, jos siihen on esimerkiksi työsuojelulliset perusteet, esimerkiksi si-
säilmaongelmaa tai tämäntyyppistä.

Tämän lakiehdotuksen tavoitteena on, että kuntia kohdeltaisiin oikeudenmukaisesti. Jos
nyt jotkut kunnat pääsevät tekemään investointeja tai pitkäaikaisia sopimuksia ja siten pys-
tyisivät takaamaan ilman tätä lakia erilaiset palvelut omille asukkailleen kuin se naapuri-
kunta, jossa tällaisia sopimuksia tai investointeja ei ole tehty, se on epäoikeudenmukaista.
Jatkossa myöskin sitten, kun on olemassa sote-maakunnat, kaikki asukkaat osallistuisivat
omalta osaltaan näitten asioitten maksamiseen. Siinä mielessä tämä lakiehdotus on paikal-
laan, että ainakin pyritään oikeudenmukaisuuteen.

Puhemies! Sitten vielä haluaisin korjata edustaja Paateron sanonnan, että tätä ei enää kä-
sitellä. Sosiaali- ja terveysvaliokunta kuulee lisää asiantuntijoita vielä huomenna ja ylihuo-
menna, ja tätä käsitellään.

16.29 Ilmari Nurminen sd: Arvoisa puhemies! Kyllä tämä hallituksen esitys näyttää sil-
tä, että tämä on valmisteltu hyvin kiireisenä ja haluttu nopeasti läpi. Edustaja Paatero nosti
hyvin esille kunnallisen itsehallinnon, ja itsekin näen asian niin, että kun näin voimakkaas-
ti kohdistetaan kunnan investointeihin lainsäädäntövaltaa, se rajoittaa nimenomaan kun-
nallista päätöksentekoa ja itsehallintoa. Kiinnitin huomiota myös siihen, että näihin yli 5
miljoonan investointeihin pitää poikkeuslupahakemuksella anoa lupaa, ja valvovaksi vi-
ranomaiseksi on määritelty THL. Siinäkin mielessä vähän pohdin tätä, myös kunnallista it-
sehallintoa, myös sen näkökulmasta, että miten THL voi valvovana viranomaisena päättää
näistä asioista.

Kiinnittäisin huomiota myös näihin kokonaisulkoistamisiin, joita on hyvinkin monessa
kunnassa Suomessa tehty. Kuten tässä on edellä tuotu esiin, varsinkin pienet kunnat ovat
halunneet turvata nämä palvelunsa, ja he ovat sopineet hyvin pitkiäkin, jopa 10 vuoden so-
pimuksia. Usein näissä on hieman puutteelliset irtisanomissuojat, koska kuntakentälle on
ilmoitettu, että kaikki sopimukset siirtyvät maakunnille. Jatkokäsittelyssä toivoisin kuiten-
kin hallitukselta toimia sen eteen, että tätä irtisanomissuojamenettelyä lisättäisiin jatkossa
laajemmin näihin sopimuksiin, tämänkin lain puitteissa tuleviin. Toivon, että tämä ei kui-
tenkaan jäädytä kuntien sosiaali- ja terveyspalveluiden kehitystä. Varsinkin, kun miettii
meidän terveyskeskusverkkoamme, näen erittäin huolestuttavana sen, jos sen kehittämi-
sen jäädyttää.

16.31 Merja Mäkisalo-Ropponen sd: Arvoisa puhemies! Minä olen todella hämmenty-
nyt ja pahoillani tästä edustaja Paateron esille tuomasta lakiesityksen prosessikuvauksesta,
kun kuvittelin täällä käyväni lähetekeskustelua ja nyt kuulenkin, että tämä keskustelu on
ainakin osittain turhaa. Mielestäni tämä on lainsäädäntötyön ja kansaedustajankin työn vä-
hättelyä. Voi ihan oikeasti kysyä, miksi tätä lähetekeskustelua nyt tässä sitten käydään.
5



Pöytäkirjan asiakohta PTK 65/2016 vp
Kuten aiemminkin sanoin, minä henkilökohtaisesti ymmärrän tämän lakiesityksen ta-
voitteet ja tarkoituksen ihan hyvin. Siinä on ihan hyvät perustelut, mutta minä ymmärrän
myöskin edustaja Paateron ja muidenkin kriittiset näkökulmat tätä lakiesitystä kohtaan, ja
näitähän pitäisi nyt siellä valiokunnassa perusteellisesti käsitellä. Vaikka edustaja Keränen
sanoi, että asian käsittely jatkuu siellä sosiaali- ja terveysvaliokunnassa, niin minä kuiten-
kin ihmettelen, miten tällä aikataululla siellä ennätetään perusteellisesti käsitellä tätä asiaa
ja miettiä tarpeeksi laaja-alaisesti, mitä tästä seuraa.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan ja hallinto-
valiokunnan on annettava lausunto.
6


