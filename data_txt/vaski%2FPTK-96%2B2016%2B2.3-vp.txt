















































DEM4E97.tmp.xml


Pöytäkirjan asiakohta PTK 96/2016 vp
Pöytäkirjan asiakohta 

PTK 96/2016 vp

Täysistunto

Torstai 6.10.2016 klo 16.00—18.33

2.3. Suullinen kysymys työttömien aktivoinnin mallista (Li Andersson vas)
Suullinen kysymys SKT 96/2016 vp

Suullinen kyselytunti

Ensimmäinen varapuhemies Mauri Pekkarinen: Ennätämme vielä pari kysymystä ot-
taa esille ja niistä kummastakin ehkä pari puheenvuoroa. Seuraavana edustaja Andersson.

Keskustelu

16.51 Li Andersson vas: Arvoisa puhemies! "Työttömien kepittäminen saa riittää. Perus-
suomalaiset ei hyväksy esitystä työttömyysturvan porrastamisesta. Se on yksiselitteinen
asia. Jos kolmikantainen työryhmä porrastamista esittää, niin tilanne voi olla toinen." Näin
on lausunut perussuomalaisten ryhmäpuheenjohtaja Sampo Terho. Mitä sitten tapahtui?
Hallitus vie perussuomalaistenkin tuella eteenpäin esitystä työttömyysturvan heikentämi-
sestä aktiivimallin kautta, siitä huolimatta, että palkansaajajärjestöt sitä vastustavat, ja siitä
huolimatta, että palkansaajajärjestöt pitävät sitä kilpailukykysopimuksen vastaisena. Ar-
voisa ministeri Lindström, miten tässä nyt näin kävi? Miksi te käänsitte takkinne työttömi-
en kepittämisen suhteen?

16.52 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Alussa oli porrastus, joka Hetemäen työryhmän aikana muuttui työryhmän toi-
mesta aktiivimalliksi. Se ei mennyt läpi, he kertoivat, että he eivät tätä hyväksy, minkä jäl-
keen hallitus toi tähän elementtejä, siis ideana, että miten tästä eteenpäin. Niitä tuli todella
paljon, ja ne ovat todella merkittäviä, muun muassa tämä ikääntyneiden kertaluontoinen
eläketuki, etsivän nuorisotyön kehittäminen, työttömyyden aikaisen omaehtoisen opiske-
lun kehittäminen selvitetään yhdessä työmarkkinajärjestöjen kanssa, ja puoliväliriiheen
mennessä valmistellaan nollatuntisopimuksille reilut pelisäännöt. Tämä kaikki plus paljon
muuta tarkoittaa sitä, että SAK:n puheenjohtaja Helsingin Sanomissa eilen sanoi: "Jos
meille hankalia asioita jatkotyöstetään, suhtaudumme myönteisesti jatkoon." Niin myös
perussuomalaiset. (Sampo Terho: Vastasiko kysymykseen?)

Ensimmäinen varapuhemies Mauri Pekkarinen: Myönnän vielä lisäkysymyksen edus-
taja Anderssonille.

16.53 Li Andersson vas (vastauspuheenvuoro): Se, että palkansaajajärjestöt edelleen
osallistuvat tähän kokonaistyöhön, ei tarkoita sitä, että palkansaajajärjestöt hyväksyisivät
tätä aktiivimallia. Palkansaajajärjestöjen kanta tähän aktiivimalliin on varsin selkeä, se on
kielteinen. Sen sijaan perussuomalaisten kannoissa on kyllä melkoista epäselvyyttä tällä
 Tarkistettu
4.0



Pöytäkirjan asiakohta PTK 96/2016 vp
hetkellä. Kyllä tämä hallituksen aktiivimalli työttömän näkökulmasta selvästi on leikkaus,
heikennys suhteessa nykytilanteeseen. Se leikkaa niiden työttömien työttömyysturvaa, jot-
ka eivät kolmen kuukauden jälkeen löydä töitä tai pätkätöitä tai pääse näihin aktiivitoimen-
piteisiin, joiden järjestämiseen resurssit eivät mitenkään tule riittämään.

Ministeri Lindström, vielä kerran: jos olette tosissanne työttömien kepittämisen lopetta-
misen suhteen, jos haluatte kunnioittaa palkansaajajärjestöjen kantaa, niin miksi viette
eteenpäin tätä aktiivimallia?

16.54 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Jos vastaan kysymällä: pitäisikö tämä kaikki, koko tämä paketti, mitä äsken mai-
nitsin, plus se, että me olemme luvanneet katsoa tämän työttömyysturvan seuraamusjärjes-
telmän, siis karenssit, tässä samassa yhteydessä — koska he pelkäsivät, että tästä tulee ta-
vallaan kahteen kertaan rankaisu, tämäkin on luvattu tehdä — kaataa sen takia, että te sa-
notte, että tässä on kyseessä leikkaus? Se tilanne on sellainen, että jos sieltä tulee säästöjä,
se kaikki raha käytetään siellä järjestelmän sisällä. Se ei ole silloin leikkaus.

Kysymyksen käsittely päättyi.
2


