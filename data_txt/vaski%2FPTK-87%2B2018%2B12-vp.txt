















































DEM1C2E.tmp.xml


Pöytäkirjan asiakohta PTK 87/2018 vp
Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

12. Hallituksen esitys eduskunnalle laiksi riistanhoitomaksusta ja pyyntilupamaksusta an-
netun lain 1 §:n muuttamisesta

Hallituksen esitys HE 128/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 12. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Keskustelu

21.35 Reijo Hongisto sin: Arvoisa herra puhemies! Hyvä runsaslukuinen yleisö, hyvät
edustajakollegat! Metsästäjätutkinnon suorittamiselle ei ole säädetty alaikärajaa. Itse suo-
ritin tutkinnon 12-vuotiaana. Metsästyksen harrastuksen voi aloittaa tutkinnon suoritet-
tuaan ja riistanhoitomaksun maksettuaan joko aseen kanssa taikka ilman asetta. Alle 15-
vuotiaskin saa metsästää aseen kanssa, vaikka hänellä ei ole aseen hallussapitolupaa, jos ja
kun hänen välittömässä läheisyydessään on aseen käytöstä vastaava henkilö, jolla on aseen
hallussapitolupa. 15 vuotta täytettyään nuori voi hakea metsästysaseeseen rinnakkaislupaa
huoltajansa suostumuksella ja metsästää ilman vastuuhenkilön välitöntä läsnäoloa. Ilman
asettakin voi metsästää, vaikkapa loukuttamalla villiminkkejä, supikoiria ja näätiä. Luon-
toon jalkautunut nuori oppii lukemaan karttaa ja suunnistamaan ja selviämään muutenkin
maastossa omatoimisesti. Näistä asioista on apua myös varusmiespalvelusta suoritettaes-
sa. Suomessa erityisesti metsäisillä ja harvaan asutuilla alueilla on metsästys todella suo-
sittu harrastus. Näillä alueilla on muutoinkin harrastusmahdollisuuksia vähän, joten met-
sästys nousee arvoon arvaamattomaan.

Nykyään Suomessa on noin 300 000 vuosittain riistanhoitomaksun maksanutta, joista
yli 5 prosenttia eli noin 20 000 on naisia. Naiset tempautuvat metsästysharrastukseen mu-
kaan usein koiraharrastuksen kautta. Pari päivää sitten uutisoitiin, että Pellon Erän hirven-
metsästyksen jahtipäällikkönä aloittaa nainen. Saadun tiedon mukaan hän ei ole ainoa nai-
nen jahtivoutina. Minä kannustan metsästysseuroja avaamaan jäsenyyksiä naisille myös
suurriistan pyyntiin.

Viime vuosina nuorten metsästäjien määrän on havaittu kasvavan kohtuullista vauhtia
kautta Suomen. Asiaa auttaa Riistakeskuksen ja riistanhoitoyhdistysten tehostunut koulu-
tustyö myös kaupungeissa. Metsästäjien ikääntyminen ja metsästysseurojen ukkoontumi-
nen on taitettu.

Arvoisa puhemies! Lakiesityksessä ehdotetaan, että alle 18-vuotiaiden riistanhoitomak-
sua alennettaisiin nykyisestä 39 eurosta 20 euroon. 20 euron maksuun olisi oikeutettu hen-
kilö, joka ei ole täyttänyt 18:aa vuotta elokuun 1. päivään mennessä. Yli 40-vuotisesta met-
 Tarkistettu
4.0



Pöytäkirjan asiakohta PTK 87/2018 vp
sästäjäkokemuksestani huolimatta minä kannatan tätä erinomaista esitystä nuoruuden rie-
mulla ja nuoruuden innolla. Esitys mahdollistaa sekä metsästäjätutkinnon että riistanhoito-
maksun suorittamisen pienellä panostuksella.

Arvoisa puhemies! Minä toivon, että lakimuutos kannustaa nuoria miehiä ja nuoria nai-
sia monella tavalla antoisan ja suomalaiseen eräkulttuuriin vahvasti kuuluvan metsästys-
harrastuksen pariin. — Kiitoksia.

Keskustelu päättyi.

Asia lähetettiin maa- ja metsätalousvaliokuntaan.
2


