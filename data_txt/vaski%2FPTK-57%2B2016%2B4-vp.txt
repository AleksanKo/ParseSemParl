















































DEM6BA7.tmpSave.xml


Pöytäkirjan asiakohta PTK 57/2016 vp

 Tarkistettu
4.0

Pöytäkirjan asiakohta 

PTK 57/2016 vp

Täysistunto

Tiistai 24.5.2016 klo 13.59—20.03

4. Hallituksen esitys eduskunnalle laiksi  maatalousyrittäjien lomituspalvelulain 7 §:n 
muuttamisesta

Hallituksen esitys HE 84/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Keskustelu

18.40 Sari Sarkomaa kok: Arvoisa puhemies! Käsittelyssä on todellakin maatalousyrit-
täjien lomituspalvelua koskeva lainsäädäntöesitys, ja haluan sanoa, että tämä lakiesitys on
kannatettava. Todellakin tässä on tarkoituksena asettaa maatalousyrittäjät yhdenvertaiseen
tilanteeseen työkyvyttömyyssijaisapuperusteen keston osalta riippumatta siitä, mistä sosi-
aaliturvajärjestelmästä työkyvyttömyyden aiheuttama ansionmenetys tapaturma- ja liiken-
nevahingoissa korvataan. Tämä esitys vähentää maatalousyrittäjiltä vaadittavien hakemus-
ten määrää, eli tämä on näitä hallituksen normitalkoita, ja tämä on erittäin hyvä lakiesitys,
koska tämä helpottaa sitten maatalousyrittäjien arkea. Ja mikä tietenkin parasta: tällä esi-
tyksellä ei ole taloudellisia vaikutuksia. Käymme tämän huolella läpi sosiaali- ja terveys-
valiokunnassa.

Keskustelu päättyi.

Asia lähetettiin sosiaali- ja terveysvaliokuntaan.


