















































DEM37AA.tmp.xml


Pöytäkirjan asiakohta PTK 111/2017 vp
Pöytäkirjan asiakohta 

PTK 111/2017 vp

Täysistunto

Torstai 26.10.2017 klo 16.00—20.49

3. Hallituksen esitys eduskunnalle laiksi maankäyttö- ja rakennuslain muuttamisesta
Hallituksen esitys HE 85/2017 vp
Valiokunnan mietintö YmVM 13/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 3. asia. Käsittelyn pohjana on ympäristövaliokunnan mietintö YmVM 13/2017 vp.
Nyt päätetään lakiehdotuksen sisällöstä.

Yleiskeskustelu alkaa. — Edustaja, valiokunnan puheenjohtaja Hassi.

Keskustelu

17.02 Satu Hassi vihr (esittelypuheenvuoro):  Arvoisa puhemies! Tämä maankäyttö- ja
rakennuslain muutos osittain sisältää nykyisiä määräyksiä ja ohjeita, jotka vain siirretään
asetustasolta lain tasolle, ja lisäksi siinä on useita asetuksenantovaltuuksia. Sisällöllisesti
olennaisimmat asiat koskevat sitä, millä tavalla matkapuhelinten kuuluvuus taataan raken-
nuksissa, jotka ovat aikaisempaa energiatehokkaampia. Toiseksi, hallitus esittää rakennus-
ten kerrosalan laskentaan eräitä muutoksia, jotka käytännössä lisäävät rakennusoikeutta.

Näistä ensimmäinen kokonaisuus eli matkapuhelinten kuuluvuuteen liittyvä asia: Siltä
osin valiokunta on yksimielinen. Käydyssä keskustelussa on jonkun verran käyty köyden-
vetoa siitä, pitäisikö lainsäädännössä selkeästi asettaa vastuu siitä, että matkapuhelimet
kuuluvat myös energiatehokkaammissa rakennuksissa, joissa on paksummat lämpöeris-
teet ja energiatehokkaat ikkunat sisältävät metallia eivätkä samalla tavalla päästä kenttiä
läpi kuin perinteiset ikkunat — pitäisikö vastuu asettaa yksiselitteisesti joko rakentajille tai
teleyhtiöille? Valiokunta kannattaa hallituksen esittämää muotoilua, joka tarkoittaa sitä,
että nämä asiat käytännössä ratkaistaan yhteistyössä kaikkien osapuolten kanssa. Valio-
kunta myöskin pitää välttämättömänä, että ympäristöministeriö yhteistyössä rakennutta-
jien, asukkaiden ja teleoperaattoreiden kanssa alkaa mahdollisimman pian valmistella ase-
tusta, jossa annetaan tarkempia säännöksiä tarvittavista teknisistä ratkaisuista. Jos sitten
tässä selvitystyössä ilmenee tarvetta säätää tarkemmin kustannusvastuun kohdentamises-
ta, niin tehdään se sitten siinä yhteydessä.

Rakennusoikeuden laskennan osalta hallitus esittää sitä, että sallitun kerrosalan saa ylit-
tää erinäköisten taloteknisten järjestelmien vaatimien hormien ja myöskin huoneistoja
erottavien väliseinien paksuuden osalta siltä osin kuin ne ylittävät 20 senttiä. Tällä kannus-
tetaan mitoittamaan kuilut ja seinät siten, että lämpö- ja äänieristävyys voidaan toteuttaa
terveellisyyttä ja viihtyisyyttä edistävällä tavalla. Tämä hallituksen esitys tarkoittaa sitä,
että jo päätettyjen mutta vielä rakentamattomien tonttien osalta kerrosalan tulkinta muut-
tuu siten, että kerrosala käytännössä suurenee. Tämän asian osalta valiokunnassa on ollut
 Tarkistettu
4.1



Pöytäkirjan asiakohta PTK 111/2017 vp
pieni erimielisyys. Näiden talotekniikkajärjestelmien, hormien ja seinäpaksuuksien osalta
valiokunta on yksimielinen muun muassa siksi, että hallituksen esitys osaltaan edistää puu-
rakentamista, mutta väestönsuojien osalta valiokunta on erimielinen. Jo tälläkin hetkellä
monissa kunnissa myönnetään rakennushankkeissa ylitysoikeus väestönsuojan vaatiman
kerrosalan verran, mutta tällöin harkinta on kunnilla. Vastalauseen jättäneet valiokunnan
jäsenet ovat sitä mieltä, että väestönsuojan osalta muutoksen pitäisi koskea vain niitä kaa-
voja, jotka hyväksytään tämän lain voimaantulon jälkeen, ja vanhojen kaavojen osalta
väestönsuojan osalta tulkintaa rakennusoikeuden laskemisesta ei muutettaisi.

17.06 Pauli Kiuru kok:  Arvoisa herra puhemies! Kiitos valiokuntamme puheenjohtaja
Hassille esittelystä.

Ensinnäkin tästä sisätilakuuluvuudesta: Se siirrettiin eteenpäin jatkoselvittelyyn. Tässä
on vähän tilanne, että sitä nyt sitten haluttiin pallotella, kuuluuko se verkkoyhtiölle vai ra-
kentajalle. Tämä nyt vaatii sitten yhteistyötä ja lisäselvittelyä, ja tutustumme tietysti huo-
lella liikenne- ja viestintävaliokunnan lausuntoon mutta näin katsomme, että on viisainta
edetä.

Sitten näistä hormeista ja väestönsuojista ja näin: Se herätti keskustelua. Itseänikin tie-
tysti huolestutti, kuinka paljon se vaikuttaa tähän julkisivuun, mutta kun tässä toteamme
myös, että ei vaikuta kerroskorkeuteen ja julkisivumääräyksiin ja nämä muutokset ovat
ihan prosentin kahden luokkaa, niin hallituksen esitys on kyllä tältä osin oikein hyvä ja
puolustettava.

17.08 Ari Torniainen kesk:  Arvoisa puhemies! Tällä hallituksen esityksellä nimen-
omaan halutaan lisätä asuntojen rakentamista, energiatehokkaita rakennuksia nimen-
omaan ja siten, että esimerkiksi taloteknisten järjestelmien vaatimat rakenteet tai väestön-
suojat eivät olisi esteenä rakentamiselle.

Toinen osa, johon hallituksen esityksessä puututaan, on matkaviestinten kuuluvuuden
varmistaminen rakennuksissa. Rakennuksen kerrosalaa koskevaa pykälää ehdotetaan
muutettavaksi siten, että rakennusoikeuden saa ylittää väestönsuojan tai taloteknisten jär-
jestelmien edellyttämän kuilun, hormin tai yleisiin tiloihin avautuvan teknisen tilan raken-
tamiseen tarvittavan pinta-alan verran ja myöskin väliseinien osalta siltä osin, kun ne ylit-
tävät 20 senttiä. Omasta mielestäni tämä hallituksen esitys on todella hyvä ja saa myöskin
rakennuksia, nimenomaan asuinrakennuksia, liikkeelle. Se on hyvä asia. Matkaviestinten
kuuluvuus on ongelmallinen tällä hetkellä, ja tämä tulee myöskin esille varmaan siinä vai-
heessa, kun lähdetään lähes nollaenergiarakennuksia rakentamaan tai energiatehokkaita ra-
kennuksia rakentamaan. Se, että se kuuluu koko talon alueella, on tärkeä asia huomioida.
Kuten tässä jo edellisissä puheenvuoroissa on tullut esille, niin sitten tätä asiaa jatkoval-
mistellaan ympäristöministeriössä, ja siinä, että saadaan kuuluvuus siellä uusissa raken-
nuksissa, tulee olla yhteistyössä nimenomaan matkapuhelinoperaattoreiden, rakentajien,
suunnittelijoiden kanssa ja heidän kesken käytävissä keskusteluissa.

17.10 Hannu Hoskonen kesk: Arvoisa puhemies! Maankäyttö- ja rakennuslain muutos-
esitys, mikä nyt on saanut mietinnön muodon ympäristövaliokunnassa, on hyvä ja kanna-
tettava. Kannattaa muistaa se, että tällaisten rakentamista helpottavien ja lisäneliöitä tuo-
vien ratkaisujen hyväksyminen eduskunnassa on mielestäni tärkeä asia, koska tällä saa-
daan varmistettua se, että kun rakennusmääräykset antavat vähän joustoa, niin se mahdol-
2



Pöytäkirjan asiakohta PTK 111/2017 vp
listaa sitten muutamien lisäneliöiden rakentamisen, joka kuitenkin sille asujalle on äärim-
mäisen tärkeää.

Kiinnittäisin kuitenkin huomiota näihin monen edustajan mainitsemiin jopa nollaener-
giataloihin, joissa seinämäpaksuudet, eristepaksuudet alkavat olla aivan todella paksuja.
Niissä taloissa kannattaa kuitenkin pitää se järki mielessä, että helposti syntyy tilanne, jos-
sa valtavilla eristepaksuuksilla synnytetään se ongelma, jolloin on mahdollista, että kos-
teutta kertyy sinne rakenteisiin. Kun näitä valtavan paksuja eristepaksuuksia ruvetaan nyt
tästä eteenpäin näköjään rakentamaan, niin toivoisin kuitenkin tässä asiassa, että ympäris-
tövaliokunta tekisi tässä jonkunasteista tutkimustyötä tai paremminkin ottaisi vaikka oma-
na asiana käsiteltäväksi, mikä oikeasti on tällaisen nollaenergiatalon pitkäikäisyys. Jos sin-
ne rakenteisiin alkaa kertyä kosteutta, niin se tarkoittaa, että se on hometalo hyvin äkkiä.
Silloin menetetään koko se valtava pääoma, mikä siihen taloon on sijoitettu. Vaikka me
näitä hienoja systeemejä kehittelemme, niin kannattaa kuitenkin muistaa se, että rakentei-
den hengittävyys on se tärkeä asia. Jos rakenteet eivät hengitä, niin ne homehtuvat.

17.11 Hanna Kosonen kesk: Arvoisa herra puhemies! Tällä hetkellä on ennennäkemätön
rakennusbuumi tietyillä seuduilla menossa, ja tämä maankäyttö- ja rakennuslain muutos on
erinomainen siinä mielessä, että tällä pienesti voidaan rakentamisen kustannuksia tiputtaa
ja samalla sitten asuntojen hintoja. Toisaalta tämä myös joustavoittaa, kun muun muassa
toimistotiloja voidaan muuttaa asunnoiksi, ja juuri joustavoittamista tarvitaan rakennus-
alalla myös.

Toinen näkökohta on se, että tässä parannetaan mahdollisuuksiamme vaikuttaa ilmas-
tonmuutoksen torjuntaan, niin kuin tässä jo aikaisemminkin on sanottu, sillä tämä mahdol-
listaa painovoimaista ilmanvaihtoa paremmin ja sitä kautta puurakentamista. Lisäksi tämä
mahdollistaa sen, että kuiluja saadaan väljemmiksi, jolloin sitten taas laadukkaat talotek-
niset järjestelmät voidaan rakentaa paljon helpommin, ja tämä parantaa rakennusten ener-
giatehokkuutta.

Eli kaikin puolin kannatettava lakimuutos, ihan asuntojen hintojen ja ilmaston kannalta.

17.13 Mari-Leena Talvitie kok: Arvoisa puhemies! Hallituksen esitys maankäyttö- ja ra-
kennuslain muuttamisesta on tosiaan kannatettava, ja erityisesti muutaman asian nostan
tässä esiin:

Tästä sisätilakuuluvuudesta: On hyvä, että valiokunta on nimenomaan korostanut sitä,
että se asiakokonaisuus on moniulotteinen ja sen takia on välttämätöntä, että näitä kustan-
nustehokkaita ratkaisuja ja kuuluvuuden arviointimenetelmiä erilaisiin tilanteisiin pohdi-
taan nimenomaan yhteistyössä kaikkien osapuolten kanssa, koska sisätilakuuluvuus riip-
puu monesta asiasta ja tekijästä ja ne ovat myöskin hyvin monitahoisia, ne eivät ole yksi-
selitteisiä. Itse asiassa tässäkin uudessa talossa, hienossa, upeassa, peruskorjatussa Edus-
kuntatalossa olen törmännyt muutamiin paikkoihin, joissa sisätilakuuluvuuden kanssa on
haasteita, ja varmasti tiedetään, että kun rakennusta on peruskorjattu ja asioita on suunni-
teltu ja tarpeet on otettu mahdollisimman hyvin huomioon, niin tavoite ei ole ollut senkal-
tainen. Sitten lakiin lisätään nyt myöskin mainittu säännös, että saadaan ympäristöministe-
riön hallinnonalalla säädettyä lakitasoinen perusvelvoite sisätilakuuluvuuden huomioon
ottamisesta rakennuksen teknisissä ratkaisuissa.

Arvoisa puhemies! Nämä kirjaukset eivät tietenkään yksin riitä, vaan ihan samalla taval-
la kuin nollaenergiaan ja parempiin ja tiiviimpiin rakennuksiin siirryttäessä — jotka eivät
3



Pöytäkirjan asiakohta PTK 111/2017 vp
välttämättä aina ole parempia — niihin teknisiin ratkaisuihin liittyen testaus ja siihen liit-
tyvät asiat ovat erityisen tärkeitä. Siksi onkin oleellista, että myös sitten kun tulevaisuudes-
sa tullaan siirtymään 5G-verkkoon — jossa oma kotikaupunkini Oulu on tällä hetkellä itse
asiassa laitteitten puolella ihan maailman edelläkävijä — tehdään näitä testauksia ja vasta
niitten myötä tehdään sitten [Puhemies koputtaa] velvoittavia lainsäädäntömuutoksia.

17.15 Satu Hassi vihr: Arvoisa puhemies! Ensinnäkin tästä eristepaksuuden kasvattami-
sesta ja sen tuomista kosteusriskeistä: Ympäristövaliokunta on käsitellyt hyvin monipuoli-
sesti oman vastuualueensa osalta sisäilmaongelmia ja kaikkea sitä, mitä rakentamisessa pi-
täisi parantaa, jotta jatkossa saisimme sekä uudisrakentamisen että remonttien jäljiltä sel-
laisia rakennuksia, joissa ihmiset pysyvät terveinä. Ja valiokunta tulee myös jatkamaan tätä
työtä. Esimerkiksi tällä viikolla kuulimme asiantuntijaa rakennusten ilmanvaihdon uusis-
ta, valmisteilla olevista määräyksistä.

Sitten vielä tästä matkaviestinnän sisätilakuuluvuudesta toteaisin sen, että tekniikka ke-
hittyy kovaa vauhtia, kuten edustaja Talvitie muun muassa totesi, ja nyt pystymme näke-
mään seuraavia tekniikan kehitysaskeleita, mutta emme kovin pitkälle eteenpäin pysty en-
nakoimaan, miten tekniikka tulee kehittymään. Paikoissa, joihin rakennukset rakennetaan,
näiden verkkojen voimakkuudet vaihtelevat hyvin voimakkaasti, joten se, että nämä asiat
käytännössä ratkaistaan yhteistyönä, on tärkeätä.

Sitten vielä viimeiseksi haluaisin todeta tästä vastalauseesta, jonka allekirjoittajista olen
yksi, että keskeinen syy siihen, miksi opposition edustajat valiokunnassa jättivät vastalau-
seen, on se, että erityisesti väestönsuojien kerrosalan laskennan osalta hallituksen esittämä
muutos tarkoittaa takautuvaa muutosta kuntien kaavoihin, ja tällaista puuttumista kuntien
[Puhemies koputtaa] itsehallintoon emme halua hyväksyä.

17.17 Antero Laukkanen kd:  Arvoisa herra puhemies! Edustaja Hassi nosti tärkeän
asian tässä esille, mutta olen hänen kanssaan kyllä aivan täysin eri mieltä, sillä pidän tätä
erittäin hyvänä, että moniin näihin kaavoihin, jotka on jo kauan aikaa sitten tehty, nyt tällä
uudistuksella päästään rakentamaan tehokkaammin ja saadaan ne käyttöön ilman, että täy-
tyy käynnistää uusi kaavaprosessi.

Pidän hyvänä erityisesti sitä, että kun tämä väestönsuojavaatimus saattaa tulla monelle
varsinkin koulurakennuksissa hyvin merkittäväksi lisäkustannukseksi ja aiheuttaa viiveitä
hankkeen eteenpäinviemisessä, niin nyt sallitaan sitten nämä ylitykset tähän kaavaan tä-
män osalta. Sanoisin, että tämä on yksi näistä erittäin hyvistä hallituksen esityksistä, mitä
tällä kaudella on nähty, ja todella sujuvoittaa montaa asiaa.

17.18 Ari Torniainen kesk: Arvoisa puhemies! Kun tätä asiaa käsiteltiin ympäristövalio-
kunnassa, niin siellä valiokunta-asiantuntijoiden kuulemisissa tuli esille, että väestönsuo-
jia koskeva soveltamiskäytäntö — joka nyt siis tällä lakiesityksellä otetaan lakiin — raken-
nusoikeuden ylittämisen sallimisesta vaihtelee eri kunnissa, eri puolilla Suomea, ja nyt
tämä hallituksen esitys sitten aikaansaa sen, että tämä vaihteleva käytäntö poistuu ja saa-
daan sama selkeä käytäntö koko Suomeen. Omasta mielestäni se on erittäin hyvä asia. Täl-
lä hallituksen esityksellä nimenomaan lisätään asuntorakentamista ja myös hillitään asun-
torakentamisen kustannuksia siltä osin kuin väestönsuojan osuuden saa käyttää rakennus-
oikeuden ylittämiseen, elikkä saadaan todennäköisesti 1—2 asuntoa tai useampia lisää sii-
hen rakennukseen. Se on hyvä asia. Näin saadaan rakentamista toteutettua.
4



Pöytäkirjan asiakohta PTK 111/2017 vp
Sitten se, mistä valiokunnassa vastalauseen jättäjät olivat huolissaan, että tätä sovelle-
taan vanhoihin kaavoihin ja niissä oleviin rakentamattomiin tontteihin: Omasta mielestäni
se on erittäin hyvä asia taas tässä lakiesityksessä, että nimenomaan rakentamattomia tont-
teja saadaan asianmukaiseen käyttöön, että niille tulee myöskin asuinrakennuksia. Se on
ollut myöskin iso huolenaihe eri kaupungeissa, että on rakentamattomia tontteja. Meillä on
joissain asuntopulaa, ja näin saadaan lisää asuntoja sinne, missä niitä on jo kaavoitettu. Se
on hyvä asia vain.

17.20 Arja Juvonen ps:  Arvoisa herra puhemies! Tässä hallituksen esityksessä ehdote-
taan säädettäväksi uusi pykälä, jonka mukaan rakennushankkeeseen ryhtyvän on huoleh-
dittava siitä, että asumiseen, majoitukseen tai työskentelyyn tarkoitetut tilat suunnitellaan
ja rakennetaan turvallisiksi, toimiviksi, viihtyisiksi ja käyttötarkoitukseensa soveltuviksi.
Tämä on hyvä esitettynä paperilla, mutta loppukädessä se on kuitenkin sen rakentajan kä-
dessä, minkälaista rakennusta syntyy. Osaavat rakentajat ja hyvät rakennustarvikkeet ovat
se a ja o, kun me rakennamme hyvää ja kestävää rakennusta, ilman että edessä on homeon-
gelma ja kosteusvauriot, jotka täällä ovat tänään nousseet myös kiitettävästi esille keskus-
telussa.

Meillä on arviolta noin 63 000 asuntoa perusparannustarpeessa tällä hetkellä Suomessa,
ja kun siihen lasketaan mukaan liiketiloja, niin tämä määrä kasvaa. Meillä on Suomessa
paljon teollisuutta liittyen rakentamiseen, ja Suomi kehittää muun muassa uusia eristerat-
kaisuja ja on edelläkävijä niin puurakentamisen kuin erilaisten eristeratkaisujen ja pienem-
pien talomoduulien kehittämisessä ja kanssa, ja on erittäin tärkeää, että tätä osaamista tue-
taan ja myös kannustetaan. Me voimme olla suunnannäyttäjiä hyvissä rakennusteknisissä
vaihtoehdoissa, ja osaamista Suomesta löytyy.

Koulutusta tulee painottaa erityisesti, ja kun näitä entisajan rakennusmestareita nyt kou-
lutetaan sitten uudestaan ja lisää, niin kyllä heille on ollut tarpeensa ja tarvetta on myös tu-
levaisuudessa. Vanhat hyvät ajat takaisin ja hyvä rakentaminen kunniaan.

17.22 Satu Hassi vihr: Arvoisa puhemies! Väestönsuojista ja kerrosalan laskennasta: Esi-
merkiksi Helsingin kaupungin edustaja totesi, että Helsingin kaupunki hyvin monissa ta-
pauksissa on jo myöntänyt poikkeuksen eli käytännössä kerrosalan ylityksen oikeuden ra-
kentajille väestönsuojan osalta, mutta tämä on tapauskohtaista harkintaa. Sama mahdolli-
suus on ollut olemassa kaikissa kunnissa. Osa kunnista on sitä käyttänyt, osa kunnista ei
ole, mutta mikään korkeampi voima, jolle kunnat eivät mitään mahtaisi, ei ole kuntia estä-
nyt tätä käyttämästä tähänkään asti.

Se, että hallituksen esityksen mukaisesti tämä laskentatavan muutos tulee voimaan ta-
kautuvasti, tarkoittaa kunnallisen itsehallinnon kaventamista tältä osin. Tämä lisäkerros-
alalahjahan koskee vain tontteja, jotka on kaavoitettu mutta ei vielä rakennettu, koska uu-
sien kaavojen osaltahan kunnat sitten ottavat automaattisesti huomioon määritellessään sen
sallitun kerrosalan, että se tarkoittaa uusissa kaavoissa eri asiaa kuin mitä se tähänastisen
lain pohjalta on tarkoittanut. Muun muassa Kuntaliitto toi tämän esille, että tavallaan tämä
lahja, mistä rakennusfirmat tietenkin ovat iloisia, ei koske tulevia kaavoja, koska sitten
tämä laskentatavan muutos otetaan kunnissa kaavapäätöksenteossa huomioon.

17.24 Hannu Hoskonen kesk: Arvoisa puhemies! On aivan oikein, että byrokratiaa pure-
taan, kuten Juha Sipilän hallituksen yksi pääviesti on. Rakentamisen ympäriltä sitä on pu-
5



Pöytäkirjan asiakohta PTK 111/2017 vp
rettu, ja tätä tietä pitää jatkaa —  ihan niin kuin meillä tässäkin ympäristövaliokunnan mie-
tinnössä ja hallituksen esityksessä on käyty läpi näitä yhden lajin byrokratianpurkutalkoi-
ta, joissa rakentamista helpotetaan ja annetaan muutamia neliöitä lisää. Kunnilla todella-
kin on se 10 prosentin harkintavara useimmissa tapauksissa antaa lisärakennusoikeutta,
mikäli siihen hyvä peruste löytyy.

Mutta kiinnittäisin huomiota yhteen asiaan, joka on mielestäni se kaikkein tärkein. Kat-
sokaapa tämän hetken rakentamisen tasoa. Pari viikkoa sitten tässä talossa käytiin keskus-
telua ja lehdissäkin siitä kirjoiteltiin, että Jätkäsaaressa uusissa, muutaman kuukauden van-
hoissa taloissa vesi sataa sisälle ja vesi valuu pitkin seiniä. Missä on suomalaisen rakenta-
misen taso? Eihän se näin voi mennä, hyvänen aika, että uudet talot happanevat pystyyn ja
vesi valuu sisälle, että ensimmäinen peruskorjaus alkaa kaksi kuukautta asukkaiden muut-
tamisen jälkeen.

Jossakin on pahasti vikaa tässä systeemissä, kun tällaista sutta ja sekundaa tulee ja kal-
lista työaikaa, isot määrät rahaa hukataan ja kalliita materiaaleja tuhotaan. Kyllä tähän pi-
tää nyt pikkuhiljaa ruveta kiinnittämään huomiota. Eivät ne hometalot synny itsestään, kyl-
lä ne ovat ihmisen virheistä. Se on vähän niin kuin lento-onnettomuuksissa, että suurin vika
niissä tapahtumissa on aina se ihmisen tekemä virhe. Ja tässä rakentamisessa uskaltaa sa-
noa ihan sataprosenttisella varmuudella, että jos kaksi kuukautta vanha talo rupeaa vuota-
maan sisälle vettä kuin seula, niin kyllä silloin on jossakin pahasti asioita vialla.

Näihin asioihin meidän pitää kiinnittää huomiota. Rakennetaanko yksi neliö liikaa tai
liian vähän — se on ihan sivuseikka. Tärkeä asia on, että rakennetaan sellaisia taloja, joissa
ihmiset viihtyvät ja joissa on terveellistä elää.

17.25 Mari-Leena Talvitie kok: Arvoisa puhemies! Tosiaan vielä sisätilakuuluvuuden li-
säksi väestönsuojien laskemisesta rakennusten kerrosneliöihin: On kannatettavaa, että nyt
tämä hallituksen esitys purkaa sen epäkohdan. Toisaalta varsinkin niissä rakennuksissa,
joissa on neliöitten osalta tiukka rajaus — tai siis ollaan tavallaan rajapinnalla, tarvitseeko
väestönsuoja rakentaa vai ei — siinä tilanteessa ne kustannukset ovat olleet aika kohtuut-
tomia sille rakennuttajalle. Elikkä ymmärrän kyllä, mitä edustaja Hassi, valiokunnan pu-
heenjohtaja, otti esiin tuosta kunnallisen itsehallinnon kaventamisesta, koska tosiaan halli-
tuksen esitys lähtee siitä, että tämä laki koskisi myös niitä kaavoja, jotka on hyväksytty.
Toisaalta kunnissa on ollut jo nyt aika kirjavaa käytäntöä ja toisaalta tämä sitten myöskin
mahdollistaa sen, ettei tarvitse uudestaan sitä kaavaprosessia laittaa eteenpäin. On meillä
myöskin kaavoja, joissa on siis kaava hyväksytty mutta ei ole rakennuslupaa haettu elikkä
on rakentamattomia tontteja. Näin ollen sitten siinä tilanteessa, kun se rakennuslupa hae-
taan, pystytään arvioimaan se, hakeeko hakija myöskin nämä väestönsuojan kerrosneliöt
lisänä tähän rakentamiseen.

17.27 Ari Torniainen kesk: Arvoisa puhemies! Haluan vielä kiinnittää siihen huomiota,
että tällä hallituksen esityksellä myöskin puretaan normeja siltä osin, että nyt ei tarvitse
enää hakea niitä poikkeuksia siihen väestönsuojan korjaavaan rakentamiseen, että saadaan
lisää asuntoja. Kuten jo tässä on tullut esille, niin meillä eri puolilla Suomea on erilaisia
käytäntöjä. Nyt saadaan yksi laki, joka mahdollistaa sitten tämän toiminnan koko Suomes-
sa. Se on se hyvä asia.

Väestönsuojien rakentamisessa kaiken kaikkiaan itse kyllä kannattaisin, että kaavoituk-
sessa huomioitaisiin väestönsuojien rakentaminen siten, että tulisi keskitettyjä väestönsuo-
6



Pöytäkirjan asiakohta PTK 111/2017 vp
jia pikemminkin kuin monia yksittäisiä pieniä väestönsuojia erillisiin rakennuksiin. Se oli-
si omasta mielestäni hyvä asia.

Edustaja Hassi, sanoitte, että tämä on tavallaan lahja. Omasta mielestäni tämä ei ole lah-
ja vaan tämä lisää asuntorakentamisen mahdollisuuksia myöskin ja saadaan myöskin jo
kaavoitetuilla alueilla, sellaisilla, joilla on rakentamattomia tontteja, niitä asuntorakenta-
misen piirin. Se on hyvä asia.

Mutta sitten ihan tähän sisätilakuuluvuuteen vielä. Omasta mielestäni on hyvä, että va-
liokunta nyt tänne kirjasi, että valtioneuvoston tulee seurata jatkossa matkaviestinverkko-
jen kuuluvuutta sekä rakentamista koskevan sääntelyn ja sen toimeenpanon vaikutuksia
matkaviestinverkkojen sisätilakuuluvuuteen ja tarvittaessa ryhtyä toimenpiteisiin kuulu-
vuuden varmistamiseksi, jos ei sitä ole. Tämä on omasta mielestäni paitsi matkaviestin-
verkkojen kuuluvuuden kannalta myös esimerkiksi ikäihmisten turvapuhelinten toimivuu-
den kannalta äärimmäisen tärkeä asia, koska halutaan lisätä ikäihmisten kotona asumista.
[Puhemies koputtaa]

Sitten mitä täällä on tullut tähän terveellisen rakentamisen puolesta puhumiseen, niin
olen itse kyllä samalla kannalla.

17.29 Arja Juvonen ps: Arvoisa herra puhemies! Edustaja Hoskonen, nostitte esille len-
toturvallisuuden ja siihen vertasitte tätä rakentamista. Lentoturvallisuutta käytetään mo-
nessa muussakin asiakohtana. Muun muassa potilasturvallisuutta aina verrataan siihen, että
otettaisiinpa mallia sieltä lentoturvallisuudesta.

Kiire, suunnittelun puute, pitkät alihankintaketjut ja ulkomaalainen työvoima muun
muassa ovat niitä syitä, minkä takia meillä on tämä hometalo-ongelma, myös kertakäyt-
töyritykset mutta toki myös isot toimijat, jotka toimivat niin, että rakentaminen ei ole laa-
dukasta. Me tarvitsemme takaisin vanhan ajan mestarit ehdottomasti rakentamaan, kerto-
maan, näyttämään, mitä on hyvä rakentaminen.

Arvoisa puhemies! Lukuisilla ihmisillä, jotka kärsivät allergioista ja kosteusvaurioiden
aiheuttamista sairauksista, koko elämä on käytännöllisesti katsottuna yhtä sairautta ja elä-
mä on pilalla, kun mistään ei tule apua. Tänä päivänä tulee jo ymmärrystä sille, että on sai-
rastunut homevaurion takia. Mutta nämä ihmiset kaipaavat tukea, nämä ihmiset ovat hä-
dässä, ja he miettivät, mistä he löytävät turvallisen kodin. Viime aikoina on puhuttu siitä,
että me tarvitsemme Suomessa tällaista asuntorakentamista näille ihmisille, jotka ovat sai-
rastuneet homeesta. Missähän vaiheessa tällainen rakentaminen ja osaaminen Suomessa
tällä hetkellä on? Varmasti tulevaisuudessa entistä enemmän heitä tarvitaan.

Vielä sitten tämä matkaviestimien sisätilakuuluvuus: Se on äärettömän tärkeä asia. Tääl-
lä nousivat jo esille muun muassa ikäihmiset ja heidän turvapuhelimensa ja turvarannek-
keensa ja se, että varmasti viesti menee perille ja apu tulee silloin, kun sitä tarvitaan. Nä-
mäkin ovat monesti juuri sille asukkaalle sitten kustannuksia aiheuttavia tekijöitä, kun ru-
vetaan miettimään, minkä takia kuuluvuus on huono, ja jos menet sitten sinne firmaan sa-
nomaan, niin sanotaan, että osta joku uusi laite.

17.31 Satu Hassi vihr: Arvoisa puhemies! Olen kaikkien niiden kollegojen kanssa samaa
mieltä, jotka ovat korostaneet sitä, että rakennukset pitää rakentaa kunnolla, sellaisiksi, että
niihin ei tule heti saman tien, eikä minun mielestäni edes kymmenien vuosien jälkeenkään,
sellaisia vuotoja ja muita seikkoja, jotka luovat otolliset olot mikrobikasvustoille, joiden
johdosta sitten ihmiset sairastuvat.
7



Pöytäkirjan asiakohta PTK 111/2017 vp
Kuten jo edellä sanoin, ympäristövaliokunta on tehnyt tällä kaudella paljon työtä tämän
asian suhteen ja jatkaa sitä. Viime kaudellahan tarkastusvaliokunta teki tästä asiasta perus-
teellisen mietinnön ja eduskunta hyväksyi aika pitkän listan lausumia, joiden toimeenpano
hallituksen puolelta ei mielestäni ole ollenkaan riittävällä tasolla. Viime syksynä ympäris-
tövaliokunta ja sosiaali- ja terveysvaliokunta järjestivät aiheesta yhteisen asiantuntijakuu-
lemisen. Tarkastusvaliokunnalla ja ympäristövaliokunnalla oli julkinen asiantuntijakuule-
minen tämän vuoden kesällä tästä asiasta. Sen lisäksi ympäristövaliokunta on tämän aihe-
piirin tiimoilta kuullut omissa ei-julkisissa kokouksissaan useita asiantuntijoita useina ker-
toina. Ympäristövaliokunnan jäsenistä aika moni on mukana myöskin kansanedustajien si-
säilmaryhmässä, joka 10. tätä kuuta yhdessä Tutkaksen, Tutkijoiden ja kansanedustajien
seuran, kanssa järjesti tilaisuuden, jossa kuulimme hyvinkin järkyttäviä kertomuksia sisäil-
masta sairastuneiden elämänkohtaloista, ja olen samaa mieltä kaikkien niiden kanssa, jot-
ka ovat todenneet, että heidän tilanteensa ja sairastumisensa pitää ottaa vakavasti.

17.33 Leena Meri ps:  Arvoisa puhemies! Tässä tuli puheeksi eduskunnan sisäilmatyö-
ryhmä, ja olen siinä perussuomalaisten jäsenenä. Meillä tosiaan oli tämä tapaaminen, ja
siellä oli monenlaista tarinaa ja varmasti ovat joutuneet taistelemaan hyvinkin paljon asioi-
den eteen.

Katselin tämmöistä Kuntaliiton muistiota ja selvitystä tässä sisäilmatyöryhmän työn yh-
teydessä, ja Suomen Kuntaliittokin on ollut kovin huolissaan tästä, ja heidän mukaansa
merkittävä osa kuntien rakennuskannasta, joka on yli 40 vuotta vanhaa, nämä 60—70-lu-
vulla rakennetut rakenteet, on nykypäivänä riskirakenteita, ja tästä usein aiheutuu kosteus-
ja homeongelmia. Kuntaliitto on ollut huolissaan valtion ja kuntien tiukasta taloudellisesta
tilanteesta ja mahdollisuudesta puuttua näihin, ja tämä korjausvelka vain kasvaa. Kaikki
me kuntapäättäjät tietysti tiedämme, minkälaista mietintää se on, kun se rakennus pitäisi
ehkä purkaa ja sitten pitäisi rakentaa uutta, on sairastuneita ja koulunkäyntivaikeuksia ja
monta muuta. Kuntaliitto suosittaa myös tämmöisiä monialaisia asiantuntijaryhmiä. Yh-
dessä pohdittaisiin semmoisten ihmisten kanssa, joilla on kokemusta ja osaamista sisäilma-
asioissa, he olisivat mukana suunnittelemassa, niin että me emme sitten uudestaan raken-
taisi sutta.

Tuossa muutaman pykälän päästä onkin näitä talousarvioaloitteita, ja meillä perussuo-
malaisten eduskuntaryhmällä onkin talousarvioaloite sisäilmasta sairastuneiden auttami-
sesta, että mitä kuitenkin voitaisiin tehdä niiden ihmisten hyväksi, jotka ovat joko rakenta-
misen huonon laadun tai muun syyn vuoksi sairastuneet vakavasti. Heitähän on noin
800 000 Suomessa. Se on merkittävä määrä.

17.35 Ari Torniainen kesk: Arvoisa puhemies! Tässä keskustelussa on tullut nyt se vai-
he, että puhutaan terveellisestä rakentamisesta ja terveellisistä rakennuksista. Myöskin
tämä hallituksen esitys mahdollistaa terveellisen rakentamisen. Tässä on nimenomaan va-
rauduttu siihen, että taloteknisten kuilujen vaatimukset eivät ole enää esteenä esimerkiksi
ilmanvaihdon vaatimille putkistojen vedoille, eli tämä hallituksen esitys myös edesauttaa
painovoimaisen ilmanvaihdon rakentamista rakennuksiin. Se on hyvä asia omasta mieles-
täni.

Kaiken kaikkiaan sisäilmaongelmat rakennuksissa ovat aivan liian suuret Suomessa, ja
niihin pitää paneutua todella paljon. Olen erittäin tyytyväinen siitä, että etenkin tällä edus-
kuntakaudella eduskunta on ottanut asian huomioon. Ennen kaikkea hallitus on ottanut sen
8



Pöytäkirjan asiakohta PTK 111/2017 vp
huomioon, ja tietääkseni tulevaisuudessa myöskin pääministeri on tuomassa keskustelun
tänne eduskuntasaliin tästä kyseisestä asiasta. Samoin myöskin tarkastusvaliokunta on pa-
neutunut asiaan. Ja kuten edustaja, ympäristövaliokunnan puheenjohtaja Hassi sanoi, ym-
päristövaliokunta on useassa kokouksessaan paneutunut tähän asiaan, myöskin rakentami-
sen laadun osalta, myöskin sisäilmaongelmien osalta ja myöskin niiden ihmisten osalta,
jotka ovat jo sairastuneet sisäilmaongelmien aiheuttamiin sairauksiin. Näiden ihmisten tu-
levaisuus ja heidän toimeentulonsa on iso asia, miten he selviytyvät näistä sairauksista. Sii-
hen tulee myöskin kiinnittää huomiota.

Omasta mielestäni tämä hallituksen esitys on hyvä, ja toivon, että tämä menee eteenpäin.

17.37 Arja Juvonen ps: Arvoisa herra puhemies! Perussuomalaiset ovat pitäneet kovin
tärkeänä, että sisäilmaongelmat nousevat esiin ja niiden eteen tehdään toimia. Uskallan
väittää, että se, missä tilassa tällä hetkellä meillä asuntoja on, ja nämä homepesät, sisäil-
maongelmat, estävät ja hidastavat asuntokauppaa Suomessa. Kiinteistöt eivät liiku, asun-
not eivät myy. Yhtenä syynä on myös kuluttajan, kansalaisen, asukkaan, pelko siitä, voiko
ostaa kodin, ettei siitä tule minkäänlaista homepommia ja ettei se kummittele elämässä
seuraavat vuodet ja vie kaikkea sitä, mitä on ansainnut. Eli se koko elämän tienesti, se koko
elämän hankinta, oma asunto, voikin paljastua todella pahaksi paikaksi.

Toki ilman kuntotarkastusta mitään ei tietenkään tänä päivänä myydä, mutta ne ovat mo-
nesti hintavia myös ne kuntokartoitukset. Tietysti laaduissa on varmasti eroa ja sielläkin
mietitään, voiko siihenkään luottaa, kun asuntoa ostetaan, että voiko ostaa vanhaa taloa,
joka monta kertaa, jos se on tehty hyvin ja jos siellä on perustukset kunnossa, onkin oiva ja
hyvä ratkaisu ja josta ehkä pienellä remontoinnilla saisi vielä entistäkin ehomman. Mutta
se, mitä on tapahtunut nyt nousukauden aikaan ja menneinä vuosina, eli on tehty sutta liian
paljon, rakennettu kiireellä ja myös huonoista materiaaleista, on vaikuttanut siihen, että
suomalaiset eivät uskalla enää ostaa taloa ja asunnot eivät myy. Tämä on varsinkin maa-
kunnissa ja pienemmillä paikkakunnilla suuri ongelma. Kyllä meidän pitäisi saada kiinteis-
töjä myös kaupaksi, eikä niin että asuntojen hinnat vain laskevat koko ajan ja kiinteistöt ei-
vät liiku kuin vain suurissa kaupungeissa ylihintaan.

Yleiskeskustelu päättyi ja asian käsittely keskeytettiin.
9


