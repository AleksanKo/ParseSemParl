















































DEM36D9.tmp.xml


Pöytäkirjan asiakohta PTK 36/2017 vp

 Tarkistettu
4.2

Pöytäkirjan asiakohta 

PTK 36/2017 vp

Täysistunto

Torstai 6.4.2017 klo 16.00—21.39

2.5. Suullinen kysymys konkurssin tehneiden yrittäjien aseman parantamisesta (Harri Jas-
kari kok)

Suullinen kysymys SKT 51/2017 vp

Suullinen kyselytunti

Puhemies Maria Lohela: Ehditään ottaa vielä yksi kysymys.

Keskustelu

16.57 Harri Jaskari kok: Arvoisa rouva puhemies! Kaikki me tiedämme, että yrittäjyy-
dellä ja riskinotolla Suomi nousee. Kaikki me yrittäjätaustaiset kansanedustajat myöskin
tiedämme vallan hyvin, että yrittäjyyteen liittyy riskejä, pahimmassa tapauksessa myöskin
konkurssiin liittyvä riski. Nythän tilanne usein on se, että konkurssin seurauksena monet
yrittäjät ovat myöskin joutuneet pitkään, todella pitkään, velkavankeuteen omien vastui-
densa takana, jopa niin pitkään, että mitään edellytyksiä yrittämiselle ei jatkossa enää ole.
Eli velkavankeus kestää pahimmillaan jopa vuosikymmeniä. Voi väittää kuitenkin, että me
menetämme ihan huikean määrän yrittäjäkapasiteettia sen seurauksena — uutta alkua ajat-
televat yrittäjät eivät pysty aloittamaan uudestaan. Kysynkin arvoisalta oikeusministeriltä:
onko hallitus suunnitellut jonkinlaista selvitystä ainakin ja jopa toteutusta siitä, millä kei-
nolla voitaisiin edistää konkurssin tehneiden yrittäjien aitoa uutta alkua ja sitä kautta uutta
voimaa Suomelle?

16.58 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Kyllä. Kyllä hallitus on suunnitellut toimenpiteitä, ja tämä tulee myös tuonne
puoliväliriiheen keskusteltavaksi. Itse pidän kyllä tosi tärkeänä: kun yrittäjä on sen riskin
ottanut, niin eihän hän nyt ole mihinkään rikollisuuteen siinä syyllistynyt. Meillä on liikaa
näitä kohtaloita, ja tähän asiaan pitää pystyä puuttumaan. Minä uskon, että hallituspuolu-
eissa on tässä asiassa hyvä yhteisymmärrys ja että me löydämme varmaan keinot auttaa
näitä yrittäjiä siihen uuteen alkuun. Tietysti, kun EU:sta on direktiivi tullut asiasta, sen yh-
distäminen tähän keskusteluun ja niihin toimenpiteisiin, mitä hallitus sitten tekee — itse
uskon, että sieltäkin on valoa nähtävissä.

Kysymyksen käsittely päättyi.

Kyselytunti päättyi.


