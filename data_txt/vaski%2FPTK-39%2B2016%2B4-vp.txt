















































DEM74F.tmp.xml


Pöytäkirjan asiakohta PTK 39/2016 vp

 Tarkistettu
4.0

Pöytäkirjan asiakohta 

PTK 39/2016 vp

Täysistunto

Tiistai 19.4.2016 klo 13.58—19.26

4. Hallituksen esitys eduskunnalle tullilaiksi ja eräiksi siihen liittyviksi laeiksi
Hallituksen esitys HE 153/2015 vp
Valiokunnan mietintö HaVM 5/2016 vp

Toinen käsittely

Toinen varapuhemies Paula Risikko: Toiseen käsittelyyn esitellään päiväjärjestyksen 4.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

19.24 Sami Savio ps: Arvoisa puhemies! Tässä hallituksen esityksessä tullilaiksi ja eräik-
si siihen liittyviksi laeiksi on tehty monia teknisiä uudistuksia ja samalla uudistetaan tä-
män lain rakennetta. Esityksen tavoitteena on yhdenmukaistaa tulliverotusta ja menettelyä
koskevaa sääntelyä.

Verolakeihin ehdotetut muutokset ovat pitkälti tullikoodeksin aiheuttamia seurannais-
muutoksia, mutta osalla näistä säädöksistä on kuitenkin yhteys Valmis-hankkeeseen, joka
yhdessä verotusmenettelyuudistusten kanssa mahdollistaa Verohallinnossa noin sadan
henkilötyövuoden säästöt vuoteen 2021 mennessä. Kyseisessä uudistuksessa yhtenäiste-
tään tietojärjestelmiä, ja yli sadasta erilaisesta ja osin jopa keskenään yhteensopimatto-
masta järjestelmästä on tarkoitus siirtyä yhtenäiseen tietojärjestelmään.

Valmis-hanke on tietääkseni tarkoitus toteuttaa neljässä eri vaiheessa, joista ensimmäi-
nen ei edellytä lakimuutoksia. Kolme seuraavaa vaihetta ovat vuorossa vuosien 2017 ja
2018 aikana, ja samaan aikaan toteutetaan myös joitakin verolakiuudistuksia. Pitkällä täh-
täimellä näin toimimalla säästetään yhteisiä verovaroja hallituksen digitalisaatio-ohjelman
päätavoitteiden mukaisella tavalla. Arvoisa puhemies, tämä lienee koko eduskunnan hy-
väksyttävissä oleva tavoite.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 153/2015 vp sisältyvät 1.—15. lakiehdotuksen. Eduskunta hyväksyi valiokunnan
mietinnössä ehdotetun uuden, 16. lakiehdotuksen. Lakiehdotusten toinen käsittely päättyi.
Asian käsittely päättyi.


