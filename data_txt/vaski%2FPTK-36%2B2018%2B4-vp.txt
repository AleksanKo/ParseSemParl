















































DEMF291.tmp.xml


Pöytäkirjan asiakohta PTK 36/2018 vp
Pöytäkirjan asiakohta 

PTK 36/2018 vp

Täysistunto

Tiistai 17.4.2018 klo 14.02—19.35

4. Hallituksen esitys eduskunnalle tulon ja omaisuuden kaksinkertaisen verotuksen estämi-
seksi Portugalin kanssa tehdyn sopimuksen irtisanomiseksi

Hallituksen esitys HE 36/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

19.26 Timo Harakka sd: Arvoisa puhemies! Tämä toimenpide, joka tässä nyt uhkaa Por-
tugalin verosopimusta, on valitettava mutta aivan välttämätön. Muistamme täällä salissa
sen, että vuonna 2016 solmittiin uusi sopimus, jonka oli tarkoitus varmistaa se, että Suo-
men kansalaiset eivät saa Portugalin valtiolta erityiskohtelua eivätkä varsinkaan nollave-
rokohtelua. Nyt, ikävä kyllä, Portugalin parlamentti ei ole useista patisteluista huolimatta
onnistunut tätä sopimusta ratifioimaan, jolloin sitten irtisanomismenettelyn takia tämä täy-
tyy saada eduskunnan läpi juhannukseen mennessä, jotta uusi tilanne voisi astua voimaan
1.1.2019.

Tein asiasta joulun alla kirjallisen kysymyksen, jossa totesin, että jokainen vuoden vii-
västys maksaa Suomelle miljoonia, kun Portugali on koko ajan houkutellut verovapauksil-
la suomalaisia veropakolaisia 70-luvulla solmitun, vanhentuneen verosopimuksen turvin.
Siinä edellytin, että Suomen pitäisi ilmoittaa yksipuolisesti irtisanovansa veronkierron sal-
livat verosopimukset, jos maat, siis muutkin maat kuin Portugali, jatkavat viivyttelyä. Nos-
tin esiin myös muut vanhentuneet verosopimukset, joita käytetään verojen välttelyyn.

Tähän ministeri Orpo vastasi hyvin asiallisesti ja hyvin aiheellisesti, siis siten, että näi-
hin toimiin ryhdytään, ja nyt niihin toimiin on ryhdytty. Tärkeä tieto on myöskin se, että
Orpon mukaan Espanja on vihdoin saattamassa voimaan vuonna 15 solmitun uuden ve-
rosopimuksen, ja myös Ranskan suuntaan on tehty tunnusteluja sopimusneuvottelujen
käynnistämiseksi. Näin ollen voin mielihyvällä todeta, että valtiovarainministeriössä on
tiedostettu, että nämä sopimukset uhkaavat Suomen veropohjaa.

Toisaalta Suomi voisi aina olla aktiivisempi verosopimusten uudistamisessa. Nehän voi-
daan toteuttaa sillä tavoin, että molemmat osapuolet hyötyvät. Aggressiivisen verosuunnit-
telun ja kansainvälisen veronkierron torjunta on koko EU:n yhteinen tavoite, joten yhteis-
ymmärrys varmaan Suomen ja muidenkin maiden välillä löytyy.

19.28 Ville Skinnari sd: Arvoisa puhemies! Kiitos edustaja Harakalle hyvästä taustoituk-
sesta ja etenkin hyvästä kirjallisesta kysymyksestä. Ja tietysti täytyy kiittää ministeri Or-
poa myös hyvästä vastauksesta ja toimenpiteistä.
 Tarkistettu
4.0



Pöytäkirjan asiakohta PTK 36/2018 vp
Olisin kysynyt hallitukselta sitä, mitä edustaja Harakkakin nosti esille, eli nyt kun pu-
humme vain yhdestä maasta ja tiedämme, että prosessi etenee laajemmin EU:ssa, niin onko
hallituksella suunnitelmia Suomen EU-puheenjohtajakautta varten suunnitella sitä, mikä
tulee olemaan Suomen kanta kaiken kaikkiaan, ja onko teillä aikomusta olla aktiivinen
näissä asioissa, koska reikiä löytyy vielä niin kuin reikäjuustosta.

Keskustelu päättyi.

Asia lähetettiin valtiovarainvaliokuntaan.
2


