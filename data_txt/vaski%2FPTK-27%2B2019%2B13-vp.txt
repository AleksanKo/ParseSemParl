















































DEM3B23.tmp.xml


Pöytäkirjan asiakohta PTK 27/2019 vp
Pöytäkirjan asiakohta 

PTK 27/2019 vp

Täysistunto

Torstai 5.9.2019 klo 16.00—19.00

13. Hallituksen esitys eduskunnalle laiksi kansaneläkelain väliaikaisesta muuttamisesta
Hallituksen esitys HE 15/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 13. asia. Puhemiesneuvosto ehdottaa, että asia lähetetään sosiaali- ja terveysvaliokun-
taan.

 Tähänkin lähetekeskusteluun varataan enintään 30 minuuttia. Asian käsittelyssä nouda-
tetaan aikataulutettujen asioiden osalta sovittuja menettelytapoja.

Keskustelu

18.03 Heidi Viljanen sd: Arvoisa herra puhemies! Tiedämme kaikki varsin hyvin tässä
salissa Britannian tilanteen ja mahdollisen eron Euroopan unionista. Tilanteet Britanniassa
tuntuvan vaihtuvan ihan päivittäin, niin kuin tällä viikolla on saatu huomata.

Selvää on, että eroon EU:sta, erityisesti sopimuksettomaan eroon, on pitänyt valmistau-
tua huolellisesti myös täällä Suomessa. Kaikkia vaikutuksia on ollut vaikeaa edes arvioida,
mikäli sopimukseton ero toteutuisi. Tärkeintä kaikesta on kuitenkin pyrkimys siihen, että
erotilanteessa suojataan yksilöitä, jos sopimukseton ero tulisi voimaan. Haittavaikutuksia
pitää minimoida.

Tämän kansaneläkelain väliaikaisella muutoksella turvattaisiin noin 320:n Britanniassa
asuvan kansaneläkelain mukaisia etuuksia saavan tilanne ja etuuksien jatkuminen vuoden
ajan EU-eron jälkeen. Eläkkeen maksun katkeaminen heti EU-eropäivää seuraavan kuu-
kauden alusta olisi nykylain mukaisesti täysin kohtuutonta. Vuoden maksuaika luo turvaa
etuuksien saajille, joista 80 prosenttia on naisia. Mutta kuten jo sanoin, tilanteet Britanni-
assa vaihtelevat. Viimeisimmän tiedon mukaan näyttää siltä, että sopimukseton EU-ero
Britanniassa on muuttunut epätodennäköiseksi — viimeisen päivän aikana.

Käytän tämän puheenvuoron lähinnä siksi, että on hyvä huomioida, millaisia ihmisten
käytännön arkeen vaikuttavia asioita EU:sta ero voi todellisuudessa aiheuttaa, erityisesti
tietysti eroavissa maissa asuvien ihmisten arjessa. Tällä hetkellä kuitenkin näyttää siltä,
että EU:hun liittyjiä olisi enemmän kuin sieltä pois pyrkiviä.

18.05 Heikki Autto kok: Arvoisa puhemies! Tässä on kysymys erittäin perustellusta lain-
säädännöstä, jolla turvataan tämän joukon asema, joka siellä Britanniassa nyt sitten mah-
dollisen sopimuksettoman EU-eron jälkeen asuu ja joka on oikeutettu näihin Suomesta
maksettaviin etuuksiin.

Täytyy sanoa, että kun viime päivinä varmasti jokainen tahoillamme olemme tarkasti
seuranneet Britannian poliittista keskustelua, sen elävyyttä ja nopeatempoisuutta, niin ehkä
 Tarkistettu
4.1



Pöytäkirjan asiakohta PTK 27/2019 vp
tuota puheenvuoroa varatessa itsekin vähän toivoin, että täällä saattaisi olla vielä enem-
män keskustelua siitä, mikä meidän tarkka tilannekuvamme tällä hetkellä Britannian osal-
ta on, ja että toisaalta sitten saattaisimme kuulla ehkä jopa valtioneuvoston jäseniltä heidän
näkemyksiään. Suomi on kuitenkin tällä hetkellä EU:n puheenjohtajamaa, ja vaikka tietys-
ti tällä hetkellä tapahtumien keskiö on siellä Lontoossa, niin varmasti meidänkin ministe-
reillämme täytyy olla hyvä käsitys siitä, mitä tuleman pitää ja toisaalta minkälaisia eri ske-
naarioita nyt sitten nämä viime päivien tapahtumat ovat EU:n näkökulmasta luoneet.

Mutta ehkä tässä nyt esityslistalla ja päiväjärjestyksessä on niin tärkeitä muita asioita,
että menemme sitten keskustelemaan niistä eteenpäin, ja tuossa kyselytunnillahan käytiin
läpi monia semmoisia hyvin konkreettisesti, suoraan Suomeen vaikuttavia asioita. Hyvää
keskustelua sinänsä — mutta haluan sen vain sanoa, että kyllä tämä brexitin mahdollisuus
on niin megaluokan asia Suomen kannalta, että ehkä puhemies voisi harkita vaikka sitä,
olisiko ajankohtaiskeskustelu tai sitten muu menettely se, millä eduskunta pääsisi laajasti
sekä käymään keskustelua tästä että saamaan informaatiota näistä viime hetken tilanteista.

Keskustelu päättyi. 

Asia lähetettiin sosiaali- ja terveysvaliokuntaan.
2


