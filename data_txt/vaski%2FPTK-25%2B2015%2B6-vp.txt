















































DEMDA9A.tmpSave.xml


Pöytäkirjan asiakohta PTK 25/2015 vp
Pöytäkirjan asiakohta 

PTK 25/2015 vp

Täysistunto

Torstai 25.6.2015 klo 16.00—18.44

6. Päivystysasetuksen muuttaminen synnytysten osalta
Kansalaisaloite KAA 1/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu käydään etukäteen pyydettyjen puheenvuorojen osalta nopeatahtisena. Etu-
käteen varattujen puheenvuorojen pituus on enintään 3 minuuttia. Puhemiesneuvosto suo-
sittaa, että myös nopeatahtisen keskusteluosuuden jälkeen pidettävät puheenvuorot kestä-
vät enintään 3 minuuttia. Puheenvuoro on sallittua käyttää myös omalta paikalta.

Keskustelu

17.00 Sari Tanus kd: Arvoisa rouva puhemies! Viime vuonna joukko äitiyshuollon am-
mattilaisia, kätilöitä, hoitajia, lääkäreitä ja iso joukko äitejä tekivät valtavan urakan kerä-
tessään yli 66 000 nimeä, iso osa kirjaimellisesti pienessä ajassa lomakkeisiin haettuja kan-
natuksia.

Miksi tämä vaivannäkö? Vaatimus on säilyttää nykyiset synnytyssairaalat, säilyttää tär-
keä osa hyvää, hyvin toiminutta, synnyttäjiä ja vauvoja priorisoivaa äitiyshuoltoa, turvata
mahdollisuus turvalliseen synnytykseen riittävän lähellä. Ympärivuorokautinen hätäsek-
tiovalmius synnytyksiä hoitavassa sairaalassa on ilman muuta oltava. Gynekologin, anes-
tesiologin ja leikkausryhmän on oltava nopeasti paikalla. Tämä asiantunteva hoitoryhmä
vastaa ja on saanut myös koulutusta huonokuntoisena syntyvän vastasyntyneen alkuhoi-
dosta ja mahdollisesta elvytyksestä. Huonokuntoisena syntyvän vauvan ensihoito on siis
kiinni osaavasta hoitotiimistä eikä yhdestä paikalla olevasta lastenlääkäristä. Kuitenkin
päivystysasetukseen vedoten synnytykset haluttaisiin keskittää vain suuriin yksiköihin, jos
sairaalassa ei ole ympärivuorokautista lastenlääkäripalvelua.

Synnytysyksiköiden sulkemisen myötä ambulanssisynnytykset ovat lisääntyneet ja li-
sääntyisivät entisestään. Jo nyt joka viides päivä äiti synnyttää vauvansa matkalla sairaa-
laan. Tutkimusten mukaan erityisesti ennenaikaisesti syntyvillä vauvoilla on kuusinkertai-
nen riski kuolla syntyessään matkalla. Matkasynnytyksessä kivunlievitys ei onnistu. Mah-
dollisessa runsaassa verenvuodossa ei ole paljon tehtävissä. Sikiön sydänäänien muutok-
sia ja mahdollista hapenpuutetta ei ole diagnosoitavissa ja niin edelleen ja niin edelleen.

Isot synnytyssairaalat ovat jo nyt toimintansa äärirajoilla. Tilat ovat pieniä, henkilökun-
taa vähän, jatkuva kiire. Medikalisaatio lisääntyisi entisestään, ja kustannukset nousisivat.
Pienissä yksiköissä taas on totuttu ennakoimaan ja herkästi huomioimaan synnytyksen ku-
lussa ja sydänkäyrissä tapahtuvat muutokset. Näistä ilmoitetaan herkästi päivystävälle gy-
nekologille, joka usein tulee yksikköön ja on usein kirjaimellisesti hyvin lähellä, jos äkki-
 Tarkistettu
4.0



Pöytäkirjan asiakohta PTK 25/2015 vp
apua tarvitaan. Suurissa sairaaloissa välimatkat taas ovat usein pitkiä ja lääkäri voi olla
kiinni toisaalla.

Arvoisa rouva puhemies! Puhun asiasta paitsi kolme poikaa synnyttäneenä myös nais-
tentautien ja synnytysten erikoislääkärinä erikokoisissa sairaaloissa työtä tehneenä. Olisi
todella suuri virhe lopettaa pieniä synnytyssairaaloita. Päinvastoin: ellei (Puhemies koput-
taa) kyse ole riskisynnyttäjästä, suosittelen lämpimästi synnytystä, tätä niin lapsen äidille
kuin isällekin ainutlaatuista tapahtumaa, pienemmissä yksiköissä tapahtuvaksi.

17.04 Mikaela Nylander r: Arvoisa puhemies! Ennen kuin siirryn kommentoimaan itse
asiakysymystä, haluan onnitella kansalaisaloitteen tekijöitä. Lähes 67 000 allekirjoituksen
kerääminen on melkoinen saavutus.

Päivystysjärjestelmän uudistaminen oli osa edellisen hallituksen rakennepoliittista oh-
jelmaa. RKP:n vastustuksesta huolimatta päivystysasetukseen jäi kohta, jossa määrätään,
että synnytystoimintaa keskitetään vähintään noin 1 000 synnytystä vuodessa hoitaviin yk-
siköihin. Synnytysten keskittämistä on motivoitu keskittämisen taloudellisilla hyödyillä.
Isompi synnytyssairaala kykenee väittämän mukaan kustannustehokkaammin järjestä-
mään synnytykset. Tällä väitteellä ei tilastojen valossa ole perää.

Esimerkiksi — ja käytän tässä nyt koko ajan esimerkkinä Porvoon sairaalaa — Porvoon
sairaalan taloudelliset luvut kumoavat tämän väitteen täysin. Porvoon sairaalassa synnyt-
täminen on Helsingin ja Uudenmaan sairaanhoitopiirin HUSin vuoden 2014 palveluhin-
naston mukaan kymmeniä prosentteja edullisempaa kuin Helsingin yliopistollisessa sai-
raalassa. Koska Porvoon sairaalan synnytystoiminta täyttää kaikki muut — painotan tässä:
kaikki — päivystysasetuksen laadulliset kriteerit, on täysin järjenvastaista, että edellisen
hallituksen hyväksymässä asetuksessa määrätään 1 000 synnytyksen rajasta, joka uhkaa
HUSin alueen kustannustehokkaimman synnytysyksikön toimintaa.

Toivonkin nyt, että ministeri Rehula käyttää maalaisjärkeä ja poistaa vaatimuksen 1 000
synnytyksestä. Se on ministerin ja ministeriön suvereenissa päätäntävallassa. Toivon
myös, että ministeri Mäntylä, joka nyt valitettavasti ei ole täällä, pysyy kannassaan ja te-
kee edelleen kaikkensa, jotta asetus kumotaan synnytysten määrän kohdalla.

Haluaisinkin nyt esittää kysymyksen ministeri Rehulalle: Miten aiotte tehdä tämän vaa-
timuksen kohdalla? Jos kaikki muut laadulliset kriteerit täyttyvät synnytysyksikön kohdal-
la, niin jos jää alle 1 000 synnytyksen, niin eikö tämä vaatimus ole silloin aivan kohtuuton?

17.07 Ritva Elomaa ps: Arvoisa rouva puhemies! Päivystysasetus on kova pala nieltä-
väksi monelle synnytyssairaalalle. Lakkautumisuhka on ilmeinen useilla paikkakunnilla.
Suomen suuri pinta-ala asettaa erityisiä haasteita synnytyssairaalaverkostollemme. Mei-
dän pitää pystyä huolehtimaan siitä, etteivät synnytysmatkat karkaa aivan käsistä. Kansa-
laisaloite päivystysasetuksen muuttamisesta synnytysten osalta on merkki suomalaisten ai-
dosta huolesta liittyen synnytyspaikkojen vähenemiseen.

Päivystysasetuksessa tähdätään potilasturvallisuuden parantamiseen. Tarkoitus on hy-
vä, mutta entäpä synnytysmatkojen pitenemisestä aiheutuvat riskit? Suomi on turvallinen
paikka synnyttää. Tämä luonnollinen tapahtuma hoituu sujuvasti ja turvallisesti tälläkin
hetkellä. Tässä suhteessa synnytysten osalta päivystysasetuksen tarkoituksenmukaisuus
voidaan kyseenalaistaa. Matkasynnytysten mahdollisen lisääntymisen, synnytysten jälkei-
sen hoidon ja muiden synnyttäjien ja sairaaloiden toimintaan kohdistuvien negatiivisten
vaikutusten osalta olen huolissani niin kuin lukuisat muut suomalaiset.
2



Pöytäkirjan asiakohta PTK 25/2015 vp
Mikäs siinä, jos päivystysasetus voitaisiin toteuttaa ilman synnytystoimintojen alasajoa,
mutta käytännössä tämä ei onnistu. Onneksi sentään muutamat lakkautusuhan alla olleet
synnytysosastot ovat saaneet toiminnalleen jatkoaikaa. Näin on käynyt esimerkiksi meillä
Varsinais-Suomessa, Salossa. (Mikaela Nylander: Ja Porvoossa!) Salon aluesairaalan syn-
nytysosasto ei ole esimerkiksi matkasynnytysten suhteen kriittinen paikka verrattuna Poh-
jois-Suomen tilanteeseen. Se on silti alueellisesti merkittävä synnytyspaikka, jossa syntyy
maailmaan vuosittain noin 750 lasta. Synnytysten lakkaaminen Salossa vie tätä tärkeää
palvelua kauemmaksi kansalaisista, mikä on valitettavaa. Lisäksi sen myötä on riski, että
sairaalan toiminta alkaa näivettyä erikoislääkäreiden vähentyessä synnytysosaston sulkies-
sa ovensa.

Toivon suuresti, että synnytyssairaaloiden tilannetta punnitaan kokonaisuutena käytän-
nön järjellä ja suurella sydämellä. Lakkauttamisten vaikutuksista on oltava kartalla päätök-
siä tehdessä. Olisi ollut tietenkin toivottavaa, että kansalaisaloite olisi tuotu käsiteltäväksi
jo viime kaudella, tämä on kuitenkin soteen liittyvä asia. — Kiitos.

17.09 Hannakaisa Heikkinen kesk: Arvoisa puhemies! Kansalaisaloitteen allekirjoitta-
jat ovat huolissaan siitä, että viime hallituskaudella annettu päivystysasetus uhkaa pienem-
pien eri puolilla Suomea sijaitsevien synnytyssairaaloiden toimintaa. Sosiaali- ja terveys-
ministeriö perustelee, että annetun päivystysasetuksen tärkein peruste oli potilasturvalli-
suus. Täysin normaalisti sujunut raskaus voi synnytyksen aikana muuttua hätätilanteeksi,
jolloin lapsen pitää syntyä 15—20 minuutin kuluttua tämän hädän havaitsemisen jälkeen.
Tämän vuoksi synnytykset halutaan keskittää yksiköihin, joissa on välittömästi saatavilla
naistentautien ja synnytyksen sekä anestesiologian erikoislääkäri tai niihin hyvin perehty-
neet lääkärit sekä näiden lisäksi nopeasti saatavilla lastentautien erikoislääkäri tai alaan hy-
vin perehtynyt lääkäri.

Päivystysasetuksella haettiin siis potilasturvallisuutta ja säästöjä. Kansalaisaloitteen al-
lekirjoittajat ovat huolissaan siitä, että kun päivystysasetus asettaa lisävaateita pienempien
sairaaloiden synnytysosastoille, eivät kunnat ja kuntayhtymät pysty vastaamaan noihin
vaateisiin, vaan sairaalat ajetaan alas. Tämä tarkoittaa väistämättä lisää matkasynnytyksiä,
lisää suunniteltuja synnytysten käynnistyksiä, lisää synnyttäjän yöpymisiä kauempana ole-
vassa sairaalassa ja myös lisää tilan ja henkilökunnan tarvetta jäljelle jäävissä synnytyssai-
raaloissa.

Kansalaisaloitteessa nostetaan esille vakavia kysymyksiä: Miten onnistuu autossa syn-
nyttävän tuki ja kivunlievityksen hoitaminen ilman kätilöä tai lääkäriä avautumisvaiheen
aikana? Entä sydänäänten kuuntelu synnytysmatkan aikana? Entäs sitten vastasyntyneen
alkuhoito? Jos matkasynnytykset lisääntyvät, tarkoittaa se, että nykyistä useampi vauva jää
vaille sitä, mitä päivystysasetuksella nimenomaan tavoitellaan, eli lastentautien erikoislää-
kärin nopeaa saatavuutta synnytyksen jälkeen.

Arvoisa puhemies! Nämä kansalaisaloitteen allekirjoittajien huolet ja kysymykset ovat
aiheellisia, ja niihin meidän on eduskuntakäsittelyn aikana löydettävä vastaukset. Tänään
tasan viisi vuotta sitten olin itse viimeksi synnyttämässä isossa yliopistollisessa sairaalas-
sa. Prenataaliosasto oli täysi ja hoitajalla armoton kiire. Kysyin hoitajalta, voinko soittaa
miehelleni, että alkaa tulla sairaalaan pitkän matkan takaa. Hoitaja totesi, että "ette te, rou-
va, vielä synnytä". Tuosta toteamuksesta puolen tunnin päästä vauva oli syntynyt. Minä
synnytin siis ilman kivunlievitystä, eikä isä nähnyt lapsensa syntymää. Toisin olisi ollut,
jos hoitajalla olisi ollut aikaa tutkia minut. Myös synnytyssairaaloiden ruuhkautuminen ja
3



Pöytäkirjan asiakohta PTK 25/2015 vp
kiire voivat olla potilasturvallisuutta alentava tekijä. Hoidon laadun kokemusta se ainakin
alentaa. Synnytys on luonnollinen osa elämää. Sitä ei pidä medikalisoida yhtään nykyistä
enempää.

17.13 Katri Kulmuni kesk: Arvoisa rouva puhemies! Käsittelyssä on tärkeä kansalais-
aloite. Vuonna 2013 hyväksytyn päivystysasetuksen yhtenä tarkoituksena on parantaa po-
tilasturvallisuutta muun muassa säätämällä päivystyksen erikoisalakohtaisista edellytyk-
sistä. Kansalaisaloite ottaa oikeutetusti kantaa asetukseen synnytysten osalta, sillä tässä
kohtaa sääntely on liian tiukkaa. Potilasturvallisuutta ei edistetä säätämällä päivystysvaa-
timuksia sellaisiksi, että nykyisellään erinomaisesti toimivia synnytysyksikköjä joudutaan
lakkauttamaan. Palvelun saatavuus heikkenee, ja välimatkojen pidetessä myös riskit kas-
vavat.

Asetuksen suuri ongelma on vaatimus lastentautien erikoislääkäreiden tai lastentautei-
hin hyvin perehtyneiden lääkäreiden nopeasta saatavuudesta. Tälläkin hetkellä lastentau-
tien erikoislääkäreistä on pulaa. Päivystysasetuksen kireät vaatimukset pahentavat tätä
kierrettä. Viime kädessä kysymys on kuitenkin siitä, onko turvallisempaa saada lääkäri ko-
toa 15 minuutin viiveellä vai laittaa äiti tien päälle autoon seuraavaan sairaalaan. Lapin laa-
jassa maakunnassa synnytystoiminta on tällä hetkellä molemmissa keskussairaaloissa. Päi-
vystysasetus kuitenkin vaarantaa toiminnan Länsipohjan keskussairaalassa. Jo nyt matkat
synnyttämään voivat olla satoja kilometrejä. Alemman päivystystason sairaalassakin hoito
on kiistatta parempaa kuin tien päällä autossa tai ambulanssissa. Potilasturvallisuudesta ei
saa tinkiä, ja riskisynnyttäjät onkin edelleen myös kansalaisaloitteen pohjalta ohjattava
suurempiin sairaaloihin.

Päivystystasovaatimusten kiristäminen potilasturvallisuuden nimissä ei ole perusteltua,
kun käytännössä sekä laatu että turvallisuus kärsivät. Synnytysten karatessa kauemmas äi-
dit joutuvat jännittämään paitsi synnytystä myös pitkää matkaa sairaalaan. Päivystysase-
tusta on perusteltu taloudellisien tekijöiden kautta. Kuitenkin kun vaatimustasoa kiriste-
tään, se on ainoastaan lisäävä kustannustekijä taloudellisesti. Säästöjä toki tulee siinä vai-
heessa, jos yksikköjä lakkautetaan. Sitäkö päivystysasetuksella tosiasiallisesti haetaan?

Yksi hallituksen suurimmista kärkitavoitteista on sääntelyn purkaminen, normiston hel-
pottaminen, ja tämä on myös talouskysymys. Synnytys on maailman luonnollisin asia. Ei
pidä medikalisoida sitä, ja meillä on jo nyt huipputasoa olevat sairaalat. Me tarvitsemme
palvelut synnytysten osalta laajasti koko maassa. 67 000 ihmistä on kirjoittanut aloitteen.
Toivon sille tukeanne ja myötätuulta.

17.16 Sari Sarkomaa kok: Arvoisa puhemies! Suomen on oltava maailman turvallisin
maa synnyttää ja syntyä. Tämä kansalaisaloite on tervetullut, ja se antaa eduskunnalle ter-
vetulleen mahdollisuuden käydä tämä asia perusteellisesti läpi.

Jotta jokaisessa sairaalassa, jossa synnytetään, olisi asianmukainen henkilöstö ja väli-
neistö vastasyntyneen ja äidin terveyden turvaamiseksi, tästä asiasta on linjattu ministeri
Huovisen allekirjoittamalla uudistetulla päivystysasetuksella. Tuon asetuksen mukaan
synnytyksiä hoitavassa sairaalassa on oltava ympärivuorokautinen sektiovalmius ja saata-
villa lastentautien erikoislääkärin osaaminen. Sairaaloissa synnytysten määrän on oltava
1 000 vuodessa juuri sen takia, että siellä on oikeasti mahdollisuus kehittää ja ylläpitää
koko henkilökunnan osaamista hätä- ja erityistilanteissa, koska normaaliksi arvioitu syn-
4



Pöytäkirjan asiakohta PTK 25/2015 vp
nytys voi kääntyä aivan toiseksi. Vahinko ei tule kello kaulassa. Asetus on monin tavoin
perusteltu.

Kun näin kovissa säästötalkoissa ollaan, niin on sanottava myöskin se, että on viisasta,
että asetuksen taustalla on myös vahvasti niukkojen voimavarojen, myöskin niukan henki-
löstön kohdentaminen sekä kustannustehokkuuden tavoittelu. Tämän asetusmuutoksen on
arvioitu tuovan kustannustehokkuuden lisääntymisen myötä noin 60 miljoonaa euroa net-
tosäästöjä.

Totean myöskin, että jokaisen sairaanhoitopiirin johto on pitänyt tätä asetusta kannatet-
tavana, koska se lisää heidän mukaansa potilasturvallisuutta ja selkeyttää myöskin päivys-
tyksiä koko maassa.

Tässä aloitteessa ehdotetaan, että kunta tai kuntayhtymä voisi poiketa näistä asetetuista
kriteereistä, ja totean tässä, että myös asetus antaa mahdollisuuden poiketa näistä kritee-
reistä, mikäli palvelun saavutettavuus tai potilasturvallisuus sitä edellyttää, ja tämä on hyvä
tässä todeta.

Sen myöskin haluan tässä sanoa, että matkasynnytykset ovat riski lapsille, mutta on to-
dettava, että tämän ilmiön ei ole todettu olevan riippuvainen tästä asetuksesta vaan mat-
kasynnytysten määrä on lisääntynyt, ja mikä on huomioitavaa: se on lisääntynyt Länsi- ja
Etelä-Suomessa. Tämä ilmiö on täällä eduskunnassa nyt sosiaali- ja terveysvaliokunnassa
käytävä läpi, ja todennäköisesti tässä on kysymys myöskin hoitoketjuista ja siitä toimin-
nasta, millä potilaita... Tai raskaus ei ole sairaus eikä synnytys, vaan synnyttäviä äitejä on
ohjeistettu, mutta siihen tässä ajankäytöllisesti ei ole mahdollista mennä.

Totean, että korkeatasoinen kätilöiden ammattikunta on kansallinen ylpeytemme ja kä-
tilöiden osaamista on voitava hyödyntää nykyistä enemmän. Äitiyshuollon ja synnytystoi-
minnan korkeatasoisuudesta on pidettävä tinkimättömästi kiinni, kun sote-uudistusta vie-
dään eteenpäin. Tiedän, että Kätilöliitto on ehdottanut kätilövetoisia synnytystupia, yhä
enemmän on kotisynnytyksiä. On hyvä huomata, että synnytystoiminta muuttuu hyvin pal-
jon tulevaisuudessa riippumatta tästä asetuksesta, (Puhemies koputtaa) ja sen takia on tär-
keää, että synnytyksiä seurataan THL:n rekisterein ja eduskunta käy tästä keskustelun, ja
tulemme vastaamaan tarkkaan sosiaali- ja terveysvaliokunnassa tämän tervetulleen aloit-
teen kysymykseen. Tämä aloite on todellakin tervetullut.

17.19 Martti Talja kesk: Arvoisa rouva puhemies! Päivystysasetuksen valmistelun yh-
teydessä pyysin sosiaali- ja terveysministeriön valtakunnalliselta sosiaali- ja terveysalan
eettiseltä neuvottelukunnalta lausunnon synnytysten hoitoon liittyvistä eettisistä kysymyk-
sistä. Etene totesi tällöin, että eettiset periaatteet saattavat joutua joskus vastakkain, kun ta-
voitteena on synnytyksen hyvä hoito. Kuitenkin syntyvän lapsen kasvun ja kehityksen pe-
rusedellytys on synnytystapahtumaa edeltävän, synnytyksen aikaisen ja synnytyksen jäl-
keisen hoidon hyvä taso. Etene totesi myös, että synnytysten hoitoa, kuten muutakin ter-
veydenhoitoa, järjestettäessä joudutaan myös ottamaan huomioon, kuinka paljon voimava-
roja on käytettävissä kyseiseen tarkoitukseen ja kuinka ne pitää jakaa, jotta kansalaisten
yhdenvertaisuus toteutuisi.

Arvoisa rouva puhemies! Nämä eettisesti kestävät hyvän synnytystoiminnan järjestämi-
sen tavoitteet voidaan saavuttaa keskittämällä edelleen synnytystoimintaa, kuten erikois-
sairaanhoidon toimintaa muutenkin. Tällä tavalla saadaan aikaan säästöjä.

Uudessa päivystysasetuksessa otettiin huomioon kansainväliset normit synnytystoimin-
nan säätämiseksi myös Suomessa. Sairaalassa synnytysosaston henkilökunnan lisäksi tar-
5



Pöytäkirjan asiakohta PTK 25/2015 vp
vitaan välittömässä valmiudessa olevien synnytyslääkärin, anestesialääkärin, lastenlääkä-
rin ja anestesiahoitajan sekä leikkaussalihoitajan resurssit kriisitilanteita varten, kun kaik-
ki ei mene sillä tavalla kuin pitäisi.

Kallein osa synnytysturvallisuutta on tämä ympärivuorokautinen päivystys. Sen kustan-
nukset saattavat olla 2,4 miljoonaa euroa vuodessa. Pienten sairaaloiden yöleikkausten
määrästä keisarileikkaukset muodostavat noin 80 prosenttia. Optimaalinen synnytyssairaa-
lan väestöpohja on 200 000 asukasta eli noin 2 000 synnytystä vuodessa. Tällä väestömää-
rällä synnytysten ja naistentautien erikoisalan kaikkien toimintojen hoitaminen vaatii noin
kahdeksan erikoislääkärin työpanoksen. Tämä on myös minimimäärä, jolla ympärivuoro-
kautinen päivystys pystytään hoitamaan ilman lääkärin työpanoksen kallista ostamista.
Tällä hetkellä Suomen sairaaloissa on pulaa synnytys- ja naistentautien sekä lastentautien
erikoislääkäreistä.

Synnytysturvallisuus on Suomessa kansainvälistä huippuluokkaa. Siitä huolimatta var-
haislapsikuolleisuutta lisää lääkärin kotipäivystys sairaalapäivystykseen verrattuna 40 pro-
sentilla. Vastaavasti lapsen varhaiskuolleisuus on saman verran suurempi alle 1 000 syn-
nytyksen sairaalassa verrattuna yli 2 000 synnytyksen sairaalaan. Synnytyksessä vammau-
tuneen lapsen elinikäiset hoitokulut saattavat olla jopa 5 miljoonaa euroa, inhimillisestä
kärsimyksestä puhumattakaan.

Kotona tai matkalla sairaalaan syntyy maassamme noin 70 lasta vuosittain. HUS-alueel-
lakin määrä on keskimäärin kymmenen sairaalan ulkopuolista suunnittelematonta synny-
tystä vuodessa.

Arvoisa rouva puhemies! Päivystysasetuksen määräykset synnytysten keskittämisestä
(Puhemies koputtaa) parantavat hyvin valmistautumista synnytyksen turvallisuuteen ja
vastaavat keskeisiin eettisiin tavoitteisiin. Ja toiseksi, synnytysten keskittäminen on han-
ke, joka turvaa elintärkeää toimintaa vähenevin resurssein ja lisää osaltaan erikoissairaan-
hoidon toiminnan tehokkuutta. Alueelliset etäisyydet on otettava tässä huomioon. — Kii-
toksia.

Puhemies Maria Lohela: Seuraavaksi ministeri Rehula, 3 minuuttia.

17.23 Perhe- ja peruspalveluministeri Juha Rehula: Arvoisa rouva puhemies! Ensim-
mäinen kerta tästä puhujapöntöstä.

Aivan aluksi totean, että tämä aloite päivystysasetuksen tai tässä tapauksessa lain muut-
tamisesta niin, että päivystysasetus tulisi muuttaa sen lain mukaiseksi, on tietenkin terve-
tullut. Tällaisia tilanteita vartenhan kansalaisaloitejärjestelmä on luotu, ja sitten pitää muis-
taa tässä yhteydessä käydyn keskustelun eri vaiheissa sekin, miten tämä prosessi täällä
eduskunnassa etenee. Tämähän on nyt kansalaisaloite, jonka tämä täysistunto lähettää va-
liokuntakäsittelyyn, ja valiokunnassa on sitten oma prosessinsa, miten tämä asia etenee.
Tarvitaanko tässä jossakin käsittelyn vaiheessa sosiaali- ja terveysministeriön asiantunte-
musta — voisin ennustaa, että aika alkuvaiheessa tulette kuulemaan, miksi päivystysase-
tus on olemassa ja miten näitten synnytysten kohdalla on menetelty, tai sitten sekin vaihe,
jossa kysytään mahdollisesti perhe- ja peruspalveluministeriltä jotakin, voi tulla, mutta tätä
tuskin kukaan meistä vielä osaa ennakoida.

Arvoisa rouva puhemies! Miksi päivystysasetus? Kiitokset edeltäjälleni ministeri Huo-
viselle siitä, että päivystysasetus aikaansaatiin. Tiedän, miten kovan työn ja, voisi sanoa,
tuskankin takana on se, että päivystysasetus on olemassa. Päivystysasetuksen ensisijainen
6



Pöytäkirjan asiakohta PTK 25/2015 vp
tarkoitus ja tavoitehan on se, että turvataan niissä tilanteissa, joissa tarvitaan nopeasti, äkil-
lisesti vaativaa hoitoa, tässä tapauksessa hoitoa, että se on saatavilla. Ja kuten päivystys-
asetuksen toimeenpano on osoittanut, se toimeenpano tapahtuu eri puolilla Suomea hie-
man eri tavalla johtuen siitä, että etäisyydetkin ovat erilaisia. Me olemme tilanteessa, jossa
yhtenä osana koko sote-uudistusta joudumme miettimään ja pohtimaan aidosti sen, minkä
verran meillä on osaamista niihin tehtäviin, joita meidän sosiaali- ja terveydenhuollossa
on. Aivan ylintä päivystysasetuksen olemassaolonkin näkökulmasta on se, että osaaminen
turvataan. Miksi päivystysasetus, ja miksi synnytyksistä on pitänyt edes tehdä kansalais-
aloite? Ymmärrän erittäin hyvin sen, että on huoli palveluista, mutta en malta olla totea-
matta ensimmäisen puheenvuoron käyttäjän noin kolmatta lausetta, jossa edustaja totesi
"säilyttää synnytyssairaalat". "Säilyttää synnytyssairaalat" on tärkeä asia, mutta kyllä vielä
tärkeämpää on lapsen ja äidin turvallisuus niissä tilanteissa.

Ja, arvoisa rouva puhemies, ihan lopuksi lyhyesti: Päivystysasetus ja tämä synnytyksiä-
kin koskeva kohta kyseisestä päivystysasetuksesta antaa mahdollisuuden poikkeuksiin,
mutta tämä ei tarkoita sitä, että olisi piikki auki, vaan tämä tarkoittaa sitä, että paikalliset,
alueelliset olosuhteet otetaan huomioon.

Puhemies Maria Lohela: Debatti on avattu, niin että voitte pyytää puheenvuoroja.

17.27 Timo Heinonen kok (vastauspuheenvuoro): Arvoisa puhemies! Kiitos ministerille
ja puheenvuorojen käyttäjille ja ennen muuta tämän kansalaisaloitteen allekirjoittajille.
Tämä on ensimmäinen kansalaisaloite tällä kaudella.

Itse olen kahdessa synnytyksessä ollut mukana, ja toiseen oli hyvin kiirekin. Kaikki on-
neksi meni ammattitaitoisen henkilökunnan kanssa hyvin. Päivystysasetuksen taustalla on
potilasturvallisuus, ja siitä ei missään nimessä saa tinkiä. Kuitenkin tutkimukset osoitta-
vat, että on kuusinkertainen riski lapsella kuolla, jos synnytys tapahtuu matkalla, ja silloin
pitää kysyä, toteutuuko potilasturvallisuus. Toisaalta mitä sitten synnytyssairaaloiden alas-
ajo vaikuttaa muuhun sairaanhoitoon ja terveydenhoitoon? Näin ollen toivonkin, että edus-
kunnassa käydään perusteellinen käsittely asiantuntijoiden johdolla niin, että lapsen ja äi-
din turvallisuus on tässä käsittelyssä ja tämän kansalaisaloitteen lopullisessa päätöksente-
ossa etunenässä.

17.28 Susanna Huovinen sd (vastauspuheenvuoro): Arvoisa rouva puhemies! Tuntuu sil-
tä, että olisi itse pitänyt olla selittämässä tuossa ministeri Rehulan paikalla tätä kysymystä,
koska olen ollut allekirjoittamassa tämän asetuksen ja puolustan sitä tässäkin yhteydessä
nimenomaan potilasturvallisuuden näkökulmilla.

On hyvä, että tässä keskustelussa täällä moni teistä, joka on kansalaisaloitteen kannalla,
kuitenkin totesi sen, että tämä hätäsektiovalmius, joka myös tällä asetuksella tuotiin tähän
meidän järjestelmäämme kaikkiin synnytyksiä hoitaviin sairaaloihin, on tärkeä. Jokainen
meistä varmasti ymmärtää, että ei ole meidän äitien eikä perheiden tehtävä vahtia, että on-
kohan siinä sairaalassa, jonne minä menen synnyttämään, kaikki se valmius, jota tarvitaan.

Mutta, hyvät ystävät, kyllä tämä koskee myös kysymystä lastenlääkäristä, joka täällä
nostettiin esille. Saamieni tietojen mukaan meillä on tilanne, jossa jopa 2 prosentissa syn-
nytyksiä tarvitaan lastenlääkärin pikaista arviota lapsen syntymän jälkeen. (Puhemies ko-
puttaa) Ei silloin ole välttämättä aikaa lähteä soittelemaan kovin kauaksi siitä (Puhemies
7



Pöytäkirjan asiakohta PTK 25/2015 vp
koputtaa) sairaalasta, että voisiko lastenlääkäri mahdollisesti kotoaan tulla katsomaan tätä
lasta, eli kyllä kysymys on potilasturvallisuudesta myös lastenlääkärin osalta.

17.29 Aino-Kaisa Pekonen  vas (vastauspuheenvuoro): Arvoisa puhemies! Minä pel-
kään, että tässä ei ole kyse pelkästään synnytyksistä, vaan on kyse isommasta asiasta, ni-
mittäin monen aluesairaalan palvelukokonaisuuden tulevaisuudesta, johon tässä jo muun
muassa edustaja Kulmuni kiinnitti huomiota.

Todellakin, kuten edustaja Heinonen totesi, tutkimuksen mukaan vauvalla on kuusin-
kertainen riski kuolla syntyessään matkalla. Minä toivon, että meillä ei ole tavoitteena li-
sätä tätä riskiä, että matkasynnytykset lisääntyvät. Nyt ne ovat viime vuosina jo lisäänty-
neet jopa 20 prosenttia, ja olen samaa mieltä edustaja Sarkomaan kanssa siitä, että tähän
meidän on sosiaali- ja terveysvaliokunnassa erityisesti kiinnitettävä huomiota.

Mutta, arvoisa puhemies, minä uskon, että matalan riskin synnytyssairaaloissa jokaisel-
la vastasyntyneellä vauvalla on paremmat edellytykset elämälle kuin tien päällä syntyessä.
Sairaalassa alkuhoito on ihan varmasti parempaa kuin (Puhemies koputtaa) tien päällä.
Kansalaisaloitteen viesti on otettava vakavasti.

17.30 Antti Rantakangas kesk (vastauspuheenvuoro): Arvoisa puhemies! Minä kanna-
tan tätä kansalaisaloitetta lähtökohdaltaan.

Mielestäni nyt, kun hallitus on näitä normeja purkamassa, tässä on yksi normi, joka pi-
täisi purkaa, tämä noin 1 000 synnytyksen raja. Minä luotan sairaanhoitopiirien asiantun-
temukseen arvioida, mihinkä yksiköihin pystytään riittävä asiantuntemus turvaamaan, ja
myöskin arvostan sitä asiakaspalautetta, että ne synnytyssairaalat, jotka eivät pysy tässä
kehityksessä mukana, tipahtavat jo asiakaspalautteenkin pohjalta pois.

Esimerkiksi Oulaskankaan sairaala Oulaisissa on erinomainen esimerkki siitä, että siel-
lä on ammattitaitoinen henkilökunta, viihtyisät tilat ja asiakaspalaute mitä erinomaisin. It-
sekin näen, että tällä on kytkentä myös näitten sairaaloitten tulevaisuuteen ja niitten palve-
luvalikoimaan ja mahdollisesti myöskin koulutukseen, mikä on kysymyksessä esimerkiksi
tämän Oulaisten osalta. Siinä voi mennä suuri klusteri sekä koulutuksen että terveyden-
huollon osalta tässä samalla yhden asetuksen kautta.

17.31 Sari Sarkomaa kok (vastauspuheenvuoro): Arvoisa puhemies! On hyvin tärkeää,
että tutkimusten perusteella kehitämme meidän terveydenhuoltoa, ja totean tässä, että tut-
kimuksen avulla ei olla voitu päätellä, ovatko sairaaloiden sulkemiset tai nämä etäisyydet
vaikuttaneet matkasynnytysten määrään, vaan tässä taustalla on hyvin monia ilmiöitä. Esi-
merkiksi täällä pääkaupunkiseudulla etelässä, missä ne matkasynnytykset ovat lisäänty-
neet, syynä on ollut esimerkiksi se, että sairaalasta ollaan sanottu, että olkaa mahdollisim-
man pitkään, synnyttäjät, kotona. 

Tässä on kysymys hoitoketjusta, asiasta, joka pitää ottaa vakavasti. On todella tärkeää,
että terveydenhuoltoa kehitetään asiakkaiden, ihmisten, lähtökohdista. Haluan tässä sanoa,
että en halua olla synnytyksiä medikalisoimassa, se on luonnollinen tapahtuma. Tärkeää
on, että kun alueella kehitetään synnytyssairaaloita, niin esimerkiksi meidän Kätilöopiston
Haikaranpesä-tyyppinen toiminta on mahdollista, perhehuoneita on. Synnytys on luonnol-
linen asia, mutta meidän päättäjien on huolehdittava siitä, että niissä sairaaloissa, joissa
synnytetään, on turvallista. Hyvin tavalliselta, turvalliselta näyttävä (Puhemies koputtaa)
synnytys voi yhtäkkiä kääntyä sellaiseksi, että hätäsektiota tarvitaan. Tärkeää on, (Puhe-
8



Pöytäkirjan asiakohta PTK 25/2015 vp
mies koputtaa) että lääkäri on paikalla. On merkittävä ero lasten kuolleisuudessa siinä,
onko lääkäri sairaalassa vai kotona päivystämässä, sen kertovat tutkimukset ja tilastot.

17.33 Jari Myllykoski vas (vastauspuheenvuoro): Arvoisa rouva puhemies! On pakko
hieman oikoa mutkia suoraksi ja vastata edustaja Sarkomaalle, kun otitte esille sen, että
Länsi-Suomessa ovat matkasynnytykset lisääntyneet: No, ilman muuta ne ovat lisäänty-
neet. Kun Raumalta on suljettu synnytyssairaala, niin totta kai siellä matkasynnytysten
määrät ovat nousseet. Ja on huomioitava se riskin ottaminen, että meillä on jo tässä vai-
heessa puutteellinen hoitoketju, joka aiheuttaa sitä myös tiheällä synnytyssairaalaverkos-
tolla. Mutta kyllä minä vielä vetoan, että kun tämä valiokuntaan tulee, niin todellakin poh-
ditte sitä, niin kuin ministerikin sanoi, että mitkä ovat ne kriteerit, että näitä poikkeuksia
voidaan tehdä.

Kyllä, tässä on käytetty erinomaisia puheenvuoroja, että meillä on Suomessa sellaisia
synnytyssairaaloita, jotka toimivat loistavasti. Kahdessa puheenvuorossa on tuotu se esil-
le. Että edustaja Myllykoskella ei ole aluepoliittista näkemystä, vaan se äitien ja synnyttä-
jien sekä myös kätilöitten esille tuoma huoli: lapsen kuoleman kuusinkertainen mahdolli-
suus.

17.34 Sari Sarkomaa kok (vastauspuheenvuoro): Arvoisa puhemies! On tärkeää, että
tätä katsotaan kokonaisuutena, matkasynnytykset ovat yksi osa. Mutta tässä totean, että tuo
matkasynnytysten määrä oli lisääntynyt jo silloin ennen kuin tätä päivystysasetusta oli teh-
ty. Tämä ilmiö on vähän laajempi, ja on hyvä, ettei näitä laiteta yksi yhteen, mutta totta kai
on selvää, että valiokunnassa tähän paneudumme. Matkasynnytys on asia, joka taitaa lisätä
kuusinkertaisesti lasten kuolemanriskiä. Se on otettava vakavasti, on löydettävä erilaisia
mahdollisuuksia tulla pitkästä matkasta odottamaan synnytystä. Tämä on tärkeä asia, mis-
sään nimessä sitä en väheksy, mutta kerroin vain tutkimustiedoista, joihin on hyvä luottaa.

17.35 Tuula Haatainen sd (vastauspuheenvuoro): Arvoisa puhemies! Synnytys on nor-
maali, luonnollinen tapahtuma, mutta sairaanhoitajan työssä olen ollut tilanteessa, jossa
täysin normaali synnytys hetkessä muuttui hätäsektioksi, ja voin sanoa, että siinä ei muu-
tamaa sekuntia pidempään aikaa voinut kuluttaa, kun puukko viuhahti ja lapsi oli ulkona —
hän ei vammautunut millään tavalla. Siinä ei kotipäivystys olisi kyllä toiminut.

Nyt kun tämä päivystysasetus ja tämä synnytysten keskittäminen tähtää siihen, että kaik-
kialla on sitten se viimeisen päälle valmius olemassa, niin toinen puoli tätä asiaa on, että
nyt näissä keskitetyissä sairaaloissa on riittävä henkilöstö olemassa ja sinne myös otetaan
äitejä sisään, kun tullaan pidempien matkojen päästä. Että siellä voisi sitten olla tällaisia
potilashotelli-tyyppisiä ratkaisuja pitkien matkojen päässä, joissa voi odottaa turvallisesti
ja rauhallisesti.

Toinen asia liittyy siihen, että äitiysneuvolan ja ensihoidon välisen yhteistyön täytyisi
olla saumatonta. Ja kysyisinkin ministeriltä: kuinka tätä puolta nyt aiotaan vahvistaa, kos-
ka ihan olennaistahan tässä on myös se, (Puhemies koputtaa) että meidän ammattitaitoiset
kätilöt ovat koko prosessissa mukana ja tukemassa ja tietävät tilanteen?

17.36 Mikaela Nylander r (vastauspuheenvuoro): Arvoisa puhemies! Olen tietysti sa-
maa mieltä edustaja Huovisen kanssa siitä, että potilasturvallisuudesta ei saa tinkiä, niin
että siitähän ei ole kyse. Olemme varmasti kaikki samaa mieltä, että se turvallisuus on a ja
9



Pöytäkirjan asiakohta PTK 25/2015 vp
o. Mutta edellinen ministeri ei halunnut tai osannut vastata, eikä nykyinenkään halua tai
osaa vastata, mihin se vaatimus 1 000 synnytyksestä perustuu. Tämä on minun mielestäni
se kaikkein keskeisin kysymys: mihin tämä vaatimus perustuu?

Ministeri Rehula, olemme erittäin tietoisia siitä, että piikki ei ole auki. Meillä on Por-
voon synnytyssairaalaosastolla kahden vuoden poikkeuslupa. Me täytämme kaikki muut
laadulliset kriteerit, mutta meillä on vähän päälle 900 synnytystä, joten se tuntuu. Laatu,
turvallisuus, kaikki on kohdallaan, mutta ei ole niitä 1 000:ta synnytystä. (Puhemies koput-
taa) Mihin tämä perustuu? Haluaisin tietää.

17.37 Susanna Huovinen sd (vastauspuheenvuoro): Arvoisa rouva puhemies! Kun en ole
enää tuolla vastaajan paikalla, niin on kohtuutonta väittää täällä, että en osaa vastata ase-
tukseen, jonka olen allekirjoittanut. Kyllä osaan vastata ja voin vastata. En vain ymmärtä-
nyt, että kysymys osoitettiin teidän äskeisessä puheenvuorossanne minulle.

Kysymyshän ei ole mistään hatusta vetäistystä asiasta, kun olen tähän saanut aika pit-
kästi perehtyä silloin, kun tätä asetusta valmisteltiin, vaan tässä on tehty erittäin laaja, pe-
rusteellinen selvitystyö, jossa on ollut useita työryhmiä mukana, ja niissä työryhmätöissä
on esitetty jopa suurempaa määrää kuin 1 000 synnytystä. Varmasti kaikesta siitä materi-
aalista, mitä esimerkiksi STM:stä on saatavissa, löytyy kyllä vastauksia, miten on päädytty
tähän 1 000 synnytykseen, mutta haluan vain todeta, että tässä on ollut erittäin pitkä, jo en-
nen minun kauttani tehty valmistelutyö tämän päivystysasetuksen taustalla. Lisäksi haluan
nyt muistuttaa, että se oli kuitenkin ministeri Huovinen, joka allekirjoitti nämä poikkeus-
luvatkin.

17.38 Mikaela Nylander r (vastauspuheenvuoro): Arvoisa puhemies! Ei todellakaan ol-
lut tarkoitus kritisoida, ettette osannut vastata, mutta väitän silti... (Välihuuto) — Tai ha-
lunnut vastata edellisellä kaudella. — Mutta edelleen, vaikka lukee kaiken tämän tausta-
materiaalin ynnä muuta, missään ei käy ilmi, että se on juuri se 1 000, joka on se pyhä raja.
Jos kaikki muut laadulliset kriteerit täyttyvät ja voidaan todeta, että se on kaikin puolin tur-
vallinen synnytysosasto ja sairaala, niin silloin en pysty ymmärtämään, mistä tämä vaati-
mus 1 000 synnytyksestä tulee. Se ei enää palvele synnytysturvallisuutta, potilasturvalli-
suutta ynnä muuta. Silloin on kyse jostain aivan muusta. 

17.39 Martti Talja kesk (vastauspuheenvuoro): Tämä 1 000 synnytyksen raja on varmas-
ti approksimaatio siitä, mihin meidän naistentautien, synnytysten ja lastentautien lääkärien
resurssit riittävät ihan aidosti. Suomessa on lisätty lääkäreiden peruskoulutusta, erikoislää-
kärikoulutusta on lisätty nimenomaan näillä aloilla, ja sitten opetus- ja kulttuuriministeri-
öltä on siirretty erikoislääkärikoulutus vielä sosiaali- ja terveysministeriölle, jotta pystyt-
täisiin sitten huomioimaan, missä meillä on lääkäripula. Tällä hetkellä näin moneen syn-
nytyssairaalaan näillä laatuvaatimuksilla meillä ei riitä lääkäreitä takaamaan sitä yleistä
turvallisuutta.

17.40 Sari Tanus kd (vastauspuheenvuoro): Arvoisa rouva puhemies! Hyvä ministeri
Rehula, yli 20 vuotta lääkärinä olleena ja tämän alan erikoislääkärinä puhun nimenomaan
lapsen ja äidin turvallisuudesta. Tämän kansalaisaloitteen ovat siis aloittaneet alan ammat-
tilaiset, ja siellä on paljon alan ammattilaisia, jotka tekevät käytännön työtä, ja sen takia
kannatetaan.
10



Pöytäkirjan asiakohta PTK 25/2015 vp
Tilastojen mukaan vuosittain vain yksi vastasyntynyt tuhannesta tarvitsee välitöntä hoi-
toa, ja näistäkin merkittävä osa on riskisynnyttäjien vauvoja, ja nämä riskisynnyttäjät on
ohjattu jo aiemmin ja ohjataan myös nykyisin synnyttämään suurempiin synnytyssairaaloi-
hin, joissa on paitsi lastenlääkärit myös mahdollisesti tarvittavat tehohoidot ja erityiset jat-
kotoimenpiteet.

On aivan virheellistä ajatella, että suuressa sairaalassa kaikki lääkärit olisivat heti saata-
villa. Se toteutuu silloin, jos lääkärikollegio on siinä synnytyssalin ulkopuolella odotta-
massa. Suuressa sairaalassa on isot välimatkat. Itse olen ollut päivystämässä suuressa sai-
raalassa ja pienessä kotipäivystysyksikössä, missä olen ollut useasti nopeammin sen apua
tarvitsevan synnyttäjän luona. Siinä kotipäivystysyksikössä, (Puhemies koputtaa) jossa en-
nakoidaan, jos tulee merkkejä hätätilanteista, (Puhemies koputtaa) menimme jo silloin
odottamaan, ja todella, siellä se puukko useasti viilsi nopeammin kuin isossa sairaalassa,
(Puhemies koputtaa) jossa juoksumatka oli pitkä.

17.41 Mirja Vehkaperä kesk (vastauspuheenvuoro): Arvoisa rouva puhemies! Päivys-
tysasetus nykyisellään on hyvin tiukka juuri näitten 1 000 synnytyksen vuosivaatimusten
vuoksi, ja myöskin henkilökunnan tilojen ja välineiden osalta on tiukat vaatimukset. Olen
hyvin huolissani koko Suomen synnytyssairaaloiden verkostosta. Jos vähänkään etäisyyk-
siä ajattelee, niin omassa maakunnassakin Kuusamon synnytyssairaalan lakkauttaminen
oli paha isku. Myöskin Kainuussa tilanne on nyt kortilla, miten se tämän poikkeustilan jäl-
keen jatkuu. Ja, ministeri Rehula, te päätitte oikeastaan tuon oman puheenvuoronne siihen,
että nämä etäisyydet voisivat olla esimerkiksi niitä, joilla näitä poikkeustilanteita tämän
verkoston osalta voitaisiin katsoa ilman, että tämä pätevyysasetus tulisi pilkulleen toteute-
tuksi. Minä itse toivon sitä, että etäisyyksillä olisi jotain merkitystä tulkinnan suhteen.

Puhemies Maria Lohela: Otetaan vielä edustajat Katainen ja Mäkisalo-Ropponen ja sit-
ten ministeri Rehula.

17.42 Elsi Katainen  kesk  (vastauspuheenvuoro): Arvoisa puhemies! Minä itse pidän
myöskin tätä kansalaisaloitetta erittäin tervetulleena ja toivon todella sitä ja uskon siihen,
että näissä asianomaisissa valiokunnissa sitten nämä huolenaiheet todella punnitaan ja käy-
dään sillä tavalla läpi, että asetuksesta tulee hyvä ja mahdollisimman laajasti ja kattavasti
kaikkia suomalaisia äitejä ja syntyviä lapsia palveleva.

Samaan asiaan oikeastaan puutun kuin tässä useaan otteeseen on puututtu. Minkä takia
nuo pitkät välimatkat eivät voi olla yhtä painavia syitä, yhtä painava kriteeri kuin tämä
1 000 synnytyksen vuosimäärä? Onko se jotenkin tullut yllätyksenä nyt, että tämä asia on
tullut vastaan? Minkä takia se ei ollut jo viime kaudella silloin, kun asiasta päätettiin ja ase-
tusta annettiin, niin painavana kriteerinä? (Susanna Huovinen: Olihan se maantieteellisis-
sä poikkeuskriteereissä!) — Poikkeuskriteereissä, mutta kuitenkin esimerkiksi nämä Ka-
jaanin tai Mikkelin sairaalat, jotka eivät ole tätä vaatimusta (Puhemies koputtaa) täyttämäs-
sä, kärsivät kuitenkin sitten näistä pitkistä välimatkoista.

17.44 Merja Mäkisalo-Ropponen sd (vastauspuheenvuoro): Arvoisa puhemies! En mil-
lään tavalla mitätöi asian esille nostaneiden ihmisten näkökulmia. Tämä aloite on ihan huo-
lellisesti tehty. Kuitenkin kun itse tulen tuolta Pohjois-Karjalasta, jossa synnytyssairaalaan
voi tulla jopa 150 kilometrin matka, niin eipä ole siellä kukaan pitänyt tätä asiaa ongelmal-
11



Pöytäkirjan asiakohta PTK 25/2015 vp
lisena, tätä pitkää synnytysmatkaa, eivät myöskään ammattihenkilöt. Meillä ei ole myös-
kään kovin paljon matkasynnytyksiä. Ja tämä onkin nyt mielenkiintoinen ero sairaanhoito-
piirien välillä, miten voi olla niin isoja eroja matkasynnytyksissä eri paikoissa Suomea, ja
siksi näihin hoitoketjuihin kannattaakin kiinnittää erityisen paljon huomiota. Olin itse vii-
me kaudella sosiaali- ja terveysvaliokunnassa ja silloin vakuutuin päivystysasetuksen tar-
peellisuudesta ja olen kyllä samaa mieltä edelleen. Mutta nyt tämä asia lähtee todella uu-
delleen valiokuntaan käsittelyyn. Hyvä näin, ja uskon, että siellä tätä asiaa jälleen kerran
huolellisesti selvitetään.

Puhemies Maria Lohela: Ministeri Rehula, 3 minuuttia.

17.45 Perhe- ja peruspalveluministeri Juha Rehula: Arvoisa rouva puhemies! Keskus-
telu kertoo sen kokonaisuuden, missä tämän aihepiirin kanssa mennään, enkä minä halua
kuulla yhtään puheenvuoroa puolesta tai vastaan, ja edustaja Nylanderillekin: minun on
helppo sanoa, että on monta asiaa, joita minä en osaa. Sitten on semmoinen tilanne, että
kun ei osaa, niin voi ottaa selvää.

Ja yksi konkreettinen väite täällä — otan irti kokonaisuudesta — on, että matkasynny-
tysten määrä on lisääntynyt 20 prosenttia. Jokainen matkasynnytys on tietenkin liikaa,
mutta se kokonaisvolyymi, ikäluokka, on edelleen lähes 60 000 lasta vuodessa — onneksi
meillä on ikäluokka sen kokoinen — ja viimeisin tieto on, että vuoden kuluessa 70 mat-
kasynnytystä. En väheksy yhdenkään matkasynnytyksen riskejä, mutta kun puhutaan lu-
vuista ja puhutaan prosenteista ja puhutaan turvallisuudesta, niin sitten kun tähän vielä li-
sätään se, missä ne matkasynnytykset ovat lisääntyneet, niin täällä on jo keskusteluissakin
sanottu, että Etelä- ja Länsi-Suomessa, todellisuudessa pääkaupunkiseudulla. Tämä argu-
mentti on hyvä, relevantti, huoli on aito, mutta kun meidän pitäisi miettiä kokonaisuutta,
niin tämän halusin nostaa esille.

Toinen asia: Täällä kysyttiin sitä, miten yhteistyötä aiotaan vahvistaa, miten ensihoito.
Tietysti vakavalla asialla ei auttaisi yhtään... Mutta yksi väitehän on nyt tässä se, että tak-
seissa ruvetaan kohta synnyttämään, että taksikuskikin pitäisi kouluttaa. Mutta se viesti,
minkä minä haluan antaa tässä roolissa, on se, että nyt kun eduskunnan valiokunta alkaa
tätä käsitellä, niin tässähän pitää nyt nähdä tämä osana laajempaa kokonaisuutta, osana so-
tea, jossa keskeinen asia tulee olemaan hoitoketjujen kuntoon saattaminen. Se tulee ole-
maan aivan keskeinen asia. Tässähän yksi osa huolesta — ymmärrän teitäkin edustajia,
joilla on huoli siitä oman alueen synnytysten tulevaisuudesta — on huoli siitä, mitä muuta
sitten sotessa tapahtuu. Tämä on yksi osa sotea, jolla toki on merkitystä.

Kolmas asia: Toivon, että valiokunta — jos nyt saa ministerinä esittää valiokunnalle toi-
vetta, mutta haluan myös sen tuoda esille, mikä on ministerin rooli, kun kansalaisaloitetta
käsitellään — selvittäisi valiokuntakäsittelyn aikana, mitä tapahtui tilanteessa, jossa päi-
vystysasetus tuli voimaan, poikkeusluvat annettiin ja sitten erään sairaanhoitopiirin osalta
tehtiin päätös jatkaa synnytyksiä myös ilman poikkeuslupaa kyseisen sairaanhoitopiirin
alueella. Heitän kysymyksen ilmaan, koska minulla on jonkunlainen käsitys siitä, mitä
puolen Suomen synnytysten osalta sen jälkeen alkoi tapahtua.

Arvoisa rouva puhemies! Keskustelu on tosi tärkeä, ja keskustelu on tärkeä niin, että pu-
hutaan tosiasioilla ja argumenteilla. Vain sillä päästään eteenpäin, ja tietysti odotan ja toi-
von, että voidaan tehdä valiokunnan kanssa se yhteistyö, mitä kansalaisaloitteen käsittelyn
yhteydessä tarvis on.
12



Pöytäkirjan asiakohta PTK 25/2015 vp
Puhemies Maria Lohela: Siirrytään sitten puhujalistaan.

17.48 Anna-Maja Henriksson r: Värderade fru talman, arvoisa rouva puhemies! Med-
borgarinitiativet om ändring av jourförordningens bestämmelser om förlossningar är för-
ståeligt. I årtusenden har barnens födelse varit en naturlig process, och mänskligheten på
jorden har klarat av att föröka sig. I modern tid har vi byggt upp en mycket god mödraråd-
givning i vårt land, och vi kan stoltsera med att höra till de länder i världen som har den läg-
sta spädbarnsdödligheten. 

Kännetecknande för Finland har varit ett brett nätverk av mödrarådgivningar och ett li-
kaså rätt så brett nätverk av förlossningssjukhus. Själv är jag född i Jakobstad, där föddes
också mina sex äldre syskon, och mina egna barn har fötts i Jakobstad, den sista ungefär för
20 år sedan, och det var en bra vård och omsorg man fick där. För ett år sedan stängdes för-
slossningsenheten vid Jakobstads sjukhus som en följd av jourförordningen som den förra
regeringen fattade beslut om. Och det ska sägas tydligt och klart: svenska folkpartiet och
vår ministergrupp omfattade inte det beslutet.

Onkin sanottava suoraan ja selkeästi, että RKP ei koskaan hyväksynyt päivystysasetuksen
synnytystoimintaa koskevaa muutosta. Sosiaalipoliittisessa ministerityöryhmässä ilmoitin
eriävän mielipiteeni, minkä edellinen ministeri Huovinen myös hyvin muistaa, ja peruste-
lumme olivat tuolloin samat kuin tänäänkin. Ei ole mitään todisteita siitä, että 1 000 syn-
nytyksen vähimmäismäärän täyttävä synnytysosasto olisi potilasturvallisempi yksikkö
kuin esimerkiksi 800 synnytyksen synnytysosasto. Samalla tiukempi päivystysasetus joh-
taa siihen, että yhä enemmän lapsia kuitenkin syntyy matkan varrella, ja tämä jos mikä ai-
heuttaa suurempia riskejä niin äidille kuin lapsellekin. Omalta osaltani voin sanoa, että en
olisi ehtinyt toisen lapsemme kanssa Kokkolaan Pietarsaaresta. Hän olisi silloin syntynyt
siellä maantiellä.

RKP jäi kuitenkin edellisessä hallituksessa vähemmistöön tässä asiassa. Samalla minul-
la on kuitenkin aika vahva muistikuva siitä, että tuolloinen oppositio oli myös kärkäs ar-
vostelemaan hallituksen linjaa synnytystoiminnassa, varsinkin perussuomalaiset, ja nytkin
mietin sitä, että missä kaikki nämä perussuomalaiset nyt ovat tässä keskustelussa, koska
perussuomalaisethan ovat myös omassa vaaliohjelmassaan ilmoittaneet kansalle, että päi-
vystysasetus on purettava, joten miten nyt tässä asiassa se keskustelu käy ministeri Män-
tylän ja ministeri Rehulan välillä — se olisi mielenkiintoista tietää.

Eli tässä asiassa voidaan todeta, että ruotsalainen eduskuntaryhmä tukee perussuomalai-
sia, ja sekin on nyt hyvä todeta ääneen. Ja on myöskin mielenkiintoista nähdä, että myös
keskustan riveistä löytyy useampikin edustaja, joka on samaa mieltä meidän eduskuntaryh-
män kanssa.

17.52 Mirja Vehkaperä kesk: Arvoisa rouva puhemies! Syntyminen ja synnytys on maa-
ilman luonnollisin asia. Me haluamme, että synnytyksen turvallisuudesta ja laadusta pi-
dämme kiinni. Siksi kai normeja, asetuksia ja lakeja tässäkin salissa säädetään päivystys-
asetuksenkin muodossa.

Tämä kansalaisaloite on tervetullut herättämään meidät siihen, ovatko kaikki asiat ja pa-
likat kohdallaan siitä, että me olemme säätäneet tämän synnytysasetuksen niin tiukasti
näitten 1 000 vuosisynnytyksen osalta ja henkilökunnan tilojen, välineiden ja laadun osal-
13



Pöytäkirjan asiakohta PTK 25/2015 vp
ta. Siksi on hyvä, että valiokunta käy tiukan seulan asiantuntijoitten kanssa läpi, onko ny-
kyisessä laissa siis todellakin jotakin muutettavaa.

Tuolla pohjoisessa omassakin maakunnassa välimatkat ovat varsin pitkiä. Miltä kuulos-
taisivat helsinkiläisten synnyttäjien ennakoinnit siihen, että milloin sinne Tampereelle pi-
täisi oikein lähteä? Se on juuri sitä arkea, mitä synnyttäjät miettivät näitten pitkien välimat-
kojen osalta, jotka myöskin tuovat osaltansa kustannuksia sinne keskussynnytyssairaaloi-
hin. Mietitäänpä sitä, että siellä sairaalassa olemisen aika myöskin lisääntyy ennen ja jäl-
keen synnytysten, kun ei ole lähempänä sitä synnytyspaikkaa.

Matkasynnytysten määrä on lisääntynyt, kuten täällä on todettu, 20 prosentilla, ja us-
kon, että jos synnytyssairaalaverkostoa vielä tästä kavennetaan, niin nämä matkasynnytyk-
set ambulansseihin, autoihin, takseihin varmasti tulevat koko Suomessa lisääntymään.

Pidän tärkeänä, että ministeri Rehula ja koko hallitus miettii päivystysasetuksen muut-
tamista ainakin niin, että näitä poikkeuslupia annettaisiin sitten, kun laadusta ja turvallisuu-
desta pystytään pitämään kiinni, tuon 1 000 vuosisynnytyksen vaatimuksen osalta. Ja nämä
etäisyydet olisivat myöskin yksi kriteeri siihen, että voitaisiin tämä verkosto turvata, miten
se pysyisi sitten mahdollisimman hyvänä ja takaisi synnytysten laadun, turvallisuuden
mutta ennen kaikkea sen oikeudenmukaisuuden siihen, että etäisyyksien takia ei tarvitse
sitten pelätä synnytystä.

17.54 Timo V. Korhonen kesk: Arvoisa rouva puhemies! Tunnistan hyvin muun muassa
hallitusohjelman hengen tämän päivystysasetuksen osalta, mutta rohkenen siitä huolimat-
ta ihan puhtaasti oman maakunnan näkökulmasta käyttää muutaman sanan.

Minusta tässä asiassa olisi syytä käydä toisaalta tietysti keskustelua noista päivystysase-
tuksen kriteereistä, mutta myös periaatteellisesta puolesta. Synnytystoiminta on kriittinen
osa muutaman keskussairaalan toimintaa, ja ilman synnytystoimintaa esimerkiksi Kai-
nuun sotella ei ole edellytyksiä päivystävän tai vaativan erikoissairaanhoidon toteuttami-
selle Kainuun alueella. Käytännössä tässä asiassa ei puhuta pelkästään sinänsä erittäin tär-
keästä synnytystoiminnasta, vaan tässä linjataan erikoissairaanhoidon tasoja eri alueilla.

Minusta lähtökohtana pitää ilman muuta olla sen, että jokaisessa maakunnassa on mah-
dollisuus synnyttää ja tarjota keskussairaalatasoisia erikoissairaanhoidon palveluita. Olisi-
kin aika käsittämätöntä, jos Kainuussa jouduttaisiin ajamaan koko erikoissairaanhoito alas
vain sen vuoksi, että nykyisen päivystysasetuksen näkökulmasta Kainuun osalta ongelma-
na on vain alle 1 000 synnyttäjän lukumäärä. Tällä hetkellä Kainuussa synnyttää noin
700—800 äitiä vuodessa.

Periaatteellisen keskustelun lisäksi aiheessa on myös lukuisia palvelujen saatavuuteen ja
potilasturvallisuuteen liittyviä näkökulmia, joita täällä on esille nostettu. Meillä välimat-
kat ovat erittäin pitkiä, eikä esimerkiksi meidän keskussairaalamme ole edes kahden tun-
nin saavutettavuuden rajoissa kaikilla omilla haja-asutusalueillammekaan. Eli on aivan
selvä asia, että riski matkasynnytyksiin ja matka-aikana tapahtuviin hätätilanteisiin olisi
huomattava. Lisäksi synnytysmatkan piteneminen näin oleellisesti, siis hyvin oleellisesti,
vaatisi erittäin suurta lisäystä ensihoidon resursseihin, koska suuri osa synnyttäjistä tulisi
Kainuun oman arvion mukaan käyttämään matkojen kulkemiseen ambulanssia synnytyk-
sen käynnistyttyä. Eli näenkin, että yhtenä selkeänä kriteerinä synnytysten järjestämisessä
tulisi olla myös nämä pitkät etäisyydet.

Mutta aivan lopuksi: Kun tästä päivystysasetuksesta puhutaan ja ennen kaikkea sen
poikkeuksista puhutaan, niin ministeri Rehula tuossa oman puheenvuoronsa lopussa kiin-
14



Pöytäkirjan asiakohta PTK 25/2015 vp
nitti huomiota tiettyihin riskeihin, hän nosti tietyn asian esille, ja totean sen, että päivystys-
asetus tai päivystysasetuksen mahdolliset poikkeukset eivät saa missään tapauksessa joh-
taa eri sairaaloiden keskinäiseen aggressiiviseen, hyvin epäterveeseen kilpailuun muun
muassa henkilöstön osalta. Tämähän valitettavasti on jossakin määrin viimeisen parin vuo-
den aikana näkynyt.

17.58 Katja Taimela sd: Arvoisa herra puhemies! Aivan aluksi pitää kiittää kaikkia niitä
tahoja, jotka ovat tehneet valtavan työn tämän kansalaisaloitteen puolesta. Se on nyt mei-
dän käsissämme, ja meidän on syytä käsitellä se sille kuuluvan arvon mukaisesti tässä ta-
lossa.

Kansallisen päätöksenteon rooli on osaltaan varmistaa palvelujen saatavuus ja laatu.
Päivystysasetuksella tavoitellaan erityisesti synnytysten turvallisuuden paranemista, mikä
on erittäin hyvä ja kannatettava tavoite. Vaikka asetuksen tärkein lähtökohta on turvalli-
suuden parantaminen, voi sen taustalla havaita myös valitettavasti varsin selkeitä taloudel-
lisia vaikuttimia. Synnytyksiä ja sairaanhoitoa pyritään keskittämään suurempiin yksiköi-
hin.

Tulen itse seudulta, josta synnytysosastoa viime vaalikaudella hyväksytty päivystysase-
tus uhkaa. Ministeri Huovisen myönnettyä Salon sairaalalle poikkeusluvan muodossa jat-
koaikaa synnytysosaston kanssa olemme tulleet huomaamaan asiaan liittyvän taloudelli-
sen todellisuuden. Päivystysasetuksen myötä synnytysosaston ylläpidon kustannukset am-
paisivat pysyvästi astetta paria korkeammalle tasolle. Lisälasku oli noin miljoonan euron
vuosiluokkaa.

Perusfakta Salossa on, että meillä syntyy 750 lasta, ja se jää pahasti päivystysasetukseen
määritellystä 1 000 synnytyksen rajasta. Salon seudulla on kuitenkin vahva tahto synnytys-
ten säilyttämisen puolesta. Meillä on hyvin tunnistettu, että synnytysten säilyminen Salon
aluesairaalassa on koko sairaalan kannalta tärkeää. Jos synnytykset menetetään, alkaa kier-
re, jossa myös muita toimintoja lähdetään hiljalleen ajamaan alas. Suurimpana pelkona on
lastenosaston tulevaisuus. Herää kysymys, onko meillä jatkossa enää koko aluesairaalaa,
mikä on asetuksen perimmäinen tarkoitus — se, mitä tässäkin ollaan paljon debatissa ja pu-
heenvuoroissa jo puhuttu.

Salon kannalta asetuksen vaatimukset ovat olleet hankalia niellä, koska meillä on toimi-
vuutensa osoittanut yksikkö, jossa synnyttäjän riskit arvioidaan aikaisessa vaiheessa. Täs-
täkin syystä tähän potilasturvallisuuden näkökulmasta suurempaan yksikköön siirtyminen
ei ole perusteltu vaihtoehto.

Tässä kansalaisaloitteen käsittelyn yhteydessä herää kysymys, miten uusi hallitus suh-
tautuu päivystysasetukseen. Keskusta on puhunut paljon keskittävää politiikkaa vastaan.
Tässä asetuksessa keskittävä elementti on kuitenkin vahvasti mukana. Hallitusohjelma läh-
tee päätösvallan siirtämisestä yhä etenevässä määrin alueille. Siihenkin linjaukseen päi-
vystysasetus sopii varsin huonosti.

Onkin kaiken tämän valossa perusteltua kysyä: onko hallituksella valmiutta ottaa päi-
vystysasetus uuteen harkintaan, niin että paikallisesti olisi enemmän päätösvaltaa sen so-
veltamisessa jatkossa?

Nykyisessä eduskunnassa, nykyisissä hallituspuolueiden kansanedustajissa, ministe-
reissä on useita, jotka tekivät vaalitöitä luvaten purkaa vallassa ollessaan päivystysasetuk-
sen tuoman epäoikeudenmukaisuuden. (Puhemies koputtaa) Nähtäväksi jää, miten se tässä
talossa toteutuu.
15



Pöytäkirjan asiakohta PTK 25/2015 vp
18.01 Antti Rantakangas kesk: Arvoisa herra puhemies! Ministeri totesi täällä omassa
puheenvuorossaan, että synnytystoiminta on vain osa isompaa sote-kokonaisuutta. Se on
täysin totta, ja näin juuri on.

Mutta täällä on monessa puheenvuorossa korostettu sitä, mikä merkitys synnytystoimin-
nalla on näitten aluesairaaloitten kannalta. Se saattaa olla sellainen ratkaiseva tekijä, joka
johtaa joko toiminnan edelleenkehittymiseen tai sitten näivettymiskehitykseen. Eli tässä
mielessä on kyse myöskin aika tavalla strategisesta osa-alueesta.

Mikäli nämä pienemmät synnytyssairaalat sitten ajetaan alas, niin kyllähän se merkitsee
keskittämispaineita ja investointipaineita myöskin keskuskaupunkeihin, ja voi kysyä, onko
se kaikissa tapauksissa ainakaan kovin järkevä vaihtoehto, jos maakunnissa on toimivaa
infraa ja myöskin asiantuntemusta, niin kuin esimerkiksi täällä Oulaskankaan sairaalassa
on.

Tämä 1 000 synnytyksen rajan asettaminen: Minä edelleenkin korostan sitä, että se olisi
yksi niitä normeja, joita pitäisi purkaa. Sitä pitäisi väljentää ja antaa sairaanhoitopiirille
harkintavaltaa ja mahdollisuutta arvioida sitten näitten yksiköitten kehitysmahdollisuuk-
sia.

Haluan myös korostaa sitä, että tämän kansalaisaloitteen allekirjoittajina on paljon ter-
veydenhoitoalan ammattilaisia, joittenka asiantuntemusta en ainakaan minä halua kyseen-
alaistaa. Siellä on juuri näitten alojen asiantuntijoita, toimijoita, jotka ovat käytännön ar-
jessa nähneet tämän synnytystoiminnan onnistumisen ja kehittymisen kaikella tavalla.

Toivon, että sosiaali- ja terveysvaliokunta avoimin mielin käy tämän kansalaisaloitteen
läpi, ja oli mielestäni hyvä, että ministeri ei omassa puheessaan kovin voimallisesti lähte-
nyt ottamaan kantaa tähän kysymykseen, koska kyse on todellakin eduskunnan toimival-
lassa olevasta asiasta ja ennen kaikkea sosiaali- ja terveysvaliokunnan valmisteluvastuus-
sa olevasta asiasta.

Kuten sanoin, itse näkisin tarpeellisena tämän päivystysasetuksen muuttamisen juuri tä-
män synnytystoiminnan osalta. Tämä aloite on tehty tässä mielessä hyvin huolella ja asian-
tuntemuksella.

18.03 Susanna Huovinen sd: Arvoisa herra puhemies! Tässä aiheessa olisi mahdollisuus
päätyä hyvinkin filosofisiin pohdintoihin siitä, minkä vuoksi me tarvitsemme kansallisia
normeja tämäntyyppisissä asioissa. Ainakin oma kantani on ollut johdonmukaisesti se, että
niitä tarvitaan sen vuoksi, että kaikki ihmiset eri puolilla Suomea ovat tasa-arvoisessa ase-
massa, kun puhutaan laadukkaista, asiantuntevista palveluista. Ja siksi olen, niin kuin sa-
noin jo äsken debatissa, iloinen siitä, että täällä kuitenkin tunnustetaan se, että päivystys-
asetuksen se kohta, jossa hätäsektiomahdollisuus esimerkiksi on nyt todella toteutunut ai-
van toisella tavalla, on asia, joka on yhdenvertaisen palvelun keskeinen edellytys, kun pu-
humme naisten ja lasten, syntyvien lasten, turvallisuudesta.

Herra puhemies! Muutamia kommentteja kuitenkin vielä näihin esiin nousseisiin kysy-
myksiin.

Ensinnäkin kysymys, joka esitettiin: mihin pohjautuvat nämä päivystysasetuksessa teh-
dyt muutokset? STM:n yksimielinen Päivystyksen yhtenäiset kriteerit -raportti löytynee
ihan verkkosivuilta, siihen voivat halukkaat tutustua, ja kun täällä äskeisessä puheenvuo-
rossa puhuttiin siitä, että kansalaisaloitteen allekirjoittajien joukossa on lukuisa joukko am-
mattilaisia terveydenhuollosta, niin ihan yhtä lailla aika vakuuttavaa joukkoa on sekin po-
16



Pöytäkirjan asiakohta PTK 25/2015 vp
rukka, joka sen asiantuntijatyön tässä pohjalla on tehnyt. Eli ihan hatusta näitä ei ole todel-
lakaan temmottu.

Potilasturvallisuus on aivan keskeinen lähtökohta, sen parantaminen. Mutta on tietenkin
selvää, enkä käy kiistämään, että koska tämä päivystysasetuksen tiukennus monelta muul-
takin osalta oli osa rakennepakettia, niin kysymys on tietenkin myös kustannuksista ja sii-
tä, miten voimme käyttää järkevällä ja hyvällä tavalla meidän osaavaa henkilöstöä — jota
on yhä vähemmän, niin kuin täällä esimerkiksi edustaja Talja omassa puheenvuorossaan
totesi. Meidän pitää katsoa, että se henkilöstö on asianmukaisessa käytössä eri alueilla.

Puhemies! Vielä totean tähän 1 000 synnytykseen — ja se liittyy tuohon äsken mainit-
tuun asiantuntemukseen — sen, että meillä esimerkiksi STM:n selvityshenkilö totesi jo ai-
emmassa vaiheessa, että jos on niin, että hätätapaus, hätätilanne, tulee sairaalassa vastaan
alle kerran kuukaudessa, niin kyllä voi silloin kysyä myös, onko tuossa kyseisessä yksikös-
sä rutiininomaista osaamista sen hätätilanteen hoitoon. Kyllä näitä kysymyksiä pitää voi-
da, arvoisa puhemies, tässä nostaa esille, vaikka ne ovat vaikeita. Ja ymmärrän sen huolen,
joka liittyy siihen, että jos synnytysten osalta tehdään kiristyksiä, niin miten se vaikuttaa
sairaalan muuhun toimintaan, minkä täällä esimerkiksi edustaja Korhonen äsken nosti esil-
le.

Mutta en voi mitenkään allekirjoittaa sitä, että me heikentäisimme potilasturvallisuutta
maantieteellisillä perusteilla. Eihän tämä nyt rohkaise äitejä ja perheitä muuttamaan jonne-
kin pitkien etäisyyksien paikkoihin, mikäli emme varmista nimenomaan (Puhemies koput-
taa) niitä laadullisia kriteereitä, jotka nyt päivystysasetuksessa kuitenkin tulevat esiin. (Pu-
hemies koputtaa) — Puhemies! Joudun ottamaan uuden puheenvuoron, koska koputtelette
niin ahkerasti, ja matkasynnytykset jäävät kokonaan minulta nyt vielä käsittelemättä. Pa-
laan niihin.

18.07 Suna Kymäläinen sd: Arvoisa puhemies! Aivan ensimmäiseksi täytyy sanoa, että
arvostan kansalaisaloitetta uutena lainsäädännön muotona. Kansalaisaloite on vahva ilmai-
su lainsäädäntöön vaikuttamiseksi, ja arvostan kansalaisten aktiivisuutta ja vaivannäköä
antaakseen asialle kannatuksensa ja sen vuoksi onnittelen aloitteen vireillepanijoita suures-
ta kannattajien määrästä.

Ymmärrän huolen, joka kansalaisaloitteessa päivystysasetuksen muuttamisessa tuo-
daan julki. Synnytys on valtaisa, ainutkertainen ja tunteita liikuttava tapahtuma, ja sen
vuoksi varmaan tässä salissa tässä keskustelussakin ollaan jopa intouduttu kertomaan omia
synnytyskokemuksia. Neljä kertaa olen sen tehnyt, mutta en nyt kuitenkaan rupea kerto-
maan tällä kertaa itse omista kokemuksistani.

Ihmiset haluavat synnyttää lähellä kotia ja turvallisesti. Tämä on yhtäläinen tavoite var-
masti jokaisella. Mielestäni aloitteen viesti on otettava vakavasti, ja toivon, että esitetyt
huolet otetaan valiokunnan käsittelyssä huomioon. Haluan kuitenkin myös muistuttaa, että
jo tällä hetkellä suuressa osassa Suomea matkat ovat pitkiä. Viime kaudella, kun päivys-
tysasetusta tehtiin, silloisista oppositiopuolueista, erityisesti perussuomalaisista ja keskus-
talaisista, asiaa kritisoitiin hyvin kovaäänisesti. Tämä on tietenkin kansalaisaloitteen kan-
nalta positiivista: nyt hallituspuolueilla, keskustalla ja perussuomalaisilla, on mahdolli-
suus kansalaisaloitteen johdosta näyttää teoin, että puheet olivat totta ja todellisuutta.

Haluan vielä puolustaa kollegaani. Tieto lisää tuskaa ja vaikuttaa päätöksentekoon, ja tä-
män vuoksi varmasti edellisen kauden ministeri Huovinen asetuksen allekirjoitti, kuten
17



Pöytäkirjan asiakohta PTK 25/2015 vp
juuri edellä kuultiin. Samoin perustein hän varmasti myös allekirjoitti poikkeusluvat. Tasa-
arvo ja turvallisuus ovat oikeutemme.

Arvoisa puhemies! Toivon, että kun valiokunta saa lisää tietoa ja nämä keskusteluissa-
kin esitetyt huolet ja aloitteessa esitetyt huolet otetaan huomioon, niin tarvittaessa asetusta
voidaan parantaa, jos siihen osoittautuu tarvetta.

18.09 Niilo Keränen kesk: Arvoisa puhemies! Tämän kansalaisaloitteen ideana on, että
synnytystoiminta voisi jatkua pienemmissäkin sairaaloissa, ja ongelman avain on tuo las-
tenlääkäreitten riittävyys. Jos synnytystoiminta loppuu jostakin sairaalasta, se merkitsee
automaattisesti sitä, että muiden operatiivisten erikoisalojen, pääasiassa pienissä sairaa-
loissa kirurgian, osuus päivystyskustannuksista nousee. Jos synnytykset jatkuisivat, sama
leikkaustiimi ja anestesiatiimi hoitavat molempien alojen päivystyksen. Kun yksi loppuu,
niin miten käy toisille, ja uhkaako sairaalaa näivettyminen? Useat sairaalat, joista synny-
tystoiminta uhkaa asetuksen johdosta loppua, sijaitsevat pitkien etäisyyksien alueella, mis-
sä hyvin toimivalla sairaalalla on keskeinen merkitys niin alueen sairaalaa tarvitseville ih-
misille kuin työllistäjänä myös koko paikkakunnalle, ja huoli alueen pärjäämisestä on ym-
märrettävää.

Toiselta puolen, arvoisa puhemies, tulee muistaa alkuperäisen päivystysasetuksen tar-
koitus myös synnytysten osalta. Asetuksella pyritään parantamaan potilasturvallisuutta,
synnyttäjän ja syntyvän lapsen turvallisuutta. Niinpä tuleekin kysyä, kumpi on vähemmän
turvallista: sekö, että lastenlääkäri tulee paikalle varttitunnissa, vaiko se, että synnyttäjä
pannaan taksiin tai ambulanssiin yhdeksi, kahdeksi tunniksi? Minä luulen, että juuri tähän
kohtaan tuolla valiokunnassa tulemme pureutumaan. Kansalaisaloitteessa on mukana
THL:n tilastoja muutamien vuosien takaa. Niiden tilastojen mukaan perinataali- ja neona-
taalikuolleisuudessa ei ole eroja synnytyssairaaloitten koon perusteella. STM:stä taas on
tullut tilasto vuodelta 2014 muun muassa keisarileikkauksista ja myös hätäsektioista, jotka
ovat toteutuneet ihan samalla tavalla.

Arvoisa puhemies! Kansalaisaloite terveydenhuoltolain ja sen myötä tämän päivystys-
asetuksen muuttamisesta on oikeilla jäljillä. Itse olen kuitenkin sitä mieltä, että päivystys-
asetuksessa olisi muutakin korjattavaa ja sitä pitäisi tarkastella oikeastaan laajemmin kuin
kansalaisaloitteessa on esitetty. Mutta tasapuolisuuden vuoksi kerron: itse olin Kuusamon
terveyskeskuksessa pomona, kun sieltä synnytykset lakkautettiin vuonna 2008. Tasapuoli-
suuden vuoksi on sanottava myöskin se, että senkään jälkeen ongelmia ei ole syntynyt.
Vain yksi oma lapsenlapseni on syntynyt matkalla.

18.12 Hanna Sarkkinen vas: Arvoisa puhemies! Päivystysasetuksessa tuntuu ehkä hie-
man menneen lapsi pesuveden mukana. Asetus on hyvää tarkoittava, ja sillä on pyritty pa-
rantamaan potilasturvallisuutta, mutta pelkona on, kuten täällä on käynyt esille, se, että po-
tilasturvallisuus itse asiassa heikkenee, kun synnytysosastot karkaavat kauemmaksi ja mat-
kasynnytykset lisääntyvät. Erikoislastenlääkärin läsnäolo ei ole ainoa turvallisuutta luova
tekijä, ja täytyy puntaroida, kuinka merkittävä riski lastenlääkärin ympärivuorokautisen
päivystyksen puute on suhteessa matkasynnytysten lisääntymiseen, koska hoito pienessä-
kin sairaalassa on laadukkaampaa kuin tien päällä.

Meillä vaalipiirissä tämä asia on erittäin akuutti. Tämä päivystysasetus koskee sekä Ou-
laskangasta että Kajaania, jotka molemmat ovat tässä vaakalaudalla. Kajaanin ja Oulun vä-
linen etäisyys on 182 kilometriä, joka tarkoittaa ajassa 2 tuntia 20 minuuttia. Oulaskan-
18



Pöytäkirjan asiakohta PTK 25/2015 vp
kaan ja Oulun etäisyys on 102 kilometriä, ajassa tunti 15 minuuttia. Lisäksi Länsi-Pohjan
mahdollinen lakkauttaminen tulisi myös vaikuttamaan meille, koska näistä kaikista kol-
mesta sairaalasta synnytyksiä ohjautuisi sitten Oulun keskussairaalaan. Tästä nouseekin
kysymys siitä, miten keskussairaalan kapasiteetti riittäisi hoitamaan nämä kaikki synny-
tykset, minkälaisia investointeja sinne tarvitsisi tehdä, mikä olisi näidenkin ihmisten tur-
vallisuus siellä, jos se keskussairaala olisi valtaisan ruuhkaantunut, eli näiden kaikkien
muiden synnyttäjien ohjautuminen sinne koskisi myös näitä oululaisia synnyttäjiä. Tätä
täytyy myös kustannusnäkökulmasta ottaa laajasti huomioon, ja kuten täällä on myös to-
dettu, ei ole ilmaista tulla sinne pitkäksi aikaa sairaalan lähettyville odottelemaan.

Nollariskitilanteeseen ei päästä. On punnittava eri riskejä tehtäväkokonaisuuden perus-
teella ja harkittava ratkaisua, ja toivon, että aito prosessi valiokunnassa tehdään ja tätä ase-
tusta harkitaan aidosti uudelleen.

18.15 Tuula Haatainen sd: Arvoisa puhemies! Tämä kansalaisaloite on todellakin hyvä
ja tärkeä. Minusta on hienoa, että eduskunnassakin käsitellään tätä asiaa ja keskustellaan
siitä, koska tämä pakottaa meidät myös katsomaan asiaa eri puolilta ja eri kanteilta ja va-
lottamaan ja laajentamaan sitten ymmärrystä tähän asiaan. Valiokunnan puheenjohtaja on
luvannut, että tämä asia käsitellään valiokunnassa niin kuin proseduuriin kuuluu, ja kyllä
keskeisenä johtolankana täytyy olla synnytysten turvallisuus, äidin ja lapsen turvallisuus.

Tässä koko kokonaisuudessa täytyy ottaa huomioon tietenkin myös nämä pitkät väli-
matkat, ja nyt kun puhutaan päivystysasetuksesta ja tästä 1 000:n rajasta, niin johonkin se
raja aina on laitettava, nyt se on laitettu edellisellä kaudella tähän, ja sitten nämä pitkät vä-
limatkat taas on näillä poikkeusluvilla tarkastettu. Ja kuten ministerikin tuossa puheenvuo-
rossaan viittasi, nämä poikkeusluvatkin kestävät sitten siihen saakka, kunnes soten valura-
kenteen pitäisi alkaa olla selkeänä, jolloinka tätä asiaa, kaikkia näitä, myös siinä yhteydes-
sä pitää käsitellä.

Mutta, kuten sanottu, meidän kaikkien yhteinen tavoitetila on se, että suomalaisen hy-
vän synnytystoiminnan, kätilötoiminnan, lastenlääkäritoiminnan, neuvolatoiminnan, kai-
ken tämän yhdessä, pitää nivoutua hyvin yhteen, ja olennaista on, että hoitoketju toimii ja
että maltetaan satsata tässäkin myöskin ennaltaehkäisyyn eli äidin, isän ja perheen infor-
mointiin ja tukemiseen, jotta myös ollaan valmistautuneita hyvin siihen synnytystapahtu-
maan ja osataan sitten myös ajoissa lähteä liikkeelle.

Mutta kyllä tiedän — olen pitkien välimatkojen takana asunut, ja myös minut on käyty
synnyttämässä yli 50 kilometrin takaa lumituiskussa — tämän ongelman. Me elämme
maassa, jossa on pitkät välimatkat, ja toisaalta, kuten täällä edustaja Talja toi hyvin esiin,
ovat myös nämä rajalliset resurssit: meillä erikoislääkärien koulutuksessa on paljon puut-
teita ja vajavaisuutta, ja meidän pitää pystyä myös turvaamaan se, että nämä resurssit ovat
kaikki järkevällä tavalla ja mahdollisimman laajasti ihmisten, kansalaisten käytettävissä —
mutta valiokunta käsittelee tätä sen mukaan.

18.17 Marisanna Jarva kesk: Herra puhemies! Tätä synnytyslaitoksia koskevaa kansa-
laisaloitetta ja sen tekijöitä on helppo ymmärtää, omastakin kokemuksesta. Jos esimerkik-
si Kainuun keskussairaalalta lopetetaan mahdollisuus synnytysosastoon, matka Ouluun tai
Kuopioon jatkossa synnyttämään muuttuu jopa yli 300 kilometriksi ja kolmen tunnin mat-
kaksi. Tämä tarkoittaisi Helsingissäkin kiireellistä matkaa vähintään Tampereelle synnyt-
tämään.
19



Pöytäkirjan asiakohta PTK 25/2015 vp
Päivystysasetusta on perusteltu turvallisuudella. Tällä hetkellä turvallisuustaso sairaa-
loissa on kuitenkin Suomessa ja esimerkiksi meillä Kainuussa hyvä. Synnytysosaston si-
joittuminen pitkien matkojen päähän nimenomaan aiheuttaa lisää vaaroja syntyvän lapsen
elämän kannalta riskialtteimmissa tilanteissa.

Synnytyslääkärit ovat voineet aikaisemmin päivystää kotoa pitäen, mutta tämän uuden
asetuksen myötä tämä jatkuvan päivystyksen vaatimus aiheuttaa nimenomaan turhaa yli-
sääntelyä ja lisäkustannuksia ja vaarantaa myös päivystyssairaaloiden olemassaolon jat-
kossa alueilla ja aiheuttaa nimenomaan lapsiperheiden keskittymistä jatkossa palveluiden
perässä. Halutaanko tätä nimenomaan: tyhjentää alueet näiden palveluitten perässä, kun
tehdään vaarallisemmaksi tämä elämä tämmöisessä elämän kriittisessä tilanteessa? Ei hyvä
suunta.

Kannatan hyvin lämpimästi kansalaisaloitteen tavoitetta, päivystysasetuksen muutta-
mista synnytysten osalta.

18.19 Sari Tanus kd: Arvoisa herra puhemies! Ensiksi haluaisin kiittää hyvistä puheen-
vuoroista ja tässä myös sosiaali- ja terveysvaliokunnan puheenjohtajaa, edustaja Haatais-
ta. Tätä asiaa käsitellään siellä valiokunnassa, niin kuin hän tuossa sanoi.

Haluaisin kommentoida muutamaa asiaa.
Tässä edustaja Keränen toi jo esiin, että on tutkimuksia 80-luvulta ja samoin 2000-lu-

vulta, että eroja lasten ja äitien hyvinvoinnissa riippumatta siitä, onko pienen tai ison sai-
raala-alueen synnytyksestä kyse, ei todellisuudessa ole. Että en tiedä, mistä edustaja Talja
on sitten sellaisia tilastoja saanut.

Näiden matkasynnytysten lisääntymiseen: Muutaman vuosikymmenen aikana on Suo-
mesta lopetettu noin 35 synnytysyksikköä, ja se on tietysti osasyy matkasynnytysten li-
sääntymiseen. Sitten on mielenkiintoista se ja voisimme kaikki ajatella, minkä takia ni-
menomaan pääkaupunkiseudulla matkasynnytykset ovat viime aikoina lisääntyneet, toisin
kuin siellä pohjoisessa, missä itse asiassa on pidempiä välimatkoja. Niin kuin sanoin, itse
alan ammattilaisena ja myös kiireistä kätilöiden ja hoitajien työtä seuranneena väitän, esi-
tän mietittäväksi, onko todellisuudessa yhtenä syynä siihen, miksi matkasynnytykset ovat
lisääntyneet, se, että hoitajilla ja kätilöillä ei ole riittävästi aikaa siellä puhelimen päässä-
kään perehtyä, kuunnella ja antaa oikeita neuvoja, vaan neuvot annetaan hyvin kiireesti.
Minä ymmärrän sitä työpainetta enkä millään tavalla halua syyllistää hoitajia enkä kätilöi-
tä, he varmasti venyvät ja yrittävät tehdä työtänsä äitien ja lasten parhaaksi. Mutta tämä on
todellisuutta, ja minä väitän, että yksi syy siihen, minkä takia pääkaupunkiseudulla mat-
kasynnytykset ovat lisääntyneet, on se, että ei ole aikaa.

Ja samoin kuin tässä edustaja Heikkinen kertoi, suuremmassa yksikössä synnyttäneenä
hänelle sanottiin, että et sinä vielä synnytä. Hän synnytti puolen tunnin päästä, koska käti-
löllä ei ollut aikaa tutkia. Eli tämä on myös todellisuutta tänä päivänä suurissa yksiköissä,
niin kuin edustaja Sarkkinen hyvin nosti asian myös esiin. Jos sinne edelleenkin keskite-
tään enemmän ja enemmän, niin mikä on se todellinen äidin ja potilaan, sen vauvan turval-
lisuus? Mikä on se hyvä hoito? Mitenkä hoitohenkilökunta jaksaa, mitenkä kätilöt jaksa-
vat? He ovat hyvin vastuullisia. Suomalainen terveydenhoitohenkilökunta on hyvin vas-
tuullista, ja minä tiedän myös gynekologin vastaanotoltani, jossa kuulen paljon ammatti-
henkilöiden huolta ja heidän purkamista omasta työstään ja työtaakastaan, että he ovat suu-
ressa yksikössä tavattoman suuren taakan alla.
20



Pöytäkirjan asiakohta PTK 25/2015 vp
Millä tavalla sitten tätä ammattitaitoa pidetään yllä, niin kuin täällä edustaja Huovinen
sanoi, että jos akuutti tilanne tulee hyvin harvoin? No, tätä työnkiertoahan voidaan tehdä.
Pienistä yksiköistä voidaan mennä kolmen tai viiden vuoden välein esimerkiksi jaksoksi
suureen, kiireiseen synnytysyksikköön, ja suosittelisin myös toisinpäin: että suuresta yksi-
köstä tultaisiin pieneen yksikköön ottamaan oppia, millä tavalla siellä (Puhemies koput-
taa) yksilökohtaisesti kohdataan synnyttäjiä ja myös ennakoidaan ja puututaan hyvin aikai-
sessa vaiheessa, jolloin todellisuudessa lisätään sitä potilaan, synnyttäjän, ja lapsen turval-
lisuutta. - Kiitos.

18.22 Susanna Huovinen sd: Arvoisa puhemies! On helppo yhtyä edellä puhuneen edus-
tajan näkemykseen siitä, että meidän terveydenhuoltomme henkilöstö on hyvin koulutet-
tua, erittäin tunnollista. Välillä kun itsekin olen edellisessä tehtävässä saanut varsin paljon
seurustella henkilöstön kanssa, niin tiedän sen, että venytään välillä vähän liikaakin. Ta-
vallaan tämä on iso ongelma, ja tähänhän edustaja Heikkinen myös omassa puheenvuoros-
saan viittasi. Muistutan tässä, että nämä asiat eivät ole kiinni päivystysasetuksesta vaan ne
ovat kiinni järjestämisen logiikasta ja siitä, millä tavalla saamme nyt tämän sote-rakenteen
vastaamaan niihin tarpeisiin, joita meillä tässä maassa eittämättä on.

Sitten, puhemies, menen tähän matkasynnytysasiaan, joka edellisessä puheenvuorossa
jäi ajanpuutteen vuoksi käsittelemättä. Siihen muutama kommentti.

Kuten täällä on kerrottu, lisäys on tapahtunut erityisesti eteläisen ja läntisen Suomen
alueella ja varsinkin pääkaupunkiseudulla. Silloin pitää kyllä kysyä, mitkä ovat niitä toi-
mintatapoja, jotka johtavat tällaiseen lisäykseen. Sain lukuisia kansalaisviestejä. Itse eräs-
kin isä kertoi, että he olivat kertaalleen käyneet Kättärillä mutta sieltä oli sanottu, että men-
kää vain kotiin odottamaan, ja ambulanssiinhan se lapsi sitten syntyi. Kyllä tässä mielestä-
ni juuri tämä ensihoidon yhteys myöskin sitten tähän synnytystoiminnan osaamiseen pitäi-
si läpivalaista. Sitä toivon, että valiokunta myöskin katsoo läpi, millä tavalla voidaan tätä
toimintaa kehittää ja ottaa mallia sieltä, missä on pitkät etäisyydet mutta ei ole sitten tullut
lisäystä matkasynnytyksissä.

Kävin itse Inarissa, jossa kerrottiin, että koska on pitkä etäisyys synnytyssairaalaan, niin
lähestulkoon aina synnyttäjän mukaan ambulanssiin lähtee kätilö terveyskeskuksesta. Tä-
mäntyyppisiä toimintamalleja meidän pitää osata löytää. Kyllä kyse on sitten myös asen-
teesta, otetaanko se synnyttäjä vakavasti, kun hän soittaa ja kertoo niitä omia tilanteitaan.

Lisäksi esimerkiksi Helsingin ja Uudenmaan sairaanhoitopiiri on käsittääkseni tehnyt
omia selvityksiään - toivon, että valiokunta ottaa näistäkin selvää - joissa on käyty läpi sai-
raskertomukset näiden matkasynnyttäjien osalta. On käynyt ilmi, että hyvin monet heistä
ovat maahanmuuttajataustaisia. Onko kyse siitä, että neuvolassa ei olekaan osattu riittäväl-
lä tavalla ohjeistaa sitä tilannetta? Hyvin monet heistä ovat monisynnyttäjiä, äitejä, jotka
ovat saattaneet synnyttää jo kolme lasta ja ajattelevat, että no, eihän tässä vielä mikään kii-
re ole, ja sitten tuleekin kiire tai joitain muuntyyppisiä tilanteita. Nämä pitää kaikki katsoa
läpi ennen kuin kauhistellaan tätä matkasynnytysasiaa. Totta kai ei meillä voi olla tavoite,
että yhä useampi lapsi syntyy matkalle tai ambulanssiin. Se ei saa olla tavoite.

Mutta sitten, puhemies, vielä lopuksi muistutan siitä, että todellakin, vaikka 1 000 syn-
nytystä oli tässä ikään kuin yhtenä kriteerinä, niin poikkeuslupia myönnettiin nimenomaan
myös maantieteellisesti pitkien etäisyyksien vuoksi. Itse ainakin ajattelen, että on osia,
joissa, vaikka olisi aika vähänkin synnytyksiä, meillä pitää olla synnytyssairaalat. Tämä
etäisyyskysymys on aivan oleellinen.
21



Pöytäkirjan asiakohta PTK 25/2015 vp
Hallitushan joutuu, uusikin hallitus, nyt ottamaan kantaa itse asiassa päivystysasetuk-
seen poikkeuslupien osalta, koska ne täsmättiin tulemaan yhteen sen sote-rakenteen kans-
sa, jota me emme, ministeri Rehula, valitettavasti saaneet vielä valmiiksi. Nyt voi olla, että
te ette saa sitä valmiiksi tuohon aikamäärään mennessä, joten tämä asia tulee teidän pöy-
dällenne, ja siinä mielessä tämä kansalaisaloitteen käsittely (Puhemies koputtaa) on erit-
täin tärkeä kysymys.

18.26 Veera Ruoho ps: Arvoisa puhemies! Täällä perättiin perussuomalaisten kannanot-
toa tähän erittäin tärkeään asiaan. Ymmärrän hyvin, että asia huolettaa monia perheitä, jot-
ka jo nykyisellään asuvat pitkien etäisyyksien päässä synnytyssairaalasta. Perussuomalai-
sena kansanedustajana, toki poliisiammatinkin tuomalla kokemuksella, uskon kyllä sii-
hen, että sote-uudistuksen kokonaisuudistuksen yhteydessä tullaan varmistamaan lapsen ja
äidin turvallisuus mahdollisimman hyvin.

Mutta kuten tiedämme, synnytys voi alkaa ja edetä hengenvaarallisesti aina kuolemaan
johtaen, vaikka perhe asuisi lähelläkin synnytyssairaalaa. Suomen olosuhteet eivät kuiten-
kaan ole niin hankalat, mistä haluan ottaa esimerkin Sudanista, jossa itse olen työskennel-
lyt kaksi vuotta. Siellä teimme tämmöisen gender-työn ohessa kansainvälisten kansalais-
järjestöjen kanssa yhteistyötä ja koulutimme paikallisia ihmisiä kätilöiksi. Tiedän, että
tämmöinen ei ole mahdollista meillä täällä Suomessa eikä siihen ole sillä lailla tarvetta-
kaan, mutta kuitenkin halusin vain tuoda sen, miten tärkeää on, niin kuin edustaja Huovi-
nen toi jo myös esille, että se kätilö olisi mukana sitten vaikka siellä ambulanssissa edes,
että se toisi turvallisuutta mukaan enemmän siihen.

Lopuksi haluan kertoa tietysti esimerkin. Oma äitini oli 8-vuotiaana kätilönä oman pik-
kuveljensä syntyessä, ja synnytys eteni ja onnistui hyvin.

18.28 Mikaela Nylander r: Arvoisa puhemies! Tässä nousi hyvin ansiokkaasti esiin pää-
kaupunkiseudun tilanne, ja pääkaupunkiseudulla on ollut todella paljon — minä en tiedä,
onko se suomenkielinen termi — sulkuja, vai mitä nämä ovat, että sinä et kerta kaikkiaan
pääse. Niitä on ollut poikkeuksellisen paljon nyt. Se on tarkoittanut myös sitä, että näitä
pienempiä synnytyssairaaloita ja -osastoja Lohjalla ja Porvoossa ollaan käytetty, mutta
tämä tietysti tarkoittaa sitä, että kun äitiä ja perhettä pompotetaan paikasta toiseen, niin se
johtaa tietysti tähän tilanteeseen, että tapahtuu aika paljon näitä synnytyksiä sitten synny-
tyssairaaloiden ja -osastojen ulkopuolella. Tähän tilanteeseen on myös palattava ja katsot-
tava tätä, miten saadaan tältä osin myös tätä turvallisuutta parannettua nimenomaan täällä
pääkaupunkiseudulla, joten kiitos siitä puheenvuorosta.

18.29 Hannakaisa Heikkinen kesk: Arvoisa puhemies! Edellä edustajat Tanus ja Huovi-
nen käyttivät erittäin hyvät puheenvuorot, ja olen aivan samaa mieltä, että tämä annettu
päivystysasetus ei todellakaan ole syypää siihen, että isoissa sairaaloissa voi hoidon laatua
heikentävästi vaikuttaa se, että osastot ovat täysiä ja hoitohenkilökuntaa on liian vähän
suhteessa synnyttävien äitien määrään.

Mutta tämän kansalaisaloitteen yksi keskeinen huoli on varmasti myös juuri se, olem-
meko me tarkastelleet riittävän selvästi sitä, että kun kuitenkin tämä synnyttävien äitien
määrä toivottavasti ei tästä nykyisestään hirveästi vähene, niin jos sairaaloita suljetaan syn-
nytysasetuksen poikkeuslupien päättymisen tai muuten rakenteitten muuttumisen myötä,
niin edelleenkin nämä äidit ja synnytykset kuormittavat näitä jäljelle jääviä synnytyssai-
22



Pöytäkirjan asiakohta PTK 25/2015 vp
raaloita. Tämä on varmasti tärkeä asia, mihin meidän pitää valiokunnassa, kun tämä asia
tulee valiokuntaan, pureutua ja tutkia, mikä tämä kehitys tulee olemaan.

Tämä kiire osastoilla ei todellakaan kosketa tällä hetkellä pelkästään synnytysosastoja.
Kuopioon, missä itse olen molemmat lapseni synnyttänyt, on uusi hieno osasto vastikään
saatu, ja todennäköisesti syksyllä sosiaali- ja terveysvaliokunnan matkalla pääsemme tu-
tustumaan, mitenkä siellä hoito tällä hetkellä toimii: ovatko vaikuttaneet nämä uudet tilat
hoitohenkilökunnan jaksamiseen paremmin, onko sinne resursoitu ei pelkästään tiloihin
vaan myös siihen, että siellä on henkilökuntaa riittävästi. Nämä ovat mielenkiintoisia asioi-
ta, joihinka pääsemme onneksi tutustumaan, koska yksi tärkeä asia tässä hoidon laadussa ja
hoitajien riittävyydessä myös on se, että ne olemassa olevat hoitajat jaksavat ja haluavat
tehdä tätä työtä. Ja yksi keskeinen asia tähän jaksamiseen liittyen on se, että työn määrä ei
ole liian suuri.

Keskustelu päättyi.

Asia lähetettiin sosiaali- ja terveysvaliokuntaan.
23


