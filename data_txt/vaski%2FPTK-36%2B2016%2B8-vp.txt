















































DEMD91F.tmp.xml


Pöytäkirjan asiakohta PTK 36/2016 vp
Pöytäkirjan asiakohta 

PTK 36/2016 vp

Täysistunto

Tiistai 12.4.2016 klo 13.59—20.29

8. Hallituksen esitys eduskunnalle joukkorahoituslaiksi sekä eräiksi siihen liittyviksi laeiksi 
Hallituksen esitys HE 46/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään talousvaliokun-
taan.

Keskustelu

19.04 Arja Juvonen ps: Arvoisa herra puhemies! Tässä hallituksen esityksessä ehdote-
taan säädettäväksi uusi erillislaki joukkorahoituksesta sekä muutettavaksi eräitä muita la-
keja. Joukkorahoituksella tarkoitetaan suurelle yleisölle esitettäviä avoimia pyyntöjä kerä-
tä varoja tiettyyn hankkeeseen. Joukkorahoitus on tapa kerätä rahoitusta henkilöiden ja or-
ganisaatioiden hankkeille sekä yritysten toimintaan. Joukkorahoituksesta voisimme sa-
noa, että pienistä puroista syntyy suuri joki ja sillä on mahdollisuus saada aikaan suuria ja
tärkeitä asioita.

Esityksen tavoitteena on selkiyttää lainsäädäntöä, parantaa sijoittajansuojaa, lisätä yri-
tysten rahoitusvaihtoehtoja sekä monipuolistaa rahoitusmarkkinoita. Joukkorahoituslain
säätämistä on pidettävä merkittävänä edistysaskeleena. Se on ensimmäinen taloudelliseen
kilpailukykyyn liittyvä kansallinen lainsäädäntöhanke, jossa Suomi toimii edelläkävijänä.
Ehdotetun säätelyn myötä joukkorahoitus saa selkeät pelisäännöt. Samalla lainsäätäjä pa-
rantaa pk-yritysten ja kasvuyritysten rahoitusmahdollisuuksia. Tällä puolestaan on oletet-
tavasti vaikutuksensa vakaampaan ja kestävämpään talouskasvuun.

19.05 Sinuhe Wallinheimo kok: Arvoisa puhemies! Tähän hallituksen esitykseen jouk-
korahoituslaiksi voi olla monessakin mielessä tyytyväinen. Saamapuolelle tässä pääsevät
ainakin pk-yrittäjät ja sijoittajat mutta samalla myös Suomi kokonaisuudessaan. Hallituk-
selle ja valtiovarainministerille kuuluu kiitos tämän tärkeän lakihankkeen nopeasta hoita-
misesta eteenpäin. Hallituksen osoittama ennakkoluuloton ote on juuri sitä, mitä tässä
maassa nyt tarvitaan. Lainsäädännön ei aina tarvitse rajoittaa, se voi myös mahdollistaa.

Arvoisa puhemies! Yrityskentässä tarve selkeälle joukkorahoituslaille on tunnistettu jo
pitkään. Aiempi lainsäädäntö asiasta on ollut kovin tulkinnanvaraista, ja erityisesti pienet
finanssialan yhtiöt eli fintech-startup-yritykset ovat olleet hätää kärsimässä tiukkojen re-
kisteröintimenettelyjen ja vaihtuvien pelisääntöjen keskellä. Uudessa laissa tähän saadaan
nyt muutos. Jatkossa joukkorahoituksen välittäjän ei tarvitse liittyä sijoittajan korvaussuo-
jarahastoon. Tämän lisäksi sijoituspalvelulainsäädäntöön liittyvät oman pääoman vaati-
 Tarkistettu
4.0



Pöytäkirjan asiakohta PTK 36/2016 vp
mukset kevenevät järkevälle tasolle. Tämä puolestaan helpottaa ajan mittaan kotimaisten
pk-yrittäjien rahoitusasemaa, kun rahaa on myös tätä kautta enemmän tarjolla. 

Myös sijoittajan kannalta uusi laki on muutos parempaan. Se tekee startup-yrityksiin si-
joittamisesta todellisen vaihtoehdon ilman tuottoa syöviä välikäsiä. Jatkossa joukkorahoi-
tusalusta ei enää tarvitse sijoituspalveluyhtiön toimilupaa, vaikka välitettävät rahoitusväli-
neet olisivat siirtokelpoisia arvopapereita.

Arvoisa puhemies! Eurooppalaisessa vertailussa Suomi on tämän uudistuksen myötä
edelläkävijä joukkorahoituksen alalla. Toisin kuin yleensä, kotimaisen ja EU-lainsäädän-
nön yhteensovittamisessa EU-tasoisen sääntelyn tarjoamiin mahdollisuuksiin tartuttiin nyt
ennakkoluulottomasti. Toivottavasti tätä etulyöntiasemaa osataan jatkossa myös hyödyn-
tää koko yrittäjyyskentän dynaamisuuden vahvistamiseksi.

19.08 Markus Lohi kesk: Arvoisa puhemies! Tässä joukkorahoituslaissahan on kysy-
mys sellaisesta yleensä pienten, keskisuurten, voi sanoa, kasvuvaiheessa tai ihan aloitta-
misvaiheessa olevien yritysten rahoittamisesta hyvin pienillä summilla, yleensä internetin
kautta suurelta joukolta kerättävällä rahoituksella. Tästähän ovat puuttuneet kokonaan
Suomessa pelisäännöt. Voidaan tietenkin kysyä, eikö sitten rahankeräyslakia jotenkin voi-
taisi tähän soveltaa, mutta siinähän on kysymys siitä, että rahaa kerätään yleishyödylliseen
tarkoitukseen. Sen sijaan joukkorahoituksessa on kysymys siitä, että pienet aloittamisvai-
heessa olevat yritykset — yleensä kysymys on niistä — tarvitsevat rahoitusta, ja missään
tapauksessa kysymys ei ole yleishyödyllisestä toiminnasta.

Nyt tässä hallituksen esityksessä säädetään kahdenlaisesta joukkorahoitusmuodosta: voi
olla vastikkeetonta joukkorahoitusta tai sitten vastikkeellista, jolloin luvataan osa voitosta
tai muuta vastiketta näille rahoittajille. Kaiken kaikkiaan tämä kysymyshän on ehkä enem-
mänkin voimistunut viime vuosina, osittain siitä syystä, että pankkirahoitus ja muu perin-
teinen rahoitus on vaikeutunut finanssikriisin seurauksena ja tarvitaan nyt tähän sääntelyä.
Vaikka tämä Suomessa on ollut — voi sanoa, että varmasti osittain lainsäädännön puut-
teesta johtuen — erittäin pientä, niin maailmalla se on aika suuret mittakaavat jo saanut.
Muun muassa Euroopan tasolla on arvioitu, että viime vuonna tätä joukkorahoitusta kerät-
tiin 6 miljardilla eurolla, Yhdysvalloissa 17 miljardilla dollarilla. Sen takia on erinomaisen
tärkeää, että meilläkin tähän otetaan nyt kantaa, luodaan tähän lainsäädäntöä ja saadaan
(Puhemies koputtaa) kenties toimivia välineitä.

19.10 Silvia Modig vas: Arvoisa herra puhemies! Hallitukselle pitää antaa kiitosta sil-
loin, kun on kiitoksen paikka. On erittäin hieno asia, että saatiin esitys laiksi joukkorahoi-
tukselle. Tämähän tarvitaan, koska nämä joukkorahoituksen muodot ovat, kuten edellinen-
kin puhuja kuvasi, toisistaan niin toiminnallisesti kuin taloudellisesti todella todella suu-
resti eroavia muotoja. Mikään laki meillä ei ole aikaisemmin niitä kaikkia kattanut.

Minä näen kyllä itse, että joukkorahoitus voi antaa moninaisia mahdollisuuksia ideoi-
den, yritysten kasvulle ja siten tuottaa meille sisältöä ja sitä kaivattua hyvää talouskasvua.
Joukkorahoitushan mainittiin myös tämän päivän hallituksen tiedotustilaisuudessa yrittä-
jyyspaketista ja työllisyyspaketista. Se on todellakin yksi konkreettinen keino — valitetta-
vasti ainoa konkreettinen keino, joka tästä hallituksen paketista löytyi. Nimenomaan star-
tup-yrityksille, joita tällä hetkellä on kasvamassa ja syntymässä monia, tämä joukkorahoi-
tus voi antaa todella hyvät mahdollisuudet.
2



Pöytäkirjan asiakohta PTK 36/2016 vp
Kannustankin hallitusta tuomaan enemmän tämmöisiä konkreettisia, positiivisia, todel-
lakin vaikuttavia toimia, jotta saadaan positiivista ja hyvää, laadukasta talouskasvua aikai-
seksi.

19.11 Ville Skinnari sd: Arvoisa puhemies! Kuten edustaja Modig totesi, silloin kun on
kiitoksen aika, pitää kiittää, ja tänään olemmekin oikein, voi sanoa, koko päivän hallitusta
kiitelleet.

Joten jatkan oikeastaan siitä, miten ja kuinka me saisimme tätä pääomaköyhän Suomen
sijoituspääomaa liikkeelle. Tässä nyt hallitus näyttää mallia siitä, miten sitä voimme tehdä.
Suomessahan makaa pankkitileillä, voi sanoa, jopa aivan liikaa euroja, kun ajattelee, mitä
niillä voi tehdä, kun ne pistää sijoittumaan ja sitä kautta luomaan uutta työtä ja tekemistä.

Suomessa oli vuoden 2014 lopussa vain noin 13 joukkorahoitusta tarjoavaa tai välittä-
vää palvelualustaa. Se on todella vähän, ja tätä kehitystähän tällä esityksellä nyt halutaan
nopeuttaa. Joukkorahoitus antaa paljon mahdollisuuksia siemen-, kasvu- sekä pk-yrityksil-
le mutta samalla myös luovan alan hankkeille, jos ajatellaan vaikka musiikin, elokuvan,
kulttuurin mahdollisuuksia, ja tätäkin työtä Suomessa on jo hyvällä mallilla.

Suomen ongelma on ollut kuitenkin kaiken kaikkiaan tämä toteutuneiden sijoitusten lu-
kumäärä. Miten me saamme vauhtia tähän koneeseen? Se on laajempi asia, ja sitä ei pel-
kästään tämä laki nyt tällä istumalla ratkaise.

Mutta kuten sanottu, työtä pitää tehdä, ja tämä voi olla myös yksi malli, miten kotimais-
ta elintarvikealaa ja tämän tyylisiä ratkaisuja (Puhemies koputtaa) kehitetään edelleen.

Keskustelu päättyi.

Asia lähetettiin talousvaliokuntaan.
3


