















































DEME287.tmp.xml


Pöytäkirjan asiakohta PTK 143/2018 vp
Pöytäkirjan asiakohta 

PTK 143/2018 vp

Täysistunto

Torstai 17.1.2019 klo 15.59—18.39

2.3. Suullinen kysymys ulkomaalaisten seksuaalirikollisten karkottamisesta (Simon Elo 
sin)

Suullinen kysymys SKT 228/2018 vp

Suullinen kyselytunti

Ensimmäinen varapuhemies Mauri Pekkarinen: Lisäkysymys, edustaja Elo.

Keskustelu

16.16 Simon Elo sin: Arvoisa herra puhemies! Ilmeisesti aina pitää palata kuin koira ok-
sennukselle samaan kysymykseen, mutta palataan, kun kerta palata pitää.

Kesärannassa kesällä 2017 ainoa vaatimus perussuomalaisten puolelta, Jussi Halla-
aholta, oli, että ulkoministeri Soini pitää vaihtaa ulkoministeri Terhoksi. Mitään muita vaa-
timuksia ei ollut. [Välihuutoja perussuomalaisten ryhmästä] Kaikki ohjelmat hyväksyttiin:
hallitusohjelma, kaikki.

Mutta varsinainen kysymys, arvoisa puhemies. On totta, että Iltalehden selvityksen mu-
kaan 91 prosenttia suomalaisista haluaisi karkottaa ulkomaalaiset seksuaalirikolliset. Sisä-
ministeri Mykkänen, olette sinänsä aivan oikein sanoneet viime joulukuussa, että tekin ha-
luaisitte tämän saman asian tapahtuvan, karkottaa ulkomaiset seksuaalirikolliset. Mutta tie-
dämme valitettavasti, että usein tämä ei käytännössä ole mahdollista tiettyihin maihin. Sik-
si, yhtenä syynä, siniset esittävät listaa toimenpide-esityksistä, joilla näihin asioihin voitai-
siin puuttua. Esimerkiksi näistä Oulun rikoksista epäillyistä, jos heidät tuomitaan, monia-
kaan ei näistä syistä johtuen pystytä näihin maihin karkottamaan. Haluaisitteko muuttaa,
oletteko valmis muuttamaan järjestelmän sellaiseksi, että palauttaminen on myös käytän-
nössä mahdollista, sillä tärkeintä on kansan turvallisuus?

16.17 Sisäministeri Kai Mykkänen (vastauspuheenvuoro): Arvoisa puhemies! Nyt vuo-
denvaihteen jälkeen rikoksista, joista voidaan tuomita yli vuoden rangaistus, joihin nämä
törkeät lapsien hyväksikäytöt kuuluvat, voidaan oleskelulupa purkaa ja nopeutetussa me-
nettelyssä karkottaa ilman hallintotuomioistuimen lainvoimaisuuspäätöksen odottamista-
kin. Se on erittäin voimakas, tavallaan tuomio Suomelta kansakuntana tälle ilmiölle, ja niin
pitkälle kuin oikeusvaltio voi tässä venyä.

Useammin haaste on se, että ne vastaanottavat maat eivät välttämättä ole tästä samaa
mieltä. Tämä on tietysti asia, jota myös yhdessä edistämme, että kaikilla maailman mailla
on kansainvälisen oikeuden mukaan velvollisuus ottaa omat kansalaisensa takaisin, jos
heillä ei ole laillista oikeutta oleskella siellä, missä he ovat, ja se kohdemaa on heitä koti-
maahansa palauttamassa. Mutta kuten tiedämme, tässä meillä on haasteita useiden meidän
kannalta tärkeiden turvapaikan hakumaiden osalta. Tätä työtä tietysti tehdään ulkoministe-
 Tarkistettu
4.0



Pöytäkirjan asiakohta PTK 143/2018 vp
riön johdolla, mutta erittäin hyvässä yhteistyössä teemme tietysti sisäministeriön puolelta
sen, mitä voimme.

Kysymyksen käsittely päättyi.
2


