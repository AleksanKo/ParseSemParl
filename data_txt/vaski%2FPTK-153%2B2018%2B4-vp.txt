















































DEM4DB5.tmp.xml


Pöytäkirjan asiakohta PTK 153/2018 vp
Pöytäkirjan asiakohta 

PTK 153/2018 vp

Täysistunto

Tiistai 5.2.2019 klo 14.04—15.28

4. Hallituksen esitys eduskunnalle laeiksi biopolttoöljyn käytön edistämisestä, biopolttoai-
neiden käytön edistämisessä liikenteessä annetun lain muuttamisesta sekä biopolttoaineis-
ta ja bionesteistä annetun lain 2 §:n muuttamisesta

Hallituksen esitys HE 199/2018 vp
Valiokunnan mietintö TaVM 29/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 4. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

14.56 Jani Mäkelä ps: Arvoisa puhemies! Esitän vastalauseen 2 mukaisen ehdotuksen la-
kiehdotusten hylkäämisestä.

Toteutuessaan tämä esitys tulisi merkittävällä tavalla lisäämään niin lämmityksen kuin
liikenteen kustannuksia maassamme. Perussuomalaisten mielestä asuminen ja liikenne
päinvastoin maksavat Suomessa jo liikaakin. Ainakaan lisäkustannuksia ei voida miten-
kään hyväksyä, kun kustannuksia päinvastoin pitäisi alentaa.

14.56 Lauri Ihalainen sd: Arvoisa puhemies! Ehdotan hyväksyttäväksi mietintöön liitty-
vät vastalauseen 1 mukaiset kolme lausumaa.

14.56 Hanna Sarkkinen vas: Arvoisa puhemies! Lain ensimmäisessä käsittelyssä käy-
tiin jo laajaa keskustelua lain sisällöstä ja ylipäätään biopolttoaineisiin ja liikenteen pääs-
tövähennyksiin liittyvästä tematiikasta, ja sen lisäksi esiteltiin myös nämä vastalauseen 1
mukaiset lausumat, joten kannatan siis edustaja Ihalaisen esittämiä vastalauseen 1 mukai-
sia lausumia, jotka käsittelevät sekoitevelvoitteen tarkistamista lain voimassaolokaudella
ja sekoitevelvoitteen kehittämistä synteettisten polttoaineiden osalta tekniikan ja määritel-
mien kehittyessä, sekä kolmatta lausumaa öljykattiloiden remonttituesta sosiaalisin perus-
tein.

14.57 Olli Immonen ps: Arvoisa puhemies! Perussuomalaisten eduskuntaryhmä on suh-
tautunut jossain määrin kriittisesti nyt tehtyihin esityksiin. Kuten tässä edustaja Mäkelä
edellä toi esiin, niin tällä muutoksella tulee valitettavasti olemaan vaikutuksia polttoainei-
den hintojen nousuun sekä sitä kautta liikkumisen kallistumiseen sekä teollisuuden ja yri-
tysten kilpailukykyyn. Lisäksi uudistuksesta koituu haittaa myös maataloudelle sekä niille
suomalaisille, jotka asuvat öljylämmitteisissä taloissa. 
 Tarkistettu
4.0



Pöytäkirjan asiakohta PTK 153/2018 vp
Muutoinkin näemme, että hallituksen esitys on ennenaikainen, koska RED II -esitys ei
ole vielä valmistunut, ja on melko varmaa, että tässä yhteydessä joudutaan muuttamaan
kansallista lainsäädäntöä joka tapauksessa.

Arvoisa puhemies! Vastalauseessa esitettyjen perusteluiden pohjalta kannatan edustaja
Mäkelän tekemää hylkäysesitystä.

14.59 Arto Pirttilahti kesk: Arvoisa rouva puhemies! Jälleen on toisessa käsittelyssä hal-
lituksen erinomainen esitys, millä me saavuttaisimme vuoden 2030 jakeluvelvoitteet bio-
polttoainejakeluvelvoitteen osalta. Eli se nostetaan 30 prosenttiin ja sitten 10 prosenttiin
myös lämmityspolttoaineissa ja työkoneissa. 

Tässä todellakin yksi osa on se, että öljylämmitystaloudet tulevat tämän piiriin, ja siinä
nähdäänkin näin, että niihin ei kannattaisi käyttääkään enää nestemäisiä toisen polven tai
ensimmäisenkään polven biopolttonesteitä vaan hakea niille muita lämmitysratkaisuja, ku-
ten geoterminen lämmitys tai siihen liittyvä tai polttoenergian käyttö. Sitä vartenhan mie-
tinnössä on myös talousvaliokunnan esitys, että tulisikin arvioida pienituloisille suunnat-
tuja energiakorvausavustuksia ja rahastojärjestelmiä. 

Tässä jakeluvelvoitteet nähdään erittäin tehokkaaksi ja nopeaksi tavaksi päästövähen-
nysvelvoitteen saavuttamiseksi, ja talousvaliokunta yhtyy ehdotuksen osalta perusajatuk-
seen siitä, että kunnianhimoisilla biopolttoaineita koskevilla velvoitteilla voidaan luoda
kannusteita biopolttoaineiden kehittämiselle, valmistukselle taikka niihin liittyville inves-
toinneille. Tämä järjestelmähän on luonut jo muun muassa meidän valtionyhtiö Nesteelle
mahtavat mahdollisuudet lähteä jalostamaan erityyppisiä biopolttoaineita, ja sen rinnalle
meille on tullut nyt useita muitakin yrityksiä Suomeen.

Biopolttoaineiden pohja on metsäpohjaista tai jätepohjaista. Meillä talousvaliokunnassa
käytiin keskustelua myös siitä, että uudet synteettiset polttoaineet tulisi huomioida tähän
mukaan. Siinä vaiheessa, kun RED II -päätöstä eli uutta listausta uusista biopolttoaineista
tehdään vuonna 2021, on tärkeää, että mukana ovat myös ne synteettiset polttoaineet, mit-
kä siihen mennessä on kehitetty tai mitä ollaan kehittämässä.

Näen, että tämä tuleva jakeluvelvoite mahdollistaa meillä polttomoottoriautojen ja -tek-
nologian pitkän iän vielä eteenpäinkin. Kun katsotaan nämä toisen sukupolven biopoltto-
aineet ja lisäksi katsotaan synteettiset, niin tämä antaa vielä pitkästi elinikää meidän polt-
tomoottoriautoillemme, ja saamme sitä kautta myös mahtavan mahdollisuuden käyttää
fossiilittomia polttoaineita.

15.01 Hanna Kosonen kesk: Arvoisa rouva puhemies! Tämä jakeluvelvoite biopolttoai-
neiden osalta on tärkeä osa meidän päästövähennyksiämme liikenteen puolella, ja kuten
tässä salissa varmasti kaikki tietävät, erityisesti liikenteen osalta tämä tulee olemaan haas-
teellinen urakka.

Meidän täytyy ottaa kaikki toimet käyttöön, ja jakeluvelvoite on yksi niistä. Kuten tässä
hyvin äskeisessä puheenvuorossa kuultiin, myös nämä uudet synteettiset aineet on saatava
mukaan, jotta meillä todella on tämä koko paletti ja kaikki mahdollisuudet sitten varmasti
mukana vaihtoehdoissa. Ei pidä jättää näitä eri teknologioita käyttämättä.

Suomen autokanta uudistuu hyvin hitaasti, ja siksikin tämä biopolttoaineiden jakeluvel-
voite on tärkeä asia nimenomaan Suomelle. Näkisin tärkeänä sen, että seuraavalla hallitus-
kaudella todella satsattaisiin biokaasun käytön lisäämiseen sillä tavalla, että se olisi mah-
dollista meille eri puolilla Suomea asuville. Se vaatii sitä, että täytyy saada investointeja
2



Pöytäkirjan asiakohta PTK 153/2018 vp
biokaasulaitoksiin ja sitten näitä tankkausasemia laajasti eri puolille Suomea, jotta sitten
biokaasuautolla päästään ajelemaan. 

Sähköistyminen on aivan selvä asia. Sekin on tulossa liikenteen puolelle, mutta päästö-
jen nopean vähentämisen osalta on merkittävä asia, että tämä jakeluvelvoitelaki nyt tässä-
kin etenee. 

15.03 Hannu Hoskonen kesk: Arvoisa rouva puhemies! Tämä hallituksen esitys, joka
nyt on toisessa käsittelyssä — ja talousvaliokunta on antanut siitä erittäin hyvän mietinnön
— on mielestäni yksi tämän kauden merkittävimpiä lakeja ympäristön kannalta. 

Keskustelu siitä, millaisilla autoilla tässä maassa ajetaan tällä hetkellä ja mennäänkö
vain heti välittömästi sähköautoihin: ajatuksena se on aivan järjetön, että lähdettäisiin ole-
massa olevaa autokantaa radikaalisti muuttamaan nopeasti. Linja, jonka hallitus on valin-
nut lisäämällä liikennepolttoaineisiin biojaetta, on aivan oikea ja erittäin perusteltu. Ajatel-
kaapa, hyvät edustajakollegat, sitä, että Suomen teillä liikkuu tällä hetkellä esimerkiksi vii-
si vuotta vanhoja eurooppalaisvalmisteisia dieselhenkilöautoja, jotka kuluttavat vähimmil-
lään alle viisi litraa sadalla kilometrillä. Itsekin ajan sellaisella autolla, ei ole tosin euroop-
palaisvalmisteinen, jolla kesäaikaan pääsee kevyesti alle viiden litran sadalla kilometrillä.
Kun niiden kohdalla lisätään nyt dieseliin tätä biojaetta reilusti, niin on vaikea kuvitella,
mistä löytyisi se ympäristöystävällisempi auto. Jos lähdettäisiin vaikka hienoja sähköauto-
ja tekemään, niin sen auton valmistuksessa käytetään valtava määrä luonnonvaroja, ja sit-
ten jos minä sähköauton ostaisin ja tehtäisiin kivihiilellä sähkö, kivihiilellä vasta painel-
laan, niin kylläpä siinä luonto laulaa hoosiannaa sinä päivänä, kun tällainen pöljyys tehtäi-
siin. 

Elikkä Suomen valitsema linja tässä on aivan oikea. Tuomme liikennepolttoaineisiin bi-
ojaetta koko ajan lisää, ja se biojae on suomalaista alkuperää. Tämä on todella viisas tie.
Sitten samalla voimme hyödyntää näiden ihmisten olemassa olevat autokannat niin, että
kun joku eläkeläispariskunta tuolla Ilomantsissakin ajelee kauppaan vanhalla autolla, van-
halla Toyota Corollalla, joka kuluttaa hyvin vähän bensaa, ja siinä on se 30 prosenttia bio-
jaetta jo 2029, niin varmasti ette löydä tästä maasta ympäristöystävällisempää autoa kuin
se auto on. Ihmiset pitävät ne autonsa ihan varmasti kunnossa, ja ne osataan korjata. 

Sitten on tämä sähköautohössötys, jolla muka korvattaisiin nämä kielletyt polttomoot-
torit, mitä demarit ovat esittäneet. Kyllä sitä kaikenlaisia esityksiä tekee, mutta ajattelu on
jäänyt aika vähälle siinäkin esityksessä. Nimittäin, ajatelkaapa sitten tilannetta, jos me
nämä polttomoottorit kieltäisimme: mitä tehtäisiin työkoneille? Se on ajatusmaailmana ai-
van täysin kammottava. Meidän työkoneemmehan kaikki käyvät 99,9-prosenttisesti die-
selmoottoreilla: kaivinkoneet, metsäkoneet, kuorma-autot ja niin edelleen. Näin ollen tämä
on aivan äärimmäisen hyvä tie, minkä Suomi on valinnut, ja tätä tietä pitää jatkaa. 

Lopuksi, arvoisa puhemies: Toivoisin, että tähän ympäristökeskusteluun saataisiin myös
se järki, että tässäkin asiassa, niin kuin tuossa edellä käsitellyssä maataloutta koskevassa
asiassa, pitäisi jonkun ruveta ajattelemaan suomalaisilla aivoilla. Meillä itsellämme on täs-
sä maassa mahdollisuudet hoitaa luontoa ja näitä biojakeita sun muita hyviä asioita niin,
että me suomalaiset hyödymme. Jos me lähdemme näitä kovia ulkomaalaisia sähköautoja
tänne röijäämään, niin maksamme tästä maasta rahaa paljon ulos emmekä saa itse siitä juu-
ri mitään hyötyä, paitsi sen, että kivihiilellä tehty sähkö [Puhemies koputtaa] menee parem-
min kaupaksi. 
3



Pöytäkirjan asiakohta PTK 153/2018 vp
Toinen varapuhemies Tuula Haatainen: Pysytään puhujalistassa.

15.06 Jani Mäkelä ps: Arvoisa puhemies! Sen verran vielä kommentoin näitä äskeisiä,
lähinnä keskustalaisten pitämiä puheenvuoroja, että totta kai on hyvä ja oikein, että jos
meillä biopolttoainetta syntyy jonain sivutuotteena tai sitä muuten tuotetaan, niin sitä käy-
tetään. Siinä ei ole mitään vikaa. Mutta näissä puheenvuoroissa ei ole huomioitu sitä, että
tästä koituu kustannuksia ja polttoaineen hinnan nousua, minkä tämä hallituksen esityskin
kyllä tunnustaa, itse asiassa meidän puolueemme näkemyksen mukaan jopa sitä kustannus-
ten nousua vähättelee. Miksei tätä kustannuspuolta oteta esiin ollenkaan puheenvuoroissa? 

15.07 Eero Suutari kok: Arvoisa puhemies! Edustaja Hoskosen puheenvuoro innosti pu-
humaan tästäkin asiasta, kun olen kuitenkin asiasta kiinnostunut ja ottanut selvää.

Kyllä se kuitenkin niin on, että sähköllä liikkuminen, autojen liikkuminen sähköavustei-
sesti, on tätä päivää. Se on ympäristöystävällistä esimerkiksi uusimman Tekniikan Maail-
man tutkimuksen mukaan, missä tutkittiin nimenomaan suomalaisen energiantuotannon ti-
laa tällä hetkellä, ja se on menossa enemmän ympäristöä vähemmän kuormittavaan suun-
taan tulevaisuudessa. Kun tällä hetkellä verrataan esimerkiksi hybridiautoa ja sitten taval-
lista dieselautoa tai bensa-autoa, niin kolmen vuoden jälkeen se hybridiauto on ympäristön
kannalta parempi kuin polttomoottori, jossa ei ole sähköavusteisuutta.

Sitten myös näistä työkoneista ja muista. Meillähän on liikenteessä jo tällä hetkellä sekä
metsäautoissa, kuorma-autoissa että myös maansiirtoautoissa uusi kotimainen innovaatio,
jota on nyt semmoinen vajaa kaksi vuotta myyty, joka on hybridiauto. Siinä yli 900 hevos-
voimaa saadaan aikaan sillä, että normaalin 650-hevosvoimaisen moottorin lisäksi tulee
sähkömoottori, joka vääntää niin, että päästään joka paikasta pois, ja sen polttoaineen ku-
lutus on huomattavasti pienempi. Elikkä minä kyllä ottaisin käyttöön nämä sähköinnovaa-
tiot mahdollisimman pian.

15.08 Hannu Hoskonen kesk: Arvoisa rouva puhemies! Edustaja Suutarille kiitoksia hy-
västä puheenvuorosta. Juttuhan on niin, että me kaikki tiedämme tällä hetkellä, että joka ai-
noa maailman autotehdas, suurimmat autontuottajat, tiedemiehet... Tiedän, että esimerkik-
si Yhdysvalloissa monessa yliopiston tutkimuslaitoksessa siellä Massachusettsin yliopis-
tossa, MIT:ssä, tehdään valtavaa tutkimusta nimenomaan tämän sähköautotekniikan kehit-
tämiseksi. Samoin kaikki tutkimuslaitokset, autotehtaiden omistamat laitokset, tekevät val-
tavia investointeja. Siellä tutkitaan sähköautojen kannattavuuden parantamista, akkutekno-
logian parantamista ja niin edelleen. Elikkä se tekniikka tulee sieltä mukaan ihan varmasti.
Ei Suomen valtion kannata hyppiä eikä yhtään euroa rahaa työntää ylimääräistä sinne, ei
tarvitse sitä tehdä. Odotetaan rauhassa, tuotetaan omia biopohjaisia polttoaineita liikentee-
seen, annetaan ihmisten ajaa niillä vanhoilla Corolloilla ja diesel-Golfeilla. Ne ovat aivan
älyttömän hyviä autoja. Jos 4 litraakin dieseliä se diesel-Golf syö kesäkelissä ajaessa, niin
rohkenen väittää — jos joku puheeni kuulee tuolla tiedemiespiireissä, niin toivon, että lä-
hettää minulle sähköpostiin laskelman, miksi tämä 4 litraa kuluttava auto olisi se onnetto-
min vaihtoehto tässä ilmastopolitiikassa — että se on tällä hetkellä Suomen ja koko maa-
ilman kannalta erittäin hyvä, että käytämme ne vanhat koneet rauhallisesti loppuun. 

Ainahan niissä ensimmäisissä sähköautomalleissa, missä tahansa uudessa automallissa,
on lapsenvikoja, mutta kun menemme kymmenen vuotta eteenpäin — tämänkin nyt pöy-
dällä olevan lakiesityksen tähtäinpiste on 2029, siihen on kymmenen vuotta aikaa — niin
4



Pöytäkirjan asiakohta PTK 153/2018 vp
ihan varmaan silloin, kun tämä laki menee vanhanaikaiseksi, eli 2029 joulukuun viimeinen
päivä, meillä on jo semmoisia välineitä, sähköautoja, tässä maassa, jotka tulevat pikkuhil-
jaa syrjäyttämään polttomoottoriautoja, ja se on aivan terve kehitys. Sinne ei valtiovallan
kannalta mennä härkkimään. Autoteollisuus näkee erittäin suurta intoa tässä asiassa, ja val-
tavia rahamääriä sijoitetaan tutkimukseen ja tuotekehitykseen. Esimerkiksi tänä päivänä-
hän löytyy jo markkinoilta hybridejä, joissa on polttomoottori, bensalla toimiva moottori,
ja sitten se ylimääräinen syntyvä sähkö kerätään akkuihin, ja niillä pääsee sitten esimerkik-
si bensankulutus laskemaan hyvinkin alas kaupunkiliikenteessäkin. Tämä on sitä tulevai-
suutta, mutta ei tässä kannata minun mielestäni paniikkiin mennä. Tämä hallituksen esitys,
joka nyt hyväksytään talousvaliokunnan mietinnön pohjalta, on oikea tie, tätä Suomen pi-
tää tukea. 

15.11 Arto Pirttilahti kesk: Arvoisa rouva puhemies! Todellakin, sähköteknologia tulee
moottoreihin, mutta tässä kuitenkin mietitään, että tänä vuonna hankittu auto olisi vielä 20
vuoden päästä käyttökuntoinen ja vielä käytettävissä ja kuinka pitkään me voimme niillä
ajaa. Itse näen, että nämä toisen sukupolven biopolttoaineet ja synteettiset polttoaineet tuo-
vat vielä mahdollisuuden näitten polttomoottoriautojen pitkäaikaisempaankin käyttöön.
Mutta on aivan totta, että sähkö tulee rinnalle ja sähkö on monessa varmaan hyvä. Esimer-
kiksi, kun mietitään näitä kaksipyöräisiä, polkupyöriä tai moottoripyöriä: me kävimme
juuri moottoripyörämessuilla katsomassa, että kaupunkiliikenteen osalta on tämä sähköis-
täminen varmaan aika helppo tehdä, mutta pitkän matkan ja kylmien olosuhteiden osalta
tässä ajassa ei ehkä vielä ihan täysin olla siinä hintaluokassa, missä normaali perhe voisi
tällaisen sähkölaitteen ostaa. 

Edustaja Mäkelä otti esille, että onko arvioitu tätä kustannustason nousua. Liikenneva-
liokunta on todellakin pohtinut sitä ja biopolttoaineiden hinnan kehitystä ja myös saata-
vuutta ja epävarmuustekijöitä siihen, ja niitä tulee tarkastella, se on aivan totta, mutta huo-
mauttaisin, että suurin osa tälläkin hetkellä polttoaineen hinnasta on veroja. Jos näitä tar-
kastellaan, niin siinä pitää myös valtionkin sitten omalta osaltaan pohtia, mikä on fossiili-
sen polttoaineen hinta ja mikä on biopolttoaineen hinta ja niitten verotussuhde.

15.13 Jani Mäkelä ps: Arvoisa puhemies! Siitä olen yhtä mieltä edellisten puhujien kans-
sa, että kyllä sähköauton tekniikan kehitystä vielä kannattaa jonkun aikaa odottaa. Se ei ole
vielä ihan näihin olosuhteisiin valmista, mitä meillä täällä Suomessa on. Eikä mielestäni
myöskään valtion tule suosia mitään tiettyä teknologiaa tukipolitiikallaan tai sanktioillaan,
vaan yhteiskunnan pitää olla mahdollisimman teknologianeutraali.

Sitä ajatusta nostaisin kuitenkin esiin, että mihin tämä mahdollinen biopolttoaine, jota
maassa tehdään, tulisi loppujen lopuksi mielekkäimmin käyttää. Käytetäänkö se pistekulu-
tuksena yksittäisissä autoissa, ajoneuvoissa, vai saataisiinko sille parempi hyötysuhde, jos
se käytettäisiin esimerkiksi sähkön tai lämmön tuotantoon voimaloissa? Meillähän on val-
mis sähköverkko, jota pitkin sen sähkön pystyy siirtämään, ja maamme ei ole energian suh-
teen läheskään omavarainen tälläkään hetkellä, eli joka tapauksessa kotimaista energiatuo-
tantoa tarvitsisi lisätä meillä, ettemme olisi Venäjän tuontisähköstä riippuvaisia pakkasel-
la. Eli sinnekö se biopolttoaine laitetaan, vai autoihin? Ei sitä kuitenkaan rajattomasti ole.

15.14 Eero Suutari kok: Arvoisa puhemies! Kommentoisin vielä tästä, että sähköautot
eivät olisi vielä valmiita. No, täytyy sanoa, että silloin kun on kysymyksessä täyssähköau-
5



Pöytäkirjan asiakohta PTK 153/2018 vp
to, niin varmasti on haasteita paitsi siellä oikosulkumoottorissa myös muualla. Mutta esi-
merkiksi sata vuotta sitten sähköautojen osuus oli suurempi kuin ottomoottoriautojen
osuus. Sähköauton suurin kilpailija oli höyryauto siihen aikaan. 

Jos ajatellaan oikosulkumoottorin huoltoa ja vikaantumista, niin nehän ovat, voisi sa-
noa, paljon vähemmän huoltoa tarvitsevia kuin esimerkiksi ottomoottorit. Oikosulkumoot-
torilla ei ole huolto-ohjelmaa. Esimerkiksi hybridiautossa huolletaan pelkästään se otto-
moottori ja niin pois päin. Elikkä teknologia on kyllä kehittymässä hyvään suuntaan, ja
minä ainakin kannatan sitä, että valtio ottaa positiivisen kannan siihen, mikä tulevaisuudes-
sa on teoreettisesti se vähiten kuormittava vaihtoehto ympäristölle. 

15.15 Arto Pirttilahti kesk: Arvoisa rouva puhemies! Vielä edustaja Mäkelälle: Me kä-
sittelemme liikenteen jakeluvelvoitteita, ja itse näen sen siten, että nestemäiset polttoai-
neet, kaasumaiset polttoaineet ja siihen liittyvät, muun muassa tulevat metanolit tai ammo-
niakkipohjaisetkin polttoaineet, ovat mahdollisia. No, voimme myös käyttää kiinteitäkin,
mutta sitten mennään tähän häkäautotekniikkaan. Eli näen, että se karkeampi teknologia ja
biopolttoaineet voidaan käyttää lämpölaitoksissa, ja käytetään nestemäiset ja korkean ja-
lostusasteen biopolttoaineet liikenteessä.

Keskustelu päättyi ja asian käsittely keskeytettiin.
6


