















































DEMC9B2.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

2.6. Suullinen kysymys metsien hakkuista (Arto Pirttilahti kesk)
Suullinen kysymys SKT 178/2018 vp

Suullinen kyselytunti

Puhemies Paula Risikko: Otetaan vielä kolme varsinaista kysymystä tähän loppuun eri
eduskuntaryhmiltä. — Keskustan eduskuntaryhmä, edustaja Pirttilahti.

Keskustelu

16.53 Arto Pirttilahti kesk: Arvoisa rouva puhemies! IPCC:n ilmastoraportti on osaltaan
aiheuttanut huolta ja keskustelua, miten estämme ilmaston lämpenemisen — hyvä niin.
Keskusta on sitoutunut myös nopeisiin ja kestäviin toimenpiteisiin, millä rajoitamme hiili-
dioksidipäästöjä.

Tässä on keskustelun toinen puoli ollut ehkä aktiivisempi, koskenut hiilinieluja ja met-
sien hakkuita. Ihmettelen SDP:n Antti Rinteen lausuntoa siitä, että hakkuita pitää vähen-
tää. Tämä on aiheuttanut huolta teollisuudessa ja uusissa investoreissa. Luken mukaan
puuvarantomme on kuitenkin kasvanut ja myös vuosittainen kasvu on kasvanut lähestyen
jo 110:tä miljoonaa kuutiota. Mielestäni hiilinielut pysyvät kunnossa, kun metsiä haka-
taan, hoidetaan, hakataan ja istutetaan. Nuoret ja kasvavat metsät ovat hyviä hiilinieluja.

Arvoisa puhemies! Kysyn ministeri Tiilikaiselta: pitääkö meidän nyt sitten hakkuita vä-
hentää, kuten Antti Rinne esittää, vai voidaanko niitä kasvattaa?

16.54 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Todellakin ilmastonmuutoksen torjumiseksi meidän täytyy vä-
hentää nopeasti päästöjä, joita syntyy erityisesti maankuoren alla olevista fossiilisista ener-
giavaroista: hiilestä, öljystä ja kaasusta. Tätä meidän täytyy nopeasti vähentää.

Sen ohella meidän täytyy pitkäjänteisesti varmistaa, että maailmassa metsäpinta-ala kas-
vaa, metsät kasvavat paremmin kuin tänä päivänä, niitten kasvukyky säilyy, jolloin hiili-
nielu ja hiilivarastot pysyvät kunnossa ja riittävinä. Sen takia Suomessakin kannattaa kyllä
näitä hiilinieluja vahvistaa lisäämällä metsäalaa, parantamalla metsien hoitoa, hoitamalla
nuorten metsien harvennusrästit ajoissa, jotta metsät pysyvät terveinä.

Puun käyttöä meillä ei ole tarpeen vähentää, kuten täällä jotkut ovat esittäneet, koska
meillä metsien kasvu on tälläkin hetkellä kymmeniä miljoonia kuutioita enemmän kuin
käyttö, eli metsiemme hiilivaranto kasvaa ja puuvarasto kasvaa. Kestävällä tavalla meillä
on vielä varaa jopa maltillisesti kasvattaa puun käyttöä.

16.55 Antti Rinne sd (vastauspuheenvuoro): Arvoisa puhemies! Edustaja, käydään nyt
vaalit ennen kuin katsotaan, kuka tuolta vastailee sitten. [Välihuutoja oikealta]
 Tarkistettu
4.0



Pöytäkirjan asiakohta PTK 111/2018 vp
Mutta haluaisin todeta tähän sen, että metsäteollisuus on todella tärkeä asia Suomelle. Se
on ollut erittäin merkittävä hyvinvoinnin lähde, se on erittäin merkittävä työllisyyden läh-
de, ja sosiaalidemokraattinen puolue on sen takana, että metsäteollisuudelle riittää raaka-
ainetta tulevaisuudessakin, uusille hankkeille, olemassa oleville hankkeille. Tämä on täy-
sin selvä asia sosiaalidemokraateille. [Eduskunnasta: Miksi sitten rajoitatte?]

Yhtä selvä asia on sosiaalidemokraateille se, että ilmaston lämpeneminen on tosiasia, ja
se IPCC:n raportti on täysin yksiselitteinen, että mitä toimenpiteitä pitää lähteä tekemään.
Sosiaalidemokraatit haluavat semmoista politiikkaa, jossa hiilipäästöt ja hiilinielut, mo-
lemmat, otetaan tarkasteluun ja sitä kautta luodaan edellytykset sille, että raaka-ainetta
[Puhemies: Kysymys!] Suomessa riittää.

Puhemies Paula Risikko: Oliko siinä kysymystä? [Välihuutoja] — Ei ollut kysymystä,
mutta vastaus tulee, olkaa hyvä. [Naurua]

16.56 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kiitos tästä tilaisuudesta. — Tunnistin, että edustaja Antti Rin-
ne antaa laajaa tukea hallituksen linjalle, missä johdonmukaisesti ja tiukasti vähennetään
hiilidioksidipäästöjä ja pidetään pitkäjänteisesti huolta metsien kasvusta. Sitä taustaa vas-
ten ihmettelen, että te, edustaja Rinne, Helsingin Sanomien puheenjohtajahaastattelussa
vastaatte, että puun käyttöä pitää vähentää. Teillä on sen jälkeen velvollisuus kertoa, mitkä
teollisuuslaitokset suljetaan, koska nykyinen puun käyttömme on kestävällä tasolla, ja tätä
haluamme jatkaa eteenkinpäin.

Nimittäin, arvoisa puhemies, jos puun käyttöä nyt äkkinäisesti vähennetään, mitä siitä
seuraa maailman ilmastolle? [Eduskunnasta: Rinteen malli! — Naurua] Vastaavat puutuot-
teet tuotetaan jossain muualla, isommilla päästöillä, tai vastaavat puutuotteet korvautuvat
suurempipäästöisillä betonituotteilla, terästuotteilla tai muovituotteilla. Se ei johda ilmas-
ton kannalta hyvään vaan heikompaan ratkaisuun. Siksi meidän kannattaa jatkaa kestävää
metsävarojen käyttöä osana kunnianhimoista ilmastopolitiikkaa — samalla kun ajamme
[Puhemies koputtaa] ponnekkaasti alas hiilidioksidipäästöjä.

Kysymyksen käsittely päättyi.
2


