















































DEM6438.tmpSave.xml


Pöytäkirjan asiakohta PTK 74/2015 vp
Pöytäkirjan asiakohta 

PTK 74/2015 vp

Täysistunto

Keskiviikko 2.12.2015 klo 13.59—20.20

9. Hallituksen esitys eduskunnalle laiksi Vankiterveydenhuollon yksiköstä ja eräiksi siihen 
liittyviksi laeiksi

Hallituksen esitys HE 49/2015 vp
Valiokunnan mietintö StVM 10/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 9. asia. Käsittelyn pohjana on sosiaali- ja terveysvaliokunnan mietintö StVM 10/
2015 vp. Nyt päätetään lakiehdotusten sisällöstä.

Keskustelu

18.28 Tuula Haatainen sd (esittelypuheenvuoro): Arvoisa rouva puhemies! Sosiaali- ja
terveysvaliokunta on antanut mietintönsä hallituksen esitykseksi eduskunnalle laiksi Van-
kiterveydenhuollon yksiköstä ja eräiksi siihen liittyviksi laeiksi. Tähän on saatu lakivalio-
kunnan lausunto ja kuultu asiantuntijat, ja sosiaali- ja terveysvaliokunnan mietintö on yk-
simielinen.

Tässä esityksessähän esitetään, että vankien terveydenhuollon järjestäminen siirrettäi-
siin oikeusministeriön hallinnonalalta sosiaali- ja terveysministeriön alalle ja siellä sitten
THL:n tulosohjaukseen. Näin ollen tällä esityksellä pyritään saamaan vankien asiat sosiaa-
li- ja terveydenhuollon osalta samaan tilaan kuin yleisesti ihmisten asiat on hoidettu yhteis-
kunnassa, eli tämmöinen normaaliusperiaate on tässä lähtökohtana. Tämän muutoksen ta-
voitteena on myös toteuttaa vakiintuneena pidettyä vankeinhoidon kansainvälisoikeudel-
lista periaatetta, jonka mukaan vankilan terveydenhuoltohenkilökunnan ei tulisi osallistua
minkäänlaisiin valvonnan ja järjestyksen ylläpidon tehtäviin.

Vankien terveydentilahan on tunnetusti heikko: on paljon päihdeongelmia, mielenterve-
yshäiriöitä, tartuntatauteja. Ja valiokunta mietinnössään myös totesi, että näistä syistä va-
liokunta pitää tärkeänä sitä, että tämä uudistus voi mahdollistaa ja edesauttaa sitä, että van-
kien terveydentilan ennalta ehkäisevään työhön voidaan panostaa, ja myös, että terveyden-
hoito on asiallisesti hoidettu.

Valiokunta myös korosti sitä, että on tärkeää, että hallinnollisesti ollaan samalla sosiaa-
li- ja terveydenhuollon hallinnonalalla, ja erityisesti tämä liittyy myös siihen vaiheeseen,
kun vankilasta kotiudutaan. Siirtymävaiheessa on myös tärkeää, että sitten palvelut jatku-
vat katkeamattomina ja voidaan myös varmistaa sitten siellä siviilissä selviytyminen ja so-
siaali- ja terveydenhuollon asioiden asianmukainen hoito. Eli näin ollen valiokunta pitää
tätä hallinnonalan siirtoa tärkeänä ja hyvänä asiana, sitä, että vankiterveydenhuolto liittyy
nyt sitten kiinteämmäksi osaksi yleistä terveydenhuoltoa.
 Tarkistettu
4.0



Pöytäkirjan asiakohta PTK 74/2015 vp
Tässä lakivaliokunnan lausunnossa oli muutamia asioita, joita haluttiin tässä laissa täs-
mennettäväksi. Täsmennykset liittyvät terveydenhuollon ammattihenkilöiden potilasrekis-
terimerkintöjä samoin kuin eri hallinnonalan toimijoiden välistä tiedonkulkua koskeviin
säädöksiin, ja niihin tuolla pykälissä on sitten muutosesitykset. Sosiaali- ja terveysvalio-
kunta ehdottaa, että nämä muutokset nyt sitten lakiin sisällytetään.

Lakivaliokunta kiinnitti lausunnossaan huomiota myös tämän järjestelmän uudistuksen
aiheuttamiin kustannuksiin. THL:n toiminnan järjestäminen aiheuttaa tämän esityksen mu-
kaan 250 000 euron pysyvän vuosittaisen lisäkustannuksen. Lisäksi tästä aiheutuu myös
Valviralle 70 000 euron ja aluehallintovirastolle 150 000 euron lisävoimavaratarve näiden
uudistusten valmisteluun jo aiemmin kohdistetun määrärahan lisäksi. Näin ollen sosiaali-
ja terveysvaliokunta piti tärkeänä, ettei tämä hallinnonalan siirto aiheuta merkittäviä lisä-
kustannuksia ja että sitten tämän siirron vaikutuksia ja toimivuutta myös huolellisesti seu-
rataan.

Valiokunnan yksityiskohtaisissa perusteluissa sitten todetaan nämä muutokset näihin la-
kipykäliin:

1. laissa 5 §:ään tulee siis muutos. Eli Rikosseuraamuslaitoksen palvelukseen jää nyt ter-
veydenhuollon ammattihenkilöitä, joilla on muiden tehtävien ohella potilaan hoitoon liit-
tyviä tehtäviä, ja koska Rikosseuraamuslaitoksella ei jatkossa enää ole omaa potilasrekis-
teriä, valiokunta ehdottaa tuota 2 momentin täydentämistä siten, että nämä ammattihenki-
löt tallettavat potilaan hoitoon liittyvät tiedot vankiterveydenhuollon potilasrekisteriin.

Sitten tuli siis uusi 16 §, ja se koskee ilmoitusta Rikosseuraamuslaitoksen yksikölle. Va-
liokunta ehdottaa lakivaliokunnan lausunnon mukaisesti säännöstä Vankiterveydenhuol-
lon yksikön mahdollisuudesta ilmoittaa Rikosseuraamuslaitokselle, kun on syytä epäillä
vangin aiheuttavan vaaraa laitoksen järjestykselle tai turvallisuudelle taikka vangin tai
muiden henkilöiden turvallisuudelle. Ilmoittaminen koskee vangin mahdollista vaaralli-
suutta siten, ettei ilmoitus sisällä tietoa vangin sairauden laadusta tai muista terveydentilan
tai hoidon yksityiskohdista.

Sitten siellä on muutamia muita täsmennyksiä, viittaustäsmennyksiä.
Näillä muutoksilla, jotka tästä mietinnöstä näkyvät, sosiaali- ja terveysvaliokunta yksi-

mielisesti esittää tämän lain hyväksymistä.

18.34 Kari Kulmala ps: Arvoisa rouva puhemies! Esityksen tavoitteena on liittää vanki-
terveydenhuolto kiinteämmäksi osaksi muuta terveydenhuoltoa sekä terveydenhuollon oh-
jauksen ja valvonnan piiriin. Mielestäni tämä on kokonaisuutena hyvä asia. 

Vankeuslain 3 §:n mukaan vankeuden sisältönä on vapauden menetys tai sen rajoittami-
nen. Vankeuden täytäntöönpano ei saa lain mukaan kuitenkaan aiheuttaa vangin oikeuk-
siin eikä olosuhteisiin muita rajoituksia kuin niitä, joista säädetään lailla tai jotka välttä-
mättä seuraavat itse rangaistuksesta. Saman lain mukaan vankiloiden olot on järjestettävä
niin pitkälle kuin mahdollista vastaamaan yhteiskunnassa vallitsevia elinoloja. Mielestäni
tämä on jo varsin hyvin toteutunut. Lisäksi vangin mahdollisuuksia ylläpitää terveyttään ja
toimintakykyään on tuettava ja pyrittävä ehkäisemään vapauden menetyksestä aiheutuvia
haittoja. Tällä vankiterveydenhuollon järjestämisvastuun siirrolla toteutetaan samalla edel-
lä todettua normaalisuusperiaatetta, kuten edellinen edustaja kertoi. 

Suomalaisen vankeinhoidon tavoitteeksi on jo 1800-luvulla kirjattu vankien sosiaalinen
ja ammatillinen kuntouttaminen sekä vankien itsetunnon vahvistaminen. Rikosseuraamus-
viraston resurssit ovat tällä hetkellä niin minimaaliset, että vankeuslain mukaista kuntout-
2



Pöytäkirjan asiakohta PTK 74/2015 vp
tavaa työtä ja erilaisia kuntoutuksia on erittäin haasteellista toteuttaa. Valtion säästöt näky-
vät esimerkiksi vankiloiden päihdeohjelmissa siten, että muun muassa hoito-ohjelmia on
lopetettu vankiloissa kokonaan, viimeksi Kiskon yhteisöhoito Keravan vankilassa. Vanki-
loiden kiinteistöhuoltoja on ulkoistettu, jolloin vangeilta katoaa työpaikkoja ulkotöistä.
Myös vankilapappien resurssit ovat uhattuina. 

Suuri osa rikoksentekijöistä on päihdeongelmaisia, ja siksi päihdekuntoutuksella on kes-
keinen merkitys sekä vankilassaoloaikana että vapautusvaiheessa. Päihdekuntoutusohjel-
mien kehittäminen ei ole enää ollut vankeinhoidon keskiössä samoin kuin vuosituhannen
vaihteessa. Pitäisi muistaa, että vankeinhoitolaitokset ovat suurimpia päihdekuntoutuslai-
toksia ja vankilaan päädyttäessä päihdekuntoutus on vangille mahdollisuus jopa uuteen
elämään, koska vankilaympäristö on lähtökohtaisesti päihteetön. Päihdekuntoutusohjel-
missa voi syntyä vankien ja ohjaajien välistä luottamusta lisääviä käytäntöjä, jotka edistä-
vät vankien henkilökohtaista tukemista ja vapautumisen valmistelua. Päihdeohjelmat voi-
vat parhaimmillaan toimia siltana vankilan ja kunnallisten toimijoiden välillä ja keinona
rakentaa jatkumoita esimerkiksi valvotun koevapauden ajaksi. Olisi kaikkien edun mu-
kaista, että vangit saisivat riittävää kuntoutusta oikeaan aikaan.

Kuten edellä mainitsin, vankeusaika on parasta mahdollista aikaa hoitaa päihdeongel-
mia. Riittävät päihdepalvelut ja ennalta ehkäisevä työ vähentävät myös vankilaan uudel-
leen joutuneiden määrää. Yksikin kuntoutunut päihdeongelmainen rikoksenuusija on mel-
koinen säästö yhteiskunnalle. Kun yksi vanki maksaa yhteiskunnalle noin 200 euroa vuo-
rokaudessa ja 73 000 euroa vuodessa, voidaan kuntouttavalla toiminnalla säästää vuosit-
tain merkittäviä summia. Monessa vankilassa pystyy harjoittamaan fyysistä kuntoa, mutta
henkisen kuntoutuksen tilanne on huonompi. Rahaa ei ole niin sanottuun pehmeään kun-
toutukseen, kuten esimerkiksi teatteriin ja musiikkiterapiaan. Tähän olisi mielestäni panos-
tettava, sikäli kuin vain resurssit ja rahoitus antavat myöten.

Vankia koskevat päätökset tehdään joka tapauksessa lähtökohtaisesti vankeuslain ja tut-
kintavankeuslain nojalla, vaikka vanki olisikin terveydenhuollon yksikössä. Vangin ase-
ma ei siis tässä suhteessa muutu, kun hänet on sijoitettu terveydenhuollon yksikköön. Ai-
noastaan terveydenhuoltoon liittyvissä asioissa vankiin sovelletaan edellä mainittuja ylei-
seen terveydenhoitoon liittyviä lakeja, muun muassa potilaslakia. Sijoittamisesta Rikos-
seuraamuslaitoksen sairaalayksikköön ja sieltä poistamisesta päättää Rikosseuraamuslai-
toksen sairaalayksikön toiminnasta vastaava ylilääkäri. Toivon, että tämä lakiuudistus pa-
rantaa esimerkiksi Juuan vankilassa vankien sairaanhoitajalle pääsyä. Tällä hetkellä
sairaanhoitaja käy vankilassa vain kerran viikossa ja hänen palveluaan on saatavissa peräti
5 tuntia. Mielestäni se on täysin riittämätöntä, kun huomioidaan monen vangin varsin huo-
no kunto.

Arvoisa rouva puhemies! Pidän hallituksen esitystä erittäin tarpeellisena.

18.39 Hannakaisa Heikkinen kesk: Arvoisa rouva puhemies! Valiokuntamme puheen-
johtaja jo kävikin suurelta osin tämän sosiaali- ja terveysvaliokunnan mietintömme läpi.
Muutamin sanoin puutun lähinnä kansanterveydellisestä näkökulmasta tähän meidän mie-
tintöömme.

Tämä vankiterveydenhuollon siirtäminen oikeusministeriön hallinnonalalta sosiaali- ja
terveysministeriön hallinnonalalle tukee vankien hoitoketjujen katkeamattomuutta vangin
siirtyessä kunnallisen sosiaali- ja terveydenhuollon piiriin sekä myös mahdollisuutta kan-
santerveystyön ja tartuntatautien vastustamistyön tehokkaampaan toteuttamiseen erityisen
3



Pöytäkirjan asiakohta PTK 74/2015 vp
riskin omaavan väestönosan kohdalla. Vankien näkökulmasta taas tavoitteena on parantaa
hoidon jatkuvuutta vankilan ja ympäröivän yhteiskunnan välillä ja vähentää pidemmällä
tähtäimellä vankien ja muun väestön terveyseroja. Kuten tämän esityksen perusteluissa to-
detaan, voi hyvin toimiva vankiterveydenhuolto tarjota mahdollisuuden tarttua syrjäyty-
neiden ihmisryhmien ongelmiin ja samalla tukea uusintarikollisuuden ehkäisyä. Vankeus-
aikaisen terveydenhuollon erillisyys muista julkisista terveyspalveluista katkaisee kuiten-
kin olemassa olevat hoitosuhteet ja haittaa tuloksellisten hoitojatkumoiden kehittämistä.

Arvoisa rouva puhemies! Terveydenhuoltohenkilöstön erillisyyden vankilaorganisaa-
tiosta, vankilan johdosta ja muusta vankilahenkilökunnasta on arvioitu voivan lisätä van-
kien luottamusta terveydenhuoltohenkilökuntaan ja mataloittavan kynnystä käyttää tervey-
denhuoltopalveluja. Tämä on todella tärkeä asia, kun mietitään sitä, mitä valiokuntamme
puheenjohtaja kertoi vankien terveydentilasta ja muun muassa siitä, että vankien elinikä on
keskimäärin 47 vuotta tällä hetkellä. Terveydenhoito- ja valvontatehtävien erottaminen
toisistaan mahdollistaa terveydenhuoltohenkilökunnan ammattieettisten velvollisuuksien
toteutumisen tätä nykytilaa paremmin ja tukee terveydenhuoltohenkilöstön todellisen ja
koetun riippumattomuuden lisääntymistä. Sosiaali- ja terveysvaliokunta pitää lakivalio-
kunnan tavoin kannatettavana hallinnonalan siirtoa ja vankiterveydenhuollon liittämistä
kiinteämmäksi osaksi yleistä terveydenhuoltoa. Valiokunta katsoo myös, että vankiter-
veydenhuollon vaatiman erityisasiantuntemuksen vuoksi on tarkoituksenmukaista keskit-
tää järjestäminen valtakunnallisesti Terveyden ja hyvinvoinnin laitoksen alaisuudessa toi-
mivaan yksikköön.

Arvoisa rouva puhemies! Lakivaliokunta antoi meille sosiaali- ja terveysvaliokuntaan
lausunnon ja kiinnitti huomiota esityksessä valitun järjestelmän aiheuttamiin kustannuk-
siin. Kustannusten nousu tällaisessa taloustilanteessa todella arveluttaa, mutta se, mikä on
hyvää, on se, että laki kuitenkin selkeyttää terveydenhuoltohenkilöstön asemaa ja erottaa
terveydenhoidon vankien vartioimisesta. Tämä toteutuessaan tekee sen, että meillä Suo-
messa pystytään toteuttamaan vakiintuneena pidettyä vankeinhoidon kansainvälistä peri-
aatetta, jonka mukaan vankilan terveydenhuoltohenkilökunnan ei tulisi osallistua min-
käänlaisiin valvonnan ja järjestyksen ylläpidon tehtäviin.

Yleiskeskustelu päättyi.

Eduskunta hyväksyi hallituksen esitykseen HE 49/2015 vp sisältyvien 1.-10. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
4


