















































DEM7290.tmp.xml


Pöytäkirjan asiakohta PTK 60/2019 vp
Pöytäkirjan asiakohta 

PTK 60/2019 vp

Täysistunto

Torstai 7.11.2019 klo 16.00—19.28

2.1. Suullinen kysymys sanan- ja mielipiteenvapaudesta (Jani Mäkelä ps)
Suullinen kysymys SKT 52/2019 vp

Suullinen kyselytunti

Toinen varapuhemies Juho Eerola: Edustaja Mäkelä.

Keskustelu

16.01 Jani Mäkelä ps: Arvoisa puhemies! Sananvapauden tila Suomessa huolestuttaa.
Mielipide, joka ei konkreettisesti tee kenellekään mitään pahaa, voi tuoda kohtuuttoman
tuomion oikeussalissa. Täysin kestämätöntä on se, että ihmiset eivät enää tiedä, milloin he
kenties rikkovat lakia. [Eduskunnasta: Juuri näin!] Korjaamisen sijaan hallitus on viemäs-
sä tätä asiaa vielä hullumpaan suuntaan. Oikeusministeri Henriksson lausui vähän aikaa
sitten, että virkamiehiin kohdistuvan maalittamisen tulisi olla virallisen syytteen alainen ri-
kos.

Me perussuomalaiset emme hyväksy uhkailua tai kunnianloukkausta. Ne kuitenkin kiel-
letään rikoslaissa jo tällä hetkellä. Mitä hallitus tosiasiassa aikoo muuttaa? Aiotteko te nyt
kieltää valtaapitävien arvostelun? 

Arvoisa puhemies! Perussuomalaiset puolustavat sananvapautta. Kysynkin oikeusmi-
nisteriltä: Aiotteko te todella vielä kaventaa suomalaisten sanan- ja mielipiteenvapautta?
Mitä ministeriönne oikein on puuhaamassa?

16.02 Oikeusministeri Anna-Maja Henriksson (vastauspuheenvuoro): Arvoisa puhe-
mies! Erittäin tärkeä aihe. Meillä on sananvapaus tässä hyvässä maassa, ja meillä on lain-
säädäntö, joka myös kertoo siitä, mikä on sallittua ja mikä ei ole sallittua.

Nyt on valitettavasti ollut niin, että viime vuosina on ollut enemmänkin vihapuhetta esi-
merkiksi sosiaalisessa mediassa. Se ei ole ainoastaan suomalainen ilmiö, vaan sitä esiintyy
kaikkialla Euroopassa. Sen takia myös Euroopan oikeusministereitten kokouksissa keskus-
tellaan siitä, mitä tälle asialle voisi tehdä.

Arkkipiispa Mäkinen johti Suomessa viharikostyöryhmää — tässä viime vuonna ja ke-
väällä tuli mietintö — ja tässä arkkipiispa Mäkisen johtamassa viharikostyöryhmässä tul-
tiin siihen lopputulokseen, että tämä maalittaminen pitäisi jollakin tavalla suitsia.

Itse ajattelen niin, että [Puhemies koputtaa] jos ryhdytään toimenpiteisiin, jotka louk-
kaavat mahdollisesti myös meidän virkamiehistön mahdollisuuksia tehdä sitä työtä, [Puhe-
mies koputtaa] mitä heidän pitäisi tehdä, niin silloin meillä on velvollisuus myös puuttua
siihen.
 Tarkistettu
4.0



Pöytäkirjan asiakohta PTK 60/2019 vp
Toinen varapuhemies Juho Eerola: Nyt pyydän niitä edustajia, jotka haluavat esittää li-
säkysymyksiä, ilmoittautumaan painamalla sitä V-painiketta ja nousemalla seisomaan. 

16.04 Jani Mäkelä ps (vastauspuheenvuoro): Arvoisa puhemies! Ministeri puhui vihapu-
heista. Vihapuhetta kuitenkaan ei ole rikoslaissa. Sitä ei ole säädetty rangaistavaksi teoksi.
Se on käsitteenä hyvin mielivaltainen. Usein rikosnimikkeenä on käytännössä kiihottami-
nen kansanryhmää vastaan. Nyt kuitenkin jopa poliisin ja syyttäjän mielipiteet siitä, mitä
tällä rikosnimikkeellä tarkoitetaan, eroavat toisistaan. Eihän kansalaisella tällaisessa tilan-
teessa ole mitään mahdollisuutta tietää, mitä hänellä on lupa sanoa ja mitä ei. 

Näin epämääräinen laki on täydellisen epäonnistunut. Onneksi perussuomalaiset ovat-
kin tänään jättäneet lakialoitteen, jossa vaadimme tämän lain täsmentämistä. Esitämme,
että rangaistavaksi jäisi selkeästi vain rikoksella uhkaaminen tai rikokseen yllyttäminen.
Mielipiteen tai jopa tosiasioihin perustuvan tiedon jakaminen ei voisi enää olla rikos. Ar-
voisa ministeri, voitteko te tukea tällaista kaikkien suomalaisten ja Suomessa asuvien mie-
lipiteenvapautta tukevaa lakialoitetta?

16.05 Oikeusministeri Anna-Maja Henriksson (vastauspuheenvuoro): Arvoisa puhe-
mies! Tulen tutustumaan tähän teidän lakialoitteeseenne. Lähden siitä, että olette myös tut-
kineet Euroopan ihmisoikeustuomioistuimen linjauksia, kun olette sitä miettineet. Nimit-
täin Euroopan ihmisoikeustuomioistuin on oikeuskäytännössään katsonut, että poliittista
puhetta ei saa rajoittaa ilman pakottavia syitä, mutta vihapuheet, jotka saattavat loukata
henkilöitä tai henkilöryhmiä, eivät tuomioistuimen mukaan kuitenkaan ansaitse sananva-
pauden suojaa. Meidänkin Suomessa on pidettävä kiinni siitä, että noudatamme Euroopan
ihmisoikeustuomioistuimen linjauksia.

16.05 Jussi Halla-aho ps (vastauspuheenvuoro): Arvoisa puhemies! Kiihottaminen kan-
sanryhmää vastaan löytyy rikoslain luvusta nimeltä ”Sotarikokset ja rikokset ihmisyyttä
vastaan”. Tämä on melko järeä luonnehdinta sille, että kansalainen sanoo somessa rumasti
jostakin herkkähipiäisestä vähemmistöstä. [Vasemmalta: Miksi pitää sanoa rumasti?] Voi-
daan jopa sanoa, että tällainen luokittelu vähättelee oikeita rikoksia ihmisyyttä vastaan ja
niiden uhreja. Laki myös aliarvioi ihmisten harkintakykyä. Somekommenteista eivät kii-
hotu muut kuin syyttäjä, vihervasemmisto ja media. [Vasemmalta: Ohhoh!] Nuiva suhtau-
tuminen maahanmuuttoon kyllä leviää ja lisääntyy, mutta tämä on seuraus maahanmuuton
haitoista, ei siitä, että joku puhuu niistä. Arvoisa ministeri, uskotteko te vakavissanne, että
mielivaltaisella sensuurilainsäädännöllä voidaan parantaa keskusteluilmapiiriä ja lujittaa
luottamusta oikeusvaltioon? [Puhemies koputtaa] Mitä teille merkitsee sellainen länsimai-
nen ideaali kuin ilmaisunvapaus?

16.07 Oikeusministeri Anna-Maja Henriksson (vastauspuheenvuoro): Arvoisa puhe-
mies! Uskon vilpittömästi, että myös edustaja Halla-aho tietää, että meillä on sananvapaus
tässä maassa. Meillä on edelleen sama lainsäädäntö voimassa, joka oli jo voimassa myös
silloin, kun perussuomalaisten Jari Lindström oli oikeusministerinä. En muista, että siihen
aikaan olisi nostettu näitä kysymyksiä tässä salissa kertaakaan. Se on hyvä muistaa. [Lee-
na Meri: Siihen löytyy myöhemmin syy, miksei! — Paavo Arhinmäki: 20 kansanedusta-
jaa! — Puhemies koputtaa] 
2



Pöytäkirjan asiakohta PTK 60/2019 vp
Meillä on hallitusohjelmassa hyviä kirjauksia siitä, miten pyritään vaikuttamaan niin,
että saataisiin maalittamista vähennettyä tästä hyvästä maastamme. Sen sijaan meillä ei ole
minkäänlaisia kirjauksia siitä, että ruvetaan dekriminalisoimaan kiihottamista kansanryh-
mää vastaan. Se ei ole tämän hallituksen linja. On myös niin, että rikoslaki säätää kiihotta-
misrikoksena rangaistavaksi rasistisen puheen sekä loukkaavat ilmaisut seksuaalisen suun-
tautumisen vuoksi, ja tästä on pidettävä kiinni. [Vasemmalta: Kyllä, oikein!]

16.08 Sebastian Tynkkynen ps (vastauspuheenvuoro): Arvoisa puhemies! Viime kau-
della kokoomus profiloitui eniten sananvapauden rajoittamisessa. Puheenjohtaja Orpon
perustama vihapuhetyöryhmä ja myöhemmin ministerin Häkkäsen oikeusministeriön
kautta ajama vihapuhekampanja osoittivat pelottavalla tavalla, kuinka julkinen valta voi
lainsäätämisen lisäksi aloittaa myös verovaroin rahoitettuja kampanjoita, joissa uhkaillaan
kansalaisia epämääräisesti. Ministeri Häkkäsen kampanjan ydinviesti oli: vihapuhe voi
olla rangaistava. Tällaiset kampanjat ja ydinviestit jättävät kansalaiset hämmennyksen val-
taan. 

Haluaisin kysyä teiltä, oikeusministeri Henriksson: aiotteko te näitten lainsäädännöllis-
ten toimenpiteiden lisäksi, joilla rajoitetaan sananvapautta, myös aloittaa tällaisia viime
kauden tyyppisiä kampanjoita, joissa annetaan kansalaisille epämääräisiä viestejä vihapu-
heeseen liittyen? [Paavo Arhinmäen välihuuto]

16.09 Oikeusministeri Anna-Maja Henriksson (vastauspuheenvuoro): Arvoisa puhe-
mies! Minä uskon, että tässä maassa kaikki voisivat paremmin, jos olisi vähemmän viha-
puhetta ja enemmän sellaista puhetta, josta ihmiset voivat hyvin. Minä uskon myös siihen,
että maassa, jossa ei esiinny niin paljon vihapuhetta, voidaan paremmin, ja että kaikki voi-
vat siitä paremmin. Minä toivoisin, että kaikki poliitikot tässä salissa miettisivät sitä, millä
tavalla me voimme kääntää tämä keskustelu joksikin hyväksi. Ei kai tarkoitus ole se, että
pitäisi miettiä juuri niitä keinoja, millä tavalla eniten loukataan toista ihmistä. [Vasemmal-
ta: Juuri näin! — Sebastian Tynkkysen välihuuto] 

Tässä ei ole kyse siitä, että sananvapautta rajoitetaan. Minun mielestäni on äärimmäisen
selvää, että me voimme olla eri mieltä eri asioista. Siitä pitää pystyä keskustelemaan, ja se
on tärkeä demokraattinen perusperiaate. Meillä on sananvapaus, ja Suomi kuuluu niihin
maihin, joissa sananvapautta on. [Sebastian Tynkkynen: Tuleeko kampanja? — Puhemies
koputtaa] Me olemme kärjessä kaikissa tilastoissa, kun katsotaan sananvapautta. [Perus-
suomalaisten ryhmästä: Ei tullut vastausta!]

16.10 Sanni Grahn-Laasonen kok (vastauspuheenvuoro): Arvoisa puhemies! Sananva-
paus on meidän suomalaisen ja meidän länsimaisen demokratian perusarvoja, ja samaan ai-
kaan meillä jokaisella on vastuu siitä, miten tätä vapautta käytämme. Sananvapautta, aina-
kin oman ajatteluni mukaan, käytetään silloin väärin tai kyseenalaisella tavalla, jos sitä
käytetään tahallaan toisen ihmisen loukkaamiseen, tai pahimmillaan toisen ihmisen tai ih-
misryhmän ihmisarvon rikkomiseen tai kyseenalaistamiseen. 

Havahduin joitakin aikoja sitten, kun sain lukiolaistytöltä viestin, jossa hän kertoi mie-
lipiteensä erääseen asiaan, joka oli paljon poliittisessa keskustelussa. Hän sanoi siinä, että
hän ei uskalla kirjoittaa tätä julkiselle Facebook-seinälleen sosiaaliseen mediaan, koska
hän pelkää siitä tulevaa vihaista ja rumaa ja jopa uhkaava palautevyöryä. Ja näin ollen ajat-
telen, että sananvapauden pitää kuulua myöskin heille, jotka eivät ole äärimmäistä mieltä
3



Pöytäkirjan asiakohta PTK 60/2019 vp
jostain tai eivät pidä kovin kovaa ääntä, tai jotka kokevat, että heillä ei ole sellaista suoja-
muuria, että kykenevät ottamaan vastaan tällaista vihapuhemyrskyä ja palautetta. [Puhe-
mies koputtaa]  

Nyt kysynkin hallitukselta ja oikeastaan koko eduskunnalta: mitä yhdessä voisimme
tehdä sen hyväksi, että keskustelukulttuuri Suomessa sisältäisi enemmän sydämensivistys-
tä? [Kimmo Kiljunen: Loistavaa! — Eduskunnasta: Hyvä!]

16.11 Oikeusministeri Anna-Maja Henriksson (vastauspuheenvuoro): Arvoisa puhe-
mies! Kiitos myös edustaja Grahn-Laasoselle tästä erittäin hyvästä puheenvuorosta. Juuri
näin meidän pitäisi miettiä, että millä tavalla me pystymme tekemään sellaisia toimia, mi-
ten me poliitikot ja me tässä salissa pystymme myötävaikuttamaan siihen, että jokainen
voisi hyvin tässä maassa ja uskaltaa sanoa oman mielipiteensä, mutta uskaltaa myös men-
nä keskusteluihin ilman sitä pelkoa, että joutuu maalittamisen kohteeksi. Tästä pitäisi kes-
kustella. Minun mielestäni me olemme todella vakavassa tilanteessa, kun meidän syyttä-
jät, meidän poliisit ja meidän tuomarit kertovat siitä, että myös heitä kohtaan tulee tällaisia
hyökkäyksiä, joiden tarkoituksena on saada heidät toimimaan niin, että asioissa ei edetä.
Tähän meidän pitäisi puuttua, ja hallitus haluaakin tähän puuttua, ja sen takia tehdään tällä
saralla paljon työtä.

16.12 Pääministeri Antti Rinne (vastauspuheenvuoro): Arvoisa puhemies! Edustaja
Grahn-Laasonen, upea puheenvuoro, täytyy sanoa. Minäkin saan paljon sähköpostia ihmi-
siltä, ja hyvin usein niissä sähköposteissa todetaan, että ethän kerro tätä minun tarinaani
ulospäin, pelkään siihen liittyviä reaktioita. Tämä on asia, joka meidän täytyy kyetä kitke-
mään suomalaisesta yhteiskunnasta: demokratiassa, tasa-arvoisessa yhteiskunnassa, oi-
keudenmukaisessa yhteiskunnassa ei kenenkään kuulu pelätä sitä, että käyttää sananvapa-
utta oikein — ei toisia ihmisiä vastaan, vaan kertomalla asioista niin kuin ne ovat — niin
kuin täällä on peräänkuulutettu myöskin perussuomalaisilta. Ja minä todella toivon sitä,
että tässä salissa ja tämän salin ulkopuolella me ihmiset, jotka täällä päätämme asioista, pi-
dämme huolta siitä, että meidän poliittinen kulttuurimme on sellaista tulevaisuudessa, että
arvostetaan ja kunnioitetaan ihmistä — ei haukuta, ei lytätä ryttyyn. [Välihuutoja perus-
suomalaisten ryhmästä — Puhemies koputtaa] 

16.13 Päivi Räsänen kd (vastauspuheenvuoro): Arvoisa herra puhemies! Olen samaa
mieltä pääministerin ja oikeusministerin kanssa näistä tavoitteista ja keskusteltukulttuuris-
ta: arvostetaan ihmistä, eikä tahallisesti ketään loukata. 

Kysyisin teiltä, oikeusministeri: onko mielestänne tämä nykyinen lainsäädäntö, jolla ra-
jataan uskonnonvapautta ja sananvapautta, esimerkiksi laki kiihottamisesta kansanryhmää
vastaan, riittävän selkeä, jotta kansalainen voisi tietää nämä lain rajat? Ja jos poliisi tulee
perusteellisen arvion jälkeen erilaiseen johtopäätökseen kuin valtakunnansyyttäjä, niin he-
rää kysymys, miten sitten tavallinen kansalainen voisi tietää, missä ne rajat menevät. Eli
näettekö tarvetta tämän lainsäädännön täsmentämiseen?

16.14 Oikeusministeri Anna-Maja Henriksson (vastauspuheenvuoro): Arvoisa puhe-
mies! Se on tietysti niin, että yksittäisiin oikeustapauksiin en voi ottaa kantaa, mutta se on
tietysti myös sillä tavalla, että meillä on tuomioistuinlaitos, joka tulkitsee sitä voimassa
olevaa lainsäädäntöä. Sen takia tähän mennessä me emme ole nähneet, että sellaista tarvet-
4



Pöytäkirjan asiakohta PTK 60/2019 vp
ta olisi ollut. Nyt tietysti on seurattava oikeuskäytäntöä ja on myös seurattava, että minkä-
laisia tuomioita tulee tai ei tule, ja katsotaan sitten, onko sellaista tarvetta. Itse olen lähte-
nyt siitä, että meillä on nyt lainsäädäntö, ja tuomioistuin omassa soveltamisessaan ottaa
kantaa siihen, täyttääkö joku teko sen rikoksen tunnusmerkistön vai eikö. Tässähän meillä
on selkeä työnjako: lainsäädäntövalta kuuluu eduskunnalle, tuomiovalta kuuluu tuomiois-
tuimille.

16.15 Riikka Purra ps (vastauspuheenvuoro): Arvoisa puhemies! On yksi asia vaatia ih-
misiltä hyvää käytöstä somessa tai muualla suhteissa tavallisiin kansalaisiin, mutta on toi-
nen asia puhua vihapuheesta ja maalittamisesta täällä. Päätöksentekijöiden tulee kestää ar-
vostelua. [Perussuomalaisten ryhmästä: Kyllä!] 

Vihapuhe-termin käyttö poliittisena lyömäaseena on kiihtynyt ennennäkemättömiin
mittasuhteisiin, ja erityisesti tämä kohdistuu maahanmuutosta käytävään keskusteluun. Me
saamme jatkuvasti kuulla vihapuhuvamme vain kertomalla selviä ja todennettuja tosiasioi-
ta: tilastoista saatavia euromääräisiä kustannuksia, poliisien ja tuomioistuinten tietoja, uu-
tisia kouluista, kaduilta, Kelasta. Me siis vihapuhumme, kun kerromme ja vertaamme
asioiden arvoja ja hintoja toisiinsa, vaadimme turvallisuutta ja vaadimme priorisoimaan. 

Kysyn hallitukselta: Eikö teidän kannattaisi panna ennemmin puhtia siihen, että huoleh-
tisitte maahanmuuttopolitiikan kuntoon ja lopettaisitte niiden ihmisten vainoamisen, jotka
nostavat epäkohtia esille ja ovat huolissaan Suomen ja suomalaisten asioista? Vai onko tä-
mäkin vihapuhetta?

16.16 Pääministeri Antti Rinne (vastauspuheenvuoro): Arvoisa puhemies! Tämän halli-
tuksen aivan keskeisenä tavoitteena on kitkeä suomalaisesta yhteiskunnasta eriarvoisuut-
ta: eriarvoisuutta toimeentulonäkökulmasta, eriarvoisuutta erilaisten palveluitten näkökul-
masta, sosiaali- ja terveyspalveluitten tasaisemmasta jakautumisesta ihmisten kesken alu-
eellisesti ja väestöryhmien kesken. Ne ovat tämän hallituksen aivan keskeisiä asioita. Tällä
toiminnalla pyrimme siihen, että jokainen suomalainen kokee olevansa täysin osallinen
suomalaisessa yhteiskunnassa ja voi kokea turvallisuutta, voi kokea osallisuutta tavalla,
joka on positiivista. 

Tämän hallituksen tavoitteina ei ole minkään väestöryhmän eikä minkään mielipide-
suunnan lyttääminen millään tavalla. Minä olen eri mieltä teidän kanssanne maahanmuut-
topolitiikkanne linjoista. Minä olen eri mieltä siitä, mutta se ei tarkoita sitä, ettenkö minä
arvostaisi teidän mielipiteitänne tässä asiassa. Sitä on tarpeen kuunnella myöskin tältä puo-
lelta, että minkä takia me olemme eri mieltä niistä asioista. Ja toivon todellakin, että pääs-
tään tässäkin salissa [Puhemies koputtaa] asialliseen keskusteluun näitten asioitten ympä-
rillä. [Välihuutoja perussuomalaisten ryhmästä — Riikka Purra: Oliko tämä asiatonta? —
Puhemies koputtaa] 

16.18 Emma Kari vihr (vastauspuheenvuoro): Arvoisa puhemies! Me puhumme tässä
salissa paljon kiusaamisesta. Me olemme kaikki olleet huolissamme siitä, miten me voi-
simme vähentää kiusaamista tässä maassa. Ehkä myös silloin, kun näitä keskusteluja käy-
dään, voidaan miettiä itse sitä, olemmeko me tässä nyt viemässä eteenpäin semmoista maa-
ta, jossa toista ei kiusata, jossa jokainen saa olla sellainen kuin on omasta mielipiteestään
tai omasta seksuaalisesta suuntautumisestaan tai etnisestä taustastaan riippumatta.
5



Pöytäkirjan asiakohta PTK 60/2019 vp
Kyllä me olemme aika vakavassa paikassa siinä kohtaa, kun tämän maan poliisit, mei-
dän juristit, meidän tuomarit vetoavat eduskuntaan ja hallitukseen, että me teemme maalit-
tamiselle jotain, koska tällä hetkellä jo oikeusvaltion toiminta on vaarantumassa sillä, että
tätä maalittamista jatkuvasti tehdään enemmän. Tämä ei ole hallituksen näkemys, tämä on
tämän maan poliisien, juristien ja tuomareitten näkemys. [Perussuomalaisten ryhmästä: Ei
varmasti ole!] He ovat meihin vedonneet. Ja tämän takia kysyisinkin hallitukselta: miten
tämä vetoomus nytten hallituksessa kuullaan?

16.19 Oikeusministeri Anna-Maja Henriksson (vastauspuheenvuoro):  Kiitos edustaja
Karille tästä kysymyksestä. Tämä asia menee eteenpäin nyt niin, että me yhdessä oikeus-
ministerin ja sisäministerin kanssa mietimme niitä toimenpiteitä, joilla paremmin kuin tänä
päivänä pystytään vaikuttamaan järjestelmälliseen häirintään, uhkailuun ja maalittami-
seen. Meillä on myös ministerityöryhmä, jota itse vedän, ja myös siinä työryhmässä on tar-
koitus käydä tätä kokonaisuutta nyt läpi. Itse olen esittänyt sitä, että yksi keino tässä voisi
olla myös se, että esimerkiksi laiton uhkaus olisi virallisen syytteen alainen rikos, mikä
myös tarkoittaisi sitä, että poliisin, tuomarin tai syyttäjän, joka joutuu tämmöisen maalitta-
misen kohteeksi, ei tarvitsisi itse nostaa syytettä, vaan virallinen syyttäjä hoitaisi sen. Tämä
olisi yksi keino, mutta tämä on nyt selvityksen alla, ja hallitus tulee puuttumaan tähän
asiaan. Ei ole hyvä asia, että meidän demokratiaa [Puhemies koputtaa] yritetään horjuttaa
maalittamisella. [Vilhelm Junnila: Mallia Valko-Venäjä!]

Toinen varapuhemies Juho Eerola: Myös liikenne- ja viestintäministeri Marin.

16.20 Liikenne- ja viestintäministeri Sanna Marin (vastauspuheenvuoro): Arvoisa pu-
hemies! On todella tärkeää, että tässä salissa käydään vakavaa keskustelua vihapuheesta,
maalittamisesta, siitä millä tavalla tämä vaikuttaa sananvapauteen. Me tiedämme, että on
myös tapauksia, joissa toimittajia, median edustajia on systemaattisesti maalitettu, pyritty
vaientamaan, ja tämä, jos joku, kaventaa sananvapautta, kaventaa tämän yhteiskunnan pe-
ruspilareita, niitä perusteita joiden puitteisiin myös demokratia hyvin vahvasti rakentuu.
Haluankin myös omalta osaltani esittää vakavan viestin ja huolen tähän saliin ihan jokai-
selle meistä siitä, että me pidämme huolta, että tässä maassa kunnioitetaan toista ihmistä, ei
pyritä vaientamaan maalittamisella, vihapuheella, minkäänlaisilla kampanjoilla, arvoste-
taan toistemme mielipiteitä ja pidetään myös huolta siitä, että journalisteilla ja medialla on
työrauha ja emme ainakaan omalla toiminnallamme ruoki niitä sellaisia tilanteita, joissa
kukaan meistä joutuu kysymään: [Puhemies koputtaa] Uskallanko sanoa? Voinko sanoa?
Voidaanko keskustella?

16.21 Ville Tavio ps (vastauspuheenvuoro): Herra puhemies! Tämä vihapuhekeskustelu
saa minut vähän vihaiseksi. Se menee myös vähän tunteisiin. [Paavo Arhinmäen välihuu-
to] Siis eihän se asia voi mennä meidän yhteiskunnassamme niin, että aina, kun joku on eri
mieltä, niin sitten yritetään kuitatakin se vastapuolen argumentointi sillä, että no mutta, kun
tuo on vihapuhetta, syytetään vihapuhumisesta.

Avoimessa keskustelussa on aina loukkaantumisen mahdollisuus. Se on muuten aika
pieni hinta avoimesta keskustelusta, demokratiasta ja sananvapaudesta. Se loukkaantumi-
sen pelko, mitä täälläkin näissä puheenvuoroissa viljellään, sehän on niin kuin pienen lap-
6



Pöytäkirjan asiakohta PTK 60/2019 vp
sen ajatusmaailmaa. Ei meidän aikuisten tarvitse koko ajan pelätä, että tästä erimielisyy-
destä loukkaannutaan. Ei sitä suoraa puhetta kannata pelätä.

Tavallinen kansalainen on se, joka tässä joutuu pelkäämään. En tiedä, viittasiko päämi-
nisteri Rinnekin siihen, koska tavallinen kansalainen pelkää, kun laki on tulkinnanvarais-
ta. Se on ennakkosensuuria, kun saa pelätä, voiko kirjoittaa, kun sitten tulee kutsu poliisil-
le. Kertokaa nyt, ministeri, ettekö te aio millään tätä [Puhemies koputtaa] kiihottamista
kansanryhmää vastaan muuttaa niin, että se lainsäädäntö olisi yksiselitteisempi. Sitä me
perussuomalaiset tahdomme. [Iiris Suomelan välihuuto]

16.22 Oikeusministeri Anna-Maja Henriksson (vastauspuheenvuoro): Arvoisa puhe-
mies! Hallitus ei ole muuttamassa sitä pykälää, missä säädetään kiihottamisesta kansanryh-
mää kohtaan. Se on hyvin yksiselitteinen. [Ville Tavio: Justhan te sanoitte, että te käytte
läpi meidän aloitteen! — Naurua] Se laki on ollut voimassa monta, monta vuotta, ja myös
perussuomalaisilla on ollut oikeusministerin pesti, eikä silloinkaan tehty tälle asialle mi-
tään. [Perussuomalaisten ryhmästä: Se oli sininen! — Paavo Arhinmäki: Ei, kyllä se oli pe-
russuomalainen!] Nyt me teemme tästä maalittamisesta, se on eri asia, me katsomme sen
puolen. Mutta minun mielestäni se on todella, todella surullista, että te haluatte levittää sel-
laista ilmapiiriä, että kansalainen ei saisi sanoa mielipidettänsä ja rajoitetaan keskustelua.
Emmehän me niin tee. Tuomioistuimet ottavat kantaa siihen, mikä on kiihottamista kan-
sanryhmää vastaan. Ja niin kuin tässä alussa kerroin, myös EU-tasolla ollaan keskusteltu
tästä, ja valitettavasti tilanne oli se — Saksan ministeri kertoi minulle — että Saksassa ti-
lanne oli mennyt niin pitkälle, että poliitikko, joka oli joutunut vihapuheen kohteeksi, myös
surmattiin. [Puhemies koputtaa] Se askel vihapuheesta tekoon saattaa olla valitettavasti ly-
hyt, [Puhemies koputtaa] ja siihen meidän ei kannata mennä. [Ben Zyskowicz: Kysykää
edustaja Räsäseltä, saako sanoa mielipiteitä!]

16.24 Tarja Filatov sd (vastauspuheenvuoro): Arvoisa puhemies! Toisen vapaus ei saa
loukata toisen oikeuksia, ja silloin, kun puhutaan vihapuheesta, niin puhutaan myös siitä,
että voidaan loukata toisen turvallisuudentunnetta. Oikeusministeriö on tehnyt tutkimuk-
sen, jossa on selvitetty, että vihapuhe vaikuttaa kohteiden turvallisuudentunteeseen, psyyk-
kiseen terveyteen, viranomaisluottamukseen ja saa vihapuheen kohteena olevan välttele-
mään tietyillä paikoilla liikkumista. Ja nyt uusimmat tutkimukset osoittavat myös sen, että
ihmiset eivät lähde vaikuttamaan yhteiskunnallisiin asioihin, koska he pelkäävät joutuvan-
sa näiden hyökkäysten kohteeksi.

Vihapuhe ei ole vihaista puhetta. Politiikassa saa olla vihainen ja politiikassa saa olla eri
mieltä, mutta vihapuheessa on kyse siitä, että lietsotaan ja kiihotetaan jotakin henkilöä koh-
taan. Kysyisinkin, onko oikeusministeriössä pohdittu tätä demokratia-aspektia, koska se
on äärimmäisen tärkeä ja vihapuhe usein kohdistuu tiettyihin ihmisryhmiin tai tietyntyyp-
pisiin ihmisiin, jolloin sen vuoksi olisi tärkeää suojata myös heidän oikeuttaan osallistua
demokraattiseen päätöksentekoon.

16.25 Oikeusministeri Anna-Maja Henriksson (vastauspuheenvuoro):  Kiitos edustaja
Filatoville tästä kysymyksestä. Olette myös aivan oikeassa siinä, että tämä edellinen selvi-
tys näytti sen, että on olemassa selvästi viitteitä siitä, että ihmiset miettivät monta kertaa,
uskaltavatko he lähteä politiikkaan, haluavatko he olla sitten siinä mukana, [Vilhelm Jun-
nila: Josta heidät tuomitaan!] jos on riski, että joutuu vihapuheen kohteeksi. Ja se on rajoit-
7



Pöytäkirjan asiakohta PTK 60/2019 vp
tanut tiettyjen henkilöryhmien halua olla mukana. Niihin henkilöryhmiin kuuluuvat myös
maahanmuuttajataustaiset, ja tämä on vakava viesti. Meillä pitää olla demokraattinen jär-
jestelmä, jossa kaikki tuntevat, että he voivat olla mukana tekemässä päätöksiä niin kunta-
tasolla, alueellisella tasolla kuin kansallisella tasolla, ja sen takia myös tämä näkökohta on
otettu huomioon ja tullaan ottamaan huomioon tässä hallituksen tulevassa jatkotyössä.

Toinen varapuhemies Juho Eerola: Nyt viimeinen kysymys tästä aihealueesta, ja vaih-
detaan teemaa.

16.26 Jani Mäkelä ps (vastauspuheenvuoro): Arvoisa puhemies! Haluan tähdentää, että
nyt ei puhuta sydämen sivistyksestä vaan siitä, kuka raahataan kuulusteluihin ja oikeuteen.
On selvää, että pykäliä kansanryhmää vastaan kiihottamisesta sekä uskonrauhan rikkomi-
sesta käytetään hyvin valikoivasti eikä laki ole kaikille sama. Esimerkiksi monen Lähi-
idästä tai Afrikasta tulleen henkilön uskonnosta ei saa esittää samoja kommentteja kuin
valtauskonnostamme. Hallitus jopa painostaa EU:n kautta sosiaalisen median alustoja sen-
suroimaan mielivaltaisesti näkemyksiä ilman edes oikeuden päätöksiä.

Sananvapauden suojaa tarvitsevat erityisesti mielipiteet, joista joku voi loukkaantua. Me
tiedämme, että luvalliset mielipiteet ovat sallittuja Pohjois-Koreassakin. Sananvapauden
rajoittaminen vihapuhepelottelun varjolla johtaa pahimmillaan kansalaisten katkeroitumi-
seen, kansan kahtiajakoon ja yhteiskunnalliseen epävakauteen. Arvoisa ministeri: miten te
aiotte edistää sananvapautta sen tukahduttamisen sijaan?

16.27 Oikeusministeri Anna-Maja Henriksson (vastauspuheenvuoro): Arvoisa puhe-
mies! Toivon, että edustaja Mäkelä on myös tutustunut niihin tilastoihin, jotka näyttävät,
että Suomi on, mitä tulee sananvapauteen, maailman kärjessä. Me olemme siis maailman
kärjessä, meillä toimii sananvapaus hyvin. Oletteko tutustunut näihin tilastoihin? Se, mitä
te nyt sanotte, on aivan jotain muuta, ja se kertoo siitä, että te haluatte jotenkin tuoda esille
vääristetyn kuvan siitä, mikä tilanne Suomessa on. Se ei ole niin kuin sen tuotte esille, vaan
se on niin, että meillä on sananvapautta. Tuomioistuin on se, joka ottaa kantaa yksittäisiin
tapauksiin, ja minä lähden siitä, että meillä on riippumaton tuomioistuinlaitos, meillä on
poliisi, joka tekee työnsä, ja meillä on syyttäjälaitos, joka tekee työnsä. Ja meidän, poliitik-
kojen, asia on yrittää luoda sellaista ilmapiiriä tähän maahan, että meillä olisi vähemmän
vihaa ja enemmän rakkautta. [Vilhelm Junnila: Kaikki samaa mieltä!]

16.28 Pääministeri Antti Rinne (vastauspuheenvuoro): Arvoisa puhemies! Jottei jää
väärää käsitystä, edustaja Mäkelä, Suomen hallituksen toimenpiteistä, niin väitteenne sii-
tä, että Suomen hallitus painostaisi jollakin tavalla epäasiallisesti Euroopan unionin viran-
omaisia toimimaan tässä asiassa, ei pidä paikkaansa.

Tämä hallitus haluaa kyllä huolehtia siitä, että näitä kansainvälisiä alustoja ei käytetä ri-
kolliseen toimintaan, ei käytetä rikolliseen toimintaan. Me molemmat tiedämme sen, että
hybridivaikuttaminen maailmassa lisääntyy, ja sitä pitää pystyä torjumaan. Siihen liittyen
Suomen hallitus on tehnyt toimenpidealoitteita EU:n puitteissa, mutta missään tapaukses-
sa tämä hallitus ei halua painostaa puuttumaan sananvapauteen EU:n kautta. [Perussuoma-
laisten ryhmästä: Siitä on paperit olemassa!] 

Toinen varapuhemies Juho Eerola: Tämä aihealue on tällä erää loppuunkäsitelty.
8


	2.1
	16.01
	16.02
	16.04
	16.05
	16.05
	16.07
	16.08
	16.09
	16.10
	16.11
	16.12
	16.13
	16.14
	16.15
	16.16
	16.18
	16.19
	16.20
	16.21
	16.22
	16.24
	16.25
	16.26
	16.27
	16.28


