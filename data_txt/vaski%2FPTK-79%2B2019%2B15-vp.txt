















































DEM3824.tmp.xml


Pöytäkirjan asiakohta PTK 79/2019 vp
Pöytäkirjan asiakohta 

PTK 79/2019 vp

Täysistunto

Tiistai 10.12.2019 klo 15.45—21.15

15. Hallituksen esitys eduskunnalle laiksi sosiaali- ja terveystietojen toissijaisesta käytöstä 
annetun lain 50 §:n muuttamisesta

Hallituksen esitys HE 95/2019 vp
Valiokunnan mietintö StVM 17/2019 vp

Ensimmäinen käsittely

Toinen varapuhemies Juho Eerola: Ensimmäiseen käsittelyyn esitellään päiväjärjestyk-
sen 15. asia. Käsittelyn pohjana on sosiaali- ja terveysvaliokunnan mietintö StVM 17/2019
vp. Nyt päätetään lakiehdotusten sisällöstä. — Valiokunnan puheenjohtaja, edustaja Veh-
viläinen.

Keskustelu

20.50 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunnan mietintö 17/2019 vp käsittelee hallituksen esitystä, jossa ehdotetaan
muutettavaksi sosiaali- ja terveystietojen toissijaisesta käytöstä annetun lain 50 §:ää. Ky-
seistä pykälää ehdotetaan muutettavan siten, että Sosiaali- ja terveysalan tietolupaviran-
omainen, jäljempänä Tietolupaviranomainen, saisi periä korvauksen tietoluvan lisäksi tie-
topyyntöä koskevan päätöksen mukaisten tietojen poimimisesta, toimittamisesta ja yhdis-
telystä, esikäsittelystä, pseudonymisoinnista ja anonymisoinnista.

Lain 50 §:n 2 momenttia esitetään täydennettäväksi siten, että rekisterinpitäjällä tai hen-
kilötietojen käsittelijällä, joka luovuttaa Tietolupaviranomaiselle tietoja tietopyyntöä kos-
kevan päätöksen perusteella, olisi myös oikeus saada Tietolupaviranomaiselta korvaukse-
na näin määräytyvä osuutensa tietopyyntöä koskevan päätöksen saajan maksettaviksi mää-
rätyistä kustannusten korvauksista. Lisäksi lain 50 §:n 3 momenttiin esitetään tehtäväksi
vastaava tekninen korjaus.

Esityksellä on vaikutus vuoden 2020 tulo- ja menoarvioon ja erityisen merkittävä vai-
kutus Tietolupaviranomaisen vuoden 2020 budjettiin ja budjettikehyksen suunnitteluun,
koska talousarvioesitys on valmisteltu siten, että tietopyynnöistä aiheutuvista kustannuk-
sista tulisi Tietolupaviranomaiselle maksutuloja 1.1.2020 alkaen. Ehdotettu laki on tarkoi-
tettu tulemaan voimaan mahdollisimman pian, kun se on vahvistettu.

Sosiaali- ja terveysvaliokunta pitää hallituksen esityksestä ilmenevistä syistä perusteltu-
na sosiaali- ja terveystietojen toissijaisesta käytöstä annetun lain eli niin sanotun toisiolain
50 §:n muuttamista ja puoltaa lakiehdotuksen hyväksymistä muuttamattomana.

Toisiolain säätämisen yhteydessä kumottiin potilaslain 13 §:n 5 momentti, jonka nojalla
Terveyden ja hyvinvoinnin laitos THL voi antaa luvan tietojen saamiseen yksittäistapauk-
sessa, kun tieteellistä tutkimusta varten tarvitaan tietoa useamman kuin yhden terveyden-
ja sairaanhoidon toimijan potilasasiakirjoista. Lainkohdan kumoaminen on säädetty tule-
 Tarkistettu
4.0



Pöytäkirjan asiakohta PTK 79/2019 vp
maan voimaan 1.1.2020. Koska Sosiaali- ja terveysalan tietolupaviranomaisen tietolupa-
käsittelyyn liittyvä toimivalta tulee voimaan vasta 1.4.2020, valiokunta ehdottaa potilas-
lain 13 §:n 5 momentin voimassaolon jatkamista mainittuun ajankohtaan saakka. Valio-
kunta ehdottaa tämän vuoksi uuden lakiehdotuksen hyväksymistä.

Tämä valiokunnan mietintö on yksimielinen.

Yleiskeskustelu päättyi.

Eduskunta hyväksyi hallituksen esitykseen HE 95/2019 vp sisältyvän 1. lakiehdotuksen si-
sällön mietinnön mukaisena. Eduskunta hyväksyi valiokunnan mietinnössä ehdotetun uu-
den, 2. lakiehdotuksen sisällön mietinnön mukaisena. Lakiehdotusten ensimmäinen käsit-
tely päättyi.
2


