















































DEMB701.tmpSave.xml


Pöytäkirjan asiakohta PTK 44/2015 vp
Pöytäkirjan asiakohta 

PTK 44/2015 vp

Täysistunto

Perjantai 2.10.2015 klo 13.05—17.28

4. Hallituksen esitys eduskunnalle valtion talousarvioksi vuodelle 2016 
Hallituksen esitys HE 30/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 4. asia. Asia lähetetään valtiovarainvaliokuntaan, jolle muut erikoisvaliokunnat an-
tavat työjärjestyksen mukaisesti lausunnon 30 päivän kuluessa siitä, kun esitys on lähetet-
ty valtiovarainvaliokuntaan. Keskustelu keskeytettiin torstaina 1.10.2015 pidetyssä täysis-
tunnossa.

Keskustelu jatkuu nyt nopeatahtisena. Etukäteen varattujen puheenvuorojen pituus on
enintään 5 minuuttia. Puhemiesneuvosto suosittaa, että nopeatahtisen keskustelun jälkeen-
kin pidettävät puheenvuorot kestävät enintään 5 minuuttia. Tämän asian yhteydessä salli-
taan keskustelu myös päiväjärjestyksen kohdista 5.—29.

Keskustelu jatkuu, ja ministeri Kimmo Tiilikainen esittelee oman sektorinsa asioita.

Keskustelu

13.14 Maatalous- ja ympäristöministeri Kimmo Tiilikainen: Arvoisa puhemies! Ym-
päristöministeriön hallinnonalalle mennään. Ympäristöministeriön tehtävähän on huoleh-
tia siitä, että Suomessa rakennetaan kestävää elinympäristöä ja vihreää kasvua. Strategisia
painopistealueita ovat vähähiilisen ja energiatehokkaan Suomen rakentaminen, luonnon-
varojen kestävä käyttö, kiertotalous — toimiva sellainen — hyvä ympäristön tila, moni-
muotoinen luonto, toimivat ekosysteemipalvelut sekä hyvinvointia ja kilpailukykyä tuke-
va asuminen.

Ensi vuoden budjetissa hallitus esittää ympäristöministeriön hallinnonalalle 198,8:aa
miljoonaa euroa. Se on 5 miljoonaa vähemmän kuin kuluvan vuoden talousarviossa. Lop-
pusummassa ovat mukana korjaustoiminta-avustuksiin tarkoitetut 22 miljoonan määrära-
hat, jotka kuluvana vuonna olivat talousarvion ulkopuolisen Valtion asuntorahaston rahoit-
tamia. Näin ollen tuo vertailukelpoinen summa on itse asiassa noin 27 miljoonaa pienempi
kuin tuossa kuluvan vuoden budjetissa, joten ympäristöministeriön hallinnonala kantaa
ison vastuun näistä säästötoimista, jotka kaikkia hallinnonaloja koskettavat. Ympäristö- ja
luonnonsuojelumenoihin esitetään 103,5 miljoonaa euroa, alueiden käyttöön, asumiseen,
rakentamiseen 28 miljoonaa, hallinnonalan toimintamenoihin 67,2, ja se sisältää myös mo-
nien päätöksentekoa palvelevien selvitysten rahoitusta. Talousarvion ulkopuolisen Val-
tion asuntorahaston varoja arvioidaan käytettävän lisäksi 200 miljoonaa euroa asuntotoi-
men avustusten ja korkotukien maksamiseen. Valtion asuntorahastosta tuloutetaan talous-
arvioon 47 miljoonaa. Tässä muutamia pääsummia tuolta hallinnonalalta.
 Tarkistettu
4.0



Pöytäkirjan asiakohta PTK 44/2015 vp
Poimin hallituksen strategisten tavoitteitten toteuttamiseen tähtäävien kärkihankkeitten
rahoituksesta muutaman maininnan: 4 miljoonaa euroa osoitetaan Itämeren ja vesien suo-
jelun sekä kierrätyksen lisäämiseen, 800 000 euroa kierrätystä ja kiertotaloutta edistävän
sääntelyn valmisteluun, 0,5 miljoonaa euroa siihen, että aloitetaan tuo valmistautuminen
uuden kansallispuiston perustamiseen, 1,3 miljoonaa pilaantuneitten maa-alueitten kun-
nostukseen ja maa-aineskierrätyksen kokeiluohjelmiin.

Luontoympäristön osalta ravinteiden kierrätysohjelmaa jatketaan Itämeren kuormituk-
sen vähentämiseksi ja Saaristomeren tilan parantamiseksi. Vedenalaisen meriluonnon mo-
nimuotoisuuden inventointia niin ikään jatketaan. Etelä-Suomen metsien monimuotoi-
suusohjelman toimeenpano sekä Natura 2000 -verkoston ja aiemmin päätettyjen luonnon-
suojeluohjelmien toteutus jatkuu. Vuonna 2016 uusien luonnonsuojelualueiden hankinta-
ja korvausmenoihin on käytettävissä noin 18,5 miljoonaa euroa, mikä on erittäin paljon vä-
hemmän kuin aikaisemmin. Lisäksi luonnonsuojelualueiksi jo perustettujen tai hankittu-
jen alueiden suojelutoimet viedään loppuun 8 miljoonan kertaluontoisella määrärahalla.
Uhanalaisten lajien ja luontotyyppien suojelua jatketaan samalla noin 2,4 miljoonan euron
panostuksella kuin kuluvana vuonna. Öljyntorjunta-alusten torjuntavalmiuteen osoitetaan
500 000 euron lisäpanos. Merentutkimusalus Arandan peruskorjaus aloitetaan.

Asumisen ja rakentamisen puolelta joitakin poimintoja: Hallitusohjelman mukaisesti
ympäristöministeriö toteuttaa useita kaavoituksen ja rakentamisen sujuvoittamistoimia,
joilla helpotetaan ja nopeutetaan rakentamista sekä alennetaan rakentamisen kustannuk-
sia. Ensimmäiset uudistukset ovat jo menossa, ja näistä on esityksiä odotettavissa eduskun-
taan. Muutama esimerkki: Maakuntakaavojen ja yhteisten yleiskaavojen vahvistusmenet-
telystä luovutaan tuolla ympäristöministeriössä ja se siirretään maakuntavaltuustojen,
maakuntaliittojen, päätettäväksi. Maankäyttö- ja rakennuslain uudistamiseksi asetin viime
viikolla työryhmän, jonka tehtävänä on hallitusohjelman linjausten mukaisesti valmistella
esitys maankäyttö- ja rakennuslain uudistamisesta ensi kesään mennessä. Tarkoituksena
on sujuvoittaa täydennysrakentamista ja rakennusten käyttötarkoitusten muuttamista, hel-
pottaa hajarakentamista, lieventää vähittäiskaupan suuryksiköiden sijoittumisen ohjausta
ja muuttaa ely-keskusten roolia kaavoitus- ja rakentamisasioissa neuvoa-antavaksi. Val-
tion tukemaa asuntorakentamista edistetään useammalla lakimuutoksella, joista varmaan
tarkemmin voidaan puhua vielä keskustelun kuluessa. — Kiitoksia.

Toinen varapuhemies Paula Risikko: Arvoisat edustajat, käymme nyt debattia kello
13.30:een asti, koska täysistuntohan keskeytetään sitten suuren valiokunnan kokouksen
vuoksi. Mutta nyt niitä edustajia, jotka haluavat kommentoida tai kysyä ministeri Tiilikai-
sen esittelystä, pyydetään varaamaan 1 minuutin puheenvuoro V-painiketta painamalla, eli
käynnistetään sitten debattia. 

13.19 Satu Hassi vihr (vastauspuheenvuoro): Arvoisa puhemies! Kehitysyhteistyö ja
luonnonsuojelu näyttävät olevan hallituksen erityisellä kurituslistalla, koska budjetin suu-
rimmat leikkaukset kohdistuvat näihin. Luonnonsuojelualueiden hankintaan kohdistuu
suhteellisesti jopa suurempi leikkaus kuin kehitysyhteistyöhön. Tämä on monesta syystä
kummallista ja väärin. Yksi syy on se, että Metso-ohjelma on yksi niitä harvoja luonnon-
suojeluohjelmia, joihin maanomistajatkin ovat olleet tyytyväisiä. Muun muassa Metso-oh-
jelmaan nyt tämä luonnonsuojelualueiden hankinnan raju leikkaus kohdistuu pahasti. Toi-
seksi hallitus korostaa biotaloutta, haluaa lisätä metsien hakkuita. Jotta tämä voitaisiin to-
2



Pöytäkirjan asiakohta PTK 44/2015 vp
teuttaa kestävästi, on ensiarvoisen tärkeä löytyä tasapaino luonnon monimuotoisuuden,
suojelun ja metsien taloudellisen hyödyntämisen välillä, ja sitä hallitus nyt pahasti vaaran-
taa.

13.21 Riitta Myller sd (vastauspuheenvuoro): Arvoisa puhemies! Minäkin olen varsin
huolissani siitä ympäristönsuojelun tasosta ja luonnonsuojelualueisiin käyttävien rahamää-
rien tasoista, mitä hallitus esittää. On todella harmillista, että niinkin hyvä asia kuin biota-
lous hallituksen kärkihankkeena uhkaa nyt jäädä sitten tällaiseksi mustaksi pilveksi, jos
Metso-ohjelmaa ei kyetä riittävällä tasolla toteuttamaan seuraavassa budjetissa. Nimittäin
pitää löytää tasapaino metsien käytön ja metsien suojelun ja luonnonsuojelun välille. Meil-
lä on tässä hyvä väline, se ei ole ollut kovin kallis, ja nyt pitäisi todella hallituksen miettiä,
että niitä välineitä, joita meillä ympäristön- ja luonnonsuojeluun on käytettävissä, käytet-
täisiin niin, että myöskin riittävä rahoitus olisi olemassa.

13.22 Anders Adlercreutz r (vastauspuheenvuoro): Värderade fru talman! Saimme eilen
lukea, että Bronkan sataman rakennustöiden yhteydessä on ruopattu 28 miljoonaa kuutio-
metriä eli 165 kertaa enemmän kuin taannoisen Nord Stream -putken rakentamisen yhtey-
dessä. Miten on mahdollista, että tämä ei ollut valtion tiedossa, ja mitä ministeriö aikoo
tehdä, jotta yhteydenpito näissä ympäristöasioissa toimisi paremmin Suomen ja Venäjän
välillä?

13.22 Nasima Razmyar sd (vastauspuheenvuoro): Arvoisa rouva puhemies! Olen täysin
samaa mieltä täällä muiden edustajien kanssa tästä erittäin suuresta leikkausmäärästä, joka
valittavasti kohdistuu myöskin meidän luonnonsuojeluun. Luonnonsuojelusta leikataan lä-
hes 62 prosenttia, ja se on aivan valtavan paljon. Näillä varoilla on pidetty huolta luonnon
monimuotoisuudesta, ja tiedämme, kuinka tärkeätä luonto on meille suomalaisille. Kärki-
hankkeissa on muun muassa vesisuojelu, mikä on toki hyvin tärkeätä, mutta vesivaranto-
jemme suojeluun käytetään kuitenkin 4,4 miljoonaa vähemmän kuin viime vuonna. Osaat-
teko, ministeri, kertoa meille, mihin tämä kärkihanke perustuu?

13.23 Saara-Sofia Sirén kok (vastauspuheenvuoro): Arvoisa puhemies! Meidän merem-
me Itämeri on yksi maailman herkimmistä ja myös yksi maailman saastuneimmista, ja sen
eteen halutaan tehdä kovasti töitä. Tämän Itämeren hyväksi tehtävän työn osuus budjetissa
on hajanainen molempien ministeriöiden osalta ja myös kärkihankkeiden osalta. Kysyisin-
kin ministeriltä: onko mahdollista saada tällaista koontia, avausta siitä, miten paljon halli-
tus panostaa kärkihankkeiden kautta ja ylipäätänsä ministeriöiden budjettien kautta Itäme-
ri-työhön?

13.24 Eeva-Maria Maijala kesk (vastauspuheenvuoro): Arvoisa puhemies! Kiitoksia sii-
tä, että meillä on tällä hetkellä todella laaja ja monipuolinen suojeluohjelmaverkosto ole-
massa, ja ennen kaikkea kiitos vielä siitä, että meillä on erinäköisellä lainsäädännöllä suo-
jeltu Suomen luontoa todella hienosti. Esimerkiksi uusi metsälaki, mikä tuli voimaan, ja
monet muut lait tekevät sen, että meillä metsänomistajilla on suuret määrät omia suoje-
lualueita, joita ei tarvitse valtion maksaa millään tavalla. Esimerkiksi erilaisia suoalueita
meillä on todella paljon suojeltuina jo nykyisin voimassa olevalla lainsäädännöllä. Mutta
nyt sitten kuulostaa siltä, että ollaan huolissaan, että Metso-ohjelmaan ja soittensuojeluun
3



Pöytäkirjan asiakohta PTK 44/2015 vp
ei oltaisi varaamassa rahaa enää niin paljon kuin tarvitaan. Mutta kysynkin ministeriltä nyt:
miten te olette huomioinut sen, kuinka paljon meillä on olemassa niin sanottuja ei-viralli-
sia suojelualueita ja suojeltuja kohteita jo ilman, että nyt tarvittaisiin lisää rahaa niiden suo-
jelemiseksi?

Toinen varapuhemies Paula Risikko: Myönnän vielä kaksi puheenvuoroa ja sitten mi-
nisterille vastauspuheenvuoron, koska joudumme keskeyttämään, ja nämä kaksi henkilöä
ovat edustaja Mattila ja edustaja Niinistö. (Välihuuto) — Me jatkamme heti istunnon kes-
keytyksen jälkeen.

13.25 Pirkko Mattila ps (vastauspuheenvuoro): Arvoisa rouva puhemies! Kiitoksia mi-
nisterille esityksestä. — Vaikka täällä nyt puhutaan, että biotalous uhkaa jäädä mustaksi
pilveksi, en suinkaan näe niin, vaan kyllä tässä kaikki biotalouden eri värit hohtavat mie-
lestäni kauniisti. Ylipäätään ei tässä yhtään ympäristönsuojelulakia olla lakkauttamassa, ei
ilmastolakia, ja viime kaudella metsälakiin nostettiin uusia luontokohteita, joita suojellaan
sitä kautta, ja metsänomistajilla on vaihtoehtoisia menetelmiä erilaisille hakkuukäytännöil-
le — jatkuvan kasvatuksen periaate — jotka eivät mielestäni myöskään tarkoita mitään
metsän erityistä parturointia, sitäkin täällä on esitetty, vaan jos me aiomme jalostaa met-
sästä niitä korkean jalostusarvon tuotteita, se puu on ensin kaadettava.

Mutta ministeri kertoi tuossa myös, että ollaan perustamassa kansallispuisto. Onko mi-
nisterillä jo vertailuja eri mahdollisuuksista, minne tätä kansallispuistoa voitaisiin olla pe-
rustamassa?

Toinen varapuhemies Paula Risikko: Teen muutoksen: Li Andersson saa puheenvuoron
vielä ennen kuin tämä lopetetaan, koska nyt vasemmistoliitto olisi jäänyt ilman puheen-
vuoroa ja koska useat edustajat joutuvat tässä tauolla ehkä lähtemään. Siis edustaja Niinis-
tö ja edustaja Andersson, mutta sitten mennään ministerin vastaukseen ja sitten mennään
kipin kapin sinne suureen valiokuntaan.

13.27 Ville Niinistö vihr (vastauspuheenvuoro): Arvoisa puhemies! Ministeri Tiilikai-
nen, teitä pidetään järkevänä ja ympäristötietoisena miehenä, mutta työsarka on kyllä aika
kova. Teiltä viedään luonnonsuojelu- ja meriensuojelu- ja soidensuojelurahoja pois pal-
jon, ja näyttää aika heikolta siellä panostuspuolella. Siihen toivon teiltä myös vastauksia,
niin kuin useampi muu tässä, mitä Suomen luonnon tilalle käy. 

Mutta erityisesti olen huolissani viime viikkojen uutisista Suomen kansainvälisestä roo-
lista ympäristöneuvotteluissa ja maailman ympäristön tilan pelastamisessa ja ilmastosopi-
muksen aikaansaamisessa. Se tieto, mikä tuli siitä, että Suomi leikkaa kehitysyhteistyöra-
hojen sisällä erityisesti ilmasto- ja ympäristörahoitusta varsin kovalla kädellä, oli kova isku
Suomen kansainväliselle työlle. Me olemme johdonmukaisesti puolustaneet YK:n ympä-
ristöjärjestö Unepin roolia. Ministeri Lehtomäki oli aikanaan esittämässä Unepin vahvis-
tamista. Itse sain sen vietyä ministerinä osaltamme neuvottelijana läpi EU:n ja YK:n tasol-
la. Miten te, ministeri, nyt voitte varmistaa, (Puhemies koputtaa) että Suomi pitää lupauk-
sensa ilmasto- ja ympäristörahoituksessa ja että Pariisin ilmastosopimuksessa olemme ra-
kentava toimija?
4



Pöytäkirjan asiakohta PTK 44/2015 vp
13.28 Li Andersson vas (vastauspuheenvuoro): Arvoisa rouva puhemies! Kiitän puheen-
vuorosta. — Tämä hallitus aikoo rajata opiskelija-asunnot ja myöskin nuorisoasunnot pois
erityisryhmien investointiavustuksen piiristä osana tätä hallituksen asuntopoliittista koko-
naisuutta. Sehän tulee merkittävästi heikentämään jo erittäin vaikeassa taloudellisessa ase-
massa olevien nuorten taloudellista tilannetta, ja koska tämä tukimuoto on ollut todella
merkittävä tämän asuntotuotannon kannalta, niin arvioidaan, että se saattaa jopa kokonaan
pysäyttää uudisasuntotuotannon ja taatusti myöskin nostaa vuokratasoa. Haluaisin nyt ky-
syä ministeriltä, miksi hallitus aikoo lakkauttaa tämmöisen todistetusti erittäin tehokkaan
ja tärkeän tukimuodon ja miten te aiotte varmistaa, että nuorille edelleen jatkossa on ole-
massa riittävästi kohtuuhintaista asumista tarjolla kaikissa isoissa kasvukeskuksissa.

Toinen varapuhemies Paula Risikko: Ministeri Tiilikainen, 3 minuuttia, ja jatkamme sit-
ten myöhemmin. — Siitä paikalta.

13.29 Maatalous- ja ympäristöministeri Kimmo Tiilikainen: Arvoisa rouva puhemies!
Aina valmiina, miltä paikalta hyvänsä. — Tässä usea edustaja toi huolensa esiin luonnon-
suojelumäärärahojen leikkauksista erityisesti Metso-ohjelmaan tuo kohdistuu. Tunnen tie-
tysti samaa huolta, koska satun olemaan myös se ministeri, joka aikoinaan päätti Metso-oh-
jelman ja loi sille rahoitussuunnitelman ja pitkän aikavälin tavoitteen. Nyt kuitenkaan ei
kannata nähdä tässäkään semmoista mörköä. Tämä Metso-toimintamalli, joka nauttii ym-
päristöjärjestöjen, metsänomistajien ja metsäteollisuuden tukea, ei katoa mihinkään, ja
myös näillä niukkenevilla määrärahoilla suojelualueitten määrä lisääntyy ensi vuonna.
Suojelualueitten määrä ei siis vähene, vaan se lisääntyy, vaikka toki tuo lisääntymistahti hi-
dastuu.

Tässä edustaja Adlercreutz kysyi tästä Bronkan satamasta. Itse asiassa 2011 tuo raken-
nustyö alkoi, ja kyllä sitä on Helcomin Baltic Sea Dayn yhteydessä käsitelty joka tapauk-
sessa säännöllisesti, ja meillä esimerkiksi Suomen ympäristökeskus ja vastaavat viran-
omaiset muualta Suomenlahden ympäristöstä, myös Venäjältä, ovat näitä tutkimus- ja mit-
taustuloksia vaihtaneet. Onneksi toistaiseksi ei ole kovin hälyttäviä tuloksia niissä mittaus-
tuloksissa ollut, viimeisimmät toki puuttuvat, mutta myös nuo rakennustyöt alkavat olla
loppuun saatettuja toistaiseksi. Siellä jo laivat liikennöivät, ja tänä syksynä pitäisi tulla lop-
pu. Tämä otetaan esille ensi viikolla Helcomin kokouksessa, missä on juuri aiheena ruop-
pausten ja läjitysten raportointi eri maista, ja myös itse aion Venäjän luonnonvaraministe-
rin puoleen asiassa kääntyä.

Itämerestä oli muutenkin huolta. Lyhyesti tiivistän tuon idun, että Itämeren hyvän tilan
saavuttaminen on hallituksen suuri tavoite. Se, mitä aiotaan tehdä vielä paremmin kuin ai-
kaisemmin, on ottaa hyppy sekä maatalouden ravinteitten kierrätyksen tehostamisessa että
yhdyskuntien ravinnekuormituksen saamisessa entistä paremmin hyötyyn ja haltuun. Ve-
siensuojelusuunnitelmat etenevät. 

Kansallispuistot. Joitain vaihtoehtoja on, ja virkamiehet tekevät valmistelu- ja vertailu-
työtä. Odotan mielenkiinnolla sitä. 

Tässä kansainvälisessä roolissa, minkä edustaja Niinistö otti esille, on aivan totta, mitä
puhuitte. Suomella on ollut erittäin merkittävä rooli Unepissa. On rahoitettu toimintaa ja
myös käytetty puhevaltaa Unepin toiminnan ohjaamisessa. (Puhemies koputtaa) Ja onnek-
si kaikki maailman asiat eivät ole pelkästään rahasta kiinni, vaan kyllä sillä meidän (Puhe-
5



Pöytäkirjan asiakohta PTK 44/2015 vp
mies: Aika!) osaamisella ja sitoutumisella on edelleen mahdollisuudet myös tuohon Une-
pin toimintaan positiivisella tavalla vaikuttaa.

Toinen varapuhemies Paula Risikko: Asian käsittely keskeytetään.
Myös täysistunto keskeytetään suuren valiokunnan kokouksen vuoksi, ja sitä jatketaan

kello 15.45, jolloin meillä on edelleen ministeri Tiilikainen täällä mukana.

————

Toinen varapuhemies Paula Risikko: Tänään kello 13.30 keskeytettyä täysistuntoa jat-
ketaan.

Otamme ensiksi aikaisemmin pyydettyjä vastauspuheenvuoroja, ja sen jälkeen varaam-
me ministerille aikaa vastata. Meillä on käytössä tähän ympäristöministeriön sektoriin liit-
tyvään debattiin puoli tuntia, ja sen jälkeen siirrymme noin kello 16.15 maa- ja metsätalo-
usministeriön sektorille.

15.47 Satu Hassi vihr (vastauspuheenvuoro): Arvoisa puhemies! Ilmastopolitiikan rahat
ovat pääosin muualla kuin ympäristöministeriön pääluokassa, mutta otan nyt kuitenkin
esille sen, että tämän vuoden joulukuussa Pariisissa on ratkaisevan tärkeä — ei vain Suo-
men vaan koko ihmiskunnan tulevaisuuden kannalta ratkaisevan tärkeä — kokous, jossa
pitäisi saada valmiiksi seuraava kansainvälinen ilmastosopimus. Monien arvioiden mu-
kaan rahoituksesta, kehitysmaiden ilmastotoimien rahoittamiseksi annettavasta teollisuus-
maiden tuesta, saattaa tulla näiden neuvottelujen kynnyskysymys. Nyt kuitenkin hallitus
on päättänyt leikata paitsi kehitysyhteistyörahoja rajusti niin myöskin aiemman päästökau-
pan huutokauppatulojen käyttämisen kehitysmaiden ilmastotoimien rahoittamiseen ja sa-
maan aikaan, kuten edustaja Niinistö aiemmin viitasi, poistaa yleisrahoituksen Unepilta.
Minun täytyy sanoa, että olen tästä aika tyrmistynyt, että tällaisella koko ihmiskunnan kan-
nalta ratkaisevalla hetkellä tehdään aivan päinvastaiseen suuntaan vieviä taloudellisia pää-
töksiä.

15.48 Touko Aalto vihr (vastauspuheenvuoro): Arvoisa rouva puhemies! Tiedustelen
hieman samaa asiaa, mitä edustaja Hassi edellä. Ilmastorahoitukseen käytettiin tänä vuon-
na 88 miljoonaa euroa. Kun myös kehy-rahoista leikataan hyvin paljon, niin minua kiin-
nostaa tietää, miten Suomi kantaa rahoituksen osalta vastuuta Pariisin ilmastokokoukseen
liittyen.

Toinen asia, mitä tahtoisin tiedustella liittyen aikaisempaan esittelypuheenvuoroon en-
nen kaikkea rakentamisen sujuvoittamisesta: Tällä hetkellä maankäyttö- ja rakennuslakia
ollaan muuttamassa. Kysyn: Miksi sitä ollaan muuttamassa siten, että ely-keskukselle ny-
kyisin kuuluva poikkeustoimivalta siirretään kunnille? Miten vastaatte ihmisten huoleen
siitä, että rannat rakennetaan täyteen ja automarketteja ilmestyy kuin sieniä sateella? Mie-
tin sitä, onko hajarakentaminen mielestänne ollut jotenkin vaikeaa tähän mennessä, kun tä-
hän uudistukseen ollaan menossa.

15.49 Ari Torniainen kesk (vastauspuheenvuoro): Arvoisa rouva puhemies! Rakennus-
ala työllistää niin suoraan kuin myös välillisesti erittäin paljon suomalaisia. Siksi on hyvä,
että ympäristöministeriössä on lähdetty vauhdilla purkamaan normeja ja säädöksiä ja hel-
6



Pöytäkirjan asiakohta PTK 44/2015 vp
pottamaan rakentamista koko Suomessa. Päätösvaltaa tuleekin siirtää yhä enemmän maa-
kuntiin ja kuntiin, sillä siellä kaikkein parhaiten tiedetään, mitä siellä alueella tarvitaan.
Myös on hyvä, että rakentamisen kustannuksia kaiken kaikkiaan pyritään alentamaan. Toi-
von, että myöskin kiinnitetään huomiota väestönsuojien rakentamisvelvollisuuksiin, niitä
pyritään keventämään ja monia muitakin. Esimerkiksi vapaa-ajanasuntojen muuttamista
pysyvään asumiseen on sujuvoitettava, ja päätökset tulee voida tehdä kunnissa. Samoin
myöskin toivon, että suunnittelutarvealueiden lukkiutuneeseen tilanteeseen puututaan.

15.50 Jukka Kopra kok (vastauspuheenvuoro): Arvoisa puhemies! Tervehdin ilolla mi-
nisterin aktiivisuutta juuri tässä asiassa, että kaavojen vahvistamista poistetaan ympäristö-
ministeriöltä ja siirretään kuntiin ja maakuntiin. Se on minusta erittäin hyvää kehitystä, ja
kuten edustaja Torniainenkin totesi, niin varmasti sillä on suotuisia vaikutuksia työllisyy-
teen ja taloudelliseen aktiviteettiin. On varmaa, että tämä on hankkeena sellainen, että jois-
sain paikoissa saatetaan pitää sen toteuttamista vaikeana, ja yllättäviäkin vastoinkäymisiä
saattaa tulla, joten toivon, että ministerillä on aikaa ja tarkka katse tämän asian suhteen, jot-
ta se jämäkällä otteella ohjataan maaliin asti, ettei se sitten hyydy mahdollisesti joihinkin
muodollisuuksiin jossain vaiheessa. Uskon ja luotan, että tämä edistyy hyvin.

Haluaisin myös kysyä ministeriltä tästä energiatodistuslain uudistamisesta ja siitä, mitä
sen suhteen nyt on kaavailtu, kun alustavat tiedot valmisteilla olevasta esityksestä viittaa-
vat siihen, ettei tämän kansalaisaloitteen ja eduskunnan päättämiä muutoksia siihen oltai-
sikaan tekemässä esimerkiksi sähkölämmityksen osalta. Onko esimerkiksi aurinkopanee-
leilla tuotettu sähkö yhtä syntistä kuin ydinsähkö asuntojen lämmittämisessä jatkossa ja
niin edelleen? Tähän toivoisin täsmennystä ja selvennystä ja toivoisin, että se hankeuudis-
tus etenisi edellisen eduskunnan tahdon mukaisella tavalla.

15.52 Jari Leppä kesk (vastauspuheenvuoro): Rouva puhemies! On aivan erinomaista,
että hallitus ja meidän yhdistelmäministerimme on ottanut vahvan otteen biotaloudessa ja
puhtaassa teknologiassa, niiden edistämisessä. Tämä on Suomelle erittäin suuri mahdolli-
suus, erittäin suuri mahdollisuus, ja sitä meillä ei ole varaa menettää.

Olen aivan eri mieltä, kun täällä on tullut esille, että biotalous on jollain tavalla Suomel-
le musta pilvi. En ymmärrä ollenkaan sellaista puhetta, vaan aivan päinvastoin, se on aivan
päinvastoin. Luonto on meille jokaiselle äärimmäisen tärkeä asia, ja hyvinvoiva luonto on
perusedellytys biotalouden kehittymiselle. Se on yksinkertaisesti näin. Mutta se tapa, jolla
tähän asti sitä on hoidettu, ei ole ollut paras mahdollinen. Siksi yhdistelmällä ympäristömi-
nisteri ja maa- ja metsätalousministeri saadaan johdonmukaisuutta siihen toimintamalliin,
että toinen edistää ja toinen estää, mikä on se aikaisempi malli ollut. Nyt molemmat edis-
tävät. Ja tämä on sitä, mitä me olemme kaivanneet. On aivan päivänselvää näin.

Eli johdonmukaisuutta on tullut, ja sitä haluan erittäin suurella mielihyvällä tervehtiä ja
laittaa onnea ja menestystä (Puhemies koputtaa) ministerille tässä vaativassa tehtävässä.

15.53 Hanna Halmeenpää vihr (vastauspuheenvuoro): Arvoisa rouva puhemies! Maa- ja
metsätaloustuottajain Keskusliitto MTK, Metsäteollisuus ry, Suomen luonnonsuojeluliitto
ja muutama muukin järjestö ovat esittäneet yhteisen huolensa vapaaehtoisuuteen perustu-
vasta Metso-ohjelmasta. Palaan vähän nyt tässä siihen, mistä aikaisemminkin iltapäivällä
puhuttiin.
7



Pöytäkirjan asiakohta PTK 44/2015 vp
Tämä Metso-ohjelmahan on lisännyt huomattavasti luonnonsuojelun hyväksyttävyyttä
metsien suhteen ja myöskin eri metsäalan toimijoiden ja luonnonsuojelujärjestöjen välistä
yhteistyötä. Biotalouden kasvun myötä tämä metsien käyttö tietysti tulee jatkossakin huo-
mattavasti tehostumaan, ja kyllä siellä resursseja siihen onkin. Sitten, kun kuitenkin sa-
maan aikaan on tiedossa tämä Metso-määrärahojen väheneminen 6:sta 3 miljoonaan, eli
puolittuminen, ja sitten vähän jo eilen esiin nostamani asia eli Metsähallituksen organisaa-
tiouudistus, joka monien aivan julkisuudessa olleiden tietojen mukaan antaa hieman aihet-
ta olla huolissaan kansallisesta omaisuudestamme, haluaisin vielä nyt nostaa esille, miten
nyt turvaamme tässä kokonaisuudessa metsien monikäyttöarvoja, ekosysteemipalvelujen
(Puhemies koputtaa) jatkumisen ja hyvän tilan.

15.54 Hannu Hoskonen kesk (vastauspuheenvuoro): Arvoisa rouva puhemies! Tuossa
ennen taukoa edustajat Satu Hassi ja Riitta Myller olivat huolissaan siitä, miten Suomen
metsien ja luonnonsuojelun käy. Pitää muistaa, että Suomen metsät ovat Euroopan unionin
mittapuussa kaikkein eniten suojelualueita sisältäviä, elikkä Suomi on tässä kunnostautu-
nut kiitettävästi, enkä ymmärrä tuota arvoisien edustajien ajattelumallia, että metsien hak-
kuu olisi jotain metsien tuhoamista. Suomessa on maailman paras metsätalous, me osaam-
me nämä metsäasiat. Ja tämä teidän vaatimuksenne ylettömästä, jatkuvasta suojelun lisää-
misestä veronmaksajien rahoilla on valtiolle liian kallista lystiä. Joka tapauksessa me
osaamme nämä hommat tehdä.

Toinen asia, josta haluan sanoa myös, on tämä, että ministeri Tiilikaiselle annan suuren
kiitoksen siitä, että hän on rohkeasti lähtenyt tätä byrokratiaa purkamaan. Maakuntakaavo-
jen siirtäminen maakuntavaltuustojen päätettäväksi on erittäin viisas ratkaisu. Ja sitten tu-
lee pitää huoli myös siitä, että rakennuslupien lupamenettely siirretään kuntiin. Tässä on ai-
van turhaa byrokratiaa luotu. Sama rakennuslupa voi olla kymmeniä kertoja valitusten ta-
kia seisonut, niin kuin kotikunnassani Ilomantsissa on käynyt — aivan turhaa byrokratiaa,
jolla yritetään estää maaseudulla rakentaminen ja varmistetaan maaseudun autioituminen.
Millä aikataululla, arvoisa ministeri, nämä kaavoihin liittyvät asiat ja rakennuslupiin liitty-
vät asiat etenevät teidän ministeriössänne?

15.56 Riitta Myller sd (vastauspuheenvuoro): Arvoisa puhemies! Ensinnäkin pahoitte-
len sitä, että suuri valiokunta ja täysistunto olivat jonkin aikaa päällekkäin.

Haluan tässä yhteydessä todeta sen, että sosialidemokraattien mielestä on erittäin hyvät
mahdollisuudet yhdistää suojelu sekä biotalouden tavoitteet luoda työpaikkoja. Mutta juu-
ri sitä varten me tarvitsemme myöskin näitä rahoja suojeluohjelmiin. Kun me lisäämme
metsien käyttöä, niin meidän täytyy varmistaa se, että luonnon monimuotoisuus samalla
säilyy. Näillä ei ole mitään ristiriitaa keskenään, mutta niitä mustia pilviä saattaa tulla sil-
loin, jos tästä suojelupuolesta ei pidetä kiinni.

Arvoisa puhemies! On myöskin erittäin tärkeää se, että me emme näitten normien purun
taakse mene tekemään sellaisia asioita, joilla saattaa olla sitten ympäristöä heikentäviä vai-
kutuksia. Toivon, että silloin, kun tätä normien purkua tehdään, sitä tehdään aidosti sillä ta-
valla, että niitä normeja, jotka haittaavat oleellisesti toimintaa, puretaan, mutta ei samalla
ympäristönsuojelua heikennetä.

Toinen varapuhemies Paula Risikko: Edustaja Mykkänen, siellä oli joku hätä. (Naurua)
8



Pöytäkirjan asiakohta PTK 44/2015 vp
15.57 Kai Mykkänen kok (vastauspuheenvuoro): Ei tässä minulla niinkään hätä ole,
mutta maalla on hätä, koska normit ovat niin hankalia. On kohtuutonta, että vaikkapa tuu-
limyllyn pystyttämisessä, joka kestää fyysisesti puoli vuotta, viisi ja puoli vuotta voi hyvin
kestää lupaprosessi. Kyllä minä, edustaja Myller, uskoisin kovasti, että nimenomaan ym-
päristöystävällisen teknologian vieminen niin maatiloilla, metsätaloudessa kuin teollisuu-
dessa eteenpäin vaatii normien purkua.

Mutta odotan mielenkiinnolla myöskin demarien varjobudjettia, kun tänään täällä ol-
laan huolestuneista suojelurahojen leikkauksista, mikä on ymmärrettävää, eilen illalla ol-
tiin huolestuneita kehitysapuleikkauksista, väylämaksut on lopetettu — demarien budjetis-
sa — ratavero poistettu, Tekesin leikkaukset peruttu. Ilmeisesti tulee aika iso veronkoro-
tuspaketti, kun velkaa luvattiin maksaa nopeammin pois kuin mitä hallitus on tekemässä.

Mutta ministeriltä kysyisin itse asiassa siitä, että kun hallitusohjelma tavoittelee tuonti-
öljyn käytön puolittamista 2030:een mennessä — mikä on pääasiassa ministeri Rehnin
murhe, ja hyvä sellainen, mutta rakennusten öljylämmityksen osalta teidän murheenne ym-
päristöministeriön hallinnonalalla — niin tällä hetkellä ei ole energiamuutoksiin niitä
avustuksia, joita voitaisiin käyttää öljylämmityksestä poissiirtymiseen. Voisimmeko muil-
la ohjauskeinoilla... (Puhemies koputtaa) Miten meinaatte kontribuoida, että öljylämmitys
saadaan 15 vuodessa korvattua biomassalla ja maalämpöpumpuilla? — Kiitos.

Toinen varapuhemies Paula Risikko: Edustaja Myllerillä oli tähän vastaus.

15.58 Riitta Myller sd (vastauspuheenvuoro): Arvoisa puhemies! Haluaisin kyllä käydä
keskustelua myös asuntopolitiikasta vielä. Onko nyt kokonaan lopetettu puheenvuorojen
antaminen?

Toinen varapuhemies Paula Risikko: Koko ajan annetaan.

Tuo vastauspuheenvuoronappi ei toimi. Eli käytänkö sen asuntopoliittisen puheenvuo-
ron tässä vai käytänkö...

Toinen varapuhemies Paula Risikko: Olkaa hyvä, olkaa hyvä vain.

No niin, siis asuntopolitiikasta olen kyllä erittäin huolissani. Uskon, että näistä asioista,
joissa nyt ihan tahallista väärinkäsitystä myös haluttiin ruokkia, voidaan keskustella.

Minä olen erityisen huolestunut siitä, että kohtuuhintainen asuminen Suomessa heikke-
nee. Asumisen hinta myöskin Ara-tuotannossa tulee lisääntymään sen takia, että tämä kor-
kohelpotus poistetaan, omavastuukorkoa lisätään, investointitukea poistetaan opiskelija-
asunnoilta. Nämä kaikki tarkoittavat sitä, että vuokrien nousupaine on noin 5 euroa neliöl-
tä, ja nämä ovat äärimmäisen huolestuttavia asioita.

15.59 Hanna Kosonen kesk (vastauspuheenvuoro): Haluan kiittää ensiksi ministeriä sii-
tä, että hän on lähtenyt erittäin nopealla tahdilla toimiin normienpurkuasioissa. Ensinnäkin
kaksi kaavoitusta vauhdittavaa esitystä on jo tänä syksynä tulossa eduskuntaan, ja ensi
vuonna on sitten tarkoitus vapauttaa pienimuotoista piharakentamista ja lisäksi uusiutuvan
energian laitteiden käyttöönottoa.
9



Pöytäkirjan asiakohta PTK 44/2015 vp
Meillä Etelä-Savossa on paljon vapaa-ajanasuntoja, ja viipymät ovat siellä pitkät. Ky-
synkin: missä aikataulussa on valmistelu vapaa-ajanasuntojen muuttamisesta vakituisiksi
asunnoiksi?

Ilokseni hallitusohjelmasta löytyy linjaus puurakentamisen edistämisestä. Toisena ky-
symyksenä minulla on ministerille: minkälaisia toimenpiteitä puurakentamisen edistämi-
seksi on tulossa?

16.01 Touko Aalto vihr (vastauspuheenvuoro): Arvoisa rouva puhemies! Olisin tiedus-
tellut ministeri Tiilikaiselta vielä yhtä asiaa: Minä ymmärrän ihan hyvin sen ja kannatan
biotaloutta monessa mielessä ja ymmärrän myös, että 15 miljoonaa kuutiometriä vuodessa
lisätään metsähakkuita. Mutta kun sen rinnalla tuodaan se, että luonnonsuojelualueiden
hankintarahoista leikataan puolet pois, niin miten se luonnon monimuotoisuus voidaan tur-
vata jatkossa? Mitä toimenpiteitä teette sen eteen? Ennen kaikkea Metsähallituksen alai-
nen luontopalveluvirasto ja sen toimintaedellytysten turvaaminen — mitä sinne tehdään?
Muun muassa Keuruun Rautovuoressa kävi niin, että siellä hakataan 220-vuotiasta mäntyä
pois ja samaan aikaan sitten viedään semmoista niin kuin hyvinkin vanhaa lahopuuta ener-
giakattilaan, mistä saadaan minimihyöty mutta maksimituho. Miten tämmöisiä ylilyöntejä
ja verovarojen väärinkäyttöä voidaan ehkäistä?

16.02 Timo V. Korhonen kesk (vastauspuheenvuoro): Arvoisa puhemies! Ensinnäkin
yhdyn kaikkiin niihin kiitoksiin, joita ministerille on osoitettu tässä tämän aiheen aikana.

Mutta sitten ehkä ensinnäkin hiukan kryptinenkin kysymys: Ministeri on sitoutunut lois-
tavalla tavalla rakentamisen ja kaavoituksen helpottamiseen ja joustavoittamiseen, mutta
onko samoin koko ympäristöministeriön osalta? Onko koko ministeriö sitoutunut siihen,
että rakentamista ja kaavoitusta esimerkiksi haja-asutusalueilla todella helpotetaan?

Toinen kysymys tästä suojelutoiminnasta: Yleensähän suojelu tapahtuu sillä tavalla, että
lisätään joku laji suojelun piiriin, mutta onko mahdollista ajatella, että voitaisiin toimia
myös toisinpäin? Eli jos todetaan, että tämä suojelutarve selkeästi on poistunut, joku laji
otettaisiin pois suojelun piiristä — ja viittaan tässä nyt lähinnä liito-oravaan, koska hyvin
yleisesti ja kiistattomasti todetaan, että sen suojelu on tällä hetkellä jo tarpeetonta. Onko
mahdollista lähteä toimimaan myös vähentävästi?

16.03 Satu Hassi vihr (vastauspuheenvuoro): Arvoisa puhemies! Tässä useampikin kol-
lega on kiitellyt näitä normienpurkutalkoita ja sitä, että hallitus aikoo rajata valitusoikeutta
kaavoissa. Saattaa olla, että löytyy kohtia, joissa se on järkevää, mutta mielestäni on aivan
keskeistä, että alueellisilla ympäristökeskuksilla ja sittemmin ely-keskuksilla on ollut mah-
dollisuus valittaa, mikäli kunnissa hyväksytään lainvastainen kaava. Kun hallitus nyt ai-
koo rajata suurin piirtein niin, että vain naapureilla olisi valitusoikeus, miten nyt aiotaan
turvata sitten se, että hyväksyttävät kaavat noudattavat niitä tavoitteita ja kriteereitä, mitä
on laeissa? Jäämmekö todella sen varaan, että erilaisten rakennus- ja kaavoitushankkeiden
välittömät naapurit tuntevat lainsäädännön niin hyvin, että osaavat sitten puolustaa paitsi
oman asuinympäristönsä viihtyvyyttä myöskin sitten kaikkia niitä tavoitteita, mitä me tääl-
lä eduskunnassa olemme rakentamista ja kaavoitusta koskevalle lainsäädännölle asetta-
neet?
10



Pöytäkirjan asiakohta PTK 44/2015 vp
16.04 Jari Myllykoski vas (vastauspuheenvuoro): Arvoisa rouva puhemies! Satakunta-
lainen kansanedustaja puhuu Satakunnasta ja haluaa tiedustella: onko taloudellisia resurs-
seja varattu siihen, että se työryhmä, joka rupeaa katsomaan, kuinka tätä kannanhoitosuun-
nitelmaa voidaan uudistaa, voisi toimia nopeammin kuin mitä ministeri ensimetreillä sa-
noi, että vasta ensi kesäksi se valmistuisi? Satakuntalaiset odottavat Merikarvialla erittäin
nopeita toimenpiteitä, se kanta on noussut valtavasti juuri nimenomaan Merikarvialla, kun
se muualla länsirannikolla on hieman taantunut, ja nyt tullaan sille alueelle, että se oikeasti
myös näyttäytyy: merimetsot syövät kalaa ja totta kai sitten ruuan syönnin jälkeen tekevät
luonnolliset tarpeet, mutta nyt se on kääntynyt sillä matalalla lahdelma-alueella sellaisek-
si, että käydään syömässä muualla ja ne tarpeet tehdään siellä, eli nyt rupeaa olemaan ym-
päristöhaittoja. Onko varattu resursseja siihen, että tämä työryhmä voisi toteuttaa työnsä
nopeammin?

16.05 Mika Niikko ps (vastauspuheenvuoro): Arvoisa rouva puhemies! Edustaja Myller
nosti ihan aiheesta huolta siitä, että edullisten vuokra-asuntojen riittävyys tulee taata, ja sii-
nä mielessä kysymykseni koskeekin ympäristöministeriön alaa.

Ympäristöministeriö valmistelee Ara-asuntojen asukasvalintoja koskevia sääntöjä par-
haillaan. Lakimuutos mahdollistaisi, että riippumatta oleskeluluvan kestosta jokainen tur-
vapaikanhakija oleskeluluvan saatuaan olisi oikeutettu hakemaan valtion tukemia vuokra-
asuntoja. Aikaisempi vuoden kestävän oleskeluluvan vaatimus näin poistuisi. Kysynkin ar-
voisalta ministeriltä: kun tiedetään, että kuntien vuokra-asuntojonoissa on tuhansia asun-
nottomia henkilöitä, jotka ovat jopa vuosia odottaneet asuntoa, niin millä tavalla tämä huo-
li on tullut huomioitua ministeriössä, jotta heitä ei tulisi ohitettua tässä asuntojonossa, sillä
täytyyhän heidänkin etunsa tulla huomioiduksi tässä lainvalmistelussa?

Toinen varapuhemies Paula Risikko: Seuraavaksi puheenvuoro, edustaja Ala-Nissilä, ja
sen jälkeen ministerille 5 minuuttia. Jouduitte ennen taukoa pitämään lyhyen puheenvuo-
ron, niin saatte nyt 5 minuuttia vastata näihin kysymyksiin. Sitten otetaan vielä, jos tarve
on, muutama tähän ympäristöministeriön alaan liittyvä kysymys ja sen jälkeen siirrytään
sitten maa- ja metsätalousministeriön alaan.

16.07 Olavi Ala-Nissilä kesk (vastauspuheenvuoro): Kiitos, rouva puhemies! Ensinnä-
kin mitä tulee asumiseen, niin on todella iso ongelma tämä asuntojen kalleus erityisesti
pääkaupunkiseudulla, ja minä luulen, että tämä ei tukemalla korjaannu, päinvastoin saattaa
olla, että erilaiset tuet kapitalisoituvat hintoihin. Minusta meidän pitäisi Suomessa selvit-
tää koko tämä asumisen tuki kaikkinensa ja katsoa sitä kokonaisuutena, ja todella tämä on
keskittymisongelma ja muu ongelma. Meillä on syntymässä tiettyä kuplaa näille seuduille.

Sitten, rouva puhemies, kyllä pitää susista sanoa sen verran, vaikka tiedän, että se kuu-
luu näihin molempiin pääluokkiin, että on iso huoli tuolla Varsinais-Suomen suunnalla
näistä taajamasusista ja todella tarvitaan hallittua kannan vähentämistä ja itse asiassa ehkä
myöskin säädösten muuttamista, ja tämä ei mielestäni ole mitenkään luonnon vastainen
kannanotto (Puhemies koputtaa) vaan lähtee ihan käytännön tilanteesta.

Toinen varapuhemies Paula Risikko: Ja sitten ministeri Tiilikainen, olkaa hyvä, 5 mi-
nuuttia. Paikalta voitte puhua.
11



Pöytäkirjan asiakohta PTK 44/2015 vp
16.08 Maatalous- ja ympäristöministeri Kimmo  Tiilikainen: Kiitoksia, puhemies!
Tässä tulikin aimo patteristo tosi hyviä kysymyksiä. Kiitän yleisesti niistä. Jos yritän pur-
kaa niin paljon kuin ennätän.

Aloitan näistä ilmastoon liittyvistä asioista, mitkä aivan ensiksi nostettiin esille. Suomi
todellakin tavoittelee sitä kunnianhimoista sopimusta Pariisissa. Hallitus on omilla päätök-
sillään jo ilmoittanut, että vuodelle 2020 ilmastotavoitteet aiotaan saavuttaa vähän etuajas-
sa tämän vaalikauden aikana. EU:n päästökauppa: komission esitys, sitä kannatamme.

Mutta kysymys tästä rahoituksesta: Pyrimme pitämään tietysti kiinni annetuista si-
toumuksista, vaikka taloudellinen tilanne on vaikea. Millekään kirikierroksille joittenkin
toisten maitten peesissä meillä ei ole mahdollisuuksia lähteä ennen vuotta 2020. Mutta toi-
saalta on hyvä ymmärtää, että minkään valtakunnan veronmaksajien rahat eivät tule riittä-
mään ilmastonmuutoksen pysäyttämiseen, vaan se Pariisin sopimuksen rahoitukseen liit-
tyvä suurin huoli ja anti on se, että on saatava sellainen sopimus, että yksityiset investoijat
vetävät sijoituksensa pois fossiilisesta ja uskaltavat ryhtyä investoimaan puhtaaseen tekno-
logiaan. Se voi tämän homman vielä kääntää, ja siihen suuntaan tietysti toimitaan myös
täällä Suomessa.

Toinen huoli liittyy edelleen tähän metsien monimuotoisuuteen. Kun samaan aikaan py-
ritään nostamaan puun käyttöä, niin miten käy monimuotoisuuden? Tietysti metsälaki on
voimassa, eli talousmetsissä toimitaan metsälain mukaan arvokkaita luontokohteita sääs-
täen. Itse asiassa uusittu metsälaki antaa joillekin metsänomistajille jopa uusia mahdolli-
suuksia entistä pehmeämpiin käsittelytapoihin. Sertifiointi takaa meillä tietyn lakiakin pa-
remman metsien luonnonhoidon tason. Ja Metso on tietenkin erittäin tärkeä väline, jotta
vapaaehtoisesti metsiensuojelua voidaan lisätä, ja vaikka tuo määräraha on tippunut, niin
erinomaista on se, että Metso-toimintatapa jatkuu sillä niukallakin määrärahalla. Suojelun
määrä siis lisääntyy, eli vaikka puut kasvavat, niitä käytetään kasvua enemmän, niin sa-
maan aikaan pystytään myös suojelun määrää lisäämään. Eli tämä tasapaino on hyvä.

Moni edustaja puhui normeista sekä kiittäen että epäillen. Kiitos kiitoksista — epäilyi-
hin haluan todeta sen, että normien purkamisessa on nimenomaan kyse siitä, että ympäris-
tönsuojelun ja ihmisen terveyden suojelun taso pystytään turvaamaan, mutta tehdään se
mahdollisimman vähillä koukeroilla ja byrokratialla.

Mitä tulee tähän valittamiseen, niin valittaminenhan on demokratiassa perusoikeus. Se
kuuluu myös tänne istuntosaliin, niin kuin hyvin me kaikki tiedämme, ja on ilmiselvää, että
päätöksentekijöitten päätös on pystyttävä kyseenalaistamaan demokratiassa ja siihen saa-
daan vastaus. Mutta siinä, kuinka pitkään ja kuinka kauan ja ketkä kaikki ovat oikeutettuja
valittamaan, näitä rajanvetoja (Jari Myllykoski: Oppositio ainakin!) nyt sitten tullaan teke-
mään. Se on demokratian oikeus todellakin.

Näistä päätösvallan siirroista: Maakuntakaavojen vahvistaminen ensi vuoden alusta
maakuntaliitoille. Tämä ely-keskusten toimivallan siirto kunnille ensi vuoden aikana, ei
vielä vuoden alusta, vähän pitempään kestää se valmistelu... — Hetkinen, siellä oli vielä
joitain muitakin hyviä huomioita, mutta kun edustaja Korhonen kysyi, toimivatko ministe-
riö ja ministeri samaan suuntaan, niin kyllä toimivat, koska Suomessa on hyvä virkamies-
kunta, joka toimii siihen suuntaan kuin ministeri sanoo. (Jari Leppä: Hyvä päällikkö minis-
teriössä!) — Näin.

Vielä täällä oli kysymyksiä sitten erinäisistä lajeista: Tämä uhanalaisuusjuttuhan on
luonnontiedettä. Siinä arvioidaan kannan muutosta ja populaation levinneisyyttä ja näin-
päin pois. Se ei ole poliittinen päätös.
12



Pöytäkirjan asiakohta PTK 44/2015 vp
Edustaja Myllykosken huoli siitä, miten Satakunnan ääni kuuluu tässä merimetsotyö-
ryhmässä: Nyt on pyydetty eri tahoja nimeämään edustajansa, ja muun muassa Merikar-
vian kunta on saanut kutsun tähän työryhmään. Sen määräaika on maaliskuun loppuun
mennessä eli hyvissä ajoin ennen kuin munintakausi alkaa.

Tuontiöljyn puolittamisesta: Meillä ei ole nyt euroja käyttää siihen, että vauhditettaisiin
jotenkin näitä lämmitystapojen muutoksia. Onneksi maalämpö on sinänsä hyvin kannatta-
vaa. Sitten toivon todella, että meidän yrityksemme kehittävät lämmityspolttoöljylle uusiu-
tuvaa ainetta. Silloin ihmisen ei tarvitse muuttaa järjestelmäänsä, tilaa vaan uusiutuvaa sin-
ne säilöön fossiilisen sijaan. (Puhemies koputtaa) 

Asumisen hintaan vaikuttaa (Puhemies koputtaa) kovin moni seikka, ja hallituksen pää-
töksillä pyritään asuntorakentamista vauhdittamaan, ja sitten toisaalta tämä normien väl-
jentäminen myös alentaa rakentamisen hintaa, ja sitä kautta toivon mukaan ne neliövuok-
rat ajastaan ovat sitten siedettäviä.

Toinen varapuhemies Paula Risikko: Vielä jäi muutama kysymys tästä ympäristöminis-
teriön alasta.

16.14 Touko Aalto vihr (vastauspuheenvuoro): Arvoisa rouva puhemies! Olisin vielä tar-
kentanut sitä, millä muotoa ministerin mielestä hajarakentaminen on tällä hetkellä niin ko-
vin vaikeaa, koska se on pitkälti peruste tälle nykyiselle lainmuutokselle, mitä tehdään
maankäyttö- ja rakennuslakiin. Tästä olisin halunnut kysyä. Kun monilla on iso huoli siitä,
että nyt rantoja ruvetaan rakentamaan täyteen ja automarketteja ilmestyy kuin sieniä sateel-
la, niin tavallaan näihin kysymyksiin, joita tulee paljon kansalaisilta, myös ministerin kan-
nan mielelläni kuulisin.

Toinen asia on sitten se, että kun viime vaalikauden aikana meinattiin saada jo hyvässä
yhteisymmärryksessä niin maanomistajien kanssa kuin luonnonsuojelupuolen kanssa
eteenpäin soidensuojelulaki, täydennyslaki, mutta se torpattiin valitettavasti, niin miten
soidensuojelulaki etenee tämän vaalikauden aikana?

16.15 Riitta Myller sd (vastauspuheenvuoro): Arvoisa puhemies! Olen samaa mieltä mi-
nisterin kanssa siitä, että kaikkinainen rakentamisen volyymin lisääminen on hyväksi, ja
pitkällä tähtäimellä, jos siinä onnistutaan, sehän on se paras tapa pitää asumisen hintaa ku-
rissa.

Mutta se, mikä tässä tällä hetkellä asettaa niitä kysymysmerkkejä, on se, että tätä Ara-
tuotantoa, sen rakentamisedellytyksiä, sen pysymistä vuokra-asuntokäytössä heikenne-
tään. Sen sijaan lisätään markkinaehtoista, mahdollisesti lyhyen aikaa vuokrakäytössä ole-
vaa rakentamista, ja kun ei kuitenkaan ole todennäköistä, että näitä volyymeja saataisiin
kauhean nopeasti nostettua, niin meillä pitää olla myöskin niitä keinoja, joilla vuokratasoa
pystytään pitämään alempana kuin markkinaehtoisesti, ja erityisestikin, kun meillä ei ym-
märtääkseni ole kauheasti varaa myöskään asumistukea nostaa.

Toinen varapuhemies Paula Risikko: Myönnän vielä kolme vastauspuheenvuoroa, ja
sen jälkeen ministerin lyhyt vastaus. Edustaja Niikko, edustaja Torniainen ja edustaja Kor-
honen, ja sen jälkeen siirrymme maa- ja metsätalousministeriön alueelle. Sama ministeri-
hän täällä on, elikkä voitte kysyä sitten myöskin näistä asioista vielä.
13



Pöytäkirjan asiakohta PTK 44/2015 vp
16.16 Mika Niikko ps (vastauspuheenvuoro): Arvostettu puhemies! Haluan palata tähän
kysymykseeni — ministerin aika ei riittänyt vastaamaan tähän Ara-asuntokysymykseen.

Me tiedämme, että Suomessa on arviolta noin 7 000 asunnotonta henkilöä, ja sen lisäksi
meillä on nytten hallituksessa tulossa eläkeläisten asumistukeen tämä muutos, joka myös
lisää paineita siihen, että eläkeläiset haluavat löytää edullisempia asuntoja. Ja nytten jos
tämä yhden vuoden oleskeluluvan vaatimus poistuu turvapaikanhakijoilta, niin asuntojo-
noihinhan tulee luonnollisesti paljon henkilöitä, koska tänään juuri kuulin, että tämän vuo-
den aikana tulee jopa 50 000 turvapaikanhakijaa Suomeen. Siinä mielessä tämä on ääret-
tömän merkittävä asia. Onko millään tavalla mahdollista tarkistaa tätä Ara-asumisen sään-
töjen muutosta tältä osin, että tulisi huomioitua myös nämä henkilöt, jotka siellä jonossa
ovat jo vuosia olleet asuntoa odottamassa?

16.17 Ari Torniainen kesk (vastauspuheenvuoro): Arvoisa puhemies! Edustaja Myller
nosti esille kohtuuhintaisten asuntojen rakentamisen. Se on todella tärkeä asia, ja toivotta-
vasti tätä asiaa voidaan myöskin kaikin keinoin viedä eteenpäin.

Pitää muistaa, että rakentamisen kustannukset muodostuvat erittäin monesta osatekijäs-
tä. Siihen vaikuttavat muun muassa suunnittelu ja käytettävät materiaalit. Kustannukset tu-
levat paljolti myös tonttitarjonnasta, kaavamääräyksistä ja niin edespäin. Tietysti rakenta-
misessa kaiken kaikkiaan se työn hinta vaikuttaa myöskin aika paljon.

Toivon vilpittömästi, että ministeri edesauttaa sitä, että voidaan sujuvoittaa esimerkiksi
täydennysrakentamista ja rakennusten käyttötarkoitusten muuttamista. Se olisi tärkeää ni-
menomaan asutuskeskuksissa.

16.18 Timo V. Korhonen kesk (vastauspuheenvuoro): Arvoisa rouva puhemies! Suo-
melle EU-vaikuttaminen on äärettömän tärkeää. Viime vaalikaudella tässä talossa erittäin
useaan kertaan nousi esille se, että Suomen ennen kaikkea ennakoiva vaikuttaminen EU-ta-
son päätöksentekoon oli kovin vajavaista. Ympäristöministeriön osalta jouduimme muuta-
massa valiokunnassa kiinnittämään turhankin usein huomiota siihen, että ympäristöminis-
teriö ei sitoutunut yhtenäiseen kansalliseen vaikuttamiseen. Hyvin usein jouduttiin totea-
maan se, että ministeriöitten välinen yhteistyö EU-vaikuttamisessa ei yksinkertaisesti toi-
mi, ja usein katseet kohdistuivat nimenomaan ympäristöministeriön suuntaan. Arvoisa mi-
nisteri, tällä vaalikaudella tällaista ongelmaa ei liene? (Eduskunnasta: Ei!)

Toinen varapuhemies Paula Risikko: Seuraavaksi on vastauspuheenvuoro ministeri Tii-
likaisella. Hän voi käyttää vastaukseen 3 minuuttia ja sen jälkeen esitellä maa- ja metsäta-
lousministeriösektorin alueen.

16.19 Maatalous- ja ympäristöministeri Kimmo Tiilikainen: Arvoisa puhemies! Aloi-
tan tästä asumisesta — pahoittelen, että äsken en kaikkia kysymyksiä ehtinyt käsitellä.

Nyt noita hallitusohjelman asuntopoliittisia linjauksia pääsääntöisesti viedään tinkimät-
tä eteenpäin, mutta kyllä toki tämä maahanmuuton kasvu vaikuttaa. Se vaikuttaa pitkällä
tähtäimellä asuntotarpeeseen, ja se vaikuttaa myös siihen, mistä ihmisille pystytään asun-
toja osoittamaan. Siinä mielessä kaikki nämä tekijät, mihin tässä on viitattu, täytyy katsoa.
Onneksi meillä on myös sitä tyhjää vuokra-asuntokantaa paljon olemassa, mihin alkuun
pystytään osoittamaan asumispaikkoja sitten. Ennen pitkää tietysti ihmisillä kaikilla, ol-
koonpa alkuperä mikä hyvänsä, on oikeus se oma asuntonsa Suomessa onneksi valita.
14



Pöytäkirjan asiakohta PTK 44/2015 vp
Tätä kohtuuhintaista asumista pyritään edistämään lisäämällä yleishyödyllisten toimi-
joitten määrää siirtymällä kohdekohtaiseen tarkasteluun. Kymmenen vuoden välimalli on
valmistelussa. Tämä edustaja Torniaisen ottama näkökulma niistä käyttötarkoituksen muu-
tosmahdollisuuksista on monilla kaupunkialueilla todella tärkeä työkalu, mikä on paljon
nopeampi kuin uuden maan hankinta, kaavoitus ja niinpäin pois. (Riitta Myller: Siitä otet-
tiin rahat pois!)

Asumisesta tässä taisi pääosin tulla nämä huolet käsiteltyä.
Edustaja Ala-Nissilä, kannanhoidollisia lupia tullaan susikannan kontrolloimiseksi

myöntämään. (Olavi Ala-Nissilä: Eivät menneet puheet hukkaan!) — Ei, ei, kyllä se oli
vahvaa puhetta, ja se otetaan huomioon.

Edustaja Aalto kysyi tästä (Touko Aalto: Maankäyttö- ja rakennuslaista!) — maankäyt-
tö- ja rakennuslain uudistamisesta — ja huolehti siitä, rakennetaanko rannat täyteen, nou-
seeko kauppakeskuksia kuin sieniä sateella: Kukaan ei varmasti pistä rahojaan kauppakes-
kuksen rakentamiseen, ellei usko, että sillä on kannattavan toiminnan edellytykset. Kaa-
voilla voidaan luoda valmiuksia, että meillä on mahdollisuus valita erilaisia paikkoja. Kaa-
vamahdollisuus ei tarkoita rakentamista. Sitten rantojen osalta: rannat ovat vahvuus, ja sil-
loin kun toimitaan kaikkien hyvien periaatteitten mukaisesti, suon mielihyvin, että siellä
rannalla voi myös ihminen pysyvämmin asua eikä pelkästään vapaa-ajanasuntoa siellä pi-
tää.

Edustaja Korhonen vielä tiedusteli tätä EU-vaikuttamisen yhdenmukaisuutta. Kyllä hy-
vässä yhteisymmärryksessä maa- ja metsätalousministeriö ja ympäristöministeriö ja myös
elinkeinoministeriö toimivat meille keskeisten asioitten eteenpäinviemiseksi. Hyvä esi-
merkki on tämä keskisuurten polttolaitosten direktiivistä saavutettu sopu kesällä, missä
Suomen kannalta oleelliset poikkeukset, biomassapoikkeus ja tämänkaltaiset asiat, saatiin
läpi ja homma pelittää. — Kiitos.

Toinen varapuhemies Paula Risikko: Nyt mennään seuraavaan asiaan elikkä maa- ja
metsätalousministeriön hallinnonalan talousarvion esittelyyn. Olkaa hyvä, ministeri Tiili-
kainen. Sen jälkeen käynnistän debatin, ja voitte kysyä sitten. Tunnin verran käytetään tä-
hän maa- ja metsätalousministeriön kokonaisuuteen, ja sen jälkeen siirrymme sitten puhu-
jalistaan. 

16.23 Maatalous- ja ympäristöministeri Kimmo Tiilikainen: Arvoisa puhemies! Maa-
ja metsätalousministeriön osuus valtion talousarviossa on rakennettu hallitusohjelman lin-
jausten perusteella. Keskeinen painopiste on biotalouden edistäminen, ja tässä työssä tie-
tysti myös maa- ja metsätalousminiteriön tehtävä on keskeinen. Nyt tarvitaan uutta kas-
vua, ja kasvua tulemme vauhdittamaan merkittävällä panostuksella kärkihankkeiden rahoi-
tukseen.

Maatalouden kannattavan kasvun ja kilpailukyvyn vahvistamiseksi Maatilatalouden ke-
hittämisrahastoon siirretään hallituskauden aikana kaiken kaikkiaan kärkihankkeitten
myötä 90 miljoonaa, ensi vuonna tuo siirto on 14 miljoonaa. Tämä mahdollistaa maatalou-
den investointien toteutumisen. Maatalouden kilpailukyvyn edellytyksiä tuetaan rakenne-
tukien ohella myös vahvasti viljelijätuilla sekä tutkimuksen ja neuvonnan keinoin. Vah-
vimmin viljelijöiden tulotasoon ja tuotannon kannattavuuteen vaikutetaan EU:n suorien tu-
kien, luonnonhaittakorvausten ja maa- ja puutarhatalouden kansallisten tukien avulla. Vil-
jelijätuista noin puolet sisältyy tähän uuteen maaseutuohjelmaan. Maaseutuohjelma on laa-
15



Pöytäkirjan asiakohta PTK 44/2015 vp
ja ja monipuolinen maaseudun kehittämiskokonaisuus; maatilojen kehittämisen ohella
edistetään maaseudun elinvoimaisuutta ja vahvistetaan monipuolista maaseudun pienyri-
tystoimintaa ja yhteisöllisyyttä.

Hallitusohjelman mukaisesti olemme lisäämässä myös elintarvikevientiin ja elintarvik-
keiden kauppataseen tasapainottamiseen tähtääviä toimia. Vuoden 2016 budjetissa elintar-
vikeviennin edistämiseen ja toimijoiden osaamistason lisäämiseen on panostettu suomalai-
sen ruuantuotannon kärkihankkeen kautta. Elintarvikkeiden turvallisuus ja laatu ovat tär-
keitä suomalaisen ruuan vahvuuksia. Hyvän tilanteen säilymistä pidetään yllä säädösoh-
jauksen, neuvonnan, omavalvonnan sekä riskiperusteisen viranomaisvalvonnan keinoin.
Samalla tullaan purkamaan elinkeinon turhaa sääntelyä ja byrokratiaa ja tällä työllä osal-
taan vahvistetaan elinkeinon ja elintarviketalouden kilpailukykyä.

Arvoisa puhemies! Metsätalous on oma tärkeä lukunsa, ja osana kärkihankkeita kehi-
tämme ensi vuonna metsävaratietojen hyödyntämistä ja metsänomistajille ja toimijoille
suunnattuja sähköisiä palveluita. Siihen ensi vuonna käytetään 4 miljoonaa euroa. Kestä-
vän metsätalouden rahoituslain tukijärjestelmää uudistetaan. Varat siellä vähenevät halli-
tusohjelman säästölinjausten mukaisesti, mutta ne suunnataan sillä tavalla, että taimikon
varhaishoito säilyy, ja myös nuoren metsän kunnostukseen, vaikka tukitasot alenevat, en-
tistä paremmin pyritään kohdentamaan rahat sitten nimenomaan sinne energiapuukohtei-
siin. Metso-ohjelmaan on käytettävissä maa- ja metsätalousministeriön hallinnonalalla 3
miljoonaa euroa, ja sillä saadaan toimenpiteitä noin 2 000 hehtaarin alueella.

Riista- ja kalataloudesta sen verran, että hallitus nostaa myös sinisen biotalouden yhdek-
si kärkihankkeista. Eli sininen biotalous on sitä, että myös veden mahdollisuudet kalastuk-
sen, kalankasvatuksen ja muitten vedellisten toimintojen osalta otetaan suunnitelmiin ja
selvitysten alle, eli liiketoiminnan laajentaminen myös sillä saralla on tavoitteena. Vaelta-
vien ja uhanalaisten kalakantojen elvyttämiseksi suunnataan toimenpiteitä kalatiestrategi-
an kärkikohteista valittuihin pilottikohteisiin. Se on myös hallituksen kärkihankkeita.
Työssä otetaan huomioon myös vesistöjen muun käytön ja hoidon tarpeet, kuten vesien hy-
vän tilan tavoitteet, tulva- ja kuivuusriskien hallinta, virkistys- ja matkailukäyttö sekä uu-
siutuva energia.

Uusi kalastuslaki tulee voimaan 1.1.2016, ja sen keskeisin muutos on kalastuksenhoito-
maksun ja viehekalastusmaksun yhdistäminen yhdeksi valtakunnalliseksi kalastonhoito-
maksuksi, joka oikeuttaa viehekalastukseen koko maassa erityiskohteita lukuun ottamatta.

Petoeläinten aiheuttamien vahinkojen korvaamiseksi varattu määräraha kasvaa 3,7 mil-
joonaa euroa, jotta petovahinkojen täysimääräinen korvaaminen olisi mahdollista. Koro-
tus mahdollistaa sen, että korvauksiin ei enää tarvita lisätalousarviossa lisää määrärahoja,
näin uskomme.

Kaksi erilliskysymystä:
Suomen metsäkeskuksen liiketoimintayksikkö Otson yhtiöittäminen ei sisälly vielä ta-

lousarvioesitykseen, mutta lakiesitys ollaan tuomassa eduskuntaan tänä syksynä. Otso siis
siirtyy valtioneuvoston kanslian omistajaohjausyksikön ohjaukseen, ja tätä edellyttävät
toimenpiteet saadaan valmiiksi siten, että Otson yhtiöittäminen tapahtuu 1.7.2016. Mutta
lakiesitys tulee todella jo nyt syksyllä.

Metsähallitus-lainsäädännön muuttamisesta on niin ikään tarkoitus saada esitys nyt syk-
syn aikana eduskuntaan, ja ne muutokset, mitä se tuo valtion talousarvioesitykseen, tuo-
daan talousarvioesityksen täydentämisen yhteydessä. — Tässä, puhemies.
16



Pöytäkirjan asiakohta PTK 44/2015 vp
Toinen varapuhemies Paula Risikko: Kiitoksia, ministeri. — Pyydän nyt niitä edustajia,
jotka haluavat ottaa kantaa maa- ja metsätalousministeriön sektorin talousarvioesitykseen,
varaamaan V-painikkeella 1 minuutin mittaisia puheenvuoroja. Näissä puheenvuoroissa
aloitetaan ensiksi maa- ja metsätalousvaliokunnan jäsenten puheenvuoroilla, ja ensimmäi-
sen puheenvuoron käyttää puheenjohtaja, edustaja Leppä.

16.29 Jari Leppä kesk (vastauspuheenvuoro): Rouva puhemies! Maa- ja metsätalous on
keskeisessä roolissa hallituksen tavoitteissa biotalouden edistämisessä ja on oleellisen tär-
keä asia. Samoin se on myöskin siinä, miten me pystymme Suomen kauppa- ja vaihtota-
seen vajeita kohentamaan, ja myös siinä, millä tavoin me pystymme vastaamaan myöntei-
sellä tavalla ilmasto- ja ympäristövaikutuksiin. Se on tälle alalle äärimmäisen tärkeä haas-
te, ja se on myöskin mahdollisuus. Nyt on tullut ongelmaksi tietenkin maatalouden kannat-
tavuus, eikä ainoastaan kannattavuus vaan myöskin se maksuvalmiuden heikkous, joka ti-
loilla on. Siinä mielessä on äärimmäisen hyvä, että ministeri Tiilikainen on sekä lisätalo-
usarviossa että myöskin terveisinä ja tuomisina tuolta EU:n komission kanssa käydystä
keskustelusta tuonut ne rahat, jotka nyt käytetään ripeästi tähän työhön, ja sen lisäksi tuo-
nut merkittävän maataloustukien aikaistamisen mahdollisuuden, ja se pitää täysimääräise-
nä hallinnon pystyä käyttämään hyväkseen. Näillä helpotetaan merkittävästi tilojen mak-
suvalmiutta.

Lopuksi, puhemies, totean, että maatalouden investoinnit ovat vuodessa noin miljardi,
(Puhemies koputtaa) metsäteollisuuden noin miljardi. (Puhemies: Aika!) Tätä meidän ei
ole varaa myöskään tuhlata. Siksi Makera on erinomaisen hyvä, kun sitä pääomitetaan.

16.30 Mats Nylund r (vastauspuheenvuoro): Arvoisa rouva puhemies! Ensin on pakko
sanoa, aivan kuten edustaja Leppä sanoi, että maatalouden kannattavuus- ja maksuval-
miustilanne on erittäin huolestuttava. Jos minä tuon vähän numeroita, tänä vuonna, 2015,
jää suurin piirtein 400 miljoonaa markkinatuloja saamatta, jos me vertaamme vuosiin 2012
ja 2013, ja sen lisäksi siirretään 150—200 miljoonaa euroa tukia ensi vuoteen, ja tämä tie-
tenkin aiheuttaa sen ongelman.

Rehellisyyden nimissä on pakko sanoa, että tämä ei ole nykyisen hallituksen syy eikä
nykyisen ministerin syy, vaan tässä on muut asiat, jotka vaikuttavat tähän. Huomaan, minä
olen sanonut sen julkisuudessa ja sanon sen myös salissa, että tämä hallitus ja ministeri Tii-
likainen näkee maatalouden ongelmat ja yrittää parhaansa. Minulla on parannuskeinoja,
mutta nyt minun puheenvuoroni loppuu, palaan siihen. (Naurua — Kimmo Tiilikainen:
Mielellään kuullaan!)

16.32 Jari Myllykoski vas (vastauspuheenvuoro): Arvoisa rouva puhemies! Kun ei äs-
ken päässyt kysymään, niin siirretään sitä vähän nyt niin kuin mutkan kautta, sopii hyvin
tähän silti.

Haluan kysyä ministeriltä valmiuksista tämän hallituksen sisällä poikkihallinnollisiin
tarkasteluihin. Eli puhutaan ympäristöpuolella ja asuntopuolella nimenomaan siitä, ja me
rakentamisen osalta tiedämme, että TEMin puolella on hyviä hankkeita puutalorakentami-
sen kehittämiseksi. Kuinka te maa- ja metsätalousministerinä näette sen, että meidän pitää
sahojen toimintaedellytyksiä kehittää niin, että tariffijärjestelmä siellä sähköntuotannon
osalta voisi tulla kannattavammaksi, ja niin, että sahat myös voisivat, ilman että heidän tar-
vitsee satoja kilometrejä tätä biomateriaalia viedä johonkin muualle poltettavaksi, keskit-
17



Pöytäkirjan asiakohta PTK 44/2015 vp
tyä siihen ja parantaa omaa tulostaan siten, että se myös palvelisi tätä puurakentamisen ta-
voitetta ja sitä kautta saataisiin enemmän tehoja tähän koneeseen — nimenomaan tätä
poikkihallinnollisuutta ja sitä valmiutta?

16.33 Hanna Halmeenpää vihr (vastauspuheenvuoro): Arvoisa rouva puhemies! Biota-
louden, puhuttiinpa nyt sitten metsistä, maataloudesta tai laajemmin koko kiertotaloudes-
ta, senhän odotetaan tuovan lisää kasvua, työllisyyttä ja vientiä. Haluan huomiona tuoda tä-
hän keskusteluun vielä kuitenkin sen, että tähän tavoitteeseen sopii hiukan huonosti alan
tutkimuksen resurssien voimakas leikkaus. Tämä koskee muun muassa juuri suuren orga-
nisaatiomyllerryksen läpi käynyttä Luonnonvarakeskusta, (Pirkko Mattila: Se oli edelli-
nen hallitus!) ja sinne tehdään nyt lisää niitä leikkauksia noin 25 prosenttia.

Mutta 90 miljoonan euron siirto Maatilatalouden kehittämisrahastoonhan on hyvä uuti-
nen tässä tilojen heikossa kannattavuustilanteessa. Haluan kuitenkin kuulla ministerin nä-
kemystä siitä, kun siellä pystytään varmastikin kaikenlaisia rakennusinvestointeja teke-
mään vain näitten yhteiskunnan tukien turvin tässä tilanteessa, miten huolehditaan, että
maatilatalouden energiainvestoinnit myös lähtevät liikkeelle. Sehän on pääsiassa TEMin
hallinnonalaa, mutta varmaan siihen täytyy maatalousministeriönkin puolelta hiukan pot-
kua laittaa lisää.

16.34 Tytti Tuppurainen sd (vastauspuheenvuoro): Arvoisa puhemies! Ensiksi täytyy
onnitella ministeri Tiilikaista: teidän hallinnonalanne kuuluu Juha Sipilän hallituksen bud-
jettiesityksen voittajiin. (Eduskunnasta: Toisin kuin edellisessä!) Kun suhteellinen säästö
muilla hallinnonaloilla on keskimäärin 3,7 prosenttiyksikköä, niin maa- ja metsätalousmi-
nisteriön hallinnonalalla se on vain 3 prosenttiyksikköä, eli hieman vähemmällä nyt pääs-
tään. Ja kun vielä huomioimme sen, että biotalous kuuluu hallituksen kärkihankkeisiin ja
Maatilatalouden kehittämisrahasto Makeraa pääomitetaan 90 miljoonalla eurolla, niin sat-
saus on varsin tuntuva ja varmasti perusteltu.

Kysyisin ministeriltä kuitenkin, kun yhteisin varoin nyt näitä investointeja tehdään, mil-
lä tavoin te aiotte varmistaa sen, että näitten investointien vaikuttavuus on suurin mahdol-
linen. Meidän tulee perustellusti satsata erityisesti nuoriin viljelijöihin ja aktiiviviljelijöi-
hin. Millä tavoin te aiotte huolehtia siitä, että nämä satsaukset, investointimäärärahat kul-
keutuvat juuri niille tarkoitettuihin oikeisiin kohteisiin, jotta niiden vaikuttavuus on suu-
rin?

16.35 Kari Kulmala ps (vastauspuheenvuoro): Arvoisa rouva puhemies! Kalastuslaki ja
sitä tarkentava kalastusasetus ovat vielä kesken. Verkkokalastuksessa pidetään vähän ih-
meellisenä sitä, että olisi tulossa 240 metrin verkkokalastusrajoitus kotitarvekalastajalle.
Mielestäni tämä on tarpeetonta, koska monessa järvessä ei ole nytkään verkolla kalastavia
kalamiehiä. Tämä sama rajoitus on myös venekohtainen, eli jos veneessä on kolme kalas-
tajaa, niin heillä on yhteinen rajoitus 240 metriä. Tähän pitäisi vähintään saada muutos.

Myös se, että ely-keskus voi myöntää luvan ammattikalastajalle ilman kalastusalueen
lupaa kalastaa, kuulostaa varsin erikoiselta. Jos minulla on puutarha ja siinä porkkanoita,
niin miten joku voi myöntää luvan jollekin toiselle käydä hakemassa ne porkkanat sieltä
pois? Pidän asiaa erikoisena.

Ely-keskus voi myöntää myös luvan kalastusopastoimintaan, mutta kalastusoppaan
kanssa saa olla vain kuusi henkilöä. Eikö tämäkin ole yritystoimintaa turhaan rajoittava
18



Pöytäkirjan asiakohta PTK 44/2015 vp
normi? Jos minä haluan kalastusoppaana opastaa pilkintää, niin miten minä voin ottaa vain
kuusi henkilöä sinne pilkkimään, kun minä voisin ottaa vaikka kymmenen venäläistä (Pu-
hemies koputtaa) pilkin harrastajaa?

16.36 Eerikki Viljanen kesk (vastauspuheenvuoro): Arvoisa puhemies! Maatalous, maa-
tilat ja viljelijäperheet ovat jo pitkään kamppailleet kannattavuuskriisin kanssa. Alhaiset
tuottajahinnat, kustannusten kasvaminen, tukien maksatusrytmin muuttaminen sekä poik-
keukselliset sääolosuhteet ovat sysänneet nyt useat maatilat ja viljelijät akuuttiin kassakrii-
siin. Sen takia yhdyn täällä esitettyihin kiitoksiin ministeri Tiilikaiselle, että saitte luvan
nostaa luonnonhaittakorvauksen ennakkomaksuprosenttia. Ja etenkin tervehdin ilolla uu-
tista, että näiden tukien maksatus alkaisi jo ensi viikolla. Tämä on erittäin hieno asia, ja se
osaltaan helpottaa tätä akuuttia tilannetta. Tämäkin prosessi on niin sanotusti sisältänyt
vauhtia ja vaarallisia tilanteita, joten kysynkin: maaseutuhallintoviranomaisilla lienee pro-
sessi nyt hallinnassa, vai onko? Sekä: onko ensi vuodelle budjetoitu tarpeeksi resursseja,
jotta tukivalvonnat ja maksatukset eivät ainakaan resurssipulan vuoksi lykkääntyisi ensi
vuonna?

16.38 Pirkko Mattila ps (vastauspuheenvuoro): Arvoisa rouva puhemies! Kiitoksia mi-
nisterille jälleen kerran näistä hehkuvista biotalouden eri väreistä ja erityisesti myös siitä
sinisestä biotaloudesta. Tässä kalaravinnollahan meillä on myös mahdollisuus korjata tätä
negatiivista elintarvikekauppatasetta. Se on se kotimainen kala lähiruokaa, toisin kuin Nor-
jan kassilohi.

Mutta petopolitiikasta minä haluan toistaa tässä, mitä edustaja Ala-Nissilä toi esille Ete-
lä-Suomen ongelmista. Pohjois-Suomessa se on aivan sama. Meille näitä yhteydenottoja
on tullut todella paljon huolestuneilta kansalaisilta — toivon, että tätä kautta ne menevät
myös ministerille. Ja sitä kautta myöskin vielä sinisen biotalouden puolelta terveiset, että
Perämeren kalastajat muistuttavat edelleen niistä hylkeistä ja hyljekannan voimakkaasta
kasvusta.

Mutta sitten vielä Metsähallitus-lainsäädäntö. Tämä kirjattiin hallitusohjelmaan niin,
että sen johtamisjärjestelmää selkeytetään. Minä todella toivon, että kun hallitusohjelman
läpi leikkaa tämä byrokratianormien purku, niin myös tämä laki, Metsähallitus-laki, tulee
tässä hengessä ja emme sitä kautta saa liikasääntelyä, joka ei suinkaan sitten palvelisi tätä
meidän metsäpolitiikkaamme.

16.39 Timo V. Korhonen kesk (vastauspuheenvuoro): Arvoisa puhemies! Meillä, lai-
nausmerkeissä, kaksi kehitystrendiä kulkee vähän eri suuntaan. Biotalous on hallitusohjel-
massa iso strateginen tavoite. Meillä on erittäin kovat odotusarvot uusista työpaikoista ni-
menomaan biotalouteen, luonnonvarojen varaan. Mutta toisaalta tämän yhteiskunnan kes-
kittyminen etenee aika rajullakin tavalla ja on edennyt erittäin rajulla tavalla. Syyt ovat
osittain poliittisia. Tästä, ministeri, tulee kysymys: mitä me voisimme tehdä, jotta nämä
kaksi suuntaa menisivät samaa tahtia eteenpäin eli tavallaan tämä yhteiskuntarakenne
myös pystyisi tukemaan tätä meidän isoa biotalouden työllistävää tavoitettamme?

16.40 Jaana Pelkonen kok (vastauspuheenvuoro): Arvoisa rouva puhemies! Eläinten hy-
vinvointikorvausten määräraha nousee ensi vuoden budjetissa 67,8 miljoonaan nykyisestä
65 miljoonasta. Ministeriön mukaan tavoitteena on tuotantoeläinten lajinmukaisemman
19



Pöytäkirjan asiakohta PTK 44/2015 vp
hoidon edistäminen ja viljelijöiden tietoisuuden lisääminen eläinten hyvinvointiin vaikut-
tavista tekijöistä. Tämä on positiivinen asia.

Samaan aikaan kuitenkin eläinsuojeluasiamiehen virka lakkautetaan. Tämä on puoles-
taan selkeä heikennys. Eläinten omaa asiamiestä tarvitaan Suomessa jatkossakin eläinten
asioiden eteenpäinviemiseksi ja hyvinvoinnin valvomiseksi. Kysyisinkin ministeriltä: eikö
tämän viran lakkauttamista vielä voitaisi harkita, sillä se on ennakoivaa työtä mahdollisten
tulevien laiminlyöntien välttämiseksi?

Toinen varapuhemies Paula Risikko: Myönnän tässä vaiheessa vielä kaksi puheenvuo-
roa ennen ministerin vastausta, ja puheenvuorot ovat: edustaja Ala-Nissilä ja edustaja Aal-
to. Sen jälkeen ministeri vastaa tähän mennessä tulleisiin kysymyksiin, ja sen jälkeen jat-
kamme debattia.

16.41 Olavi Ala-Nissilä kesk (vastauspuheenvuoro): Rouva puhemies! Maa- ja metsäta-
lous on, kuten täällä edustaja Leppä ja muut ovat todenneet, biotalouden perusta ja oman
ruokahuoltomme perusta. On hyvä, että Makeraan on nyt saatu todella lisää rahoitusta. On
hyvä, että maksatuksia nopeutetaan ja myöskin verotuspuolella ehkä tapahtuu ennen pit-
kää myönteistä ja normeja puretaan. Nyt on sitten taisteltu kuitenkin jotain apua tähän
akuuttiin tilanteeseen. Meillä on todella monta ongelmaa nyt päällekkäin: On tuo Venäjän
tilanne, joka painaa hintatasoa alas koko Euroopassa, on huonot säät tänä vuonna, on
yleensä markkinoiden halpuuttaminen. Esimerkiksi Varsinais-Suomessa sikataloudessa,
kasvintuotannossa on tämä kannattavuuskriisi, joka täällä on mainittu.

Tässä on tehty paljon, herra ministeri, mutta vielä meidän pitäisi tehdä enemmän tilan-
teen korjaamiseksi, taistella siellä EU:ssakin sen suhteen, että me todella kärsimme eniten
tuosta Venäjän-kaupan tilanteesta, joka toivottavasti nyt lähtee korjaantumaan. Tänäänkin
Ukrainassa on kokouksia. Mitä me voisimme vielä yhdessä tehdä enemmän?

16.42 Touko Aalto vihr (vastauspuheenvuoro): Arvoisa rouva puhemies! Kannan yhtä
lailla edustaja Lepän ja edustaja Nylundin kanssa huolta maatilatulojen tippumisesta ja
koko alan kannattavuudesta. Olemme saaneet kuulla toki EU-säädösten vaikutukset, Ve-
näjän vaikutukset, sääolosuhteiden vaikutukset ja ostovoiman heikkenemisen vaikutukset.
Tässä tilanteessa mietin, kuten edustaja Myllykoskikin nosti esiin, tätä poikkihallinnolli-
suutta. Miten voitaisiin maatilallisille muun muassa uusiutuvan energian kautta luoda uu-
sia elinkeinomahdollisuuksia? Minkä verran teette muun muassa Olli Rehnin kanssa yh-
teistyötä, jotta uusiutuvasta energiasta, biotaloudesta yhä enemmän saataisiin niitä lisäelin-
keinoja?

Toinen asia on sitten, kun Venäjän suhteen tilanne on mikä on, uusien markkinoiden et-
siminen. Siihen lisättiin viisi henkilötyövuotta 2015. Onko tähän tulossa lisäpanostuksia,
jotta suomalaiset tuotteet menisivät yhä enemmän uusille markkinoille?

Toinen varapuhemies Paula Risikko: Ja sitten ministeri vastaa, 5 minuuttia, olkaa hyvä.

16.43 Maatalous- ja ympäristöministeri Kimmo Tiilikainen: Puhemies! Moni edusta-
ja kuvasi tämän maatalouden kannattavuus- ja maksuvalmiustilanteen kriittisyyden, ja sitä
se todellakin on. Eli kaikki selvitykset osoittavat, että tämä vuosi on todella vaikea. Jopa
keskimäärin on niin, että hyvä jos kasvinviljelytiloilla, lihatiloilla nollatulokseen pääsee,
20



Pöytäkirjan asiakohta PTK 44/2015 vp
eli viljelijä ei saa palkkaa eikä pääomalle korkoa, vaan niin sanotusti syödään pääomia sit-
ten kuluva vuosi.

Ne toimet, mitä tässä on tehty, toki ovat aina vain rajallisia — suhteessa näihin mene-
tyksiin ei mikään kriisipaketti tai tukien maksun aikaistaminen ole tietenkään riittävä toi-
mi. Mutta saimme EU:sta mahdollisuuden maksaa korkeampia tukiennakoita ja saimme
sen — ensimmäisenä EU-maana muuten — täytäntöön saakka vietyä. Eli kaksi viikkoa sit-
ten tehtiin EU:ssa päätös, ensi viikolla meillä on näitten päätösten takia mahdollisuus 50
miljoonaa euroa enemmän tilittää tukia viljelijöille. Ja tässä myös Mavi on kyllä, tässä koh-
taa vähintäänkin, toiminut ihan esimerkillisesti. Tässä on vielä selvityksen alla, pystytään-
kö joitain muita tukia vastaavalla tavalla aikaistamaan. Niin kuin Nylund kuvasi hyvin,
myös tämä tukien siirtyminen on ongelma tänä vuonna.

Sitten oli huolta näistä investoinneista, toisaalta kiitosta siitä, että Makeraa pääomite-
taan, ja sitten kysymys siitä, miten voidaan varmistaa, että rahat menevät vaikuttavasti. Se
tärkein varmistus on se, että näillä investointituilla aina katetaan kuitenkin vain murto-osa
siitä investoinnista ja pääosan viljelijä joutuu hakemaan velkana rahoituslaitoksilta, käyt-
tämään omia pääomia. Kyllä silloin, kun on pääosin omat rahat tulessa, jokainen varmasti
maatalouden saralla miettii aika tarkkaan, mihin lähtee investoimaan — eli ei siltä osin
huolta.

Sinisestä biotaloudesta: Itse asiassa on hyvä todeta tässä kohtaa — tämä menee myös
tänne ympäristöpolitiikan puolelle — että olen erittäin iloinen siitä, että Euroopan kalata-
lousrahaston sääntöjä saatiin sillä tavalla, sanoisiko, tarkastettua, että Itämeren kalasta ka-
lajauhoa tekevän tehtaan investointi on nyt Suomessa käynnissä. Eli pystytään tätä Itäme-
ren kalaa hyödyntämään meidän kalojen ruokinnassa ja sillä tavalla saamaan ravinteita
pois merestä ja tämmöistä suljettua kiertoa. Se on erinomainen askel.

Sitten kysyttiin näistä poikkihallinnollisista energiapuolen mahdollisuuksista maatiloil-
la. Edustaja Myllykoski otti erittäin tärkeän asian esille, ja se on tämä, että miten sahat py-
syvät tässä biotalouden kasvussa mukana, jotta puumarkkinat toimivat. Kyllä tuota saho-
jen energiantuotannon tukea — nythän se ei ole toiminut — täytyy katsoa tuossa ilmasto-
ja energiapolitiikan päivityksen yhteydessä. Ja myös muuten se huoli siitä, miten maatilat
voivat olla mukana uusiutuvan energian tuotannossa: halu on toki hallituksella suuri, että
tähän suuntaan pystytään entistä paremmin menemään.

Edustaja Halmeenpää otti esille tämän huolen biotalouden tutkimusmäärärahoista.
Luonnonvarakeskuksen osalta todellakin tehtiin viime kaudella mittavia leikkauspäätök-
siä, jotka nyt realisoituvat. Syken osalta on niin ikään aiempia päätöksiä ja pikkasen lisää-
kin tulossa. Kannan aivan samaa huolta. Ja nyt olisi tärkeää, että kun näitä voimavaroja on
irrotettu sinne strategisen tutkimuksen rahoittamiseen — se on osasyy näihin tutkimuslai-
tosten leikkauksiin — niin strategisen tutkimuksen rahoituksella katsotaan, että tämä bio-
talous, kiertotalous, puhtaat ratkaisut ovat juuri niitä tulevaisuuden aloja, joihin sitten allo-
koidaan taas tätä tutkimusrahaa. Tämä on suuri huoli, ja olen iloinen, että siitä kuullaan
täällä.

Edustaja Kulmala otti esille nämä kalastusasetuksen yksityiskohdat. Kuten totesitte,
asetusta valmistellaan, ja niihin toivon mukaan ehditään vielä palata.

Edustaja Mattilalle: Petopolitiikasta tässä jo vähän puhuttiinkin. Ei riitä, että meillä on
korvauksiin rahaa, vaan kyllä petopolitiikan täytyy olla myös sen kaltaista, että pystytään
ennalta ehkäisemään suurpetojen aiheuttamia vahinkoja ja samalla pitämään tietysti huoli,
että kanta on toivotulla tasolla ja elinvoimainen.
21



Pöytäkirjan asiakohta PTK 44/2015 vp
Metsähallitus-lain uudistamisesta: siitä itse asiassa mielelläni tulen vaikka eri eduskun-
taryhmiin kertomaan tarkemmin, koska se on tavattoman iso ja pitkän aikaa valmisteltu ko-
konaisuus ja ansaitsee paljon syvempää pohdintaa (Puhemies koputtaa) kuin mihin nyt on
mahdollisuus.

Toinen varapuhemies Paula Risikko: Sitten debatti vielä jatkuu. Täällä on muutamia pu-
heenvuoroja vielä pyydetty, ja lisää näyttää tulevan. Otetaan nyt kuitenkin siinä järjestyk-
sessä, missä on pyydetty, elikkä siellä on seuraavaksi edustaja Hoskonen.

16.49 Hannu Hoskonen kesk (vastauspuheenvuoro): Arvoisa rouva puhemies! Muuta-
ma huomio. Ensinnäkin on erittäin hyvä asia, että Makeraan, Maaseudun kehittämisrahas-
toon, tulee rahaa lisää. Vuosina 2005—2011 sinne tuli yli 300 miljoonaa, ja sitten se oli
edellisen aikana lähes nollissa, ja nyt saadaan lisää. On syytä muistaa kaikkien suomalais-
ten, että tässä maassa investoidaan maatalouteen lähes miljardi joka vuosi. Se pitää yllä
erittäin vahvaa rakennusteollisuuden raaka-ainetuotantoa, erilaisia rakennusmateriaaleja
tuotetaan, ja maatalous käyttää niitä. Yksi paperikone maksaa suurin piirtein sen miljardin,
joten maatalous kantaa tässä maassa erittäin vahvaa investointipakettia ympäri vuosikym-
menten, vuodesta toiseen. Sillä on erittäin työllistävä vaikutus, ja se on kaikki suomalaista
työtä. Tämä on syytä muistaa.

Ja toinen asia, arvoisa puhemies, on se, että kun käymme kaupassa tänäkin päivänä, niin
joka päivä teemme suomalaisen ruuan ja suomalaisen maatalouden puolesta päätöksiä, kun
ostamme suomalaista ruokaa, terveellistä ruokaa. Silloin tiedämme, mitä syömme.

Lopuksi, arvoisa puhemies, kiitän vielä ministeriä siitä, että petovahinkoihin on saatu ra-
haa lisää. On aivan oikein, että kun suurpedot aiheuttavat vahinkoja, niin valtio kantaa vas-
tuun, kerran on laajasti näitä suurpetoja suojellut.

16.50 Katri Kulmuni kesk (vastauspuheenvuoro): Arvoisa rouva puhemies! Kyllähän
tässä maa- ja metsätaloussektorin alalla näkyy kirkkaasti se hallituksen tavoite biotalou-
desta ja kaikesta kestävästä luonnonvarojen kehityksestä ja käytöstä. Haluaisin kiittää mi-
nisteriä ensinnäkin kesäisestä vierailusta Tornionjoella yhdessä Ruotsin kollegan kanssa,
ja niinpä kysymykseni tietenkin liittyy lohiregaleen, yllättäen, ja siihen, miten voi olla
edelleenkin mahdollista, että Suomen valtio tällaista satoja vuosia vanhaa kruununoikeutta
käyttää, kun ei sitä edes Ruotsissa enää valtiolla ole. Mikä on lohiregalen tilanne, ja missä
vaiheessa tämä Juha Joonan tutkimus, jota maa- ja metsätalousministeriö on rahoittanut,
meinataan tuoda sitten maatalousvaliokunnalle ja sitä kautta keskusteluun lohiregalen tu-
levaisuudesta ja sen purkamisesta? — Kiitoksia.

16.51 Touko Aalto vihr (vastauspuheenvuoro): Arvoisa rouva puhemies! Kysyn vielä
metsätalouden kysymyksistä. Ministeri varmaan tietää, mitä tapahtui Keuruulla Rautovuo-
ressa viime talvena. Siellä Metsähallitus alkoi hakata vanhan varuskunta-alueen ympäriltä
jopa 220-vuotiasta metsää pois ja samaan aikaan tosiaan erittäin harvinaistakin lahopuuta
pistettiin energiakattilaan — maksimituho, minimihyöty. Ja samaan aikaan sitten luonto-
palveluvirasto entisöi metsää, pyrkii tekemään lisää lahopuuta metsäalueelle, ja nämä
kaikki asiat vähän niin kuin lyövät toinen toisiaan korville. Miten muun muassa talouspuo-
li ja luontopalveluvirasto keskustelevat paremmin nyt keskenänsä, ja miten tämmöisiä yli-
lyöntejä voidaan estää parhaimmalla mahdollisella tavalla?
22



Pöytäkirjan asiakohta PTK 44/2015 vp
16.52 Antti Kurvinen kesk (vastauspuheenvuoro): Rouva puhemies! Voi todeta, että
maa- ja metsätalousministeri, ympäristöministeri Tiilikainen on hyvin vahvasti aloittanut
kautensa, ja kyllä kaikki, jotka toimivat luonnonvarojen kanssa, ovat pitäneet hyvänä tätä
yhdistelmää, ja toivottavasti nämä kaikki hienot hallitusohjelmakirjaukset etenevät.

Itse haluan kaksi asiaa esille. Liikun samassa aihepiirissä kuin edustaja Ala-Nissilä ja
edustaja Mattila. Kyllä tämä peto-ongelma pitäisi tällä vaalikaudella saada hallintaan. Pal-
jon keskustellaan siitä, että ehkä meidän luonnossamme ja metsissämme liikkuvat pedot
eivät kaikki ole niitä, jotka sinne kuuluisivat. Ne voivat olla niin sanottuja vieraslajeja. Pu-
hutaan paljon hybridisusista, ja keskustelu on aika kuumaakin. Mitä tälle vieraslajikysy-
mykselle nyt aiotaan sitten jatkossa tehdä? Toinen kysymykseni liittyy sitten tilusjärjeste-
lyihin. Me kaikki tiedämme, miten tärkeää maatalouden tuottavuudelle on peltolohkojen
kasvattaminen, ja katsoin budjettikirjasta, että nettomääräraha olisi noin 2 miljoonaa tilus-
järjestelyitten tukemiseen jatkossa. Koen sen kyllä hyvin riittämättömänä. Että saadaan
nuoret jatkamaan maatiloja, täytyy tuottavuutta (Puhemies: Aika!) nostaa, kehittää maata-
loutta. Miten tilusjärjestelyjen rahoitus jatkossa?

16.53 Jari Leppä kesk (vastauspuheenvuoro): Arvoisa puhemies! Poikkihallinnollisuus
on äärimmäisen tärkeä asia, ja yksi poikkihallinnollisuuden ilmentymä on se, että myöskin
tuonne markkinoille me tarvitsemme pelisäännöt, jotka ovat nykyaikaa, tätä päivää. Siellä
on meidän kilpailulaistamme paljon sellaisia tulkintoja, joita kilpailuviranomainen ylläpi-
tää, jotka eivät vain ole nykyisen markkinatilanteen mukaisia. Tähän tarvitaan muutos, ja
se on ministeri Lindströmin ja ministeri Tiilikaisen keskeinen asia tuolta osin, joka on
myöskin kirjattuna hallitusohjelmaan, että se saadaan kuntoon, että tuottajahinta ei ole vain
jäännöserä vaan se on oikeudenmukainen osuus myöskin viljelijälle.

Ja se toinen asia: Julkisten ruokahankintojen osalta ei voi olla enää niin, että julkiset ruo-
kahankinnat täällä tehdään muulla tavoin kuin suomalaisilta tuottajilta vaadittavien nor-
mien mukaisella tavalla. Se ei ole reilua. Se ei ole reilua. Kun me valtion taholta olemme
normit luoneet suomalaiselle tuotannolle, kyllä niiden pitää olla samanlaiset tänne tuota-
valle ja julkisessa ruokapalvelussa käytettävälle ruuan raaka-aineelle.

Puhemies! Lopuksi sujuvammasta hallinnosta: On äärimmäisen tärkeää, (Puhemies ko-
puttaa) että sitä saadaan aikaan ja hallinto oikeasti toimii niin, että keskiössä on aina (Pu-
hemies: Aika!) kansalainen ja viljelijä eikä hallinto.

16.55 Jari Myllykoski vas (vastauspuheenvuoro): Arvoisa puhemies! Hartaana toiveena,
että vielä voitaisiin jättää — paperit ovat niin täynnä tavaraa, mitä haluaisin ministeriltä ky-
syä. Elintarvikkeiden viennin osalta meillä on nyt erittäin hankala tilanne. Minä toivoisin,
että sinne budjettiin löytyisi rahaa siihen, että me voisimme käynnistää tämmöisen nimi-
suojakampanjan, jotta me pääsisimme meillä enemmän tuomaan niitä hyviä elintarvikkei-
ta, joita meillä on eri puolilla Suomea, samanlaisella koostumuksella tehtyjä, jotta me voi-
simme saada niitä Euroopan markkinoille. EU tukee sitä mainostamista, nimisuojattujen
tuotteitten markkinointia maailmalle, ja meidän kannattaisi nyt täällä vähän itse satsata,
jotta me saisimme sen markkinointitukirahan sieltä EU:sta itsellemme.

Ihan toisena asiana: erittäin hienoa, että ministeri lupautuu tulemaan ryhmiin keskuste-
lemaan Metsähallituksesta. Nyt kysynkin vielä: koska se tulee eduskuntaan?
23



Pöytäkirjan asiakohta PTK 44/2015 vp
16.56 Tytti Tuppurainen sd (vastauspuheenvuoro): Arvoisa puhemies! Arvostan minis-
terin avoimuutta tulla eduskuntaryhmiin Metsähallitus-lain tiimoilta. Se herättää paljon
huolia, ja toivon, että olette sitten paitsi kuulemassa myös ottamassa sieltä evästyksiä mat-
kaan. Se on koko eduskunnalle erittäin tärkeä kysymys, tämä Metsähallitus.

Puhemies! Kahteen asiaan. Porotalous ei tässä budjetissa ole mikään merkittävä asia,
noin 1,5 miljoonaa euroa kaiken kaikkiaan, mutta asiana se on kovin ristiriitoja herättävä.
Kysyisinkin ministeriltä, onko teillä aikeita tarttua poronhoitolain uudistamiseen. Nyt kun
tämä vanha paimentolaiselinkeino on laajentunut kaupunkimaisillekin alueille, se herättää
paljon ristiriitoja, kun porot palkivat ihmisten pihoilla ja teillä. Näitten ristiriitojen välttä-
miseksi olisi varmaan lainsäädäntöä syytä päivittää.

Haluaisin, puhemies, kiinnittää huomiota myös Suomen 4H-järjestön rahoitukseen.
Taas kerran budjetissa on leikkauksia 4H:n nuorisotyöhön, ja tällä kertaa ikävä kyllä suu-
rimmat leikkaukset ikinä, 857 000 euroa. Toivoisin, että ministeri voisi muuttaa tämän
(Puhemies koputtaa) ikävän perinteen, joka tässä on ollut, (Puhemies: Aika!) että aina
eduskunta joutuu nämä rahat järjestämään. Onko teillä valmiutta tulevina vuosina tätä tar-
kastella?

16.57 Mats Nylund r (vastauspuheenvuoro): Arvoisa rouva puhemies! Ministeri Tiilikai-
nen vastasi viime puheenvuorossa aivan oikein, että käytännössä on täysin mahdotonta pai-
kata maatalouden menetykset valtion budjetilla. Mutta yksi keino, joka toimii erittäin no-
peasti, on minun mielestäni olemassa, ja edustaja Leppä nosti sen esille. Nimenomaan jul-
kiset elintarvikehankinnat, muistaakseni ne ovat useita satoja miljoonia vuodessa, jopa yli
400 miljoonaa. Ja jos valtio ja myös kunnat asettavat samat laatukriteerit julkisille elintar-
vikehankinnoille kuin mitä me vaadimme omilta viljelijöiltä ja ruokateollisuudelta, hinta
nousee aivan varmasti. Tietenkin siellä on tietynlainen kustannusvaikutus, se nähdään bud-
jetissa ensi vuonna ainakin, mutta tämä, mitä me nyt teemme, on kaksoismoraalia. Eli ase-
tetaan tietyt vaatimukset suomalaisille viljelijöille, mutta sitten kun valtio ja (Puhemies ko-
puttaa) kunnat ostavat, (Puhemies: Aika!) samat eivät kelpaa.

16.58 Pirkko Mattila ps (vastauspuheenvuoro): Arvoisa rouva puhemies! Kiitoksia mi-
nisterille tästä mahdollisuudesta, että tulette eduskuntaryhmiin. Vien varmasti tämän ter-
veisen perussuomalaisten eduskuntaryhmään.

Vielä haluan korostaa kuitenkin sitä, että kun nämä valtion metsät ovat tuolla pohjoises-
sa ja se pohjoinen erityisyys siellä tunnetaan ja osataan ja on pitkät kokemukset sitä käyt-
tää, niin toivon, mitä sääntelyä nyt sitten tehdäänkin, että se tuottaa ihan aidosti lisäarvoa
valtion metsille.

Mutta sitten tähän hallitusohjelmaan ja siihen, että muistaakseni nyt myös julkinen sek-
tori on kirjattu sinne strategiseen hallitusohjelmaan osana biotalouden edistämistä, eikö
vain? Kyllähän myös elintarviketuotanto on vahva osa biotaloutta. Tästä kyllä keskustel-
tiin myös viime kaudella, ja aika herkästi se pallo nakataan kuntaan, että kyllähän hankin-
talaki antaa jo mahdollisuuden, mutta kun ilmeisesti sitä ei silti käytetä. Mitkä ne mahdol-
lisuudet ovat? Millä tavalla julkinen sektori saadaan vielä enemmän mukaan biotalouden
(Puhemies koputtaa) edistämiseen, vaikkapa siihen kotimaiseen elintarviketuotantoon,
mutta myös muuhun?
24



Pöytäkirjan asiakohta PTK 44/2015 vp
16.59 Eerikki Viljanen kesk (vastauspuheenvuoro): Arvoisa puhemies! Yhdyn täällä jo
aiemmin esitettyihin kiitoksiin ministeri Tiilikaiselle liittyen hänen terhakkuuteensa raken-
tamisen ja maataloudenkin säätelyn helpottamiseksi.

Rakentamisen säätelyn purkamiseen liittyviä lakimuutoksia on jo tulossa lausunnolle, ja
toivottavasti jatkoa seuraa jo tiedossa olevien esitysten lisäksi niin ympäristöministeriön
kuin maa- ja metsätalousministeriön puolelta. Lainsäädäntö muuttuu, ja hyvä niin.

Mutta miten ministeri linjaa sen ja miten hallitus aikoo ohjata ely-keskuksia ja varmis-
taa sen, että tulkinnat ely-keskuksissa tulevat vastaamaan hallituksen ja eduskunnan teke-
miä linjauksia ja tavoitteita ja että etenkin tulkinnat olisivat samoja kaikissa ely-keskuksis-
sa eri puolilla maata? Elävän elämän kokemus kun on ollut sen suuntaista, että vika ei tä-
hänkään saakka aina ole ollut suinkaan lainsäädännössä, vaan siitä lainsäädännöstä teh-
dyissä tulkinnoissa.

17.00 Hanna Halmeenpää vihr (vastauspuheenvuoro): Arvoisa rouva puhemies! Tietys-
ti me olemme paljosta aivan samaa mieltä tässä salissa ja ministerinkin kanssa, mutta huo-
liahan me tänne hieman tuomme, se kai on tarkoituskin.

Nostan erään asian, josta ei minun korviini ole vielä keskustelua kantautunut, joka myös
liittyy maatilatalouden kannattavuuteen, mutta siitä näkökulmasta, että juuri tässä tilan-
teessa tilallisten jaksaminen ja voimavarat ovat hyvin tiukilla. Sen takia haluan nostaa esiin
maatalousyrittäjien lomituspalveluihin kohdistuvat leikkaukset ja esittää huoleni niistä.

Jos puhemies sallii, ihan lyhyesti vähän ympäristöministeriön alalle. Kun puhuttiin sini-
sestä biotaloudesta tässä — puhutaan siis silloin puhtaista vesistä, meillä on myös ne likai-
set eli ruskeat vedet — silmääni pisti tuolta, että vesien- ja ympäristönsuojelun edistämi-
sestä rahoitus tippuu reilusta 10 miljoonasta eurosta vajaaseen 6:een. Keskeinen tekijähän
siinä on siirtoviemärihankkeet, joiden rahoitus lakkaa kokonaan, ja siitä haluaisin hieman
kuulla, jos mahdollista — mutta joudun kyllä lähtemään, valitettavasti.

17.02 Jari Myllykoski vas (vastauspuheenvuoro): Arvoisa rouva puhemies! Olisin vielä
joiltakin osin kysynyt, kun Kemera-rahoitusta on kavennettu ja nyt joudutte tekemään rat-
kaisuja. Toivoisin, että tässä päätöksenteossa huomioisitte sen, että edellisen hallituksen
aikana rajasimme pinta-alatukien osalta aktiiviviljelijöiden logiikan perusteella, että alle 3
hehtaaria oli se raja, ja nyt se nousi 5 hehtaariin. Nyt jos koskaan olisi tärkeätä, että nämä
peltoalueet eivät risuttuisi vaan ne metsitettäisiin. Siinä mielessä toivoisin, että nähtäisiin
nyt tämä isojen hehtaarien määrä niin, että ne eivät vain luonnollisesti lähde kasvamaan pa-
jukkoja vaan ne metsitettäisiin, että sinne riittäisi sitä rahaa. Se olisi sitä uutta kestävää bio-
talouden raaka-ainehankintaa ja siihen satsaamista, ja toivon todella, että tähän puututaan.

Lopuksi: Olen samaa mieltä edustaja Pelkosen kanssa asiamiehen viran lakkauttamises-
ta. Toivon todella, että se raha löytyy.

17.03 Timo V. Korhonen kesk (vastauspuheenvuoro): Rouva puhemies! Kaksi kysy-
mystä, tai ehkä ensimmäinen on enemmän omaa pohdiskelua.

Metsäpalveluita tuottavan ja tarjoavan Otson yhtiöittäminen: tarvitseeko suomalainen
metsätalous jatkossa valtio-omisteista Otsoa toimijaksi?

Mutta sitten tähän yksittäiseen tai laajaankin toimijakenttään eli Suomen Kylätoimin-
taan. Nythän budjettiesitys, jos oikein katsoin, leikkaa Suomen Kylätoiminnan budjettiva-
roja noin 60 prosenttia. Kylätoiminta on kuitenkin maaseudun aktivoijana kohtuullisen
25



Pöytäkirjan asiakohta PTK 44/2015 vp
merkittävä, hyvä toimija. Ehkä muotoilen kysymyksen sillä tavalla, että miten ministeri
näkisi tai voisi arvioida, millä tavalla Suomen Kylätoiminnan toimintaedellytykset pystyt-
täisiin varmistamaan.

17.04 Sami Savio ps (vastauspuheenvuoro): Arvoisa puhemies! Maatalouden ahdinko ja
tukien riittävyys ovat herättäneet keskustelua, ja mikäli olen oikein ymmärtänyt siitä, mitä
muutama aktiivinen maanviljelijä on hieman ärtyneenä minulle viestinyt, niin osalla maa-
tiloista harrastetaan niin sanottua näennäisviljelyä. Näillä tiloilla ei siis käytännössä tehdä
mitään ulosmyyntiä toteuttavaa maataloustointa, esimerkiksi maidon tai viljan myyntiä.
Kyseisillä tiloilla saatetaan harjoittaa maataloutta vain sen verran, että saadaan kuitattua
EU-tuet esimerkiksi kylvämällä ja niittämällä pellot, ja tuotos ei mene tällöin välttämättä
minnekään vaan saatetaan niittää tai kyntää paikalleen.

Arvoisa puhemies! Erityisesti näinä niukkuuden aikoina maatalouden tukirahat olisi tar-
peen ohjata aktiiviviljelijöille, jotka tekevät työtä elääkseen, ja mielestäni jokaisen tilan pi-
täisikin pystyä osoittamaan, että sillä on ulkoa saatavaa liikevaihtoa tukien maksun edelly-
tyksenä. Pyytäisin arvon ministeriltä kannanottoa tähän asiaan.

Toinen varapuhemies Paula Risikko: Vielä yksi puheenvuoro on pyydetty tähän debat-
tiin, ja sen jälkeen sitten ministeri vastaa. Katsotaan, onko sitten tarvetta kysyä vielä jotain
— ja sieltä tulikin heti lisää. Nyt kuitenkin annetaan puheenvuoro edustaja Viljaselle, sen
jälkeen ministeri, ja sen jälkeen katsotaan sitten, onko tarvetta. Muutama on jo.

17.06 Eerikki Viljanen kesk (vastauspuheenvuoro): Arvoisa puhemies! Täällä on jo
muutamassa puheenvuorossa viitattu Luonnonvarakeskuksesta tehtäviin säästöihin. Ky-
syisin siihen liittyen: onko hallituksella ja ministerillä suunnitelmaa tutkimusosaamisen
säilyttämiseksi Suomessa siinä tilanteessa, että säästöjä jouduttaisiin kohdistamaan sem-
moisiin toimintoihin, mitkä ovat kenties ainoita alallaan Suomessa, jotta tämä toiminta voi-
si jatkua vaikka yksityisen toimijan toimesta niin, että valtio myisi tuotantotilat yksityisel-
le toimijalle, jotta esimerkiksi tutkimustoiminta voisi jatkua? 

Tiedän tästä erittäin hyvän ja läheisen esimerkin: Vihdin Vakolassa tehdään maatalous-
koneiden sertifiointia, jotta suomalaiset koneet voivat saada hyväksyttävyyden koko EU:n
alueelle. Jos tämä toiminta nyt Vakolassa loppuisi, Suomessa ei olisi ainuttakaan toimijaa,
joka voisi antaa laatutakuun ja EU-kriteerit täyttävän sertifioinnin, ja se olisi erittäin raskas
isku suomalaiselle maatalouskoneita ja -laitteita valmistavalle teollisuudelle. Tässä huoli
on tietysti se, että toivomme, että tämä toiminta jatkuu valtion ylläpitämänä, (Puhemies ko-
puttaa) mutta jos näin ei syystä tai toisesta ole mahdollista jatkaa, niin huolehtiihan valtio
siitä, että tämä yksikkö voi siirtyä eteenpäin tiloineen ja toimijoineen niin, että sillä on ole-
massaolon edellytykset? Toiminta on sinällänsä kannattavaa, tuottaa jopa positiivista ta-
loudellista tulosta.

Toinen varapuhemies Paula Risikko: Sitten seuraavaksi ministeri, ja vastausaikaa 5 mi-
nuuttia, olkaa hyvä.

17.07 Maatalous- ja ympäristöministeri Kimmo Tiilikainen: Arvoisa puhemies! Täs-
sä aiemmin edustaja Pelkonen ja jotkut muutkin edustajat ottivat esille tämän eläinsuoje-
luasiamiehen, edustaja Tuppurainen puhui 4H:sta, edustaja Korhonen kylätoiminnasta, ja
26



Pöytäkirjan asiakohta PTK 44/2015 vp
monia muitakin näitä säästöjä olette aivan oikein sieltä budjetista löytäneet ja bonganneet,
ja ne kertovat juuri siitä, että kun säästämään joudutaan, silloin oikeastaan ei jää koskema-
tonta kohtaa. Jos eduskunnalla on mihin tahansa näistä tarkoituksista mahdollisuus lisäyk-
siä tehdä, en ainakaan ole sitä vastustamassa.

Aiemmin tässä edustaja Korhonen pohti tätä biotalouden ja yhteiskuntarakenteen suh-
detta, ja en ehtinyt siihen vielä silloin vastata, mutta tämä on tärkeä kysymys. Mitä se bio-
talous on? Se on poisoppimista fossiilitaloudesta. Ja fossiilitalouden logiikka on se keskit-
tämisen logiikka, missä energiantuotantoa, teollisuutta, asumista, palveluja ja niinpäin pois
pannaan nippuun, joka toimii fossiilisella energialla, ja talous pyörii. Biotalouden logiikka
on hajautetussa tuotannossa, koska energia ja raaka-aineet tuotetaan laajasti eri puolilla, ja
sen soisi näkyvän kyllä tässä yhteiskuntapolitiikassa ja yhdyskuntarakenteessa. Nimittäin
keskittäminen ja biotalous aika huonosti istuvat keskenään yhteen. Tärkeä huomio.

Monet edustajat ottivat esille tämän viennin ja tuonnin suhteen ja mahdollisuudet käyt-
tää suomalaista ruokaa julkisessa taloudessa. Tosiaan siellä joitain pieniä vientipanosten li-
säämisiä on, ja tässä on tärkeätä huomata se, että silloin kun Suomesta lähdetään EU-mark-
kinoitten ulkopuolelle, aika usein siellä maissa on heidän oma byrokraattinen elintarvike-
turvallisuusjärjestelmänsä ja meidän yritysten on pystyttävä osoittamaan, että se suomalai-
nen ruoka, mitä me pidämme suunnilleen maailman parhaana, täyttää sen kaupan vastaan-
ottomaan edellytykset, ja tässä joudumme pikkasen tekemään sitä jumppaa, että meiltä on
sopivat propuskat matkassa, menköötpä sitä elintarvikekauppaa tekemään yritykset sitten
mihinpäin hyvänsä. Tätä palvelua pyritään parantamaan.

Mutta sama pätee myös sitten tähän tuontihommaan ja mahdollisuuteen oikaista kaup-
patasetta sillä tavalla, että julkisissa keittiöissä korvattaisiin tuontia kotimaisella. Nämä
olivat äärimmäisen tärkeitä huomioita: jos me edellytämme esimerkiksi eläinsuojelun ja
ympäristönsuojelun nimissä korkeaa standardia suomalaiselta tuotannolta, niin vastaavasti
kun julkinen puoli kilpailuttaa näitä hankintoja, meidän pitäisi edellyttää sitä, että suoma-
laisten standardien täytyy täyttyä, olkoon mistä maasta hyvänsä. Sitähän juuri meiltä näillä
vientimarkkinoillakin edellytetään EU:n ulkopuolella.

Edustaja Kulmuni tiedusteli tästä lohiregalesta, ja sen verran tuolla maanmainiolla reis-
sulla Tornionjoella opin — naapurin ministerin kanssa siellä tavattiin — että tämä on ää-
rimmäisen pitkä ja monisyinen asia, ja niinpä en vielä lupaa siihen ratkaisua. (Naurua) Se
juontaa muutamien vuosisatojen takaa.

Mutta, hyvät edustajat, sama koskee myös tätä tilusjärjestelyasiaa: kun säästettävä on,
niin säästettävä on.

Nimisuoja-asiat liittyvät tähän viennin vahvistamiseen.
Porotalouslaista: nyt on parempi, että en vielä sano mitään tuosta aikataulusta, miten se

uudistus etenee.
Edustaja Korhonen otti sitten esille sen, tarvitaanko valtionyhtiö tänne metsätalouden

puolelle. Nythän tuo Otson toiminta on pitkälti metsäteiden rakentamiseen, suometsien
kunnostukseen liittyvää osaamista, mikä heillä pitkällä historialla on. Markkinat näyttävät
ajastaan, mikä on tuo Otson mahdollisuus ja tuleeko muita toimijoita samalle kakulle. Mut-
ta nyt toiminta on joka tapauksessa korkeatasoista ja on edellytykset käynnistää se yhtiöit-
tämällä.

Edustaja Savio otti esille tämän viljelijöitä askarruttavan huolen: silloin kun on tiukkaa,
miten tuet voitaisiin kohdistaa aktiiviviljelijöille? Esimerkiksi tämä viime keväänä lansee-
rattu uusi ympäristökorvaus houkutteli ehkä yllättävänkin paljon viljelijöitä tekemään si-
27



Pöytäkirjan asiakohta PTK 44/2015 vp
nänsä ympäristön kannalta hyviä toimia, mutta samalla se on ikään kuin sitten pois täältä
aktiiviviljelyn tuesta, ja tämä huoli on otettava vakavasti myös EU-tasolla, kun seuraavaa
EU:n maatalouspolitiikan uudistusta aletaan lähivuosina jo valmistella.

Toinen varapuhemies Paula Risikko: Arvoisat edustajat, täällä on vielä ainakin yksi de-
battipuheenvuoro pyydetty. Onko nyt muilla tarvetta kysyä? Sillä aikaa kun edustaja Myl-
lykoski esittää kysymyksen tai kommentoi, muut voivat vielä painaa V-painiketta, ja sen
jälkeen siirrytään sitten puhujalistaan.

17.13 Jari Myllykoski vas (vastauspuheenvuoro): Arvoisa rouva puhemies! Myllykoski
on edelleenkin kyselyiässä ja haluaa jatkaa tätä kyselyä.

Toinen varapuhemies Paula Risikko: Hienoa.

Olisin halunnut kysyä ministeriltä ja tiedustella ministerin kantaa siihen — kun hallitus-
ohjelmassa on kuitenkin perikuntien osalta joitakin suunnitelmia, kuinka metsiä ja metsä-
löitä yhdistellään — mitenkä me voisimme tehdä kustannustehokkaasti niin, että valtion ei
tarvitse tavallaan laittaa siihen varoja, eli yhteismetsien syntymistä edistettäisiin nykyistä
tehokkaammin. Olisiko meillä joitakin semmoisia verohoukuttimia, joita me voisimme
tässä kohtaa käyttää? Näiden yhteismetsien osalta, jos meillä on 50 000 suomalaista met-
sänomistajaa, jotka eivät tiedä omistavansa metsää, meidän jotenkin pitäisi tätä toimintaa
jollakin tavoin edistää.

Vielä lopuksi: onko niin, että jos teen vuonna 17 toimenpidealoitteen suomenhevosen
jalostuspalkkion ja varsapalkkion aikaansaamiseksi, niin ministeri taputtaa käsiään, että
suomalainen talvisodan sankari saa arvoisensa kohtelun?

17.15 Touko Aalto vihr (vastauspuheenvuoro): Arvoisa rouva puhemies! Kysyn vielä
siitä metsätalouspuolesta. Ihan en näihin hevosjuttuihin lähde tässä näin.

Ennen kaikkea, jos Metsähallitus menee tekemään uusia hakkuita, niin tehtäisiin ne
luontoselvitykset, koska Rautovuoren tapauksessa Keuruulla kävi ilmi myöhemmin, että
siellä ei ollut tehty luontoselvityksiä asianmukaisesti ja myöhemmin sitten huomattiin, että
oho, hups, näin pääsi käymään, ja sekin myönnettiin vasta pitkällisten vääntöjen jälkeen.
Uskoisin, että koko metsätalouden kannalta niin luonnonsuojelupuolelta kuin myös talous-
puolelta on kaikkien etu, että mennään pykälien mukaan ja ei tehdä mitään päällekkäistä,
että toinen puoli tekee hallaa luonnonsuojelulle ja toinen puoli taas pyrkii vaikkapa lisää-
mään lahopuun määrää metsissä ja ne lyövät toinen toisiaan korville, koska siinä ei hyödy
veronmaksaja eikä luonto.

Toinen varapuhemies Paula Risikko: Myönnän vielä kolme debattipuheenvuoroa: edus-
tajat Kurvinen, Ala-Nissilä ja Myllykoski. Sen jälkeen ministeri vastaa, 3 minuuttia, ja sit-
ten siirrytään puhujalistaan.

17.16 Antti Kurvinen kesk (vastauspuheenvuoro): Arvoisa rouva puhemies! Edustaja
Myllykoski, teillä oli erinomainen huomio yhteismetsistä. Minunkin alueellani on kaupun-
ki lähtenyt veturiksi siihen ja erittäin hyviä tuottavuuden nostoja ollaan yhteismetsäasiassa
saatu aikaan.
28



Pöytäkirjan asiakohta PTK 44/2015 vp
Mutta oikeastaan nostaisin sellaisen asian, kun olen siviiliammatiltani lakimies ja halli-
tus nyt kaavailee sitä, että lyhennettäisiin niiden kuolinpesien aikaa ja elinaikaa, joissa on
metsää, että miten tätä nyt aiotaan tehdä. Kuolinpesähän on sellainen vähän vaikea hallin-
nointimuoto, kun pitää yksimielisyys olla, ja sitten välttämättä niitä metsänhoitotoimia ei
tule tehtyä sen vuoksi ja puu ei liiku. Mitä näille kuolinpesille nyt aiotaan tehdä?

17.17 Olavi Ala-Nissilä kesk (vastauspuheenvuoro): Arvoisa rouva puhemies! Edustaja
Myllykoski puhui yhteismetsistä. Mielestäni se onkin moderni tapa harjoittaa metsätalout-
ta nykyaikana, jolloin ihmiset ovat kiinnostuneet metsätaloudesta. Silloin kun Ahon halli-
tuksen aikana oli pääoma- ja yritysverouudistus, niin oli unohdettu vallan tämä koko yh-
teismetsäasia. Silloinhan siihen lisättiin yhteisosuuksia koskeva pykälä. Minusta tämä yh-
teismetsän verotus tuli hyvään kuntoon silloin, että se ei sinällään tarvitse kyllä muuttamis-
ta.

17.17 Jari Myllykoski vas (vastauspuheenvuoro): Arvoisa rouva puhemies! Ettei mene
ihan hevosteluksi, niin pakko vähän avata tätä, miksi olen huolissani hevostalouden osalta.

Viime hallituskaudella 141 poistui, jolloin meiltä meni Etelä-Suomen alueelta mahdol-
lisuus varsapalkkioihin, eli ei ollut enää mahdollista tukea. Samalla kertaa aktiiviviljelijöi-
den määrittelyn mukaan pinta-alatuet nousivat sinne 5 hehtaariin, jolloin Suomesta 385 he-
voselinkeinoa harjoittavaa tilaa jäi vaille pinta-alatukia. Nyt ollaan nähty, että rodullinen
potentiaali on uhattuna varsojen pienien määrien suhteen. Eli meillä on ihan oikea, koska
EU katsoo, että se on alkuperäisrotu. Minä toivoisin, että ministeri laittaisi jonkun selvit-
tämään sitä, onko meillä mahdollisuus kansallisesti jotenkin tukea sitä, että tämä meille
kallisarvoinen ja monimuotoinen rotu voi säilyä voimakkaana ja jalostuskelpoisena.

Toinen varapuhemies Paula Risikko:  Sitten on ministeri Tiilikainen, ja 3 minuuttia, ol-
kaa hyvä.

17.18 Maatalous- ja ympäristöministeri Kimmo Tiilikainen: Kiitos, puhemies! Ja kii-
tän edustajia tästä erittäin monipuolisesta ja rakentavasta keskustelusta, mikä täällä kaiken
kaikkiaan on käyty. Teillä on paljon enemmän kysymyksiä kuin mihin pystyn vastaamaan-
kaan tai edes osaisin vastata. Mutta vielä joitain vastauksia.

Edustaja Aalto kysyi tästä Metsähallituksen toiminnasta, tietääkö toinen käsi, mitä toi-
nen tekee, jos yksinkertaistan kysymyksen. Varmasti jokaisessa organisaatiossa on aina
mahdollista parantaa sitä toimintaa. Ja on ensiarvoisen tärkeätä, koska ne odotukset, mitä
Metsähallituksen suuntaan Suomessa on, ovat kovat — sieltä odotetaan tehokasta metsä-
taloutta, joka tuottaa valtion budjettiin paljon rahaa hyviä tarkoituksia varten, sieltä odote-
taan hyvin merkittävää panosta luonnonsuojelussa ja erittäin paljon virkistyspalveluita ja
muita julkisia palveluita — että siellä varmasti, uskon, pyritään näihin palveluihin vastaa-
maan. Mutta valitettavasti tämmöisiä ristiriitaisuuksiakin ehkä joskus sattuu.

Otan nämä edustaja Myllykosken suomenhevosta koskevat terveiset vastaan. Vielä en
ihan osaa niihin vastata, mutta hyvä, kun otitte asian esille.

Sen sijaan tämä yhteismetsäpuoli on todella näin, että se on, aivan niin kuin Ala-Nissilä
totesi, verotuksellisesti ihan hyvä metsänomistusmuoto ja peräti kannatettava. Ja juuri kun
näitä edustaja Kurvisen peräämiä toimia kuolinpesien elinkaaren lyhentämiseksi tehdään
— niissä tarvitaan varmasti monipuolisesti juristien apua — niin tämä yhteismetsä voi olla
29



Pöytäkirjan asiakohta PTK 44/2015 vp
yksi hyvä tapa, jolloin ne kaikki, jotka ovat siinä kuolinpesässä osakkaina, säilyttävät ikään
kuin mahdollisuuden olla metsänomistajia ilman, että tarvitsee lähteä näihin tilojen jaka-
misiin. Eli kyllä tässä yhteismetsäasiaa on tarkoitus kuitenkin edistää ja eteenpäin viedä.

Muutenkin tässä metsänomistuksessa on tärkeätä, että puuta saadaan markkinoille näit-
ten kasvavien tarpeitten mukaisesti, ja silloin metsätilojen sukupolvenvaihdosasia on yksi.
Vuoden 2017 alusta meillä pitäisi olla järjestelmä toiminnassa, ja myös joitakin yrittäjä-
mäistä metsätaloutta ja sen harjoittamista parantavia päätöksiä valmistellaan niin ikään
ensi vuoden aikana. Mutta niistä sitten myöhemmin lisää.

Kaiken kaikkiaan maatalous ja metsätalous ovat haastavassa tilanteessa, mutta täällä on
myös paljon odotuksia ja mahdollisuuksia, ja minun täytyy yrittää omalta osaltani tehdä
teidän tuellanne kaikkeni, jotta tämä toimiala pystyy näistä vaikeista ajoista huolimatta nä-
kemään sitä valoisampaa tulevaisuutta, mihin varmasti meillä kaikilla tässä salissa olevilla
on vilpitön halu. — Kiitoksia.

Toinen varapuhemies Paula Risikko: No niin, kiitoksia ministerille, ja sitten me siirrym-
me puhelistaan. — Edustaja Myllykoski, teidän vuoronne. Ja tässä kaikille ilmoitettakoon,
että asian käsittely keskeytetään edustaja Myllykosken puheen jälkeen ja jatkamme sitten
tiistaina.

17.22 Jari Myllykoski vas: Arvoisa rouva puhemies! Äskeisessä keskustelussa oli paljon
niitä eväitä, joita minä olen omaan puheeseeni rakentanut, joten jätän ne nyt tällä kertaa
ehkä hieman vähemmälle. Mutta kun budjetista puhutaan, niin kun sektoriministeri on tääl-
lä paikalla, niin puhun siitä koulutusleikkauksesta, joka kohdistuu korkeakouluille. Olen
äärimmäisen huolissani siitä, että perustutkimuksesta leikataan, nimenomaan kun meillä
on suuri harppaus ja halu kasvattaa biotaloutta. Meillä on siellä jo hyviä hankkeita, joita
voidaan varmasti tällä supersatsauksella, jonka tämä hallitus on tälle sektorille luonut, läh-
teä jo toteuttamaan, mutta edelleen me tarvitsemme sitä perustutkimusta, joka luo edelly-
tyksiä sille, että hallitus voi toteuttaa tätä omaa kunnianhimoista tavoitettaan, joka on erit-
täin kannatettava. Meillä on metsissä tulevaisuus eikä vain pelkästään metsissä.

Mutta tässä kohtaa kun budjetista keskustellaan, niin on pakko nostaa taas tämä poikki-
hallinnollisuus erittäin suureen keskiöön. Nimenomaan kun maa- ja metsätalousministeri-
ön osalle on todella iso rahapotti laitettu, niin yhteensovitetaan poikkihallinnollisesti sitten
myös TEMin kanssa näitä yhteisiä hankkeita ja niin, että ministeriöt eivät vain rupeaisi
mustasukkaisesti vartioimaan toistensa rahankäyttöä, vaan mennään ja hiihdetään yhteen
maaliin. Tämä on erittäin tärkeätä. Minä toivon, että vaikka onkin kysymys biotaloudesta,
niin sinne voidaan ottaa, niin kuin hallitusohjelmassa onkin, tämä kiertotalous, ja siihen
liittyviä voimanponnistuksia EU-tasolla on erittäin tärkeää viedä niin, että meillä jätteitten
käsittelystä voidaan tuottaa muutakin kuin vain multaa.

Tervehdin ilolla sitä, että budjetti- ja hallitusohjelmakeskustelussa on tuotu kokeilut
esille ja että meillä nyt rohkeasti lähdetään — arvoisa puhemies, jos ihan pieni... no, jätän
sen tuhman sanan sanomatta — siihen, että tämä hallitus ei pelkästään puhu sitä vaan myös
polttaa. Ja se on todella hyvä, että nyt ollaan otettu järki käteen siinä, että tämä on se, miten
hevostaloudellekin ja sinne elinkeinolle voidaan tuottaa uutta, ja rohkaisen ministeriä ym-
päristöministeriön osalta voittamaan sen ongelman, koska sen ovat voittaneet ruotsalaiset-
kin.
30



Pöytäkirjan asiakohta PTK 44/2015 vp
Mutta mitä haluan tässä erityisesti nostaa esille: Olisin toivonut, että tässä budjetissa oli-
si kaiken kaikkiaan ollut vähän enemmän vielä potentiaalia siihen, että me voimme uudis-
taa rohkeammin meidän omia järjestelmiä tuottamaan yrityksille ensimmäisen työntekijän
palkkaamiseksi joitakin polkuja, mikä tarkoittaa — minkä olen täällä jo aiemmin sanonut-
kin — kustannustehokkaita, jopa budjetille positiivisia asioita. Niitä olisin toivonut olevan
esillä. Eli jos me palkkaamme ensimmäisen vieraan työntekijän yritykseen, niin me an-
namme yritykselle tavallaan tuplapoisto-oikeuden palkan ja sivukulujen osalta ensimmäi-
seltä vuodelta. Jos nyt otettaisiin arvioksi, että 10 000 ihmistä työllistyisi ja täysimääräi-
nen poisto-oikeus olisi tuloksen kautta mahdollista, se tarkoittaisi, että valtio menettäisi 69
miljoonaa euroa vuodessa yhteisöverotuloja. Toisaalta jos käytetään 2 300 euron kuukau-
sipalkkaa ansio-osana, niin se tuottaa valtiolle — vaikka työstä maksettava vero on vain 17
prosenttia, niin kokonaisveroaste on 25 prosenttia — 72 miljoonaa verotuloja. Ja jos niin
onnellisesti kävisi, että nämä kaikki olisivat työttömiä, niin valtio säästäisi 69 miljoonaa
euroa vuodessa työttömyyskustannuksista. Näitä elementtejä opposition edustaja Mylly-
koski tulee tarjoilemaan tässä matkan varrella. Nyt voi käydä jo allekirjoittamassa tämän
toimenpidealoitteen. En tee niistä lakialoitteita vaan toivon, että hallitus ottaa niistä kop-
peja.

Näitä samanlaisia asioita on paljon, joita tarvitsisi tehdä. Minä tässä nyt, kun sektorimi-
nisteri on paikalla, toivotan lopuksi kyllä voimia ja uusien ideoitten osalta avoimuutta. —
Kiitoksia, puhemies.

Toinen varapuhemies Paula Risikko: Kiitoksia hyvästä keskustelusta.

Keskustelu ja asian käsittely keskeytettiin.
31


