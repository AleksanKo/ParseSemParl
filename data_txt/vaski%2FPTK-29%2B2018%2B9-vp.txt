















































DEMB9F8.tmp.xml


Pöytäkirjan asiakohta PTK 29/2018 vp
Pöytäkirjan asiakohta 

PTK 29/2018 vp

Täysistunto

Keskiviikko 4.4.2018 klo 14.00—18.19

9. Hallituksen esitys eduskunnalle  laeiksi työsopimuslain 13 luvun 6 §:n, kunnallisesta vi-
ranhaltijasta annetun lain 22 §:n ja valtion virkamieslain 32 §:n muuttamisesta

Hallituksen esitys HE 189/2017 vp
Valiokunnan mietintö TyVM 3/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 9. asia. Käsittelyn pohjana on työelämä- ja tasa-arvovaliokunnan mietintö TyVM
3/2018 vp. Nyt päätetään lakiehdotusten sisällöstä.

Valiokunnan puheenjohtaja, edustaja Filatov.

Keskustelu

16.35 Tarja Filatov sd (esittelypuheenvuoro):  Arvoisa puhemies! Hyvin lyhyt esittely
valiokunnan mietinnöstä. Tässä on taustalla korkeimman hallinto-oikeuden päätös, joka on
tehnyt ratkaisun, jossa oppisopimuskoulutus perustuu työnantajan ja opiskelijan määräai-
kaiseen työsopimukseen — paino sanalla ”työsopimus” — jonka jälkeen katsottiin, että jos
työnantaja tekee oppisopimuskoulutussopimuksen, niin silloin kaikki työsopimuslain vel-
voitteet astuvat voimaan. Me tiedämme, että meillä on tässä yhteiskunnassa paljon työyh-
teisöjä, joissa on osa-aikaisuutta. Valiokunta toivoi, että hallitus toisi esityksen, jossa mah-
dollistettaisiin oppisopimuskoulutuksen käyttäminen myös sellaisissa työyhteisöissä, jois-
sa on osa-aikaisia työntekijöitä, ilman että kaikille tarvitsee tarjota ensin lisätyötä. Tämä on
tausta, ja hallitus on tuonut esityksen, joka tähän asiaan puuttuu.

Tässä siis muutetaan työsopimuslakia, kunnallisesta viranhaltijasta annettua lakia sekä
valtion virkamieslakia. Mutta hallitus toi tähän rinnalle sen, että paitsi tämän lisätyön tar-
joamisvelvollisuuden myös takaisinottovelvollisuuden estämättä voisi oppisopimuskoulu-
tuksen solmia.

Tämä on mietintö, johon on jätetty vastalause, ja sanon tässä vaiheessa varmuudeksi,
että nyt esittelen siis tämän valiokunnan mietinnön mutta olen itse allekirjoittanut tuon vas-
talauseen sillä perusteella, että siinä puututaan tähän takaisinottovelvollisuuteenkin, mikä
mielestäni on tässä tarpeetonta.

Elikkä oppisopimus on sinänsä hyvä asia, ja sillä on saatu paljon myönteisiä vaikutuk-
sia, katsottiinpa sitten ihmisen elinkaarituloja tai työllisyyttä. Oppisopimuskoulutuksesta
valmistuneet henkilöt työllistyvät itse asiassa aika hyvin, eli heillä työttömyysaste valmis-
tumisen jälkeen on 7 prosenttia, kun se normaalin ammatillisen koulutuksen jälkeen on lä-
hes kolminkertainen. Tämä kertoo sen tehokkuudesta, ja siksi on tärkeää, että oppisopi-
muskoulutus jatkuu tässä maassa.
 Tarkistettu
4.1



Pöytäkirjan asiakohta PTK 29/2018 vp
Ammatillisen koulutuksen uudistus toi paljon koulutusta työpaikoille, ja se tavallaan
kulkee tässä rinnalla muutoksena. Valiokunta on kannattanut työpaikoilla tapahtuvan kou-
lutuksen lisäämistä. Esimerkiksi kaupan alalla ja matkailu-, majoitus- ja ravitsemusalalla
on paljon tehty osa-aikatyötä, siellä myös käytetään oppisopimuskoulutusta, ja siellä esi-
merkiksi on tärkeää, että kaikille lisätyötä haluaville työntekijöille ei tarvitse joka kerta tar-
jota sitä lisätyötä ennen kuin oppisopimuskoulutuksen voi solmia. Toki näillä toimialoilla
usein on niin, että oppisopimuskoulutus tehdään niiden työntekijöiden kanssa, jotka ovat jo
valmiiksi työsuhteessa, eikä niinkään ulkopuolisten.

Valiokunta toteaa omassa mietinnössään, että työsopimuslain mukaan työnantajalle
syntyy useissa tilanteissa velvollisuus tarjota työntekijälle myös muuta työtä. Tämä tar-
koittaa velvoitetta selvittää muun työn olemassaoloa ja tarjota mahdollista työtä työnteki-
jälle selvin ja vakavasti otettavin ehdoin. Valiokunta toteaa, että eduskunta ei lausumas-
saan edellytä, että poikkeamisoikeus ulotettaisiin koskemaan työnantajan muun työn tar-
joamisvelvollisuutta eikä työsopimuslain 6 luvun 6 §:ssä säädettyä takaisinottovelvolli-
suutta. Mutta valiokunta pitää työelämälähtöisen ammatillisen koulutuksen lisäämistä ja
ylipäätään oppisopimuskoulutuksen lisäämistä kaikilla toimialoilla tärkeänä ja kannatetta-
vana asiana.

Lain tasa-arvovaikutuksista on todettu, että niillä aloilla, joilla on osa-aikatyötä, on
myös paljon naisvaltaisia toimialoja, ja näistä työntekijöistä noin 69 prosenttia on naisia.
Asiantuntijakuulemisessa kävi ilmi, että tämä muutos ja tämä helpotus työsopimuslain sää-
döksiin voi vähentää naisten tekemiä työtunteja suhteessa miesten tekemiin työtunteihin ja
lisätä naisten alityöllisyyttä ja palkkaköyhyyttä, joka jossakin määrin leventäisi sukupuol-
ten välistä kuilua työmarkkinoilla. Mutta samaan aikaan, kun valiokunta pitää näitä kiel-
teisiä tasa-arvovaikutuksia valitettavina, todetaan, että tällä lakimuutoksella myös toisaal-
ta naisvaltaisten alojen koulutusmahdollisuuksia parannetaan ja itse asiassa sitä kautta pit-
källä aikavälillä hyöty saattaa olla vaikeammin arvioitavissa miesten ja naisten välillä.

Asiantuntijakuulemisessa valiokunnalle on esitetty huoli siitä, että nämä muutokset
työnantajan tarjoamisvelvollisuuteen saattavat pahimmillaan johtaa siihen, että irtisano-
taan tuotannollis-taloudellisilla syillä vanhoja työntekijöitä ja korvataan heitä oppisopi-
muskoulutettavilla. Hallituksen oman esityksen mukaan yrityksellä saattaa myös olla int-
ressi pitää osa työtekijöistä osa-aikaisina, jotta näille voi sitten ruuhkahuipun aikana tarjo-
ta lisätyötä. Valiokunta tunnisti tuon huolen ja ajatteli, että väärinkäytösten riskiä vähen-
netään merkittävästi sillä, että oppisopimuskoulutus tehdään kirjallisesti yhteisymmärryk-
sessä koulutuksen järjestäjän, opiskelijan ja työantajan kesken ja tähän oppisopimuskoulu-
tukseen liittyy järjestäjän valvontavelvollisuus, ja tämä tuota huolta hälventää.

Valiokunta linjasi, että se pitää tärkeänä oppisopimuskoulutusta ja sen järjestämistä sekä
sitä, että laatua arvioidaan tehokkaasti ja säännöllisesti.

Tässä oikeastaan ne perusasiat, joita tässä keskustelussa ja valiokunnan valmistelussa on
ollut. Elikkä osa on varmastikin kaikkien mielestä kannatettavaa, ja osasta on ollut osa va-
liokunnan jäsenistä huolissaan, ja näistä kuulemme myöhemmin. — Kiitoksia.

16.41 Merja Mäkisalo-Ropponen sd: Arvoisa puhemies! Tämän lakiesityksen tarkoitus
on hyvä, mutta toteuttamistapa ei. Esittelen tässä seuraavaksi pääpiirteissään sosiaalidemo-
kraattien, vihreiden ja vasemmistoliiton yhteisen vastalauseen.

Työelämälähtöisen ammatillisen koulutuksen edistäminen ja lisääminen sekä oppisopi-
muksen mahdollistaminen tasavertaisesti kaikilla toimialoilla on tärkeää. Oppisopimusten
2



Pöytäkirjan asiakohta PTK 29/2018 vp
käytön mahdollisuuksia nuorten työllistämiseksi tulee edistää. Silti työntekijöiden työsuh-
deturvan heikentäminen ei ole tarpeellista tämän tavoitteen saavuttamiseksi. Hallituksen
esityksessä ehdotetut toimenpiteet eivät siis ole oikeita keinoja edistää tavoitetta.

Ensinnäkin muutama sana takaisinottovelvollisuudesta:
Hallitus on ylittänyt edustaja Filatovin puheenvuorossaan mainitseman eduskunnan lau-

suman näkökulmat. Lausuman tavoite oli mahdollistaa oppisopimuksella työskentely kai-
killa toimialoilla. Tässä hallituksen esityksessä heikennetään perusteetta takaisinottovel-
vollisuutta, kun kyseessä on tuotannollisista ja taloudellisista syistä irtisanottu takaisinot-
tovelvollisuuden piirissä oleva työntekijä. Hallituksen esitys kajoaa suotta työntekijän suo-
jaan. Oppisopimuslain edistämiseksi näin järeisiin toimiin ei olisi tarvetta ryhtyä. Esityk-
sessä oppisopimusopiskelijan oikeus työhön syrjäyttäisi takaisinottovelvollisuuden piiriin
kuuluvan taloudellisilla ja tuotannollisilla perusteilla irtisanotun entisen työntekijän oikeu-
den päästä takaisin työhön.

Ehdotus on ongelmallinen monestakin syystä. Sitä ei ole valmisteltu työntekijöiden työ-
suhdeturvaan liittyvänä asiana. Lisäksi se saattaa johtaa tilanteeseen, jossa kalliimpia, pit-
kän työuran tehneitä työntekijöitä aletaan korvata nuorilla, halvemmilla työntekijöillä,
etenkin niillä aloilla, joilla työhön oppiminen on helppoa. Lainsäädännön tehtävänä on
suojella heikoimmassa asemassa olevaa.

Esityksessä ei ole myöskään arvioitu, millaisia seurauksia syntyy, jos työnantaja on joko
ennen irtisanomista tai sen jälkeen ottanut uuden työntekijän samankaltaisiin tehtäviin,
vaikka hänen toimintaedellytyksensä eivät ole vastaavana aikana muuttuneet. Jos työnan-
taja palkkaisi nyt esitetyn säädöksen turvin oppisopimusoppilaan takaisinottoajan kulues-
sa, saattaisi syntyä melko helposti olettama siitä, että työ ei ollutkaan aidosti vähentynyt ja
aiemmin toimitettua irtisanomista on pidettävä laittomana. Nyt takaisinottovelvollisuutta
koskevan säännöksen mukaanottaminen synnyttää laissa säädetyn ansan myös työnantajal-
le.

On muistettava, että hallitus on jo aiemmin lyhentänyt takaisinottovelvollisuuden 9 kuu-
kaudesta 4 kuukauteen. Tämän muutoksen kokonaisvaikutuksia ei ole vielä käytettävissä,
siksi esitys on hylättävä takaisinottovelvollisuuden osalta.

Toisena asiana lakiesityksessä on osa-aikaisten lisätyön tarjoaminen.
Esityksellä pyritään lisäämään kouluttautumis- ja työllistymismahdollisuuksia tavalla,

joka voi heikentää naisten asemaa ja näin sukupuolten välistä tasa-arvoa ainakin lyhyellä
aikavälillä arvioituna. Suurin yksittäinen syy osa-aikatyöhön on se, ettei kokoaikatyötä ole
tarjolla. Osa-aikatyötä vasten tahtoaan tekevien työntekijöiden köyhyysriski on erityisen
suuri, mikä todetaan myös hallituksen omassa esityksessä. Esitys uhkaa kasvattaa niiden
työntekijöiden osuutta, jotka eivät tule työllään toimeen. Tämä merkitsee köyhyyden li-
sääntymistä. Esityksellä on negatiiviset vaikutukset niin toimeentuloon, tasa-arvoon kuin
henkilöstökoulutukseenkin.

Suomessa ja Euroopan unionissa on tavoitteena paremmat työsuhteet. Esityksessä on
ongelma työsopimuslain hengen sekä lojaliteettivelvollisuuden välillä. Esityksessä ei
myöskään esitetä mitään laskelmia tai lukuja myönteisistä vaikutuksista. Esitys mahdollis-
taa oppisopimuskoulutuksen väärinkäytöstilanteet, sillä uudistuksen myötä työnantaja voi
jättää tarjoamatta lisätyötä sitä haluavalle osa-aikaiselle palveluksessaan olevalle työnteki-
jälle ja ottaa oppisopimusopiskelijan halvemmalla tekemään tarvittavan lisätyön.

Puhemies! Ammatillisen koulutuksen reformi on uusi, eikä sen vaikutuksia vielä edes
tiedetä. Ehdotettuja muutoksia työntekijän suojan tasoon voidaan pitää siten ennenaikaisi-
3



Pöytäkirjan asiakohta PTK 29/2018 vp
na ja perustelemattomina. Hallituksen olisi ollut syytä yhteensovittaa huolellisesti tämä la-
kiesitys samaan aikaan annetun vaihtelevan työajan eli nollatuntisopimuslakiesityksen
kanssa. Tarkkarajaistamalla menettelyä työpaikalla ja lisäämällä yt-lakeihin velvoittava
sopimuskohta voidaan yhteensovittaa siihen oppisopimuksella työskentely ja huomioida
osa-aikatyötä tekevien lisätyön tarjoaminen paremmin ja oikeudenmukaisemmin kuin hal-
lituksen esityksessä.

Vastalauseessa onkin esitetty vaihtoehtoinen tapa eli pykälämuutokset ja uusia lakeja
sellaisen oppisopimuskoulutuksen edistämiseksi, joka ei loukkaa työntekijöiden työsuhde-
turvaa eikä tasapuolista kohtelua. Suomalaisen työlainsäädännön perusteita ei pidä muut-
taa kiireellä tehdyn yksipuolisen ja huonon lainvalmistelun kautta ilman kattavia vaikutta-
vuusarvioita. Oleellista on, että työpaikalla voitaisiin yhteistoimintalain hengen mukaises-
ti sopia asioista, jolloin varmistetaan se, ettei osa-aikaisten työntekijöiden oikeuksia louka-
ta.

Arvoisa puhemies! Kuten sanoin alussa, tämän lakiesityksen tavoite on hyvä mutta to-
teutustapa ei. Siksi tulemme esittämään myös lausumaa, jossa edellytämme, että hallitus
tuo eduskuntaan uuden esityksen, jolla mahdollistetaan oppisopimuskoulutus työpaikoille
heikentämättä työntekijöiden työsuhdeturvaa.

16.47 Juhana Vartiainen kok: Arvoisa puhemies! Lainsäädäntö on aina tasapainon ha-
kemista sisäpiiriläisten etujen ja mahdollisten uusien tulokkaiden työsuhteeseen pääsyn
välillä. Meillä Suomessa oppisopimustoiminta on liian vähäisessä roolissa kauttaaltaan. Se
ei ole väylä työelämään siinä mitassa kuin se voisi olla ja kuin se on germaanisissa maissa.
Oppisopimustoiminta on meillä ollut enemmänkin vaativa väylä sellaisille ihmisille, joi-
den työura sujuu tai sujuisi muutenkin kohtuullisen hyvin, ja meillä tämä liian vähäinen
koulutuspolku on nyt sekin ollut vaarassa uuden laintulkinnan vuoksi. Hallituksen esitys
tasapainottaa tämän pulman.

Valiokunnan puheenjohtaja Tarja Filatov esitteli hyvin tämän lakiesityksen perusteluja.
Lyhyt kommentti vain tästä vasemmiston vastalauseesta, jossa tämäkin päätös halutaan
työpaikalla alistaa nykyisten työllisten — tai niin kuin taloustieteessä sanotaan, sisäpiiri-
läisten — omalle päätöksenteolle eli käytännössä kuitenkin luoda henkilöstölle mahdolli-
suus vaikeuttaa oppisopimusoppilaan ottamista tai lähes estää se. [Anna Kontulan välihuu-
to] Tässä tapauksessa lopputulos olisi räikeästi epätasapainossa sisäpiiriläisten suuntaan ja
uusia tulokkaita vastaan. Tulokkaat ovat kuitenkin keskimäärin nimenomaan heikommas-
sa asemassa eli juuri niitä, joita edustaja Mäkisalo-Ropposen mukaan on suojeltava. Voim-
me toki pyrkiä ja menestyksellisestikin pyrkiä siihen, että oppilastyö ei pääsääntöisesti syr-
jäytä säännöllistä työtä — ja uskon, että olemme aika lähellä tällaista tasapainoa — mutta
emme halua myöskään sellaista maailmaa, jossa nykyisen työllisen ei oman asemansa niin
sanotun suojelun vuoksi lainkaan tarvitse ajatella muiden alalle pyrkivien kilpailua. Va-
semmisto ja myös suomalainen työlainsäädäntö ajattelee kuitenkin vanhastaan kovin sään-
nönmukaisesti niin, että nykyisten työllisten, eli taloustieteen slangilla sisäpiiriläisten, etu
menee aina raudanlujasti edelle ja ylittää työhön ja oppiin pyrkivien edut. Tällainen ylimi-
toitettu tai vahva suojelu voisi olla perusteltua, jos oppisopimustoiminnan olisi osoitettu
laajasti korvaavan normaalityötä. Tätä ei kuitenkaan ole osoitettu, ja oppisopimustoimin-
taan sisältyvät myös tarkat työehtosopimusvelvoitteet ja koulutuksen järjestäjän valvonta-
velvollisuus. Ja jos joku työpaikalla todella pelkää menettävänsä työnsä siksi, että työtä
vielä osaamaton oppilas, jolle kuitenkin on maksettava miltei työehtosopimuksen edellyt-
4



Pöytäkirjan asiakohta PTK 29/2018 vp
tämää palkkaa, tulee siitä kilpailemaan, ehkä hänen on syytäkin olla hieman huolissaan
osaamisestaan ja tuottavuudestaan.

Työministeriön valmistelussa tehty laajennus etuusjärjestykseen, niin että se koskee
myös takaisinottovelvollisuuden piirissä olevia irtisanottuja, on sekin perusteltu. Samat pe-
rustelut, jotka koskevat etuusjärjestystä osa-aikatyön suhteen, pätevät myös irtisanottuihin
ja takaisinottovelvollisuuteen. Työnantajan liikkeenjohdolliseen valtaan ja vastuuseen ni-
menomaan kuuluu ratkaista irtisanominen, ja jos työnantaja on nimenomaan arvioinut, että
osa-aikainen on yritykselle tarpeellisempi kuin se, joka on irtisanottu — ja sitähän tämä
päätös nimenomaan osoittaa — ei lainsäätäjällä tietenkään ole syytä mennä peukaloimaan
tätä prioriteettijärjestystä, jota työpaikan johto on omien velvollisuuksiensa ja valtaoikeuk-
siensa perusteella pitänyt parhaana. Tämän vuoksi tämä täydennys, joka on työ- ja elin-
keinoministeriön valmistelussa tehty, on tämän esityksen ja myös sen eduskunnan alkupe-
räisen lausuman kanssa loogisessa sopusoinnussa, vaikka se ei siinä eduskunnan ponnessa
ollutkaan mukana. — Kiitos.

16.52 Anna Kontula vas: Arvoisa puhemies! Olen yksi vastalauseen allekirjoittajista ja
kannatan myös sen esittelijän puheenvuoroa muutamin lisäyksin. Kuten sosiaalidemokraa-
tit, minäkin olisin tietyin ehdoin kannattanut oppisopimuksen solmimismahdollisuutta li-
sätyön tarjoamisvelvoitteen sitä estämättä.

Oppisopimus itsessään on ollut tärkeä väylä kouluttaa itseään eteenpäin erityisesti sel-
laisille työväenluokkaisille ihmisille, joilla ei ole ollut mahdollisuutta hyödyntää nuoruu-
dessaan meidän opiskelujärjestelmää siinä laajuudessa kuin heidän lahjakkuutensa olisi
antanut myöten, ja sitä kautta on ehdottomasti myös työväenliikkeen intressissä tukea op-
pisopimuksen jatkumista ja sen toteutumisen mahdollisuuksia.

Henkilökohtaisesti en myöskään kauhean vahvasti usko niihin väärinkäytön riskeihin,
joita joissakin puheenvuoroissa oppisopimuksen laajentamisen osalta nimenomaan suh-
teessa lisätyön tarjoamisvelvollisuuteen on esitetty. Miksi en usko? Sen takia, että jos työn-
antajan liiketoimintamallina on korvata osaavampaa, vähän vähemmän halpaa työvoimaa
osaamattomalla, vielä halvemmalla työvoimalla, niin silloinhan hänen kannattaa hyödyn-
tää tätä uutta ammatillisen koulutuksen uudistusta, joka tarjoaa käytännössä rajattoman
määrän kokemattomia työntekijöitä ilmaiseksi yrityksiin. Miksi hän siinä tilanteessa sitou-
tuisi oppisopimukseen, joka kuitenkin asettaa velvoitteita, osin jopa enemmän kuin osa-ai-
kaiset sopimukset?

Sen sijaan takaisinottovelvollisuuden koplaaminen tähän esitykseen on todella ongel-
mallista. Minun nähdäkseni se kaikkein suurin ongelma siinä ei liity suinkaan niihin vää-
rinkäytöksiin, jotka ovat todellisia ja todennettuja — meillä on lukuisia esimerkkejä, joissa
niin on toimittu, että vanhempia, kokeneita työntekijöitä on korvattu oppisopimusopiske-
lijoilla irtisanomisten kautta — vaan se liittyy siihen, että oppisopimuksen ideana on olla
koulutusta, siis ensisijaisesti koulutusta, ihmisille. Toisaalta sellaisessa yrityksessä, joka
on takaisinottovelvollisuuden piirissä, on juuri käyty yt-neuvottelut, jotka väistämättä or-
ganisaatiossa aiheuttavat aina jonkinlaisen tulehdustilan, jonkinnäköisen kriisin, ison tai
pienen, joka edellyttää palautumisaikaa normaaliin. Ei ole yhteiskunnan intressissä työn-
tää opiskelijoita sellaisiin ympäristöihin, joista tiedetään etukäteen jo määritelmällisesti,
että organisaatio on kriisissä, vaan sellaisiin, joissa toiminta on sillä lailla vakiintunutta ja
vakaata, että sieltä löytyy kykyä ja ymmärrystä ja voimavaroja myöskin siihen vaativaan
ohjaustyöhön, mikä oppisopimukseen liittyy.
5



Pöytäkirjan asiakohta PTK 29/2018 vp
Edustaja Vartiaiselle — joka tästä nyt jo ehti lähteä — toteaisin vielä, että vaatimus sii-
tä, että työntekijät osallistuvat työpaikoilla yhteisten strategioiden pohdintaan, on juurikin
osa sitä paikallisen sopimisen kulttuuria, jota kovasti tässäkin salissa on kokoomuksessa
toivottu. Oppisopimuksen kohdalla se on erityisen perusteltua sen takia, että nimenomaan
työntekijät muodostavat sen oppimisympäristön, johon tämän oppisopimusopiskelijan oli-
si astuttava. Nimenomaan näistä työntekijöistä löytyvät ne mentorit, joidenka vastuulle pit-
kälti jää opettaa tätä oppisopimusopiskelijaa. Tällaisessa kysymyksessä jos missä on pel-
kästään järkevää, että myös työntekijöiden edustajat ovat mukana silloin, kun pohditaan si-
tä, millaisin järjestelyin ja käytännöin oppisopimusopiskelijoita yritykseen otetaan.

16.57 Eero Suutari kok:  Arvoisa rouva puhemies! Oppisopimuskoulutus ei syrjäytä
säännöllistä työtä tekeviä työntekijöitä. Yritys ei koskaan — järkevästi ainakaan — vaihda
osaavaa työntekijää harjoittelijaan. [Arto Satonen: Kyllä näin on!] Tämän oppisopimus-
koulutuksen paras tarkoitus nyt ja erityisesti tulevaisuudessa, jolloin työ muuttuu uudeksi,
on muuttaa osaamista siellä yrityksen sisällä. Sitähän nämä yritykset haluavat. Tällä het-
kellä erityisesti on sellainen tilanne, että kaikki haluavat uudistua siellä työpaikan sisällä.
Toinen mahdollisuus on tietysti panna pihalle porukkaa ja sitten ottaa koulutuksesta uusia,
mutta tämmöinen on kaikista kallein vaihtoehto Suomelle.

Tämä on toinen vaihtoehto sitten myös nuoren ammatilliseen koulutukseen siinä tapauk-
sessa, kun ammatillinen koulutus muuten ei maistu nuorelle mutta tämä olisi muuten halu-
kas tekemään työtä, sitä työtä, mitä siinä työpaikassa koulutettaisiin oppisopimuskoulutuk-
sella. Yrityksen tehtävänä on — Suomessa on yli 80 000 yritystä, heidän kaikkien tehtävä-
nä on — ajatella tulevaisuutta ja kouluttaa sitä osaamista sinne sisälle, sen lisäksi, mitä yh-
teiskunta tekee. Mutta tämän esityksen tavoitteena on mahdollistaa oppisopimuksen avul-
la saatava ammatillinen koulutus kaikilla toimialoilla. Siis tässä on kysymys tasa-arvosta
varsinaisesti opiskelijoitten kesken, myös sellaisten työnantajien palveluksessa, joilla on
osa-aikatyötä tekeviä tai takaisinottovelvollisuuden piirissä olevia työntekijöitä. Jos on yri-
tys vaikeuksissa, niin miksi sen tulevaisuutta pitäisi vaikeuttaa estämällä oppisopimuskou-
lutus? Nyt tarkoituksena on myös lisätä ammatillisesti koulutettavien opiskelijoiden mah-
dollisuuksia saada oppisopimuskoulutustyöpaikka ja edistää näiden ammatillisen koulu-
tuksen opiskelijoiden pääsyä työelämään ja mahdollisuuksia hankkia työmarkkinoilla vaa-
dittavaa osaamista.

Arvoisa puhemies! Esityksen mukaan työnantaja voisi jatkossa tehdä opiskelijan kanssa
oppisopimuksen työnantajalle säädetyn lisätyön tarjoamisvelvollisuuden ja takaisinotto-
velvollisuuden estämättä. Lisäksi valtion virkamieslakia muutettaisiin siten, että työnanta-
ja voisi jatkossa tehdä opiskelijan kanssa oppisopimuksen valtion virkamieslaissa sääde-
tyn työntarjoamisvelvollisuuden estämättä. Ammatillisen koulutuksen lakipaketin hyväk-
symisen yhteydessä eduskunta hyväksyi myös lausuman, jossa edellytettiin, että valtioneu-
vosto tuo viipymättä eduskunnalle lakiesityksen, joka toteuttaa sellaiset työsopimuslain ja
virkasuhteita koskevan lainsäädännön muutokset, jotka mahdollistavat oppisopimuksella
työskentelyn tasavertaisesti kaikilla toimialoilla lisätyön tarjoamisvelvollisuuden sitä estä-
mättä.

Työelämä- ja tasa-arvovaliokunnan mietinnössä toteamme seuraavaa: Ensiksi, valio-
kunta pitää esitystä tarpeellisena ja tarkoituksenmukaisena keinona poistaa esteitä työpai-
kalla tapahtuvalta koulutukselta. Toiseksi, esityksen myötä oppisopimuksella työskentely
voitaisiin mahdollistaa myös niillä toimialoilla, joilla on paljon osa-aikaisia työntekijöitä.
6



Pöytäkirjan asiakohta PTK 29/2018 vp
Kolmanneksi, Opetushallituksen mukaan vuonna 2015 oppisopimuskoulutuksesta valmis-
tuneista henkilöistä oli työttöminä 7 prosenttia vuosi valmistumisen jälkeen, kun normaa-
lin ammatillisen koulutuksen suorittaneiden työttömyys oli kolminkertainen, 21 prosent-
tia. Neljänneksi, oppisopimuskoulutuksen katsotaan myös häivyttävän kynnystä koulun ja
työn välillä ja siten edistävän myös heikoimmassa asemassa olevien pääsyä työmarkkinoil-
le.

Arvoisa puhemies! Vastalauseessaan koko oppositio kannattaa kyllä oppisopimuksen
käytön edistämistä mutta kritisoi työntekijöiden työsuhdeturvan heikentämistä keinona
edistää oppisopimuksien käyttöä, erityisesti mahdollisuutta poiketa takaisinottovelvolli-
suudesta. Käsittelimme näitä asioita valiokunnassa varsin pitkään ja laajasti. Asiantuntijoi-
den lausuntojen perusteella valiokunta toteaa mietinnössään, että väärinkäytösten riskiä
vähentävät merkittävästi oppisopimuksen tekeminen kirjallisesti yhteisymmärryksessä
koulutuksen järjestäjän, opiskelijan ja työnantajan kesken ja siihen liittyvä koulutuksen
järjestäjän valvontavelvollisuus ja että oppisopimuksella palkattu työntekijä aiheuttaa
työnantajalle lähes ammattilaisen palkkakustannukset. Lisäksi työnantajan on nimitettävä
työpaikalta opiskelijalle ohjaaja, jolloin kustannussäästöjä ei juurikaan synny. Samalla hil-
litään aiheettomia ja hyötymistarkoituksessa tehtäviä oppisopimuksia. Vahvaa näyttöä
väärinkäytöksestä ei ole esitetty, eikä osaavan henkilöstön korvaaminen oppilailla ole nor-
maalitapauksessa työnantajan etujen mukaista.

Arvoisa puhemies! Edellä todetun perusteella kannatan vahvasti hallituksen tekemää
esitystä, joka parantaa nuorten ja muuntokoulutusta kaipaavien aikuisten ammatillisen
koulutuksen mahdollisuuksia ja tekee ne tasapuolisemmiksi.

17.03 Rami Lehto ps: Arvoisa rouva puhemies! Nyt käsittelyssä olevan esityksen tavoit-
teena on mahdollistaa oppisopimuksen avulla saatava ammatillinen koulutus myös sellai-
sen työnantajan palveluksessa, jolla on osa-aikatyötä tekeviä tai takaisinottovelvollisuu-
den piirissä olevia työntekijöitä. Tavoitteena on lisätä ammatillisesti kouluttautuvien opis-
kelijoiden mahdollisuuksia saada oppisopimuskoulutustyöpaikka ja edistää näin ollen am-
matillisen koulutuksen opiskelijoiden pääsyä työelämään ja mahdollisuuksia hankkia työ-
markkinoilla vaadittavaa osaamista.

Oppisopimuksella on selvitysten mukaan useita myönteisiä vaikutuksia siihen osallistu-
vien elinkaarituloihin ja työllisyyteen. Sen arvioidaan myös edistävän ammatillisen koulu-
tuksen opiskelijoiden pääsyä työelämään ja mahdollisuuksia hankkia työmarkkinoilla vaa-
dittavaa osaamista. Onkin tärkeää, että kaikilla toimialoilla on tasavertainen mahdollisuus
opiskella ammattiin myös oppisopimuksella.

Perussuomalaisten mielestä oppisopimusopiskelun mahdollisuuden lisääminen on si-
nänsä erinomainen ja tarpeellinen asia. Näin pystytään paremmin vastaamaan eteen tule-
viin haasteisiin sekä yhteiskunnan että työelämän osalta. Pidämme hyvänä myöskin sitä,
että nyt tehdyllä esityksellä voidaan vastata ainakin osittain työmarkkinoita vahvasti hait-
taavaan yritysten työvoimatarpeiden sekä erilaisten osaavien työntekijöiden niin sanot-
tuun kohtaanto-ongelmaan. Perussuomalaiset ovat myös tyytyväisiä siitä kehityksestä, että
ammatillisesti koulutettujen nuorten työllistymismahdollisuudet lisääntyvät.

Vaikka esityksessä onkin hyviä ja kannatettavia elementtejä, on siinä myös kohtia, joita
emme voi hyväksyä. Tästä syystä olen jättänyt tähän esitykseen valiokunnassa vastalau-
seen.
7



Pöytäkirjan asiakohta PTK 29/2018 vp
Esitykseen sisältyy ongelmia, jotka voivat johtaa oppisopimusjärjestelmän väärinkäyt-
töön. Eduskunnan vastauksessa 86/2017 eduskunta edellytti, että valtioneuvosto tuo viipy-
mättä eduskunnalle lakiehdotuksen, joka toteuttaa sellaiset työsopimuslain ja virkasuhtei-
ta koskevan lainsäädännön muutokset, jotka mahdollistavat oppisopimuksella työskente-
lyn tasavertaisesti kaikilla toimialoilla lisätyön tarjoamisvelvoitteen tätä estämättä. Esityk-
sessä kuitenkin nyt esitetään myös takaisinottovelvollisuudesta poikkeamista, toisin kuin
eduskunnan vastauksessa edellytettiin.

Esityksen keskeinen ongelma on se, että oppisopimusopiskelijan oikeuden työhön esi-
tetään syrjäyttävän myös tuotannollisella ja taloudellisella perusteella irtisanotun työnteki-
jän takaisinottovelvoitteen piiriin kuuluvan oikeuden päästä takaisin työhönsä. Tämä voi
mahdollistaa väärinkäytökset, joissa yritys pyrkii saavuttamaan epäreilua kilpailuetua irti-
sanomalla vakituista työvoimaansa tuotannollisiin ja taloudellisiin syihin vedoten ja otta-
malla tilalle samoihin tehtäviin oppisopimuskoulutettavia. Asiantuntijalausunnoissa on
tuotu esiin, että työsopimuslain 7 luvun 3 §:n mukaan taloudellista ja tuotannollista perus-
tetta irtisanomiseen ei ainakaan ole silloin, kun työnantaja on joko ennen irtisanomista tai
sen jälkeen ottanut uuden työntekijän samankaltaisiin tehtäviin.

Arvoisa puhemies! Oppisopimuksen käytön laajentaminen on tärkeä tavoite. Perussuo-
malaisten mielestä samalla tulee kuitenkin huolehtia siitä, ettei oppisopimuskoulutettavia
käytetä yrityksen vakituisen työvoiman korvaamiseen. Tästä syystä takaisinottovelvolli-
suudesta ei tulisi poiketa. Nyt hallituksen esitys antaa työnantajalle mahdollisuuden palka-
ta uutta väkeä töihin oppisopimuskoulutuksella, vaikka yritys olisi vasta irtisanonut henki-
löstöään tuotannollisista ja taloudellisista syistä. Käytännössä hallituksen esitys antaa
työnantajalle mahdollisuuden irtisanoa vaikeasti uudelleen työllistyvän ikääntyneen hen-
kilöstönsä tuotannollisista ja taloudellisista syistä ja korvata heidät minimipalkkaisilla op-
pisopimuskoulutettavilla.

Yritys voi saada oppisopimuskoulutettavista myös palkkatukea ja koulutuskorvausta,
jolloin heidän palkkakustannuksensa muodostuvat huomattavasti pienemmiksi kuin yri-
tyksen irtisanotun henkilöstön. On vaarana, että oppisopimuskoulutettavia käytetään yri-
tyksen vakituisen, varsinkin ikääntyneen, työvoiman korvaamiseen tulevaisuudessa. Tästä
syystä takaisinottovelvollisuudesta ei tulisi poiketa. Tästä johtuen tulemme tekemään vas-
talauseen 2 mukaiset esitykset.

17.08 Maria Tolppanen sd: Arvoisa puhemies! Ihan ensimmäiseksi sanoisin, että koulu-
tus kannattaa aina — nuorelle, keski-ikäiselle, varttuneelle, vanhemmalle ja aika vanhalle-
kin. Kaikki oppivat, se on se lähtökohta. Jos täällä kaikki työnantajat toimisivat siten kuin
esimerkiksi edustaja Suutari äsken puhui, meidän ei tarvitsisi olla huolissamme. Silloin
tämä asia toimisi. Silloin siellä voitaisiin kouluttaa jopa sitä vanhenevaa työntekijää, jonka
tietotaito on kenties vanhentunut. Tai kun tulee uusi kone ja pitää kouluttaa ihminen käyt-
tämään sitä, niin se koulutus todennäköisesti löytyisi, vaikkapa sitten oppisopimuksella.

Tämä ei ole suinkaan se asia, mistä olemme huolissamme. Me olemme huolissamme sii-
tä, että tässä salissa puhuttiin aikaisemmin — valitettavasti kyllä nimenomaisesti kokoo-
muksen puolelta, mistä edustaja Suutari on, mutta hän ei ehkä sanonut juuri näitä sanoja —
että jos vanhempi työntekijä pelkää, että hänet irtisanotaan sen takia, että sinne tulee uusi
työntekijä, jos hän pelkää oman työpaikkansa puolesta, niin on syytäkin pelätä. Tässä koh-
dassa nousevat karvat pystyyn. Ensinnäkin sen verran olisi syytä tuntea lakia, että meillä ei
irtisanota noin vain yhtään ketään yhtään mistään. Meillä on olemassa tasan yksi tapa irti-
8



Pöytäkirjan asiakohta PTK 29/2018 vp
sanoa työntekijä, ja se on tuotannollinen ja taloudellinen syy. Se on ainoa tapa irtisanoa
työntekijä, ja silloin siinä on oltava todellakin tuotanto tai talous kysymyksessä. Toinen
mahdollisuus on työsuhteen purku, mutta se ei ole irtisanominen. Siinä puretaan työsuhde,
ja se saatetaan panna poikki välittömästi. Ja se tulee silloin, jos ei tee työtä, käyttäytyy to-
della aggressiivisesti työnantajaa kohtaan, varastaa työnantajalta, vie tietoa väärään paik-
kaan tai muuta vastaavaa. Nämä systeemit nyt toimivat.

Sinänsä oppisopimuskoulutus on erittäin kannatettavaa tässä maassa — ja siitä eteen-
päin menevä kisällikoulutus ja edelleen mestarikoulutus. Mutta niin ei saa tapahtua, että
silloin jos koulutetaan kisälliä, mestari pannaan ulos, vaan mestari on mukana koulutta-
massa, koska hänellä on se hiljainen tieto. Hän tietää, mitä siinä yrityksessä on tapahtunut
vuosikymmenten aikana. Totta kai johtajakin tietää, se on selvä asia, mutta käytännön tieto
on kuitenkin sillä vanhenevalla työntekijällä.

On pelko siitä, että jos tulee oppisopimuskoulutettavia sen jälkeen, kun on ollut yt-neu-
vottelut — eli on kerrottu työntekijöille, että meillä on tuotannollisia ja taloudellisia ongel-
mia ja nyt on lomautus, ja siihen päälle otetaan oppisopimusihmisiä tekemään tätä työtä —
niin vanheneva väki ei enää pääse takaisin töihin. Vilpittömästi olen huolissani tästä, en
sen takia, ettenkö osaisi tehdä työtä, jota olen ennen tänne tuloani tehnyt, tai tätä työtä, vaan
sen takia, että tässä maassa valitettavasti on olemassa vielä myöskin ikärasismia, myöskin
siksi, että tarvitsee maksaa pikkusen parempaa palkkaa kuin sille koulutettavalle.

Mutta se on selvä asia, että tänä päivänä työnantajat tarvitsevat koulutettua väkeä. Ja
minä toivoisin todella, että nyt pystyisitte tekemään yhteistyötä erilaisten välitysfirmojen
kanssa ja työvoimatoimistojen kanssa ja rohkenisitte ottaa edes kokeiluun niitä ihmisiä,
jotka ovat olleet vuoden työttömänä, kenties kaksi vuotta työttömänä, joilla on olemassa
joku ammatti ja ammattitaito, mutta kukaan ei anna mahdollisuutta edes siihen 18 tuntiin.
Eivät heistä kaikki lähde tekemään, mutta siellä on niitä metallimiehiä, jotka lähtevät teke-
mään, siellä on niitä rakennusmiehiä, jotka lähtevät tekemään, kun saavat sen mahdollisuu-
den. Kun joku sanoo, että ”se, että sinulla ei ole kengännauhoja kengissä, ei tarkoita sitä, et-
tet osaisi käsilläsi tehdä jotakin — tule näyttämään, mitä osaat”, sillä voitaisiin päästä aika
pitkälle myöskin hallituksen ajamassa aktiivimallissa.

17.13 Arto Satonen kok: Arvoisa puhemies! Edustaja Suutari käytti täällä jo erinomai-
sen puheenvuoron, jossa korosti ensinnäkin muun muassa sitä, että ammattilaisen sijalle
aika harva ottaa harjoittelijaa, ja toisena kohtana, että ei tämä oppisopimuskoulutuskaan
mikään kovin edullinen ratkaisu yritykselle ole, koska siinä on myös tämä ohjaajan kor-
vaus ja käytännössä menee myöskin aikaa siellä joltakin toiselta, kun sitä oppisopimuskou-
lutusta tehdään.

Pyysin tämän puheenvuoron kuitenkin sen takia, että olen täällä aika pitkään saanut tätä
asiaa jo seurata, yli kymmenen vuotta, ja silloin kun lama oli syvimmillään, tämä oli todel-
la iso ongelma. Esimerkiksi rakennusalalla oli käytännössä mahdoton saada harjoittelu-
paikkoja tai oppisopimuspaikkoja tai mitään, koska käytännössä lähes jokaisessa yrityk-
sessä, ainakin jossakin sen yrityksen osassa, oli yt-neuvottelut meneillään. Me tiedämme,
että esimerkiksi rakennusala on juuri sellainen, että se yhtenä päivänä nousee valtavasti ja
toisena menee alas voimakkaasti, mutta sen sijaan koulutus on sellainen ala, että nuoret ja
ammatinvaihtajat tarvitsevat jatkuvasti koulutusta ja sen koulutuksen pitää mennä paljon
tasaisemmin, jolloin on hyvin järkevää, että ei ole tämmöistä kategorista kieltoa, että ei
voida sellaisissa yrityksissä oppisopimuskoulutusta käyttää, joissa ovat yt-neuvottelut ol-
9



Pöytäkirjan asiakohta PTK 29/2018 vp
leet. Olen kyllä aivan varma siitä, sen verran tunnen esimerkiksi ammatillisen koulutuksen
järjestäjiä, että ne kyllä pyrkivät ensisijaisesti hakemaan oppisopimuskoulutuksia sellai-
siin yrityksiin, joissa on vahva kasvunäkymä ja joissa on todennäköistä, että se oppisopi-
muskoulutuksen saanut henkilö saa myös työpaikan siitä yrityksestä jälkeenpäin. Tämä on
varmasti tavoitteena, mutta koska tilanteet muuttuvat, niin tällainen pieni jousto, joka tässä
nyt sallitaan, on hyvin järkevä.

17.15 Heli Järvinen vihr: Arvoisa rouva puhemies! Tämä nyt käsiteltävänä oleva lain-
säädäntö tarkoittaa sitä, että oppisopimuskoulutetut syrjäyttävät sekä tuotannollisista ja ta-
loudellisista syistä irtisanotut että sitten toiveistaan huolimatta pienemmällä tuntimäärällä
tekevät osa-aikaiset.

Olen hyvin vahvasti samaa mieltä kuin on oltu niissä maltillisissa puheenvuoroissa, mitä
täällä on käytetty siitä, että varmasti suurin osa yrityksistä toimii moitteetta, kunniallisesti,
haluaa tukea entisiä työntekijöitään. Mutta erityinen huolenaihe itselläni on sellaiset esi-
merkiksi kokoonpanotyössä olevat pitkäaikaiset ammattilaiset, joilla on jo kaikki mahdol-
liset ikälisät, joilla myös on jo kaikki ammatin mukanaan tuomat reumat, iskiakset ja muut
oireet eli jotka ovat työnantajille kohtuullisen suuri kuluerä suhteessa tuottoon. Heidän
työpanoksensa on kohtuullisen helppo korvata kouluttamattomilla nuorilla kokelailla, jot-
ka oppivat nopeasti ja nohevasti uusia tehtäviä. Tämänkaltaisen ammattiryhmän puolesta
olen huolissani. Oikeastaan huoltani kasvatti se, kun valiokunnassa kuulimme Suomen op-
pisopimuskoulutuksen järjestäjien edustajan puheenvuoron. Hän kommentoi puheenvuo-
rossaan sitä niin, että ”tämänkaltainen oppisopimusjärjestelmä on itse asiassa yksi nopeim-
mista tavoista lisätä suomalaisten koulutusta, kun saamme pistää firmoista ulos valmiiksi
koulutettuja ihmisiä, ottaa tilalle kouluttamattomia ja kouluttaa heitä oppisopimuksen
avulla”. Olin tästä puheenvuorosta kohtuullisen häkeltynyt ja kysyin sitä vielä uudelleen.
Hän toisti tämän sanomansa. Tämä puheenvuoro vakuutti minut siitä, että meillä täytyy
löytyä sellaisia ammattiryhmiä, joiden työpanos aidosti on korvattavissa halvemmalla,
nuoremmalla työvoimalla, niin paljon kuin kaikki me tässä salissa muuten haluammekin
oppisopimusta edistää.

Mutta oikeastaan se syy, miksi pyysin tämän puheenvuoron, on se, että toivoisin halli-
tukselta tässä tilanteessa ja etenkin tästä eteenpäin poikkihallinnollista ja analysoivaa otet-
ta, kun muutoksia ja uudistuksia tehdään, etenkin työttömyyteen, työllistämiseen liittyen.
Tilanne on nyt nimittäin se, että tällä hallituskaudella on tehty jo valtavan paljon esimer-
kiksi työttömyysturvan heikennyksiä. Turvaa on heikennetty sekä tasoltaan että pituudel-
taan, takaisinottovelvollisuutta on leikattu yli puolella. Samaan aikaan on otettu käyttöön
rekrytointikokeilua, on toteutettu ammatillisen koulutuksen reformi, otettu käyttöön työt-
tömien aktiivimalli ja niin edelleen, ilman että on pohdittu millään tavalla, miten nämä
kaikki lait ja lainsäädäntö vaikuttavat toisiinsa ja mikä tulee olemaan se lopputulema.

Tämä keskustelu on mielestäni tässä kohtaa erityisen tarpeen, kun meille on tulossa kä-
sittelyyn vielä työaikalaki, meille on tulossa käsittelyyn mahdollisesti aktiivimalli kakko-
nen ja niin edelleen. Toivoisin, että nyt valiokunta ja koko eduskunta ottaisivat vahvan ana-
lyyttisen otteen siihen, mitä nämä muutokset yhdessä tarkoittavat meidän työttömillemme,
meidän työllistyvillemme, meidän koululaisillemme ja meidän tulevaisuudellemme. Us-
kon, että siitä olisi lopputuloksen kannalta suuri etu.

Näistä peloista johtuen kannatan lämpimästi edustaja Mäkisalo-Ropposen tekemää ja
esittelemää vastalausetta.
10



Pöytäkirjan asiakohta PTK 29/2018 vp
17.19 Ilmari Nurminen sd: Arvoisa puhemies! Oppisopimusten käytön mahdollisuuksia
etenkin nuorten työllistämiseksi tulee edistää, mutta tässä hallituksen esityksessä tämä kei-
no on hyvin kyseenalainen. Jos miettii, että yritys voi jatkossa ottaa oppisopimusopiskeli-
jan, vaikka yritys on juuri irtisanonut työntekijöitä tuotannollisilla ja taloudellisilla perus-
teilla, niin minun mielestäni tämä antaa erittäin väärin signaalin tämän hetken koulutus- ja
työmarkkinoille. Ensinnäkin, jos yrityksellä on tuotannolliset ja taloudelliset syyt tämän ir-
tisanomisen perusteena, niin miten tällä yrityksellä on resursseja kouluttaa näitä työnteki-
jöitä jatkossa? Totta on, mikä täälläkin on tullut esille, että hyvät työnantajat eivät tieten-
kään varmasti toimi näin, mutta lailla ja meidän lainsäätäjinä pitää ehkäistä varsinkin nämä
väärinkäytökset, ja tämä laki antaa mahdollisuuden väärinkäytöksille. Sen takia meidän ei
pitäisi hyväksyä tätä tältä osin.

Meistä jokainen tietää, ainakin itse tiedän, liian monia jo vähän vanhempia työntekijöitä
— mitä edustaja Järvinenkin toi esille — jotka ovat esimerkiksi olleet tehtaassa töissä, jot-
ka on irtisanottu ja korvattu edullisemmilla työntekijöillä. Minun mielestäni tätä ei pitäisi
entisestään helpottaa, että näitä työntekijöitä voisi korvata tällä oppisopimuskoulutusjär-
jestelmällä. Tämä hallituksen esitys helpottaa sitä ja antaa aivan väärän signaalin tällä het-
kellä siitä, mihin suuntaan pitäisi mennä. Täytyy muistaa, että — kuten edellisessäkin pu-
heenvuorossa tuotiin esille — hallitus on monella tavalla jo heikentänyt etenkin työttö-
myysturvaa ja tätä takaisinottovelvollisuutta on heikennetty jo yli puolella.

Oppisopimuskoulutusta pitää edistää, mutta se ei saa loukata työntekijöiden oikeuksia,
ja sen takia kannatan tätä edustaja Merja Mäkisalo-Ropposen esitystä.

17.22 Merja Mäkisalo-Ropponen sd:  Arvoisa puhemies! Vastalauseemme keskeinen
viesti on siis se, että emme voi hyväksyä takaisinottovelvollisuuteen kohdistuvia työsuh-
deturvan heikennyksiä, vaikka oppisopimuksen tukeminen on tärkeä ja kannatettava asia.
Mutta asiaa olisi voinut edistää paremmilla tavoilla ja erityisesti paremmalla lainsäädän-
nöllä. Lisäksi me ehdotamme pykälämuutoksia, joilla varmistetaan osa-aikatyötä tekevien
oikeusturva lisäämällä työntekijöiden tiedonsaantioikeutta ja myös työpaikoilla tapahtu-
vaa neuvotteluvelvoitetta. Korostamme, että työpaikalla voidaan toki sopia oppisopimus-
opiskelijan ottamisesta, vaikka siellä on lyhennettyä työaikaa tekeviä, kunhan varmiste-
taan, etteivät osatyötä tekevät halua tai voi lisätyötä tehdä. Jos joku tekee vapaaehtoisesti
osa-aikatyötä, niin eihän silloin asiassa ole mitään ongelmia. Pykälämuutoksissa ehdote-
taan, että työnantajalla ja henkilöstöryhmän edustajalla on mahdollisuus tehdä neuvotte-
lualoite asiassa. Minäkin olen edustaja Suutarin kanssa aivan samaa mieltä siitä, että suu-
rin osa yrityksistä toimii aivan oikein — mutta valitettavasti tiedän itsekin, etteivät kaikki
työnantajat toimi näin, ja lainsäädännön tehtävänä on suojella heikoimmassa asemassa ole-
vaa.

Lopuksi, arvoisa puhemies: Tästä lakiesityksestä voi lausua saman kritiikin kuin mones-
ta muustakin hallituksen esityksestä. Lakiesityksen vaikutusarvioinnit ovat valitettavan
puutteellisia, eikä eri lakien yhteisvaikutuksia ole arvioitu riittävästi.

17.24 Eero Suutari kok: Arvoisa puhemies! Mestari—kisälli-asiasta oli täällä puhetta, ja
se on tietysti hyvä keino tehdä tulevaisuutta työpaikalle. Tilastollisesti jos katsotaan, niin
tällä hetkellä vanhempien, yli 50-vuotiaitten ja yli 60-vuotiaittenkin, työntekijöitten työ on
jatkuvasti ollut kasvussa elikkä työllisyysaste on siellä suuremmassa kasvussa kuin mis-
sään muussa ikäluokassa. Elikkä nyt työ muuttuu semmoiseksi, että siellä ei ole sellaista
11



Pöytäkirjan asiakohta PTK 29/2018 vp
yksinkertaista vaihetta, mikä ikään kuin aiheuttaa rasitusvammoja niin paljon, että se sitten
kuluttaa loppuun sen työntekijän, vaan siellä mennään eteenpäin siinä työssä: näitä yksin-
kertaisia töitä tullaan tekemään tietysti koneellisesti, robotilla ja kaikilla muilla, nyt ja tu-
levaisuudessa yhä enemmän. Sen takia ei enää päde tällainen asenne, että me ajattelemme,
että siellä työntekijä kuluu loppuun ja se tulee kalliimmaksi, vaan hän saa koko ajan lisää
sitä osaamista siinä työnteon ohessa, ja on hullua ajatella, että työnantaja korvaisi sen jol-
lakin uudella harjoittelijalla. Minä haluan korostaa tätä, että me olemme nyt semmoisessa
tilanteessa, jossa työ lisääntyy sellaisessa paikassa, että me emme vielä tiedä sitä. Meillä on
pula mestareista, niistä, jotka ovat tehneet sitä työtä, ihan kaiken siellä — tietävät, miten se
pitää tehdä ja miten se tulos pitää tehdä, ja kun se työ muuttuu uuteen asentoon, niin ne ovat
niitä mestareita, jotka tulevaisuudessa opettavat.

Tähän mennessä se, mitä tämä hallitus on tehnyt työlainsäädännön hyväksi, ja edelliset-
kin hallitukset, on aina ollut tarpeellista. Minun mielestäni vielä ei ole olemassa sellaista
lakiesitystä, en ole nähnyt sellaista, mikä ei johonkin tarpeeseen olisi tehty, ja sen takia
tämä hengästämispuhe täällä on minusta aivan turhaa. Jos me emme osaa uudistua maapal-
lon muuttumisen myötä, niin meidän pitää sitten ruveta museoimaan tätä Suomea.

17.26 Maria Tolppanen sd: Arvoisa puhemies! Kaikkinensa tietenkin on niin, että sil-
loin kun koulutetaan ihmisiä työpaikoilla, se on todella hyvä asia, ja tosiaan hyvä kuulla se,
että myöskin näitä vanhoja mestareita siellä tarvitaan. Vielä parempi on se, jos päästään sii-
hen sopimukseen, että ihminen, joka on tuotannollisista ja taloudellisista syistä lomautet-
tu, ei menetä työpaikkaansa sen takia, että työpaikalla koulutetaan uusia työntekijöitä. Se-
hän on kaikkein parasta, että työpaikka saa koko ajan uutta väkeä, uutta verta, joka osaa ne
uudet nippelit ja näppelit, ja kun työpaikka huolehtii entisistä työntekijöistään, jotka ovat
tehneet 20—30 vuotta, jopa 40 vuotta, työpaikalle töitä, niin kaikkihan on ok, kaikki ovat
tyytyväisiä. Valitettavasti vain kaikki työnantajat eivät tee sitä, ja sen takia me nyt yritäm-
me saada tähän pykälään mukaan sen, että jokainen työnantaja olisi mukana tässä ja kan-
taisi sen oman kortensa kekoon ja muistaisi sen, mikä myös työntekijöiden on muistettava,
että työntekijä on työpaikan tärkein voimavara. Ellei ole työnantajia, ei ole työntekijöitä,
eli periaatteessa ihan täysin samassa veneessä ollaan, ja silloin on syytä soutaa samaan
suuntaan eikä niin, että toinen soutaa ja toinen huopaa. Silloin jos työntekijä on tyytyväi-
nen, silloin kun työnantaja on tyytyväinen, yritys menestyy, se on tie myöskin Suomen kas-
vuun.

17.27 Heli Järvinen vihr: Arvoisa rouva puhemies! Koska nyt käsiteltävänä oleva laki on
ehdottomasti myöskin tasa-arvokysymys ja koska se on noussut tässä keskustelussa aika
pieneen osaan, haluan käyttää vielä tämänkin puheenvuoron, sillä aika monet kuultavat,
muun muassa SAK, STTK, PAM, Akava, puhumattakaan tietysti tasa-arvovaltuutetusta,
ovat yhteisesti olleet huolissaan sukupuolten välisestä tasa-arvosta. Kannattaa muistaa, että
osa-aikatyötä tekeviä on yhteensä reilu 320 000 ja heistä kaksi kolmesta on naisia, ja uudet
tilastot kertovat, että osa-aikatyötä tekevien naisten määrä on lisäksi kasvanut selkeästi, eli
huolemme siitä, että näitä osa-aikaisia kohdeltaisiin kaltoin, on sinänsä aito ja aiheellinen.
Tasa-arvovaltuutettu omassa kommentissaan otti esiin huolensa nimenomaan sukupuolten
välisestä tasa-arvosta ja siitä, että hän pelkää, että yhä useampi työntekijä ei tule jatkossa
työllään toimeen ja että erityisesti naistyöntekijöiden köyhyys on lisääntymässä, ja tämä on
huoli, joka meidän pitää ottaa vakavasti.
12



Pöytäkirjan asiakohta PTK 29/2018 vp
17.29 Rami Lehto ps: Arvoisa rouva puhemies! Edustaja Suutari tuossa puhui pariinkin
otteeseen, että yritys ei irtisano osaavaa työväkeä. Omassa elämässä olen kokenut toisin,
nähnyt, kuinka siten tapahtuu. Yritykseen kun tulee ulkomainen sijoitusyhtiö omistajaksi,
siellä useasti katsotaan, että nyt täytyy tuotannollisista ja taloudellisista syistä alkaa sanee-
raamaan, kuluja leikataan, ja siellä on ihan järjestelmällisesti vanhemmasta päästä laitettu
porukkaa pois ja heitä on korvattu sitten nuoremmilla työntekijöillä, joiden tilalle taas on
otettu sitten, kun on takaisinottovelvoite poistunut, ihan uusia nuoria työntekijöitä paljon
halvemmalla. Ja ihan selvästi on sanottu ja sieltä on tullut viestiä, että kaikki kalleimmat
työntekijät laitetaan pois. Näin on ihan oikeassa elämässä tapahtunut. Nyt jos takaisinotto-
velvollisuus poistetaan, niin sittenhän voi vielä nopeammin tapahtua tämä uusien työnte-
kijöitten rekrytointi.

Sitten täällä edustaja Satonen — hän jo lähti pois — puhui, että nämä koulutuksen jär-
jestäjät, oppilaitokset ja nämä, katsovat kyllä, minkälaisiin yrityksiin näitä sijoitetaan.
Mutta eräskin tuttu kun kyseli oppilaitoksista, minkälaiset mahdollisuudet olisi päästä op-
pisopimukseen, niin siellä todettiin ensimmäisenä, että hanki nyt ekana se työpaikka, mi-
hinkä menet oppisopimukseen, ja tule sitten uudestaan keskustelemaan. Elikkä heille oli
vain tärkeää, että saisit sen jonkun työpaikan, mihinkä mennä, ja he järjestävät sitten sen
koulutuksen. Tälle henkilölle jäi sellainen fiilis, että ihan sama, mikä se yritys on, kunhan
jonkun löydät.

17.30 Anna Kontula vas: Arvoisa puhemies! Olen edustaja Suutarin kanssa yhtä mieltä
siitä, että kun maailma muuttuu, on myös lainsäädännön muututtava, muutenhan meitä ei
täällä tarvittaisi lainkaan. Mutta ei ole niin — vaikka ehkä meidän ajan yksi sairaus on se,
että näin ajatellaan — että muutos itsessään on aina hyvin ja oikein ja parempaan. Näinhän
ei ole, vaan muutos on hyvä silloin, kun se jotenkin parantaa asioita kokonaistarkastelussa
suhteessa vallitsevaan olotilaan. Ehkä toinen erityispiirre, minkä hyvälle muutokselle voi-
si asettaa, on se, että se vie asioita jotenkin eteenpäin. Nyt valitettavasti tältä hallitukselta
on tullut useampikin esitys, osin myös tämä nyt käsillä oleva esitys, joka pikemminkin vie
kehitystä taaksepäin eikä suinkaan siihen suuntaan, mihin meidän pitäisi olla matkalla.

Toinen asia: Maailmaa ei voi muuttaa eikä hyvää lainsäädäntöä tehdä jotain virtuaali-
maailmaa varten, joka ei ole oikeasti olemassa, vaan meidän pitää lähteä siitä, että me paik-
kaamme sitä yhteiskuntaa, missä me elämme. Silloin on myös rehellisesti tunnustettava se,
että meillä on paljon yrityksiä, joissa asioita ei hoideta niin hyvin kuin miltä kiiltokuvista
käsin näyttää. Itse tutkin kolme vuotta rakennusalaa ennen tähän taloon tulemista, enkä
muista tavanneeni niiden satojen rakentajien joukossa yhtään yli nelikymppistä, joka ei oli-
si ehtinyt olla sellaisessa työpaikassa, jossa jollakin lailla asiat ovat vinksallaan. Meillä on
aika iso määrä tutkimustietoa siitä, ja just uutisoitiin, että ravintola-alalta löytyy viitisen-
sataa yritystä, joissa on jonkinnäköistä sotkua yleensä suhteessa työehtoihin, niin että kyllä
silloin, kun niitä lakeja säädetään ja päätöksiä tehdään, myös tämä puoli pitää muistaa ja
huomioida — siitä huolimatta, että on paljon myös niitä aivan erinomaisesti asiansa hoita-
via yrityksiä.

17.32 Eero Suutari kok: Arvoisa puhemies! Kyllä minä edustan sitä kantaa, että aina on
olemassa väärintekijöitä. Mutta jos on olemassa väärintekijöitä vain pieni osa siitä, mitä on
kokonaisuudessa, niin lainsäädännön tehtävä ei ole tehdä niin tarkkaa lainsäädäntöä, että se
estää suurimpien ja hyvien, edistyshaluisten työpaikkojen kasvun ja työn tulevaisuudessa. 
13



Pöytäkirjan asiakohta PTK 29/2018 vp
Minä jollakin tavalla ehkä olen naiivi tässä asiassa, mutta on kuitenkin 37 vuoden koke-
mus yrittämisestä ja palkkaamisesta. En ole kyllä sanonut irti ketään, mutta on lähtenyt po-
rukkaa pois, ja he ovat edenneet työpaikalta toiselle aina, kun he ovat ammatillista koulu-
tusta saaneet, ja myös oppisopimuskoulutusta on meillä, ja esimerkiksi myös ylempiä am-
mattikorkeakoulututkintoja meillä on rahoitettu, ja porukkaa on lähtenyt pois, ja se on hy-
väksytty tietysti. 

Yrityksen arvojen mukaista — sille, joka haluaa selvitä tulevaisuudesta — on pitää huo-
li siitä työpaikasta ja siitä työvoimasta. Tulevaisuus tulee näyttämään sen, että me tarvit-
semme sellaista lainsäädäntöä, että yritykset toimivat paremmin oman henkilöstön kanssa
ja tulevat toimeen sen kanssa, suunnittelevat tulevaisuutta, näkevät, mikä maasto siinä on
edessä ja miten se pitää ylittää. Siihen minä uskon.

Tosi on, että meillä on paljon yksinyrittäjiä ihan sen takia, että työlainsäädäntö estää ja
myös on paljon muita tämmöisiä kynnyksiä, että ei kannata palkata uutta työvoimaa, vaik-
ka ehkä tarve olisi kasvaa — mutta se on toinen tarina.

Minä olen sitä mieltä, että nyt on meillä tärkeää, että me saamme joustavat työhöntulo-
mahdollisuudet ja sitten joustavat muutosmahdollisuudet siellä työpaikan sisällä. OP-ryh-
mä on loistava esimerkki siinä, miten se haluaa muuttua täysin pankkiryhmästä, vakuutus-
ryhmästä sellaiseksi ryhmäksi, joka ei tee yhtään näitä asioita 20 vuoden päästä, mutta hen-
kilöstö sisällä on koko ajan sama, tai se lisääntyy, mutta ei sanota irti sitä porukkaa [Puhe-
mies koputtaa] siellä.

17.35 Mari-Leena Talvitie kok: Arvoisa puhemies! Näen, että tälle lainsäädännölle on
tarvetta. Meidän talous kasvaa, ja oppisopimuskoulutukselle on lisääntynyt tarve ollut eri-
tyisesti tämän viimeisen puolen vuoden aikana. Koulutussopimus on tullut lisäksi, mutta
myöskin tilanteessa, jossa työnantajalla on osa-aikaista työvoimaa tai takaisinottovelvoite
päällä, voidaan henkilön kanssa tehdä oppisopimukseen johtava sopimus. Se on kuitenkin
sellainen väylä, jos ajatellaan sitä työnantajankin näkökulmaa, että pystyy joustavoimaan
sitä työn tarvetta. Ja nähdään se, että tulevaisuudessa yhä useampi joutuu kouluttautumaan
kahteen, kolmeen, neljäänkin ammattiin — ei voi olla enää niin, että se ammatti, mihinkä
on aikanaan kouluttautunut, on se, jossa sitten tekee pitkän työuran, niin kuin on ollut 20—
30 vuotta sitten eri lailla.

Valiokunta on ottanut tässä huomioon nämä tasa-arvoasiat, myöskin lisätyön tarjoamis-
velvollisuuden ja monet muut epäkohdat, ja näistä lausunnoista käy ilmi, että niiden kans-
sa on tasapainoiltu mutta on kuitenkin nähty tärkeäksi, että vaikka on pieniä epäkohtia ja
varmasti löytyy myöskin niitä työnantajia, jotka saattavat käyttää lainsäädäntöä väärin,
ehkä käyttävät sitä väärin nytkin, niin kuten edustaja Suutari sanoo, on myöskin paljon vas-
tuullisia työnantajia ja se suuri massa on sitä, joka tekee asioita oikein, vastuullisesti ja kes-
tävästi, ja lainsäädännön lähtökodan on kuitenkin oltava se, että toimijoihin luotetaan. Ja
toisaalta sitten meillä on myöskin viranomaispuolelta vastuut: on aluehallintovirasto ja sil-
tä puolelta tarkastukset. Ja monta kertaa on nähty, että tarkastukset myöskin toimivat ja
tuovat niitä epäkohtia esiin.

17.37 Ville Skinnari sd: Arvoisa puhemies! Työelämä muuttuu, se on tosiasia. Arvostan
erittäin paljon edustaja Suutarin osaamista ja kokemusta yrittäjänä Kainuussa ja ympäri
Suomea. Mutta kuten edustaja Talvitie hyvin tietää, esimerkiksi Oulussa työn vaatimusta-
14



Pöytäkirjan asiakohta PTK 29/2018 vp
so on muuttunut siitä, mitä se oli 90-luvulla, kun esimerkiksi Oulussa Nokian ihme syntyi,
— tänä päivänä se Nokian ihme vaatii jotain ihan muuta.

Oikeastaan syy siihen, miksi pyysin puheenvuoron, on, että minä olen huolissani siitä,
että me emme vieläkään oikeasti puhu ehkä siitä, mistä oikeasti on kysymys, kun ajatel-
laan vaikka nuoren ihmisen työllistymistä. Ilman todellista koulutusta on tänä päivänä hy-
vin vaikea edetä yhtään mihinkään, edes työharjoitteluun, ja oppisopimuskaan ei tänä päi-
vänä ole niin helppo tie. Mistä sitten johtuu, kuten edustaja Suutari totesi, että Suomessa
tällainen mestari—kisälli-malli on kieltämättä mennyt huonompaan suuntaan siitä, mitä se
on ollut, se on hyvä kysymys.

Mutta kaiken kaikkiaan toivoisin hallitukselta sitä, että tunnistettaisiin aidosti se osaa-
misen tarve, mikä meillä tänä päivänä on. Se on aivan jotain muuta kuin mitä se oli 90-lu-
vulla, mitä se oli viime vuosikymmenellä. Maailma muuttuu huimaa vauhtia. Me edelleen-
kin puhumme vanhoilla nimillä vanhoista asioista, mutta kun silmät avaa ja katsoo täältä
Helsingistä maailmalle, vaatimustaso on ihan toinen.

Toinen kysymykseni liittyy johtamiseen, esimiestaitoihin, toki samalla myös julkiseen
sektoriin mutta myös yksityiseen sektoriin ja siihen, voisiko hallitus aidosti myös tunnis-
taa ja tunnustaa sen tosiasian, että meillä on erikokoisia yrityksiä. Se, mitä yhden hengen
yritys tarvitsee, on jotain ihan muuta kuin 10 hengen tai 20 hengen yrityksen tarpeet, pu-
humattakaan sitten isommasta pk-yrityksestä tai pörssiyhtiöstä. Me edelleen puhumme yri-
tyksistä niin kuin ne olisivat samankokoisia, ja meillä lainsäädäntö valitettavasti ei vielä-
kään tunnista sitä eroa, mikä yritysten koossa on olemassa.

17.39 Anna Kontula vas: Arvoisa puhemies! Edustaja Talvitie, ei kukaan tässä salissa
varmaankaan ole kiistänyt sitä, että oppisopimuksia tarvitaan ja kouluttautumista tarvitaan
entistä enemmän. Se keskeinen kiista, mitä tässä salissa tänään on tästä asiasta käyty, liit-
tyy siihen, kuuluuko oppisopimus ulottaa myös takaisinottovelvollisuuden alaisiin yrityk-
siin — minun mielestäni ei kuulu, koska ne ovat yrityksiä, joiden pitää ensin hoitaa asiansa
kuntoon — ja kuuluuko oppisopimuksen käynnistämisestä, oppisopimuksen solmimisesta
keskustella myös työntekijöiden edustajien kanssa siellä yrityksessä — minun mielestäni
kuuluu, koska nämä työntekijät pitkälti vastaavat sen oppisopimuksen toteuttamisesta.

Eivät nämä ole minun mielestäni kauhean isoja erimielisyyksiä, mutta ne ovat perusta-
vanlaatuisia siinä mielessä, että se opposition näkökanta lähtee siitä huomiosta, että koko
työsopimuslain, josta nyt puhutaan, keskeinen funktio on työntekijän suojelu. Vaikka minä
olen yhtä mieltä siitä, että lainsäädäntöä noin yleensä ei pidä pienen väärinkäyttäjien ryh-
män näkökulmasta säätää, ja esimerkiksi työttömyysturvalainsäädännössä toivoisin tämän
muistettavan siellä oikeallakin laidalla, niin tässä nimenomaisessa tapauksessa ensinnä-
kään meillä ei ole mitään tietoa, että kysymys on ehdottomasti kovin pienestä ryhmästä.
Sellaista tutkimustietoa ainakaan minä en ole nähnyt. Viimeksi kaksi päivää sitten Yle jul-
kaisi, että ravintoloissa pääkaupunkiseudulla yli 10 prosentissa tarkastuksista oli maksettu
liian pientä palkkaa ja kaikki muut säädöt ja epäselvyydet siihen päälle, siis minimin alit-
tavaa palkkaa yli 10 prosentissa tarkastetuista ravintola-alan yrityksistä. Tässä tilanteessa
työntekijöiden suojelu-ulottuvuus korostuu ja se tulee pitää mielessä, ja kyllä minä toivoi-
sin, että se pidettäisiin mielessä siellä oikeallakin, koska hyvä lainsäädäntö sitä edellyttää.

17.41 Eero Suutari kok: Puhemies! Anna Kontulalta heti kysyisin nyt vastakysymyksen
siitä, kun sanotte, että yrityksellä ei ole oikeuksia, ennen kuin laittaa asiat kuntoon, saada
15



Pöytäkirjan asiakohta PTK 29/2018 vp
samoja oikeuksia kuin muilla yrityksillä. Joo, kyllä se voisi olla sillä tavalla ihan hyvää
lainsäädäntöä, ehkä. Mutta entä sitten, jos koko ala on huonoissa kantimissa ja paikkakun-
nalla yritys, joka on sillä alalla, on huonoissa kantimissa ja sillä alalla paikkakunnalla nuo-
ret haluavat saada koulutusta, oppisopimuskoulutusta esimerkiksi? Miksi sillä on huonom-
mat mahdollisuudet saada sitä koulutusta kuin kaikilla muilla aloilla, jos ajatellaan sitä niin
kuin ihan tasapuolisesti? Minun mielestäni nuoret haluavat itse tietylle alalle, näkevät sen,
missä he haluavat kehittyä tulevaisuudessa.

Minä näen tämän tulevaisuuden sillä tavalla joka alalla, että osaamisen tarve on justiin-
sa se tärkein, kuten täällä esimerkiksi Skinnari korosti sitä asiaa. Meidän pitää sitten kou-
lutuksessa, kaikissa koulutuksissa, tämmöistä osaamisen modulaarisuutta kehittää sillä ta-
valla sen tarpeen mukaan, ainakin silloin muuntokoulutuksessa — jos ei ammatillisessa
peruskoulutuksessa niinkään, niin muuntokoulutuksessa vähintään. Silloin pitäisi muuttua
tämän oppisopimuksen lisäksi tietysti ammattikoulutus, ammattikorkeakoulutus, ylempi
ammattikorkeakoulutus, yliopisto, avoin yliopisto ja niin poispäin. Mutta tämä oppisopi-
muskoulutus on lähtökohta.

17.43 Anna Kontula vas: Arvoisa puhemies! Edustaja Suutari, pidän erittäin kunnioitet-
tavana ja tärkeänä näkökulmana tasa-arvonäkökulmaa, että myös niillä henkilöillä, joiden-
ka unelma-ammattiala sattuu olemaan sellainen ala, jolla paljon on irtisanomisia, olisi
mahdollisuus kouluttautua sille alalle. Mutta jos kysymys on alasta, jolla kovin paljon irti-
sanomisia on, niin se todennäköisesti indikoi sitä, että sillä alalla ei ole kovin hyvä työti-
lanne, ja voi kysyä, onko juuri sillä hetkellä tarpeen kouluttautua juuri sille alalle. Tai jos
me lähdemme siitä, että kaikille aloille pitää kaikkien saada vapaasti kouluttautua missä ta-
hansa, niin miksi rajata tämä vain oppisopimukseen, miksi ei noudattaisi samaa sitten kai-
kessa muussakin kouluttautumisessa?

Yleisestihän takaisinottovelvollisuus on ajallisesti hyvin lyhyt jakso yrityksen toimin-
nassa. Jos yritys välttämättä haluaa sen oppisopimusopiskelijan ottaa, niin kyllä sen nyt
luulisi voivan muutaman kuukauden odottaa, sen verran, että se tilanne yt-neuvottelujen ja
irtisanomisten jälkeen siellä yrityksessä ehtii sillä lailla tasaantua, että se työyhteisö on
kypsä mentoroimaan uusia opiskelijoita. Kaikki vähänkin organisaatioteorioihin perehty-
neet ihmiset tietävät, että silloin kun yrityksestä irtisanotaan taloudellisista ja tuotannolli-
sista syistä ihmisiä, silloin se ajautuu kriisiin, ja sen kriisin pitää parantua ennen kuin se on
kypsä ja tasapainoinen yritys, joka on hyvä pohja opiskelijalle. Tämä on se logiikka siinä
takana.

17.45 Merja Mäkisalo-Ropponen sd: Arvoisa puhemies! Täällä on käyty ihan mielen-
kiintoista ja laaja-alaista keskustelua, ja tähän loppuun — en tiedä, onko tämä viimeinen
puheenvuoro — haluan kuitenkin sanoa vielä neljästä asiasta.

Ensinnäkin, haluan todeta edustaja Suutarille, että minä aivan aidosti uskon, että edus-
taja Suutari on juuri sellainen hyvä työnantaja, joita toivoisi kaikkien suomalaisten työn-
antajien olevan. Olen monta kertaa keskusteluissa huomannut sen, että hän toimii juuri niin
kuin työnantajan pitääkin toimia.

Sitten toinen asia on se, että olen ollut aikoinani, tosin pitkän aikaa sitten, oppisopimus-
opiskelijoiden ohjaajana ammatillisessa oppilaitoksessa ja tästä näkökulmasta voin todel-
lakin sanoa, että jos organisaatiossa on jouduttu irtisanomaan tuotannollisista tai taloudel-
lisista syistä työntekijöitä, niin epäilen kyllä, onko siellä silloin riittävästi mahdollisuuksia
16



Pöytäkirjan asiakohta PTK 29/2018 vp
ohjata sitä oppisopimusopiskelijaa tarpeeksi laadukkaasti, koska — kuten edustaja Kontu-
la sanoi — siellähän on jonkunlainen kriisi silloin päällä. Ja minulla on erityinen huoli sil-
loin siitä opiskelijan saamasta ohjauksesta ja opetuksesta siellä työpaikalla.

Kolmanneksi, edustaja Skinnari käytti minun mielestäni hyvän puheenvuoron siitä, että
muutos on tässä ja nyt. Meidän pitäisi siellä työpaikoilla ja joka paikassa yhteiskunnassa
lähteä miettimään sitä, miten saadaan tämmöinen jatkuva kouluttautuminen ja jatkuva
osaamisen uudistaminen turvattua. Se on ihan joka paikassa yhteiskunnassa, ja tämä vaatii
isoja rakenteellisia muutoksia, että se oppiminen ja opiskelu tulisi osaksi sitä koko työelä-
mää eikä se olisi joku semmoinen irrallinen aika ja paikka, että nyt opiskellaan. Tässä on
varmaan paljon työtä tehtävänä.

Sitten vielä edustaja Talvitielle sen verran, että siinä oli ihan hyvä pointsi, että näin pi-
täisi olla, että siellä avissahan pitäisi löytää ne huonot, niin sanotut huonot, työpaikat, mis-
sä on ongelmia. Mutta satun tietämään, että avien resurssit ovat tällä hetkellä aivan mah-
dottoman huonot, eli minä saan joka puolelta Suomea niitä terveisiä, että siellä avissa ei ole
mahdollisuutta tehdä näitä työpaikkatarkastuksia riittävästi ja sen takia hekin tietävät, että
heillä jää löytymättä niitä työpaikkoja, joissa on todella isoja ongelmia.

17.47 Eero Suutari kok: Arvoisa puhemies! Minä tietysti puhun täällä vain esimerkkinä
yrittäjästä, kun tunnen sen yrittäjäkentän. Olen ollut sekä alueellisesti että kansallisesti
SY:n luottamustoiminnassa niin monesti mukana ja tunnen yrityksiä ympäri Suomea, ja
sen kuvan perusteella minä puhun, miten yritykset toimivat.

Olen sitä mieltä, että yritykset pääsääntöisesti, varmasti ainakin 95-prosenttisesti, ovat
sen tyyppisiä, että ne huolehtivat työntekijöistä mieluummin kuin tekevät huonosti työnte-
kijöille, koska se koskee varmaan heitä itseäänkin, jos väärin tehdään, ja pyrkivät noudat-
tamaan lakeja. Tietysti joissakin tapauksissa on olemassa, niin kuin kaikkialla yhteiskun-
nassa, sellaisia ihmisiä, jotka lähtökohtaisesti ajattelevat vain, mitenkä kaikilla keinoilla
saisi sen tulevaisuuden, mitä haluaa, tai sen rahan, mitä haluaa. Jos ei ole jollakin alalla tu-
levaisuutta, niin ei se yrittäjäkään näe sitä tulevaisuutta, mutta jos yrittäjä näkee tulevai-
suuden, niin pitäisi olla mahdollisuus hänelläkin esimerkiksi oppisopimuskouluttaa sitä tu-
levaisuuden tekijää. — Tämä edustaja Kontulalle vasemmalle.

17.49 Maria Tolppanen sd: Arvoisa puhemies! Ihan sillä tavalla voisi sanoa, että emme
mekään sitä tarkoita, että jos yritys tarvitsee uusia ihmisiä ja yrityksen pitää saada koulut-
taa ja jos yrityksellä on yt-neuvottelut jossakin kohtaa, niin ketään ei saa kouluttaa. Otan
esimerkin: Jos yritys tarvitsee uusia koneistajia tai 3D-mallintajia ja jos yrityksessä on jou-
duttu tuotannollisista ja taloudellisista syistä lomauttamaan toinen palkanlaskija, niin se ei
tarkoita sitä, etteikö voisi koneistajaa tai mallintajaa kouluttaa oppisopimuskoulutuksella.
Mutta se tarkoittaa sitä, että sitä vanhempaa koneistajaa, joka ei ehkä osaakaan mallintaa
3D:tä tai 6D:tä, mitä ne ovatkaan, ei sitten tuotannollisista ja taloudellisista syistä lomau-
tettaisi ja siihen tilalle otettaisi uutta koulutettavaa, eli tarkoittaa sitä, että sille entiselle
koulutettavalle pitää löytyä töitä ja hänet voidaan myös kouluttaa siihen tehtävään, jos hän
on tehnyt sitä aikaisemmin. Eli täytyy erottaa nämä asiat toisistaan. Samaten, jos kirjanpi-
täjä tai palkanlaskija on tuotannollisista ja taloudellisista syistä lomautettu, niin siihen ti-
lalle ei saa ottaa toista ihmistä opettelemaan samaa työtä. 

Minä toivoisin, että tässä voitaisiin olla samalla puolella aitaa ja tuettaisiin sen yrityksen
kasvua myöskin tulevaisuudessa, tuettaisiin siten, että se saa koulutettua työvoimaa, ja si-
17



Pöytäkirjan asiakohta PTK 29/2018 vp
ten, että ne työntekijät, jotka ovat siinä yrityksessä, ovat tyytyväisiä eikä heidän tarvitse pe-
lätä sitä, että kun 55 vuotta tulee täyteen, niin heidät potkaistaan ulos, jatkoipa yritys toi-
mintaansa tai ei, varsinkaan jos se jatkaa sitä toimintaansa, vaan he voivat sitten olla rau-
hallisilla mielin ja tehdä työnsä niin hyvin kuin voivat.

17.51 Anna Kontula vas: Arvoisa puhemies! Huomauttaisin nyt vielä, että takaisinotto-
velvollisuus normaalitilanteissa on pituudeltaan neljä kuukautta. Jos työntekijä on ollut yh-
täjaksoisesti töissä 12 vuotta ennen irtisanomista, niin silloin se on kuusi kuukautta. Eli pu-
hutaan todella lyhyestä jaksosta siinä irtisanomisen jälkeen, jos ajatellaan vaikkapa yrityk-
sen tulevaisuuden suunnittelua. Minun on vaikea kuvitella, että hyvin asiansa hoitava, fik-
su, tulevaisuuttaan suunnitteleva yritys jotenkin merkittävästi kärsisi siitä, että se ei nimen-
omaan takaisinottovelvollisuuden neljän kuukauden aikana pääse sitä oppisopimusta sol-
mimaan.

Yleiskeskustelu päättyi ja asian käsittely keskeytettiin.
18


	9
	16.35
	16.41
	16.47
	16.52
	16.57
	17.03
	17.08
	17.13
	17.15
	17.19
	17.22
	17.24
	17.26
	17.27
	17.29
	17.30
	17.32
	17.35
	17.37
	17.39
	17.41
	17.43
	17.45
	17.47
	17.49
	17.51


