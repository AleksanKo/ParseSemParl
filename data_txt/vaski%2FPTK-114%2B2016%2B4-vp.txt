















































DEM950.tmpSave.xml


Pöytäkirjan asiakohta PTK 114/2016 vp
Pöytäkirjan asiakohta 

PTK 114/2016 vp

Täysistunto

Tiistai 15.11.2016 klo 13.59—20.15

4. Hallituksen esitys eduskunnalle laiksi ulkomaalaislain 193 §:n ja 197 §:n 2 momentin 
muuttamisesta

Hallituksen esitys HE 234/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään lakivaliokuntaan.

Keskustelu

16.04 Mika Raatikainen ps: Arvoisa herra puhemies! Ei ole mikään yllätys kenellekään,
että turvapaikkavalitusten määrä on kasvanut valtavasti tämän vuoden aikana, esimerkiksi
Helsingin hallinto-oikeudessa noin 9 000:lla. On selvää, ettei se enää selviä tästä määrästä.
Turvapaikka-asioiden keskimääräinen käsittelyaika Helsingin hallinto-oikeudessa on tällä
hetkellä noin 4,5 kuukautta. Keskimääräinen käsittelyaika turvapaikka-asioissa on noussut
kovaa vauhtia, ja sen odotetaan nousevan edelleen merkittävästi, ellei asioiden käsittelyä
hajauteta. Helsingin hallinto-oikeudessa vireille tulleiden turvapaikkavalitusten määrän on
arvioitu olevan tulevaisuudessa niin suuri, että näiden valitusten keskimääräinen käsittely-
aika tulisi kaksinkertaistumaan vuonna 2017 ja kasvamaan jopa yli 12 kuukauteen vuoden
2018 aikana. Helsingin hallinto-oikeuteen on tänä vuonna rekrytoitu 82 henkilöä lisämää-
rärahojen turvin, mutta ymmärrettävästi on vaikea löytää enää lisää asiantuntevia tuoma-
reita. Ei ole muutenkaan suotavaa, että määräaikaisten tuomareiden osuus tuomioistuimen
ratkaisukokoonpanossa kasvaa liian suureksi. Siihen on moniakin syitä, mutta en puutu nii-
hin nyt tarkemmin. Kun juttumäärä kasvaa yhteen tuomioistuimeen keskitetyssä asiaryh-
mässä, tuomioistuin ruuhkautuu ja käsittelyajat kasvavat pitkiksi.

Toimitilakustannusten osalta on arvioitu keskitetyssä mallissa esimerkiksi Helsingin
toimitilojen olevan kustannuksiltaan noin 80 000 euroa enemmän kuin ehdotetussa hajau-
tetussa mallissa. Säästöä sekin.

Hajauttaminen sen sijaan lyhentää turvapaikkavalitusten käsittelyaikoja ja säästää tur-
vapaikanhakijoiden majoitus- ja muita kuluja. Yhden turvapaikanhakijan majoittaminen
vastaanottokeskukseen maksaa halvimmillaan noin 65 euroa päivässä. Tällä perusteella
laskettuna 6 000 turvapaikanhakijan majoittaminen vuodeksi maksaa noin 140 miljoonaa
euroa, ja mikäli hallinto-oikeuden keskimääräinen käsittelyaika olisi 6 kuukautta, 6 000
turvapaikanhakijan majoituskustannus olisi noin 70 miljoonaa euroa. Kustannukset olisi-
vat tosiasiassa vielä paljon suuremmat, koska monissa paikoissa majoituskustannukset
ylittävät reilusti tuon 65 euroa päivässä. Esimerkiksi Helsingissä kalleimmat ovat olleet
150:tä euroa ja jopa 200:aa euroakin. Tämä tieto on MOTin mukaan. Sturenkadulla oli
melkein 200 euroa vuorokaudessa. Kovia summia. Käsittelyaikojen lyhenemisestä aiheu-
 Tarkistettu
4.0



Pöytäkirjan asiakohta PTK 114/2016 vp
tuva kustannusten säästö olisi siis helposti kymmeniä miljoonia euroja pelkästään majoi-
tuskustannuksista.

Hajauttaminen parantaa asianosaisten oikeusturvaa, koska valitusten käsittelyaika lyhe-
nisi. Jos hallinto-oikeus järjestää suulliset käsittelyt, tämä hallinto-oikeus sijaitsee useassa
tapauksessa lähempänä asianosaista kuin Helsingin hallinto-oikeus. Kansainvälistä suoje-
lua hakevien kannalta on tärkeää saada asiaansa koskeva päätös mahdollisimman nopeasti.
Käsittelyajoilla on siten suora vaikutus turvapaikanhakijoiden oikeusturvaan.

Asianajajaliitto on lausunut, että turvapaikanhakijoiden oikeusturvan kannalta merki-
tystä ei sinänsä ole sillä, missä hallinto-oikeudessa turvapaikkavalitus käsitellään. Liiton
mukaan asioiden hajauttaminen on omiaan monipuolistamaan oikeuskäytäntöä ja siten
myös kehittämään ulkomaalaisoikeutta. Yhden tuomioistuimen mallissa päätöksenteko
helposti muodostuu tiettyjen hallinto-oikeuden sisäisten linjausten toteuttamiseen asian
yksilöllisen tutkinnan kustannuksella. Koulutustarpeen ei voida myöskään olettaa olevan
erityisen haastava, koska eri hallinto-oikeudet käsittelevät jo nyt ulkomaalaisasioita. Kai-
killa hallinto-oikeuksilla, joihin kansainvälistä suojelua koskevia valitusasioita ehdotuk-
sen mukaan hajautettaisiin, on valmiudet näiden asioiden hoitamiseen.

Arvoisa herra puhemies! Hajauttamisessa on myös se etu, että se laajentaa alueellisesti
lisähenkilöstön rekrytointipohjaa. Itä-Suomen yliopistossa, Lapin yliopistossa, Turun yli-
opistossa kaikissa on oikeustieteellistä koulutusta. Kyseessä olevien hallinto-oikeuksien
sijaintipaikkakunnilla Kuopiossa ja Turussa on kolmen tuomioistuimen keskittymät, Ou-
lussa käräjäoikeus ja hallinto-oikeus sekä Rovaniemellä hovioikeus. Kaupungeissa, joissa
on vahva tuomioistuinkeskittymä, on myös paljon muun alan lakimiehiä ja rekrytointipoh-
ja on siten laaja. Myös tulkkaus voidaan järjestää kaikkialla Suomessa. Nyt jälkeenpäin on
tietysti jälkiviisaus tyhmää viisautta, mutta esimerkiksi Kouvolan hovioikeuden lopettami-
nen näin tänä vuonna katsottuna ei näytä kauhean hyvältä päätökseltä. — Kiitoksia.

16.09 Ville Tavio ps: Arvoisa herra puhemies! Vierailin maanantaina Laitilan vastaanot-
tokeskuksessa. Tapasin siellä majoittuvia turvapaikanhakijoita, jotka olivat pääosin nuo-
rehkoja miehiä. Kuulin heidän kertomuksiaan vaikeuksistaan löytää paikkansa tässä maa-
ilmassa. Todella moni turvapaikanhakija kiinnitti kertomuksissaan huomiota erityisesti sii-
hen, miten raastavaa turvapaikkahakemuksen päätöksen odottaminen on. Turvapaikanha-
kijoiden roikottaminen välitilassa, jossa päätöstä joutuu odottamaan vuosikausia, onkin
kohtuutonta. On hyvä, että hallitus siis esittää nyt turvapaikkavalitusten hajauttamista yh-
den, Helsingin hallinto-oikeuden, sijaan neljälle hallinto-oikeudelle. Valitusten jakaminen
useammalle hallinto-oikeudelle mahdollistaa nykyistä paremmin käsittelynopeuden para-
nemisen, eli käsittelyt nopeutuvat.

Käsittelyaikojen nopeutuminen on järkevää erityisesti valtiontalouden kannalta, sillä
yhden turvapaikanhakijan majoittaminen vastaanottokeskuksessa maksaa noin 65 euroa
päivältä. Käsittelyaikojen lyhentäminen toisi siis säästöä vastaanottokuluissa, kun kieltei-
sen päätöksen saavat joutuvat sitten vastaanottokeskuksista lähtemään. On arvioitavissa
myös, että hajautetussa mallissa toimitilakustannukset tulevat pienenemään.

Tämä hallituksen esitys on mielestäni siis tervetullut, ja odotankin mielenkiinnolla sen
käsittelyä lakivaliokunnassa.

16.11 Antero Laukkanen kd: Arvoisa herra puhemies! Hallituksen esityksen mukainen
kansainvälistä suojelua koskevien valitusasioiden hajauttaminen useammalle hallinto-oi-
2



Pöytäkirjan asiakohta PTK 114/2016 vp
keudelle on hyvin perusteltu. Samalla tulee huolehtia siitä, että Itä-Suomen, Pohjois-Suo-
men ja Turun hallinto-oikeuksilla on riittävät resurssit hoitaa lisääntyvää työtaakkaa. Va-
litusten käsittelyn hajauttamisen yhteydessä tulee huolehtia siitä, etteivät käsittelyajat
poikkea tulevaisuudessa merkittävästi toisistaan, vaan turvapaikanhakijat saavat yhtäläi-
sen oikeuskäsittelyn riippumatta käsittelypaikasta. Toimivaltaisen hallinto-oikeuden mää-
räytyminen Maahanmuuttoviraston turvapaikkayksikön vastuualueen perusteella on järke-
vää, kunhan huolehditaan siitä, etteivät yksittäiset hallinto-oikeudet kuormitu liikaa. Vi-
ranomaisten välinen jatkuva ja tiivis yhteistyö on tästä syystä erittäin tärkeää, kuten esityk-
sessä tulee ilmi.

Hallituksen esityksen perustelujen mukaan Helsingin hallinto-oikeus on saamassa tä-
män vuoden aikana jopa 10 000 valitusta käsiteltäväkseen. Tällainen määrä valituksia on
huomiota herättävä, kun muistaa, että viime vuonna turvapaikanhakijoita saapui Suomeen
noin 32 000. Joka kolmas turvapaikanhakija siis valittaa päätöksestä. Määrä on merkittä-
vä, kun ottaa huomioon, kuinka moni turvapaikanhakija on palannut vapaaehtoisesti koti-
maahansa jättäen turvapaikkaprosessin kesken. On selvää, että meidän tulee pitää kiinni jo-
kaisen oikeusturvasta. Turvapaikanhakijoilla on oikeus valittaa kielteisestä päätöksestä, se
on hyvää oikeuskäytäntöä. Siitä huolimatta valitusten määrää tulee pyrkiä vähentämään ja
käsittelyaikoja lyhentämään. Täytyy miettiä, miten Maahanmuuttovirasto perustelee kiel-
teiset päätökset turvapaikanhakijoille. Turvapaikkaprosessia tulee selvästi kehittää. Ei voi
olla niin, että valitus ja hallinto-oikeuden käsittely muuttuvat osaksi normaalia turvapai-
kanhakuprosessia.

Kristillisdemokraatit ovat ottaneet kantaa sen puolesta, että rikoksiin syyllistyneet tur-
vapaikanhakijat voitaisiin poistaa maasta mahdollisimman ripeästi ja tehokkaasti. Erityi-
sesti näissä tapauksissa karkotusten oikeusprosesseja on kiirehdittävä. Mikäli henkilö on
saanut lainvoimaisen tuomion tekemästään rikoksesta, karkotus on voitava panna täytän-
töön välittömästi, vaikka karkotuspäätöksestä on valitettu ylempään oikeusasteeseen ja se
ei vielä ole lainvoimainen. Viime hallituskaudella ministeri Räsänen esitti oikeusministe-
rille vetoomuksen hallinto-oikeuksien käsittelemien karkotusten nopeuttamiseksi. Tuol-
loin karkotusasian käsittely hallinto-oikeudessa kesti keskimäärin 517 päivää. Karkotus-
päätösten täytäntöönpano nopeutuisi tehokkaimmin ja ilman oikeusturvaongelmia, jos va-
litusten käsittely hallinto-oikeuksissa nopeutuisi nykyisestä. Eritoten sisäistä turvallisuutta
uhkaavat tapaukset tulisi priorisoida. Tällä hetkellä suojelupoliisin arvio henkilön vaaral-
lisuudesta ei nopeuta karkotusprosessia. Nykyinen karkotuslainsäädäntö on vanhentunut.
Se ei huomioi riittävästi kasvaneen liikkuvuuden ongelmia, kuten rikollisuutta. Vallitse-
van lain mukaan karkotus pannaan täytäntöön vasta, kun se saa lainvoimaisuuden. Kään-
nytys sen sijaan voidaan tehdä heti. Yksi tapa korjata tilanne olisi panna karkotus täytän-
töön heti tai nopeutetusti ainakin rikosperusteisissa tapauksissa. Karkotuspäätöksestä huo-
limatta henkilöllä säilyisi silti yhä valitusoikeus.

Arvoisa puhemies! Myös lakivaliokunta arvioidessaan resursseja vuodelle 2017 on kiin-
nittänyt huomiota siihen, että erittäin harvoin huomioidaan talousarviossa nämä nopeasti
muuttuvat tilanteet, ja niitä ovat erityisesti nämä turvapaikanhakijoiden käsittelyt. On koh-
tuutonta heidänkin kannaltaan, että ne saattavat kestää täällä Suomessa yli vuoden, ja taas
toisaalta näemme, että jotkut käyttävät tätä prosessia hyväkseen voidakseen jäädä tänne
jostakin muusta syystä, ja niin kuin tänäänkin olemme kuulleet, maassamme on henkilöitä,
jotka liikkuvat vapaasti keskellämme, jotka ovat osallistuneet Isisissä taisteluihin ja mui-
hin.
3



Pöytäkirjan asiakohta PTK 114/2016 vp
Puhemies! Tähän tulisi tarttua nyt tiukemmin kuin me tällä hetkellä tartumme näihin
osioihin ja myös ohjata nämä resurssit, jotta saamme tähän oikeasti tehoa ja lisäämme
myös sisäistä turvallisuutta. Mutta kuitenkaan emme halua loukata kenenkään oikeussuo-
jaa ja oikeusturvaa.

16.17 Laura Huhtasaari ps: Arvoisa puhemies! Helsingin hallinto-oikeudessa turva-
paikkavalitusten käsittely on nyt ruuhkautunut. Esityksessä ehdotetaan, että näitä valituk-
sia käsiteltäisiin myös kolmessa muussa hallinto-oikeudessa: Itä-Suomen hallinto-oikeu-
dessa, Pohjois-Suomen hallinto-oikeudessa ja Turun hallinto-oikeudessa. Hajauttamisella
laajennetaan rekrytointipohjaa ja myös estetään, etteivät turvapaikka-asiat muodosta pää-
osaa Helsingin hallinto-oikeudessa ratkaistavista asioista.

Tämä esitys tuo säästöjä. Valitusten käsittelyyn kulunut aika vaikuttaa turvapaikanhaki-
joiden majoituskuluihin vastaanottokeskuksessa. Tältä osin esityksen on arvioitu merkit-
sevän huomattavia säästöjä. Muutoksesta taas ei aiheudu merkittäviä lisäkuluja.

Tämän esityksen tarkoituksena on, että turvapaikkavalitusten käsittelyajat pysyisivät
kohtuullisina hallinto-oikeudessa. Tämä esitys on hyvä, ja se vastaa nyt tällä hetkellä tähän
tarpeeseen.

Itse henkilökohtaisesti olen sitä mieltä, että meidän tulisi yhä enemmän mennä tämmöi-
sen Sveitsin mallin mukaan. Siellä on erittäin hyvä maahanmuuttopolitiikka, jos me otam-
me huomioon, että siellä on paljon ulkomaalaisia mutta siellä integraatio on onnistunut. Jos
esimerkiksi teet siellä vakavan väkivaltarikoksen, niin saat automaattikarkotuksen ilman
valitusoikeutta. Lisäksi maassa pitää asua noin 12 vuotta, että voi hakea kansalaisuutta. Sit-
ten kaupungissa äänestetään, kokevatko kaupunkilaiset, että on sopeutunut. Elikkä siellä
on ikään kuin pakko sopeutua, jos Sveitsiin haluaa jäädä ja siellä haluaa saada kansalaisuu-
den. Se ei tietenkään vielä riitä, että kaupungissa on äänestetty myöntävä päätös siitä, että
saatte kansalaisuuden, vaan sitten se menee vielä kantonin tasolle ja sitten vielä pääkallo-
tasolle. Meidän kannattaisi ottaa oppia tämmöisistä onnistuneista maahanmuuttopolitii-
koista, ja Sveitsi on erinomainen esimerkki tästä. (Eduskunnasta: Australia!) — Sieltä pen-
kistä sanottiin, että Australia myös. Kyllä niitä on muitakin maita, missä on onnistuttu, ja
itse olen sitä mieltä, että tämmöisen pienen maan ei kannata ottaa mallia huonoista esimer-
keistä vaan hyvistä esimerkeistä, koska niitäkin on.

16.20 Ben Zyskowicz kok: Arvoisa herra puhemies! Pitkät prosessiajat, käsittelyajat,
näissä turvapaikka-asioissa ovat ongelma. Ne ovat ennen kaikkea ongelma tämän turvapai-
kanhakijan kannalta, koska hän joutuu käytännössä olemaan useita kuukausia vähintään
sellaisessa välitilassa, jossa ei tiedä, miten hänen hakemuksensa käy. Mutta tietysti pitkät
käsittelyajat ovat ongelma myös suomalaisten veronmaksajien kannalta, koska kun käsit-
telyajat venyvät, niin asumiskustannukset ja muut kasvavat. Näin ollen tämä esitys, joka
osaltaan pyrkii näiden turvapaikkahakemusten käsittelyaikojen lyhentämiseen, on hyvä
esitys.

Se on sinänsä luonnollista, että ne turvapaikanhakijat, jotka Maahanmuuttovirastosta
saavat kielteisen päätöksen hakemukseensa, hakevat muutosta valittamalla hallinto-oikeu-
teen. Se, että muutosta haetaan, ei tietystikään kerro sinänsä siitä, että Maahanmuuttoviras-
ton tekemä ratkaisu olisi virheellinen. Päinvastoin, minulla on se käsitys, julkisuuden pe-
rusteella syntynyt, että Maahanmuuttoviraston ratkaisut ja linjaukset ovat aika lailla hyvin
pysyneet myös valitusasteessa. Toisin sanoen järjestelmämme ei ole sellainen, että nopeas-
4



Pöytäkirjan asiakohta PTK 114/2016 vp
ti huiskitaan Maahanmuuttovirastossa päätöksiä ja hallinto-oikeudessa virheet korjataan,
vaan järjestelmämme on sellainen, niin kuin sen pitääkin olla, että Maahanmuuttovirastos-
sa pyritään aina oikeaan lopputulokseen mutta hakijalla on oikeusturvansa mukaisesti oi-
keus hakea siihen muutosta valittamalla hallinto-oikeuteen.

16.22 Leena Meri ps: Arvoisa herra puhemies! Noin vuosi sitten hallitus teki tämän maa-
hanmuuttopoliittisen toimenpideohjelman, ja tämä on oikeastaan tietyllä lailla jatkumoa
siitä. Jos ajatellaan näitä tuomioistuinprosesseja ja -kokoonpanoja ja -käsittelyaikoja, niin
hallitushan antoi tuon hallituksen esityksen 32 viime vuonna, ja se tuli voimaan nyt tämän
vuoden elokuussa — anteeksi, taisi olla hallituksen esitys 32/2016, joka tuli nyt elokuussa
voimaan — jossa näitä ulkomaalaislain mukaisia valitusaikoja lyhennettiin niin, että kun
aikaisemmin tuo valitusaika oli 30 päivää Maahanmuuttoviraston päätöksestä, sitä lyhen-
nettiin 21 päivään. Samaten hallinto-oikeuden kokoonpanoa muutettiin. Pääsääntöhän on
kolmejäseninen kokoonpano. Siellä on aina aikaisemminkin ollut poikkeussäännös pie-
nemmille kokoonpanoille tietyissä asioissa, ja näitä ulkomaalaislain mukaisia valitusasioi-
ta voidaan nyt käsitellä kaksijäsenisessä kokoonpanossa ja tietyissä kiireellisissä asioissa
myös yksijäsenisenä. Tämä on siinä mielessä jatkumoa. Tuohon samaan hallituksen esi-
tykseen liittyi myös oikeusavun rajoittaminen turvapaikkapuhuttelussa. Elikkä pääsääntöi-
sesti täysi-ikäiset ihmiset eivät saa kuin erityisestä syystä sinne turvapaikkapuhutteluun oi-
keusapua, poikkeuksena ovat alaikäiset. Näistä käytiin silloin pitkällinen keskustelu perus-
tuslakivaliokunnassa ja siihen jouduttiin tekemään perustuslain rajoittamia muutoksia.

Lisäksi, jos ajatellaan tätä kokonaisuutta, että näitä hajautetaan nyt useampaan hallinto-
oikeuteen, se on erittäin hyvä, jos ajatellaan tuommoista 10 000:n juttumäärää — siellä pi-
täisi käsitellä muitakin asioita. Siinä vaarantuu muidenkin oikeusturva, jos tuomioistuin
ruuhkautuu valtavasti. Jos perustuslaki kuitenkin edellyttää, että asiat tulee asianmukaises-
ti ja ilman aiheetonta viivytystä saada käsitellyksi toimivaltaisessa tuomioistuimessa tai vi-
ranomaisessa, ei voi olla niin, että yksi jutturyhmä kiireellisenä menee kaikkien ohi. Jokai-
sen juttu on omalle kohdalle sattuessaan ihan yhtä tärkeä. Olen itse toiminut myös oikeus-
avustajana yksityisessä yrityksessä, omassa toimistossani ja asianajotoimistossa oikeus-
avustajana, ja hyvinkin pieni juttu tuntuu ihmiselle tosi tärkeältä, ja se on kauheata, jos jou-
tuu odottamaan ruuhkien vuoksi. Erittäin hyvä, että jaamme tätä taakkaa.

Ja kun tässä nyt tulivat edustaja Laukkasen puheenvuorossa esille lainvoimaiset tuo-
miot ja karkotus, niin minä siitä asiasta sanon muutaman sanan. Muutaman kerran olen
tuolla sosiaalisessa mediassa keskustellut asiasta. Lauantaina uutisissa oli semmoinen jut-
tu Ylellä, että pohdittiin näitä paperittomien palveluja jatkossa. Minulle itselleni tulee sem-
moinen käsitys, että ainakaan silloin enää, kun on lainvoimainen tuomio ja päätös olemas-
sa siitä, että et ole saanut oleskelulupaa ja sinut karkotetaan — molemmat ovat lainvoimai-
sia — meidän ei tulisi keskustella pitkällä aikavälillä siitä, minkälaisia palveluita me ryh-
dymme järjestämään ihmiselle. Meidän pitäisi ruveta miettimään sitä, miten nämä ihmiset
noudattavat meidän lainvoimaisia päätöksiä, koska se rapauttaa myös tavallisen ihmisen
näkemystä: miksi hänen pitää noudattaa lainvoimaisia päätöksiä, eihän niitä kaikkien tar-
vitse noudattaa? Ymmärrän toki sen, että asianmukaisesti järjestetään majoitustilat ja esi-
merkiksi akuutti terveydenhoito ja ruokailu siksi aikaa, kun saadaan tämä palautusprosessi
tehtyä, mutta ei voi olla niin, että me luomme tänne ikään kuin semmoisen järjestelmän,
että ihminen vain valitsee, että minä en noudata näitä päätöksiä ja sillä selvä. Tulee joskus
mieleen, että vedämmekö me sitten rastit yli koko Suomen lakikirjan, että on ihmisiä, jotka
5



Pöytäkirjan asiakohta PTK 114/2016 vp
valitsevat, mitä päätöksiä he noudattavat, ja osa ei noudata. Se ei ole kyllä yhdenvertaista,
jos ajattelee sitä, että meillä on kuitenkin aika lainkuuliainen kansa, joka haluaa noudattaa
lakia, ja ei se ainakaan sitä edesauta. Siinä mielessä toivoisin tästäkin vähän keskustelua
täällä eduskunnassa. Ihmiset kokevat sen hyvin hämmentävänä, että me tietyllä tavalla sal-
limme tämän, ja sitten eräissä kaupungeissa tietysti — oma kotikuntani Hyvinkää ei ole täl-
laisia esityksiä tehnyt — on kannettu hyvin laajaa huolta siitä, miten me nyt sitten jatkossa
näille järjestämme tämmöisiä pysyviä palveluja.

Toinen varapuhemies Arto Satonen: No niin, tässä on tarvetta ehkä pieneen debattiin.

16.27 Johanna Karimäki vihr (vastauspuheenvuoro): Arvoisa puhemies! Edustaja Meri
nosti esiin tässä paperittomien terveydenhoidon. Muistutan, että Suomen Lääkäriliitto on
lausunut siitä, että paperittomien terveydenhoito kuuluu heidän lääkärietiikkaansa ja se tu-
lisi ottaa käyttöön ihan kaikkialla, varsinkin heikompiosaisten, kuten raskaana olevien
naisten ja lasten, osalta. Helsinkihän on näyttänyt tässä hyvää esimerkkiä, ja nyt myös Es-
poon kaupunginhallituksessa on äänestetty asiasta valtuustoaloitteen pohjalta. Minä pidän
tosi valitettavana sitä, että viime kaudella viime metreillä paperittomien terveydenhuol-
toon liittyvä lakiesitys, hallituksen silloinen esitys, kaatui. Nyt viimeistään olisi aika kor-
jata tämä puute ja hallituksen tuoda uusi esitys eduskunnalle.

16.28 Olli-Poika Parviainen vihr (vastauspuheenvuoro): Arvoisa herra puhemies! Jat-
kan samasta asiasta, josta edustaja Karimäki aloitti. Eli kun puhumme paperittomien ter-
veydenhuollosta, niin korostaisin, että myös meidän, joilla nämä paperit on, etu on se, että
Suomeen ei esimerkiksi tule sellaisia tartuntatauteja, jotka voisivat olla meille kansanter-
veydellisesti uhka. Paperittomien terveydenhuolto siis toisin sanoen, kun se välttämättö-
mimmässä muodossa turvataan, turvaa meidän kansanterveyttämme, se turvaa meidän si-
säistä turvallisuuttamme, ja se turvaa meidän suomalaistenkin mahdollisuuksia elää täällä
säädyllisesti. Se ei tarkoita sitä, että me synnyttäisimme jonkun uuden niin sanotun veto-
voimatekijän. Emme me tarjoa nykyiselläänkään Suomessa — ne lääkärit, jotka paperitto-
mien terveydenhuoltoa tekevät, eivät tarjoa — niin sanotusti kaikkea mahdollista. Kysy-
mys on aivan välttämättömimmästä avusta. Ja se on myös meidän etumme — se turvaa
meidän terveyttämme.

16.29 Ben Zyskowicz kok (vastauspuheenvuoro): Arvoisa herra puhemies! Edustaja
Meri toivoi keskustelua niistä Suomesta kansainvälistä suojelua hakeneista henkilöistä,
jotka ovat saaneet hakemukseensa lainvoimaisen kielteisen päätöksen ja jotka on lainvoi-
maisesti päätetty käännyttää Suomesta mutta jotka siitä huolimatta eivät suostu Suomesta
poistumaan. He ilmoittavat, että he eivät halua Suomen lakia ja Suomen lainvoimaisia tuo-
mioita noudattaa, ja he jäävät Suomeen lainvastaisesti.

Minun mielestäni on aivan selvää, että tällaisillekin henkilöille kuuluu aivan välttämät-
tömin, kiireellinen terveydenhoito, samoin kuin heille kuuluu elämän suojelemiseksi tar-
vittava ravinto ja suoja pakkaselta, mutta aivan yhtä selvää on, että heillä ei voi olla oikeut-
ta samanlaiseen sosiaaliturvaan kuin niillä, (Puhemies koputtaa) jotka ovat laillisesti maas-
sa.
6



Pöytäkirjan asiakohta PTK 114/2016 vp
16.30 Susanna Huovinen sd (vastauspuheenvuoro): Arvoisa puhemies! En tosiaan odot-
tanut joutuvani paperittomien terveydenhuoltoa koskevaan debattiin nyt tämän asian yh-
teydessä, mutta kun näin kävi, niin haluan puolustaa sitä työtä, jota viime kaudella aivan
asianmukaisesti teimme tämän lakiesityksen pohjalle.

Täytyy muistaa, että tämä paperittomien joukko, josta tässä nyt puhutaan, sisältää hyvin
erilaisia ihmisiä. Kaikki eivät ole samaa joukkoa, johon tässä edustaja Zyskowicz esimer-
kiksi omassa... (Ben Zyskowicz: Minä puhuin heistä, te saatte puhua muistakin!) — Ai-
van, mutta minä totesin, että muitakin sisältyy tähän. — Olen sitä mieltä, että on meidän
perusihmisoikeuskäsityksen vastaista ajatella niin, että ihmisiä jätettäisiin heitteille, olipa
heidän tilanteensa täällä Suomessa ollessa mikä hyvänsä ja olipa heillä mikä tahansa sta-
tus. Plus: tässä on iso kustannuskysymys. Jokainen voi miettiä, paljonko halvemmaksi tu-
lee perusterveydenhuollossa hoitaa sellaisia asioita kuin diabetes, joka on erittäin paha tau-
ti, mikäli se päästetään pahaksi. Jos piipaa-autolla viedään (Puhemies koputtaa) tuohon
Meilahteen, niin varmasti tulee kalliimmaksi.

16.31 Leena Meri ps (vastauspuheenvuoro): Arvoisa puhemies! Ymmärrän hyvin lääkä-
rin ajatukset siitä, mutta lainsäätäjän tehtävä on kuitenkin antaa ne reunaehdot. Me emme
voi tietenkään kaataa lääkärin etiikan varaan ja hänen niskaansa sitä asiaa, vaan meidän
tehtävämme on se täällä ratkaista.

Haluan muistuttaa kuitenkin siitä, mihin tuolla kansalaiskeskusteluissa törmää, kun tääl-
lä sanottiin, että ihmisiä ei voi jättää ulos: Meillä on valtavasti asunnottomia. Esimerkiksi
Hyvinkäällä ja Helsingissä on tuotu tätä konttiasumista esille. Itse olen Hyvinkään Asun-
tomessuilla nähnyt tällaisen konttiasunnon, ja se oli erittäin toimiva ja kysytty malli. Tun-
tuu, että siihen suhtaudutaan vähän sillä tavalla, että nehän voivat mieluummin, nämä Suo-
men asunnottomat, olla kaduilla kuin konteissa. Muistetaan myös tämä aspekti siinä kes-
kustelussa, että otetaan sitten yhdenvertaisesti kaikki mukaan. — Eipä minulla muuta.

Toinen varapuhemies Arto Satonen: Ja nyt palataan puhujalistaan. (Silvia Modig: Pala-
taanko aiheeseen?)

16.32 Susanna Huovinen sd: Arvoisa puhemies! — Tähän itse aiheeseen, jota lakiesitys
koskee.

Ensinnäkin, arvoisa puhemies, ajattelen, että vaikka voi olla kyseessä aika tekninenkin
muutos jonkun mielestä, niin olisin toivonut tietenkin, että esittelevä ministeri olisi voinut
olla paikalla, kun näitä kysymyksiä tämän johdosta kuitenkin täällä nousee esille.

Haluan monien muiden tavoin korostaa sitä, että myös turvapaikanhakijoiden oikeustur-
va vaatii sitä, että ratkaisut kyetään tekemään mahdollisimman nopeasti, ja varmasti tämä
hajauttaminen on yksi tapa nyt nopeuttaa näitä prosesseja, joka on siis myös turvapaikan-
hakijoiden kannalta hyvä tavoite. Se, mihin haluan kiinnittää huomiota, on se, miten pys-
tymme tämän osaamisen varmistamaan näissä eri hallinto-oikeuksissa, kun tämä hajautta-
minen tehdään. Tässä lakiesityksessä on kyllä kuvattu sitä, että myös tätä koulutustarvetta
tietyissä asioissa tulee olemaan.

Sitten kiinnitän vielä, puhemies, huomiota siihen, että täällä on todettu tästä voimaantu-
losta, että tätä pidetään varsin kiireellisenä, ja toivoisin, että valiokunta nyt omassa työs-
sään voisi sitten harkita, pitäisikö tähän kohtaan ehkä vielä tehdä jokin muutos. Lisäksi
täällä on myös hallinto-oikeuksien puolelta esitetty toive siitä, että sellaiset jutut, jotka ovat
7



Pöytäkirjan asiakohta PTK 114/2016 vp
hyvin pitkälle valmisteltuja ja tietyssä paikassa, vietäisiin siellä samassa paikassa loppuun
eikä lähdettäisi poukkoilemaan niiden asioiden kanssa edestakaisin.

Puhemies! Sitten haluan vielä muistuttaa siitä, aivan kuten edustaja Laukkanen täällä jo
totesi, että kyllä tässä tietenkin vastuuta on myös päätöksen tekevällä viranomaisella, tässä
tapauksessa Maahanmuuttovirastolla, miten nämä päätökset esitetään siten, että myös ha-
kijat ymmärtävät ne perustelut, joihin niissä viitataan.

16.34 Teuvo Hakkarainen ps: Arvoisa puhemies! Tällä hallituksen esityksellä pyritään
siihen, että jatkossa kansainvälistä suojelua koskevia valituksia käsiteltäisiin Helsingin li-
säksi myös Itä-Suomen, Pohjois-Suomen ja Turun hallinto-oikeuksissa, kun ensiasteen
päätöksentekijän eli Maahanmuuttoviraston päätös ei tyydytä. Se turvapaikkaturistien tul-
va, jonka viime vuonna valitettavasti taakaksemme ja riesaksemme saimme, olisi pitänyt
Dublin-sopimuksen nojalla pysäyttää rajoille. Oli vakava ja kallis virhe päästää Suomeen
divisioonatolkulla ihmisiä, enimmäkseen nuoria miehiä, jotka tulivat miehittämään tätä
maata, joista emme tiedä juuri mitään ja joilla ei ole oikeutta maassamme oleskella. Valta-
osa ei ole oikeutettu turvapaikkaan, mutta siirtolaisiksikaan heitä on vaikea kutsua, koska
siirtolaiset lähtevät tekemään työtä, siirtolaisilla on halua ja kykyä työntekoon.

Arvoisa puhemies! Viime vuosina Helsingin hallinto-oikeuteen on saapunut noin
1 100—1 200 valitusta, jotka koskevat kansainvälistä suojelua. Tänä vuonna valituksia on
tehtailtu jo liki 8 000 ja vuoden loppuun mennessä ollaan lähempänä 10 000:ta. Tämän esi-
tyksen perusteluissa lukee, että valitusmääriä koskevien ennusteiden perusteella ulkomaa-
laisasioiden määrä Helsingin hallinto-oikeudessa on muodostumassa valtaosaksi tuomio-
istuimen koko asiakasmäärästä. Näkisin, että tämä on suorastaan hätkähdyttävä ennuste.
Siis jatkossa ulkomaalaisasiat vievät valtaosan Helsingin hallinto-oikeuden kaikista asia-
määristä. Kun kyseessä on suomalainen oikeuslaitos, eikö sen tulisi palvella ensisijaisesti
meitä suomalaisia, hoitaa ja käsitellä meidän asioitamme? Onko nyt käymässä niin, että
kun ulkomaalaisasiat ruuhkauttavat ja kuormittavat kohtuuttomasti oikeus- ja muitakin jär-
jestelmiämme, kantaväestö saa odotella ties miten pitkään?

Arvoisa puhemies! Perusteluissa todetaan, että käsittelyaikojen kasvua on turvapaikan-
hakijoiden oikeusturvan ja ratkaisutoiminnan sujuvuuden vuoksi pyrittävä hillitsemään. Se
tärkeä syy, miksi käsittelyaikojen kasvua on hillittävä, on raha. Mitä pidempään nämä ih-
miset täällä maleksivat, sen kalliimmaksi se käy suomalaisen veronmaksajan kukkarolle.
Esitys on sikäli hyvä, että neljä hallinto-oikeutta varmasti saa tehtyä rivakammin päätöksiä
kuin yksi, ja toivottavasti ne ovat enimmäkseen kielteisiä. Itse olisin valmis kieltämään va-
littamisen kokonaan, eli Maahanmuuttoviraston päätös olisi lopullinen ilman valitusoike-
utta.

Arvoisa puhemies! Australia täällä mainittiin, muun muassa Huhtasaari mainitsi. Aust-
ralia ja Uusi-Seelanti eivät päästä turvapaikkaturistien paatteja maaperälleen. Paatit ohja-
taan Naurun saarelle ja Papua-Uuteen-Guineaan, ja siellä olevilla leireillä tulijat odottele-
vat, kunnes heidän paperiasiansa on käsitelty. Samankaltainen malli tulisi myös EU:n ot-
taa kiireesti käyttöön. — Kiitos.

16.38 Hannu Hoskonen kesk: Arvoisa herra puhemies! Käsittelyssä oleva hallituksen
esitys, jossa eduskunta on muuttamassa ulkomaalaislakia niin, että näitä valituksia maa-
hanmuuttoasioissa voitaisiin käsitellä muuallakin kuin Helsingin hallinto-oikeudessa, on
aivan hyvä ja perusteltu. Lisäksi tulisivat mukaan asioita käsittelemään Itä-Suomen hallin-
8



Pöytäkirjan asiakohta PTK 114/2016 vp
to-oikeus, Pohjois-Suomen hallinto-oikeus sekä Turun hallinto-oikeus. On hyvä, että tätä
käsittelypohjaa laajennetaan, että tuomioistuimia on enemmän käsittelemässä näitä vali-
tuksia, jotka maahantulopäätöksistä on annettu viranomaisen toimesta.

Suomalaiseen oikeuskäytäntöönhän kuuluu lainkäyttö, ja myös tuomioistuinkäytäntöön
kuuluu jo perustuslain mukaan, että jokaisella tässä maassa olevalla on oikeus saada omaa
asiaansa koskeva viranomaispäätös kohtuullisessa ajassa, valittaa siitä päätöksestä ja saa-
da siitäkin asiasta tuomio, joka on sitten aikanaan lainvoimainen, ja myös sekin tuomio
kohtuullisessa ajassa. Suomihan on saanut ihmisoikeustuomioistuimessa monia langetta-
via päätöksiä siitä, että meillä jutut venyvät aivan kohtuuttoman pitkiksi. Joku saattaa sille
hymähtää. Ei liity tähän nyt käsiteltävään asiaan, mutta esimerkiksi joissakin asioissa, ym-
päristölupa-asioissa, vaikka turpeennostoluvat ovat viipyneet jopa 8—9 vuotta. Eihän se
voi olla oikeuskäytännön mukaista eikä ihmisarvon mukaista, että joutuu päätöstä odotta-
maan noin pitkään. Sama koskee näitä maassaoleskeluasioita: kun ihminen saa päätöksen
ja jos valittaa siitä päätöksestä, niin kyllä siitä pitää kohtuullisessa ajassa päätös tulla. Ja
kun edustaja Zyskowicz mainitsi niistä tapauksista, joissa ihminen on saanut kielteisen
päätöksen maahantuloluvalle ja näin ollen hänet joudutaan maasta poistamaan, niin on it-
sestään selvää, että kun tuomioistuin on lopullisen päätöksen antanut asiassa, niin silloin
pitää myös viranomaisen toimia niin, että päätös pannaan täytäntöön. Se on itsestäänsel-
vyys. Itsenäinen kansakunta suojautuu omia lakejaan käyttämällä ja antamalla lainsäädän-
nöstä tuomioita, joista voi sitten valittaa. Ja viimeisimmän valituksen jälkeen sitten pan-
naan tuomio täytäntöön.

On syytä muistaa kaikkien niiden ihmisten, jotka valittavat, että tässä ollaan tekemäs-
sä... Varmaan jokin ihminen tätäkin asiaa arvostelee, että näin toimitaan, mutta on syytä
muistaa, että me olemme sitoutuneet oikeusvaltiona siihen, että Euroopan ihmisoikeusso-
pimusta noudatetaan, samoin YK:ssa määriteltyjä periaatteita, miten ihmisiä tulee kohdel-
la, miten tuomioistuimet toimivat ja niin edelleen. Me olemme sitoutuneet niihin päätök-
siin, ja sen mukaan meidän tulee toimia.

On muistettava, että kun 2015 tähän maahan tuli yli 30 000 ulkomaalaista ihmistä, joi-
den asioita ruvettiin viranomaisissa käsittelemään, ja näiden viranomaiskäsittelyjen jäl-
keen tietenkin tuli tämä valitusmenettely ja sitten tuomioistuimet antavat näistä päätöksiä,
niin on myös näiden ihmisten kannalta aivan oikein, että saadaan tähän käsittelyyn nope-
utta ja lainvoimaiset päätökset syntymään kohtuullisessa ajassa.

Se on totta, että emme koskaan tässä maassa pääse, emmekä myöskään Suomen edus-
kunnassa tule pääsemään, yhteisymmärrykseen siitä, mikä on se oikea aikataulu, toimim-
meko riittävän ripeästi vai menevätkö jutut liian pitkiksi. Ikinä ei päästä tästä yhteisym-
märrykseen. Tärkeää on se, että se kohtuullinen aika saavutetaan ja sitten ne tuomiot, ol-
koot ne mitä tahansa, pannaan myös täytäntöön. Jos joku vielä kuvittelee tänä päivänä, että
tämä käsittelyssä oleva hallituksen esitys ratkaisisi asioita pitkälle tulevaisuuteen, on to-
dennäköisesti väärässä, koska kukaan ei tiedä, mitä maailmalla tapahtuu esimerkiksi vii-
den vuoden kuluttua. Meillä on valtava määrä kriisipesäkkeitä ympäri maailmaa tällä het-
kellä, ja emme tiedä, mitä siellä tapahtuu, mikä on pakolaistilanne vaikka viiden vuoden
kuluttua.

Mutta joka tapauksessa on tärkeää, että omat asiamme hoidamme kunnolla, maahan tu-
levat ihmiset saavat laillisen päätöksen viranomaisilta ja sitten on se valituskierros sen jäl-
keen. Sillä suojaamme myös tätä suomalaista yhteiskuntaa niin, että meidän oikeusjärjes-
telmä toimii, viranomaiset toteuttavat tehtäviään niin kuin Suomen laissa sanotaan. Ennen
9



Pöytäkirjan asiakohta PTK 114/2016 vp
kaikkea se luo myös pohjan sille, että annamme sillä jämäkällä toiminnalla myös viestin
tästä maasta ulospäin, että Suomi toimii oikeusvaltioperiaatteiden mukaan, kunnioittaa Eu-
roopan ihmisoikeussopimusta ja YK:n päätöslauselmia. Muuta tietähän meillä ei voi olla,
koska kaikki muu aiheuttaa sitten meille itsellemme ongelmia ja luo epävarman tilanteen,
ja siitä ei hyödy kukaan.

16.43 Olli-Poika Parviainen vihr: Arvoisa herra puhemies! Oikeuslaitoksen toiminnan
tehostaminen ja järkevöittäminen on varmasti tarpeellista, ja sitä kannattaa tehdä myös sil-
loin, kun ulkomaalaisasioista on kyse. Täällä on kiinnitetty huomiota siihen, että on ikävää
joutua odottamaan päätöksiä ruuhkautuneissa oikeuslaitoksissa, ja se on aivan totta, niin-
hän se on. Sanoisin myös kuitenkin, että on ehkä vielä ikävämpää joutua palaamaan maa-
han, jossa kohtaa kidutuksen ja kuoleman jopa.

Helsingin Sanomat julkaisi tänään ansiokkaan artikkelin siitä, mitä Suomesta Irakiin pa-
lanneille eräille nuorille miehille oli tapahtunut. Osaa heistä oli kidutettu, muutama oli
kuollutkin. Tämä oli vain pintaraapaisu siitä, mitä tapahtuu, kun me sovellamme vuoden
2016 Suomen ulkomaalaispolitiikkaa.

Irakhan on sellainen maa, että se ei ole Syyrian tavoin täydessä sodassa, ja sikäli se on
osittain vähän harmaalla alueella, kun katsomme kansainvälisen suojelun perusteita, mutta
tilanne ei ole siellä paljon Syyriaa ruusuisempi, sillä YK:n mukaan pelkästään lokakuussa
Irakissa kuoli väkivaltaisesti yli 1 100 siviiliä. Toinen sivusto, Iraq Body Count, raportoi
luvun olevan tuplasti suurempi. Tänä vuonna tässä Suomen turvalliseksi luokittelemassa
maassa on kuollut yli 14 000 siviiliä väkivallan kohteina — 14 000 siviiliä.

Toisin sanoen, kun me pohdimme täällä sitä, että ulkomaalaislait täytyy saada sellaiseen
kuntoon, että meidän järjestelmämme ja byrokratiamme toimii mahdollisimman tehok-
kaasti, niin toivon, että me muistaisimme myös, että kysymys on paljon merkittävämmästä
ja suuremmasta kansainvälisestä kysymyksestä kuin se, mikä täällä salissa usein tulee
esiin.

Ratkaisuhan näihin kansainvälisiin ongelmiin olisi esimerkiksi ylikansallinen sitova
päätöksenteko, mutta siihenkään Suomi ei ole halunnut lähteä mukaan hyvän sään aikana
kirjoitetun hallitusohjelman vapaaehtoisuuskirjauksen vuoksi. Toivottavasti tämän lain
kaltaisia pragmaattisia (Puhemies koputtaa) uudistuksia tehdään eikä pelkästään tylyttäviä
uudistuksia.

16.46 Ben Zyskowicz kok: Arvoisa herra puhemies! Edustaja Huovinen kiinnitti huomio-
ta siihen, että päätöksiä tekevillä viranomaisilla on velvollisuus laadukkaisiin päätöksiin ja
siihen, että asianosaiset ymmärtävät päätösten perusteet. Näin luonnollisesti on, ja näin
myös Maahanmuuttovirasto toimii. Se, että käytännössä jokaisesta kielteisestä päätöksestä
valitetaan hallinto-oikeuteen, ei kerro siitä, että ne päätökset olisivat laadullisesti huonoja
tai perustelut huonosti kirjoitettuja, vaan se kertoo siitä, että on inhimillisesti täysin ym-
märrettävää ja luonnollista, että kielteisistä päätöksistä valitetaan, koska siinä ei ole mitään
kustannusriskiä tällä valittajalla ja hänellä on vain voitettavaa eli hän ei voi sillä valittami-
sella menettää mitään. Tämä pitää ymmärtää ja antaa tunnustus Maahanmuuttovirastolle
siitä, että se hyvin vaikeissa olosuhteissa on suoriutunut hyvin työstään.

Mitä sitten tulee näihin laittomasti maassa oleviin ulkomaiden kansalaisiin — puhun,
edustaja Huovinen, juuri heistä — niin kyseessä on siis tilanne, jossa henkilö on saanut
lainvoimaisen kielteisen päätöksen, hänellä ei ole mitään lakiin perustuvaa oikeutta oles-
10



Pöytäkirjan asiakohta PTK 114/2016 vp
kella Suomessa, päinvastoin hänellä on voimassa oleva käännyttämispäätös, mutta hän ei
suostu maasta lähtemään. Ketään ei Suomen kaltaisessa sivistysvaltiossa pidä eikä voi jät-
tää heitteille. Sen takia kaikille ihmisille kuuluu tarvittaessa kiireellinen terveydenhoito ja
tarvittaessa kuuluu elämää suojeleva ravinnonsaanti ja myös suoja pakkaselta. Mutta kuvi-
telma siitä, että meillä olisi velvollisuus näille laittomasti maassa oleville antaa sama sosi-
aaliturva kuin maassa (Puhemies koputtaa) laillisesti oleville, on täysin virheellinen.

16.48 Kimmo Kivelä ps: Puhemies! Kysymyksessä on äärimmäisen selkeä esitys, joka
reagoi nykytilanteeseen. Kysymyksessä on asioitten järkevöittämiseen tähtäävä linja. On
totta, että jos kaikki olisi keskitetty Helsingin hallinto-oikeuteen, niin esimerkiksi tilakus-
tannuksia olisi vähemmän, mutta sitten myös se osaaminen ja painotus keskittyisi Helsin-
kiin, ja on hyvä, että tätä osaamista ja painotusta hajautetaan, ettei Helsinki tule siihen ti-
lanteeseen, että se käytännössä käsittelee vain tähän problematiikkaan liittyviä kysymyk-
siä. Kaiken kaikkiaan esitys parantaa oikeusturvaa ja on myös linjassa kansainvälisten so-
pimusten kanssa. Ei ole tarkoituksenmukaista perustaa tätä varten mitään erityistuomiois-
tuinta.

Arvoisa puhemies! En kyllä tässä yhteydessä malta olla sanomatta, kun kerran nostettiin
tämä paperittomien kysymys tässä esille, että kyllä se, että tämä esitys ei tullut hyväksy-
tyksi, on yksi viime eduskuntakauden asioita, joista voi perustellusti olla ylpeä. Totta kai
on selvää, että jokainen tarvitsee välttämättömimmän hoidon ja mikään ei mene lääkärin
etiikan yli, kun lääkärin tehtävä on suojella elämää kaikissa olosuhteissa, mutta kuiten-
kaan, niin kuin edustaja Zyskowicz ansiokkaasti sanoi, ei voida lähteä siihen, että kaikki
olisivat samanlaisen sosiaaliturvan piirissä.

16.50 Sami Savio ps: Arvoisa puhemies! Kuten edustaja Meri mainitsi, tämä lakiesitys
kansainvälistä suojelua koskevien valitusten käsittelyn hajauttamiseksi neljään hallinto-oi-
keuteen on tosiaan eräs askel pitkässä sarjassa hallituksen tekemiä maahanmuuttopoliitti-
sia uudistuksia turvapaikkapäätöskäsittelyn järkevöittämiseksi. Jo aiemmin tänä vuonna
hyväksytyn esityksen mukaisesti hallinto-oikeuksien kokoonpanoja pienennettiin kaksijä-
senisiksi ulkomaalaislaissa tarkoitetuissa valitusasioissa, ja lisäksi on muun muassa lyhen-
netty valituksentekoaikoja.

Kuten talousarviokäsittelyjen yhteydessä on käynyt useaan otteeseen ilmi, maahanmuu-
tosta aiheutuvat kustannukset ovat moninkertaistuneet viime syksynä vallinneen maahan-
muuttokriisin myötä ja sen jälkeen ja ovat nyt vähintään miljardin euron suuruusluokassa.
Todennäköisesti ne ovat selvästi tätä suurempia. Tälläkin esityksellä arvioidaan saatavaksi
vähintään kymmenien miljoonien eurojen suuruusluokassa olevat säästöt, mitä pidän erit-
täin hyvänä asiana, ja näin voidaan pienentää myös valtiontalouden alijäämää — alijää-
mää, josta olen itsekin, monen muun edustajan kanssa, ollut tässäkin salissa hyvin huoles-
tunut.

Arvoisa puhemies! Edustaja Meri nosti aiemmin keskusteluun myös sen, että Suomen
lakeja tulee noudattaa ja se koskee myös lainvoimaisia karkotuspäätöksiä. Olen täysin sa-
moilla linjoilla edustaja Meren kanssa. Myös omasta mielestäni lainkuuliaisuudesta ja sen
ylläpidosta tulee ehdottomasti kantaa huolta ja siihen tulee kiinnittää jatkossa voimakasta
huomiota.

Olen myös samoilla linjoilla salissa tänään puhuneiden perussuomalaisten edustajien
kanssa siitä, että maahanmuuttopolitiikkamme kaipaa edelleen tiivistämistä. Sveitsin ja
11



Pöytäkirjan asiakohta PTK 114/2016 vp
Australian mallit on tänään mainittu positiivisessa hengessä, ja niiden (Puhemies koput-
taa) harjoittama politiikka on myös käytännössä mielestäni oikeaa.

16.52 Anders Adlercreutz r: Värderade talman! Edustaja Hakkarainen kertoi tuossa
omista uudistussuunnitelmistaan meidän oikeuslaitoksen ja -käytännön suhteen. Toivotta-
vasti ryhmä ei jaa näitä käsityksiä.

Tässä on puhuttu tuomio-istuinten ruuhkautumisesta. No, mistä tämä johtuu? Hallinto-
valiokunta oli Välimeren alueella matkalla tässä jokin aika sitten, ja siellä keskustelimme
Euroopan unionin turvapaikkaviraston edustajan kanssa, joka näytti meille, mikä on iraki-
laisten turvapaikanhakijoiden hyväksymisprosentti Euroopassa yleensä, yli 50 prosenttia,
ja mikä se on Suomessa, alle 15. Kiusallisina jouduimme toteamaan tämän siellä, eikä
meillä ollut selitystä siihen asiaan. Tätä ihmetellään paitsi Suomessa myöskin muualla Eu-
roopassa. Eli jos ihmetellään, miksi näitä valituksia on niin paljon, niin ehkä olisi syytä kat-
soa tätä koko päätösprosessia. Arvioidaanko näitä asioita oikein, vai onko kenties poliittis-
ta ohjausta tämän hyvin suuren muutoksen takia? Se on vuodessa tippunut 80:stä 15 pro-
senttiin.

Edustaja Zyskowicz sanoi tuossa, että kun valittaa, ei voi mitään menettää. Tänään,
muun muassa, olemme lukeneet lehdestä, että ellei valita, niin voi menettää vielä paljon
enemmän. Ei näistä huvikseen valiteta. Iso osa näistä on todellisen turvapaikan tarpeessa.
He tarvitsevat suojaa, ja se meidän olisi syytä nähdä.

16.53 Susanna  Huovinen  sd: Arvoisa  puhemies! On helppo yhtyä noihin edustaja
Adlercreutzin näkemyksiin.

Haluan vielä palata myös tähän päätöksentekoprosessiin, Maahanmuuttoviraston pää-
töksiin. Se on aivan selvää, että Maahanmuuttovirastossa on jouduttu tämän kriisin johdos-
ta erittäin suuren urakan eteen. On totta, että monista tilanteista tämä meidän hyvä järjes-
telmämme on pystynyt suoriutumaan tässäkin kriisissä hienolla tavalla. Mutta esimerkiksi
Maahanmuuttoviraston sisältä tulleisiin viesteihin — joissa on sanottu, että päätöksiä pitää
tehdä liian kovalla tahdilla, liian suurella työkuormalla, ja vielä on ikään kuin annettu ym-
märtää, millaisia päätöksiä tulee tehdä — emme me myöskään voi, kai — mielestäni emme
voi — suhtautua kovinkaan yliolkaisesti, vaan kyllä nämäkin viestit täytyy ottaa tässä sa-
lissa aika vakavasti ja katsoa myös tuota tilastoa vähän Euroopan laajuisesti.

Puhemies! Sitten haluan sanoa, että minua kyllä häiritsee tässä aina, kun puhumme tästä
maahanmuutosta, että siinä tulee vähän semmoinen olo, että kovasti on ohjeita annettava-
na ja pitäisi sitä ja tätä ja viime syksynä olisi pitänyt sitä ja tätä tehdä toisin, mutta sitten ko-
vin vähän kuulee, puhemies, sitä arviota, että mitä olisi pitänyt tehdä. Täällä esitetään, että
ei olisi pitänyt päästää näitä ihmisiä tänne meille. Mikä se vaihtoehto olisi ollut? (Teuvo
Hakkarainen: Noudattaa sopimuksia!) — Niin. Eli jos sopimuksia noudatetaan, niin silloin
edustaja Hakkaraisen mallissa me olisimme joutuneet tekemään erittäin vakavia arvovalin-
toja sen suhteen, kuulummeko tähän eurooppalaiseen yhteisöön ollenkaan. Ja tämä on kyl-
lä niin vakava paikka, että toivoisin, että hallituspuolueiden edustajat sitten, jos esitetään
tällaisia arvioita, esittäisivät ne rohkeasti ja kertoisivat, että sehän tarkoittaa sitten irtautu-
mista tästä eurooppalaisesta arvoyhteisöstä, (Puhemies koputtaa) mikä olisi vientivetoisel-
le Suomelle katastrofi.
12



Pöytäkirjan asiakohta PTK 114/2016 vp
16.56 Sari Tanus kd: Arvoisa puhemies! Tuomioistuinten ruuhkautuminen ja asioiden
käsittelyn pitkittyminen on todella iso ongelma kaikille, niin kantaväestöä kuin turvapai-
kanhakijoita ajatellen. On hyvä, että hallituksen esityksen mukaan hajautetaan kansainvä-
listä suojelua koskevien valitusasioiden käsittelyä. Minusta se on järkevää.

Resurssit tulee käyttää oikein ja tehokkaasti. Ajattelen, että siinä missä turvapaikan saa-
neiden tehokas kotouttaminen on tärkeää, niin siinä rinnalla mielestäni varsinkin rikollis-,
Isis- tai muun sellaisen taustan omaavien, kielteisen päätöksen saaneiden nopea maasta
poistaminen on tärkeää. Mielestäni ei ole oikein, että tällaiset henkilöt voivat jäädä valitus-
prosessin turvin vielä maahan. Eli: tehokas, nykyistä tehokkaampi kotouttaminen heille,
jotka sitä haluavat, toisin sanoen kaikille, jotka ovat saaneet turvapaikan.

Tähän liittyen sanottakoon, että jossakin vaiheessa hämmästelin, kun puhuttiin kotout-
tamisesta: En muista, oliko se kaksi vai neljä tuntia viikossa opiskelua, jota olisi näille tur-
vapaikan saaneille, mutta ajattelisin, että jos ruvetaan miettimään kielen opiskelua tai kult-
tuurin opiskelua, niin jokaisen turvapaikanhakijan tulisi käyttää vähintäänkin neljä tuntia
päivässä tällaisiin asioihin, kielen oppimiseen, kulttuurin opettelemiseen ja niin edelleen.
Eli tehostamista tässä kotouttamisasiassa varmasti on.

Mutta siinä rinnalla on annettava välttämätön, tarpeellinen hoito tietysti kaikille tarvit-
seville, olipa papereita tai ei, tokihan tämä on inhimillisesti ajattelevan lääkärin näkökanta.
Mutta siinä rinnalla: nopea maasta poistaminen rikollistaustaisille kielteisen päätöksen
saaneille. Mielestäni tämäntyyppiset linjaukset ovat tehokasta resurssien käyttöä.

16.58 Hannu Hoskonen kesk: Arvoisa herra puhemies! On aivan välttämätöntä, että
Suomi noudattaa kaikkia kansainvälisiä sopimuksia ja sitten näiden pohjalta luo sen oman
oikeuskäytännön, millä asioita käsitellään. Ei saa mennä sellaiseen tilanteeseen, jossa suo-
malainen oikeuskäytäntö jotenkin loukkaisi ihmisoikeuksia. Mutta me olemme pieni kan-
sakunta, ja meidän pitää pitää se oma linjamme niin, että säädämme itse lait, tuomioistuin
käsittelee valitukset ja sen jälkeen tuomiot pannaan täytäntöön. Maahan ei saa syntyä sel-
laista tilannetta, että joku kuvittelee, että Suomi on tällainen valtio, jonka rajat ovat ikään
kuin auki. Meillä on pidettävä huoli siitä, että myös tämän maan järjestelmät pysyvät kun-
nossa ja ennen kaikkea päätökset tulevat napakasti ja ajallaan.

Meillä on huolestuttava linjaus suomalaisessa oikeuskäytännössä — en tarkoita näitä
oleskelulupa-asioita vaan yleensäkin tätä suomalaisen yhteiskunnan tuomioistuinmenette-
lyä: Suomi on menossa hallinto-oikeusyhteiskunnaksi. Meillä saa valittaa kohtapuolin lä-
hes kaikista mahdollisista asioista, asiat seisovat hallinto-oikeuksissa. Vaikka eduskunnas-
sa säädetäänkin satoja lakeja per vuosi, niin sitten näiden seurauksena hallinto-oikeuksiin
ruuhkautuu valtava määrä juttuja, ja itse yhteiskunnallinen kehityshän ei pääse liikkeelle.
Yksi tai kaksi känkkäränkkää per kunta riittää pysäyttämään kaikki mahdolliset hankkeet
kaavoituksesta lähtien. Tämä on sellainen ilmiö, johon Suomen eduskunnan tulisi minun
mielestäni puuttua kovalla kädellä, koska eihän se voi olla niin eikä ole demokratiaa, että
yksi tai kaksi känkkäränkkää pysäyttää koko systeemin, vaikka 98 tai 99 prosenttia kunta-
laisista tai kaupunkilaisista haluaa jotain muuta. Ei se ole demokratiaa, se on anarkiaa.
Tämä ei varsinaisesti kuulu tähän oleskelulupa-asiaan, mutta nostin tämän esille, koska
sellaista yhteiskuntaa kohti olemme koko ajan menneet. Valitusoikeuksia pitää olla, mutta
niidenkin pitää olla kohtuullisessa suhteessa siihen, mikä asia on. Ihmisoikeusasioissa äl-
käämme tinkikö mistään, tehkäämme reilut ja oikeat päätökset ja niitä noudatettakoon.
13



Pöytäkirjan asiakohta PTK 114/2016 vp
Sitten tämä, mitä edustaja Zyskowicz mainitsi paperittomien ihmisten auttamisesta: (Pu-
hemies koputtaa) on inhimillinen velvollisuus auttaa ihmistä, mutta nimenomaan niin, että
Suomen lakien mukaan edetään.

17.00 Johanna Karimäki vihr: Arvoisa puhemies! Tässä hallituksen esityksessä ulko-
maalaislain muutokseksi tehdään sellainen muutos, että kansainvälistä suojelua koskevien
valitusasioiden käsittely hajautetaan Helsingin hallinto-oikeudesta lisäksi kolmeen muu-
hun hallinto-oikeuteen. Sinänsä itse tämä esitys on hyväksyttävissä, jotta käsittelyaikoja
saadaan nopeutettua, mutta taustallahan on se, että Suomen tulisi tarkastella palautuspoli-
tiikkaa uudestaan ja humaanimmasta näkökulmasta. Edustaja Parviainen tuossa edellä hy-
vin kuvasi sitä tilannetta, että Suomesta on todellakin palautettu Irakiin ihmisiä ja heidät on
sitten siellä pahoinpidelty, jopa surmattu.

Nyt kun maailmaa on kohdannut Syyrian sota ja valtava pakolaiskriisi, niin komissio on
tuonut käsittelyyn uusia lähestymiskulmia, kuten sen, että EU-maat osallistuisivat solidaa-
risesti yhteiseen taakanjakoon, sovittaisiin yhteisistä kiintiöistä. Tämä olisi koko Euroo-
pan mutta myös Suomenkin etu. Täytyy muistaa, että kansainvälisten sopimusten mukaan
ihmisillä on oikeus paeta vainoa ja sotaa ja hakea turvaa. Ihmisillä on oikeus hakeutua Eu-
rooppaan turvaan.

On todella valitettavaa, että hallitus on lähtenyt sille tielle, että lasten ja naisten turvaan
pääsyä vaikeutetaan, perheenyhdistämistä vaikeutetaan, ansaintarajoja on nostettu koh-
tuuttoman korkeiksi. Myös EU—Turkki-sopimuksesta on käyty suuressa valiokunnassa
laaja kuuleminen, ja täytyy sanoa, että Turkin ihmisoikeustilanne on niin heikolla tolalla,
että me emme voi sysätä turvapaikanhakijoista ja pakolaisista (Puhemies koputtaa) huoleh-
timista Turkin harteille.

17.02 Outi Mäkelä kok: Arvoisa puhemies! Tosiaan vuodesta 98 lähtien on nämä turva-
paikka-asiat ja -käsittelyt keskitetty Helsinkiin. Kun turvapaikkaa hakevalla henkilöllä ei
kotikuntaa Suomessa ole, niin ei ole ollut perusteltuakaan, että esimerkiksi tämän sijainti-
paikan mukaisesti nämä käsittelyt menisivät, eikä jatkossakaan ole tarkoituksenmukaista
toimia niin, mutta hajauttamista eri tuomioistuimiin kyllä kannattaa tämän esityksen mu-
kaisesti toteuttaa.

Tällähän on monenlaisia vaikutuksia. Näiden suojelua hakevien kannalta on tärkeää,
että päätökset tulevat mahdollisimman nopeasti, ja käsittelyajoilla on suora vaikutus turva-
paikanhakijoiden oikeusturvaan. Hajauttaminen vähentäisi myöskin näitä ruuhkia, joita on
kasautunut merkittävästi Helsinkiin, ja tällä huolehdittaisiin muutoksenhakijan oikeustur-
vasta siinäkin mielessä, että asioiden käsittelyyn osallistuisi riittävän kokeneita tuomarei-
ta, joilla on vankkaa kokemusta hallintolain käytännöstä ja ulkomaalaisasioista. Tämä tie-
tysti johtuu osittain siitäkin, että Helsinkiin on jouduttu rekrytoimaan nyt paljon uusia ih-
misiä, ja hajauttaminen takaisi sen, että olisi pitempään toimessa olleita ihmisiä näitä asioi-
ta käsittelemässä. Valitusten määränhän on odotettu kasvavan, ja tänä vuonna odotetaan,
että tulee noin 10 000 valitusta, joista ehditään käsitellä 3 000. 7 000 siirtyisi siis ensi vuo-
delle, ja ensi vuonna odotetaan, että tulee lisäksi 7 000 uutta.

Lausunnot tämän esityksen osalta ovat olleet hyvin myönteisiä. Kukaan lausunnonanta-
jista ei ole vastustanut asioiden hajauttamista, ainoastaan resursseihin ja koulutukseen on
kiinnitetty huomiota. (Puhemies koputtaa) Tärkeää onkin, että ne turvataan tässä hallituk-
sen esityksen eteenpäinmenossa.
14



Pöytäkirjan asiakohta PTK 114/2016 vp
17.04 Leena Meri ps: Arvoisa herra puhemies! Täällä kun olen kuunnellut muutamia pu-
heenvuoroja, niin on tullut ihan sellainen tunne, että Suomen lainsäätäjä on nyt tehnyt lä-
hes ihmisoikeussopimuksen vastaisia lakeja ja päätökset Migrissäkin ovat vähän kyseen-
alaisia. Minä en nyt ihan tälle linjalle lähtisi.

Samaten mietin sitä, kun SDP ilmoitti tuossa, että vaihtoehtoja puuttuu, ja on vähän
semmoinen paheksuva ilmapiiri, kun tästä maahanmuutosta keskustellaan: nämä perussuo-
malaiset, kun ne tämmöisiä puhuvat... Mutta minä muistutan kaikille mieliin, että esimer-
kiksi presidentti Niinistö otti tuossa kevään korvalla rohkeasti keskusteluun tämän asian.
Muistatte varmaan valtiopäivien avajaiset, missä hän totesi pakolaisuudesta ja näistä haas-
teista. Minusta Niinistö puhui aika rohkeasti, kun hän totesi: "Käytännössä se toteutuu niin,
että jokainen, joka osaa sanoa sanan ’asylum’, turvapaikka, pääsee Eurooppaan ja Suo-
meen." Jatkuu edelleen: "Eurooppa ei pitkään enää kestä hallitsematonta kansainvaellus-
ta." Edelleen Niinistö toteaa: "Eurooppa hakee tasapainon ratkaisua. Nyt monet hallitukset
tekevät sitä omin päin, ja vain kohdaltaan tai uhitellakseen tai pelotellakseen. Jossain vai-
heessa jonkun on tunnustettava, että emme kykene, juuri tässä ja nyt, täyttämään kaikkia
kansainvälisten sopimusten velvoitteita." Sopimukset maailmassa ovat myös muutettavis-
sa — ei tarkoita sitä, että kun me olemme 50-luvulla jonkun tehneet, niin se on näin ja sillä
selvä. Totta kai maailma muuttuu, joudutaan miettimään järkeviä ratkaisuja. Tilanne on
kuitenkin se, että me emme ole pystyneet ratkaisemaan sitä, että sieltä tulee myös parem-
paa elämää hakevia näiden todellisessa hädässä olevien mukana, ja se on meille juuri se
turha kustannus siinä, koska he eivät saa sitä turvapaikkaa. Ja minä en nyt ainakaan epäile,
että meillä joku virkakoneisto on niin huono, että se tekee lähes laittomia päätöksiä.

Toinen varapuhemies Arto Satonen: Edustaja Hakkarainen. — Puheenvuoroja voi vara-
ta P-painikkeella.

17.06 Teuvo Hakkarainen ps: Arvoisa puhemies! Kun nimi mainittiin, niin otin sitten
puheenvuoron tuosta.

Edustaja Huovinen, me olemme yhteisessä Euroopassa nyt. Mutta mitä on tapahtunut
täällä, kun on tämmöinen hallitsematon maahanmuutto ja niitten hyysääminen on jokaisen
käsissä? Brexit tuli. Mitä tapahtui USA:ssa? Tuli Trump. Mitä tulee tapahtumaan esimer-
kiksi Ranskassa? (Markus Mustajärvi: Mitä tapahtui teidän EU-kritiikille?) — Niin, ni-
menomaan: EU-kritiikistä vielä sen verran, että voin vastata sinulle, että sinä et ollut mu-
kana mutta muu vasemmisto oli allekirjoittamassa sen lainapaperin ja siitä vastataan niin
kauan, siitä lainapaperista, kuin sitä lainaa on jäljellä. Siitä et pääse irti, vaikka olisi seu-
raavakin hallitus. (Markus Mustajärvi: Puhutaanpa seuraavassa asiassa EU:sta!) — Joo. —
Mutta... (Leena Meri: Kenen puheenvuoro tämä on? — Hälinää — Puhemies koputtaa) —
Minä vastasin tuossa tälle Markukselle.

Mutta tästä turvapaikkaturismista: Se on meidän suurin tulevaisuuden ongelma, jos sitä
ei saada padottua. Ja nimenomaan siellä Australiassa on tehty oikeita päätöksiä: ei ole huk-
kuneita eikä omassa maassa ongelmia näitten taholta. He ovat tehneet oikeat ratkaisut, ja ei
siellä ole mitään epidemioita eikä muuta. Euroopalla on sama edessä, jos aikoo tästä selvi-
tä.

17.08 Sirpa Paatero sd: Arvoisa herra puhemies! Lakiesitys on kannatettava siksi, että
inhimillisesti ja kaikin puolin voidaan nopeuttaa näitten valitusten käsittelyä tällä keinolla,
15



Pöytäkirjan asiakohta PTK 114/2016 vp
että jaetaan ne Helsingin hallinto-oikeudesta kolmeen muuhunkin hallinto-oikeuteen, Itä-
Suomeen, Pohjois-Suomeen ja Turkuun.

Tähän valituskysymykseen, mistä tässä joku edustaja käytti puheenvuoron: Valitetta-
vasti tässä tehtiin (Hälinää — Puhemies koputtaa) joku aika...

Toinen varapuhemies Arto Satonen: Puheenvuoro on nyt edustaja Paaterolla. Pyydän,
että viedään muut keskustelut salin ulkopuolelle.

Kiitos, puhemies. — Elikkä juuri hetki sitten muutettiin ulkomaalaislakia siltä osin, mitä
vastaan äänestimme, että eri ihmisillä on erilainen valitusaika ja valitusmahdollisuus. Se
oli tässä salissa hyvin surullista: voidaan erotella ihmisiä sen mukaan, missä on syntynyt,
siinä, minkälainen valitusmahdollisuus näissä tapauksissa on. Mutta sitten kun se valitus
on ollut mahdollista tehdä, niin olisi tärkeää, että se asiallisesti ja nopeasti käsitellään. Tur-
vapaikanhakijoita on yhä edelleen tullut Eurooppaan yli miljoona tänäkin vuonna — vaik-
ka he eivät ole tulleet tänne Suomeen asti, niin joka tapauksessa Eurooppaan on tullut. Po-
liittinen kriisi on yhä edelleen olemassa siellä Turkki—Kreikka—Syyria-akselilla, siitä ei
päästä minnekään. Ja meillä on yhä edelleen siis ihmisiä, joiden asioita ei ole käsitelty en-
simmäistäkään kertaa näissä vastaanottokeskuksissa, saatikka että olisi päästy siihen vai-
heeseen, että mietitään, onko tarvetta valittaa vaiko ei. Ja meillä on itse asiassa iso ongel-
ma yhä edelleenkin kotikuntapaikkojen osalta.

Mutta tähän lakiin liittyen: minulle jäi hämäräksi, että kun oletettavaa on kuitenkin, että
meille on tullut tänä vuonna muistaakseni jotain 5 000 turvapaikanhakijaa, mikä on aika
lailla toinen luku kuin 35 000 viime vuonna, niin miksi tätä lakia ei tehdä määräaikaisesti ja
väliaikaisesti.

17.09 Antero Laukkanen kd: Arvoisa puhemies! Vielä haluaisin muistuttaa siitä, että
vaikka tässä nyt hallintoa hajautetaan ja pyritään sillä tavalla alueellista oikeudenmukai-
suutta lisäämään, niin ilman sitä, että tulee merkittävää resurssien lisäystä tuleville vuosil-
le näille hallintoistuimille, ei tulla yhtään nopeammin käsittelemään näitä asioita.

17.10 Olli-Poika Parviainen vihr: Arvoisa herra puhemies! Edustaja Meri paheksui pu-
heenvuoroja, joita täällä oli käytetty viitaten siihen, minkälaista turvapaikka- ja ulkomaa-
laispolitiikkaa Suomessa tällä hetkellä tehdään. Ainakaan en usko, että kukaan meistä ha-
luaa syyllistää niitä virkailijoita, jotka tekevät tätä vaikeaa työtä, mutta minä haluan kiin-
nittää huomiota siihen politiikan kokonaisuuteen, jota tässä maassa tehdään. Siihen liittyy
myös tällaisia hallinto-oikeuden toimintatapoihin liittyviä käytännöllisiä, pragmaattisia
asioita, jotka selventävät byrokratiaa. Mutta kun katsoo kokonaisuutta, se kokonaisuus an-
taa hyvin selkeästi sen viestin, että Suomen tavoitteena on ensisijaisesti mahdollistaa se,
että mahdollisimman vähän ihmisiä saa Suomesta turvaa. Tämä on perussuomalaisten oh-
jelmissa moneen kertaan sanottu ääneen. Tästähän he ovat puhuneet jo vuosikausia. Nyt
sitten haetaan erilaisia keinoja, joilla juuri ja juuri kansainvälisiä sopimuksia noudattaen ja
niitä tulkiten voidaan täyttää niiden sopimusten velvoitteita mutta ei milliäkään enempää.
Se on kilpajuoksu pohjalle, ja se on osa sitä liikehdintää, joka liittyy edustaja Hakkaraisen
aivan oikein mainitsemaan poliittiseen kuohuntaan ja kriiseihin, joita Euroopassa on, po-
pulismin nousuun. Olemme saaneet siitäkin kyllä Suomessakin oman osuutemme.
16



Pöytäkirjan asiakohta PTK 114/2016 vp
Kun katsotaan, mitä on tehty oikeusavulle, mitä on tehty perheenyhdistämisille, mitä
tehdään toimeentulotuelle, turvallisten maiden luettelot nyt vielä kakun päälle — me teim-
me yhdessä yössä Irakista turvallisen maan, vaikka siellä on tänä vuonna kuollut yli 14 000
siviiliä — kyllä nämä ovat poliittisia päätöksiä. Ne virkamiehet, jotka tekevät sitä käytän-
nön työtä, noudattavat sitä linjaa, jonka te hallituksessa määritätte näillä poliittisilla pää-
töksillänne. On rehellistä sanoa se ääneen. Edustaja Hakkarainen on tämän monesti sano-
nut, ja siitä häntä kunnioitan, mutta se on epärehellistä, että hurskastellaan ja väitetään, että
tässä tehdään ihmisoikeuspolitiikkaa, kun tosiasiassa tässä tehdään kaikenlaista ulkomaa-
laisiin liittyvää vastustamispolitiikkaa.

17.12 Teuvo Hakkarainen ps: Arvoisa puhemies! Kun taas nimi mainittiin: Ei tässä nyt
ole kysymys mistään ulkomaalaisten vastustamispolitiikasta. Siinä on vain kysymys siitä,
että me emme halua tänne mitään terroristijärjestöjä emmekä pommi-iskuja vaan turvalli-
sen maan, missä me voimme asua ja elää. Jos tänne tulee ulkomaalaisia, 100 000 kiinalais-
ta, minä sanon, että tervetuloa, ja kaikki menevät töihin saman tien, eivät he jää roikku-
maan tuonne torien kupeille.

Mitä sitten tulee siihen populismiin, niin tässä talossa ei ole mitään muuta populismia
kuin toveripopulismi. Sitä harrastetaan tällä puolella ja tällä puolella harrastetaan tällä het-
kellä oikeutta. — Kiitos.

Keskustelu päättyi.

Asia lähetettiin lakivaliokuntaan.
17


