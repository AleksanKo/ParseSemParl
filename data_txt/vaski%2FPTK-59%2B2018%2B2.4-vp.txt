















































DEM5FF1.tmp.xml


Pöytäkirjan asiakohta PTK 59/2018 vp
Pöytäkirjan asiakohta 

PTK 59/2018 vp

Täysistunto

Torstai 31.5.2018 klo 16.00—19.40

2.4. Suullinen kysymys polttoaineiden verotuksesta (Ville Tavio ps)
Suullinen kysymys SKT 84/2018 vp

Suullinen kyselytunti

Puhemies Paula Risikko: Sitten mennään ainakin yhtä tärkeään asiaan. Perussuomalais-
ten eduskuntaryhmän kysymys, edustaja Tavio.

Keskustelu

16.36 Ville Tavio ps: Arvoisa puhemies! Moni suomalainen tarvitsee autoa käydessään
töissä tai harrastuksissa ja muissa välttämättömissä menoissa. Suomessa polttoaine on kui-
tenkin aivan liian kallista, oli kyseessä sitten bensalla tai dieselillä kulkeva auto. Dieselau-
tossa varsinkin, kun maksetaan vielä käyttövero ja silti diesel on kallista. Ja polttoaineen
hinnat sen kun nousevat. Itse asiassa tällä hetkellä Yhdysvalloissa polttoaineen hinta on 0,7
euroa litralta. Suomessa taas bensan hinta on 1,6 euroa litralta eli yli kaksinkertainen hinta.
Ja tämähän johtuu siitä, että Suomessa on aivan älyttömän korkea polttoaineen verotus.
[Pia Viitanen: Jota te perussuomalaiset nostitte!] 

Perussuomalaiset ehdottavatkin, että polttoaineverotusta lasketaan. Sipilän hallituksen
aikanahan tätä tosiaan nostettiin, ja silloin siihen tehtiin sellainen perälautapäätös, että so-
vittiin, että jos raakaöljyn hinta nousee yli 80 dollarin, silloin sitä lasketaan. No nyt kaksi
viikkoa sitten se nousi yli 80 dollarin, ja nousutrendi on yhä päällä. Aikooko hallitus siis
tehdä niin kuin lupasi ja harkita polttoaineverotuksen laskemista?

16.37 Valtiovarainministeri Petteri Orpo  (vastauspuheenvuoro):  Arvoisa puhemies!
Ensinnäkin se on kyllä aivan totta, että tällä hetkellä eletään taas sellaista aikaa, jolloin
polttoaineiden hinnat ovat nousseet ja ovat korkeita. Suomessa on suhteellisen saman ta-
soinen polttoaineverotus kuin keskimäärin Euroopassa. Toki varmasti ollaan kovemmin
verottajia, mutta meillä siihen on myöskin yksi selitys, jota on jo useiden hallitusten ajan
Suomessa noudatettu: meillä on haluttu siirtää sitä verotuksen painopistettä muun muassa
hiilen verotukseen ja päästöjen verotukseen. Siksi polttoainevero on ollut yksi niistä, joita
on valittu siksi kohteeksi, josta varoja hyvinvointiyhteiskunnan pyörittämiseen saadaan ai-
kaan. Itse en muista tätä, mihin viittasitte, tästä 80 dollarin öljyn hinnasta, mutta pitää sel-
vittää. Tällä hetkellä hallitus ei ole suunnittelemassa sen enempää polttoaineveron koro-
tuksia kuin kevennyksiäkään.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan. 
 Tarkistettu
4.1



Pöytäkirjan asiakohta PTK 59/2018 vp
16.39 Ville Tavio ps (vastauspuheenvuoro): Arvoisa puhemies! Nopeastipa tuo hallituk-
sen lupaus ja päätös on unohtunut siis. Te puhuitte myös siitä, että päästöpuoli täytyy huo-
mioida, ja pyydän tässä vähän suhteellisuudentajua, sillä Yhdysvalloissa, jossa se vero to-
siaan on aivan todella alhainen, on kuitenkin yli 200 miljoonaa autoa. Kiinassa on yli 300
miljoonaa autoa. Eivät ne Suomen autot nyt tässä globaalissa päästöhommelissa ole ehkä
ne ratkaisevat. 

Perussuomalaiset ovat esittäneet vaihtoehtobudjetissa, kuten tiedätte, parempia säästö-
kohteita kuin tämä verottaminen, koska verottaa aina voidaan. On tuulivoimatukia,
EU:hun kaadettavaa rahaa ja maahanmuuton kustannuksia ja vaikka mitä. 

Miettikää nytten, kuinka tämä korkea verotus heikentää pieni- ja keskituloisten ostovoi-
maa. Se ostovoima, joka menisi muuten suoraan muuhun kulutukseen. 

Samoin kysymys on muuten kilpailusta. Tämä on kilpailukykykysymys, sillä yksi sentti
polttoaineveron korotuksessa vaikuttaa tavaraliikenteessä 10 miljoonaa. 2 sentin laskulla
me saisimme 20 miljoonaa tuettua suomalaista kilpailukykyä. 

Oletteko ottaneet huomioon tämän ostovoiman ja kilpailukykynäkökulman, kun puhut-
te, että ette halua muuttaa sitä verotusta?

16.40 Valtiovarainministeri  Petteri  Orpo  (vastauspuheenvuoro):  Arvoisa puhemies!
Ensinnäkään en kyllä millään tavalla ihaile Yhdysvaltoja tai Kiinaa ilmastopolitiikassa
enkä heidän autojen määräänsä kadehdi. [Eva Biaudet: Kiitos!] Myöskin ne ovat — aina-
kin Yhdysvallat — öljyntuottajia, ja heillä taitaa olla jonkinnäköinen jokamiehen ja -nai-
sen oikeus, että saa halpaa bensaa. Mutta toivoisin todella, että Yhdysvalloissakin palattai-
siin vastuullisen ilmastopolitiikan tielle. 

Mitä sitten tulee tähän veropolitiikkaan, niin jos ostovoimasta huolehditaan, mielestäni
hallituksen valinta on ollut aivan oikea — sen hallituksen, jossa tekin olette olleet mukana
tekemässä näitä linjauksia [Leena Meri: Muistatteko päätöksen?] — että veronkevennys-
varaa käytetään nimenomaan ihmisten ostovoiman ylläpitämiseen eli ansiotuloverotuksen
kohtuullisena pitämiseen. Me olemme suunnanneet 1,3 miljardia ansiotulojen verotuksen
keventämiseen, ja se on ollut harkittu valinta, ja mielestäni se on järkevä valinta, koska se
tukee paljon paremmin työllisyyttä kuin esimerkiksi se, että me käyttäisimme tämän rahan
sentin, kahden tai muutaman sentin polttoaineen hinnanalennukseen. Minusta tämä on pal-
jon järkevämpää, ja samalla se on myöskin kestävän kehityksen mukaista politiikkaa.

16.41 Ari Jalonen sin (vastauspuheenvuoro): Arvoisa puhemies! Kotitalouksien ostovoi-
maan tosiaan vaikuttaa kaikki kaupasta ostettu tuote: ruoka, vaatteet, kaikki, mitä arkipäi-
vänä tarvitsemme. Toinen asia, mihin polttoaineen hinta vaikuttaa, on kilpailukykymme
vientimarkkinoilla, ja työllisyys sitä kautta paranee.

Yksi vaihtoehto siihen, miten saadaan logistiikkakustannuksia alhaisiksi ja vaikutettua
sekä kotitalouksien ostovoimaan että kilpailukykyyn, on ammattidiesel. Ammattidieseliä
selvitetään, tiedän sen, mutta se on kohtalaisen haasteellinen paketti tässä biopolttoainei-
den maailmassa ja tässä globaalissa paineessa, mistä tämäkin hinnannousu johtuu. [Puhe-
mies: Kysymys!] Lupaatteko, että katsotaan vielä tämä ammattidieselin vaihtoehto tässä
isossa kokonaisuudessa perusteellisesti läpi?
2



Pöytäkirjan asiakohta PTK 59/2018 vp
16.42 Liikenne- ja viestintäministeri Anne Berner (vastauspuheenvuoro): Arvoisa pu-
hemies! Olemme edustaja Jalosen kanssa useamman kerran käyneet keskustelua ammatti-
dieselin kehittämisestä ja ratkaisujen löytämisestä. [Eduskunnasta: Ei siltä vaikuta!]

Tässä pyritään nimenomaan arvioimaan erilaisia vaikutuksia, ja meille on erittäin tär-
keää, että me sitoudumme niihin ilmastotavoitteisiin, joista olemme yhdessä sopineet. Tä-
män yhteydessä edistämme biokaasun ja biopolttoaineiden, uusiutuvien polttoaineiden
käyttöä ja pyrimme myöskin hakemaan ratkaisuja sille, miten sitten ammattiliikenteessä
löydetään kustannustehokkaita ratkaisuja.

Tämän rinnalla on ollut tärkeää myös edistää sähköisen liikenteen yleistymistä, ja haem-
me myöskin mahdollisuuksia sille, että kaikki voivat osallistua siihen, millä tavalla liiken-
teessä pystytään tehokkaasti ja myöskin ilmastoa säästäen jatkossa liikkumaan.

Yksi osa tätä kokonaisuutta, jonka ääressä olemme myöskin käyneet tätä keskustelua,
on ollut myöskin vinjetin tuominen osaksi tätä ratkaisua, jossa haetaan myöskin sitten tu-
levaisuudessa mahdollisuuksia osallistaa enemmän osapuolia näihin kustannuksiin.

Puhemies Paula Risikko:  Vielä yksi lisäkysymys, edustaja Satonen.

16.43 Arto Satonen kok (vastauspuheenvuoro): Arvoisa puhemies! Nyt kun taloudessa
menee hyvin, meille on entistäkin tärkeämpää, että ihmiset pääsevät liikkumaan työpaikal-
leen ja että se työpaikkaliikkuminen ei ole liian kallista. 

Tällä on myös erittäin merkittävä aluepoliittinen vaikutus, koska työpaikat entistä enem-
män keskittyvät isoihin keskuksiin, joten on tärkeää, että pienemmistä kaupungeista ja
maaseudulta voi käydä töissä myös isommassa kaupungissa. Silloin voidaan tätä maata ta-
sapainoisemmin kehittää.

Tällä hetkellä meillä on voimassa järjestelmä, jossa 750 euron omavastuulla voi saada
7 000 euroa työmatkavähennystä. Haluan kysyä, koska erityisesti vihreät ovat jatkuvasti
olleet tämän työmatkavähennyksen kimpussa: kai hallitus pitää huolta siitä, että jatkossa-
kin suomalaiset voivat käydä kohtuullisin kustannuksin myös kauempana töissä ja sitä
kautta voimme työllisyysastetta edelleen nostaa?

16.44 Valtiovarainministeri  Petteri  Orpo  (vastauspuheenvuoro):  Arvoisa puhemies!
Kyllä hallitus pitää tästä kiinni, eli me haluamme tukea työmatkaliikennettä, ja erityisesti
tämä on tärkeää, kuten edustaja Satonen kysyi, harvempaan asutussa Suomessa. Tämä on
korostunut nyt vielä, kun meillä on hankala ilmiö, jossa meillä on kymmeniätuhansia avoi-
mia työpaikkoja ja samaan aikaan 250 000 työtöntä. Hallitus on erittäin paljon miettinyt,
miten kohtaanto-ongelma ratkaistaan, ja nämä liikkumiskysymykset ovat siinä vielä yksi
tärkeä ratkaisu.

Kysymyksen käsittely päättyi.
3


	2.4
	16.36
	16.37
	16.39
	16.40
	16.41
	16.42
	16.43
	16.44


