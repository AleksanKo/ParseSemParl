















































DEM7A43.tmpSave.xml


Pöytäkirjan asiakohta PTK 122/2016 vp
Pöytäkirjan asiakohta 

PTK 122/2016 vp

Täysistunto

Tiistai 29.11.2016 klo 14.01—18.29

3. Hallituksen esitys eduskunnalle laeiksi nestemäisten polttoaineiden valmisteverosta sekä 
sähkön ja eräiden polttoaineiden valmisteverosta annettujen lakien liitteiden muuttamises-
ta

Hallituksen esitys HE 136/2016 vp
Lakialoite LA 74, 84/2016 vp
Valiokunnan mietintö VaVM 20/2016 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 3. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

14.02 Krista Kiuru sd: Arvoisa puhemies! Käsittelyssä on siis hallituksen ehdotus, jossa
esitetään muutettavaksi nestemäisten polttoaineiden valmisteverosta annettua lakia sekä
sähkön ja eräiden polttoaineiden valmisteverosta annettua lakia.

On hyvä todeta heti alkuun, että viimeisestä korotuksesta ei ole niin paljon aikaa. Siltä
osin on perusteltua pohtia, onko tämä ajoitus nyt oikea, onko hallitus seurannut riittävästi
edeltävien veronkorotusten vaikutusta erityisesti asumiskustannusten kasvuun ja tulonja-
koon ja ryhtynyt sen pohjalta tarvittaviin toimiin. Varsin ilmeistä on tämän asian käsittelyn
yhteydessä saatujen tietojen mukaan, että tosiasiassa näiden fiskaalisten perusteiden ohel-
la vaadittavat ympäristöperusteet eivät nekään ole suoraan täyttymässä.

Siinä, missä valiokunnan enemmistö pitää tarpeellisena ja tarkoituksenmukaisena tätä
esitystä, on hyvä todeta, että SDP kyllä varoittaa siitä, että selvityksiä ei ole riittävällä ta-
valla tehty, jotta me voimme arvioida, minkälaiset vaikutukset näiden veronkorotusten
pohjalta tulee asumiskustannuksiin ja tulonjakoon. Monien pienituloisten asema on enti-
sestään kiristynyt hallituksen leikkausten johdosta, ja siihen päälle nestemäisten polttoai-
neiden valmisteveron korotus johtaa entistä enemmän siihen, että ihmisten menot kasva-
vat. Siksi esitämmekin vastalauseen lausumaehdotuksena, että "eduskunta edellyttää, että
hallitus seuraa veronkorotusten vaikutusta asumiskustannusten kasvuun ja tulonjakoon
sekä ryhtyy tarvittaessa toimenpiteisiin".

Arvoisa puhemies! Hallitus tavoittelee tällä nestemäisten polttoaineiden veronkorotuk-
sella eli valmisteveron korotuksella myöskin energia-, ympäristö- ja elinkeinopoliittisia ta-
voitteita. Tosiasia on kuitenkin, että ehdotetut veronkorotukset vaikuttavat hyvin eri ta-
voin näihin tavoitteisiin ja jopa hyvinkin ristiriitaisesti. Siksi korostamme omalta osaltam-
me ympäristöohjautuvuuden lisäämistä verotuksessa, mutta toteamme, että nämä hallituk-
sen esityksen perustelut kyllä ontuvat. Nimittäin samaan aikaan, kun näitä tavoitteita isos-
 Tarkistettu
4.0



Pöytäkirjan asiakohta PTK 122/2016 vp
sa kaavassa tavoitellaan myöskin fiskaalisten tavoitteiden osalta, on myönnettävä, että hal-
litus toisaalla toimii tasan päinvastoin. 

On suuri menetys se, että esimerkiksi energia-avustus nyt uudistetaan niin, että siinä to-
dellisuudessa ei olla enää ottamassa samalla tavalla huomioon ihmisten mahdollisuuksia
aidosti muuttaa käyttäytymistään sen pohjalta, kun ympäristöohjautuvuutta lisätään vero-
politiikassa. Harva meistä uskoo, että esimerkiksi öljylämmitteisen talon lämmitysjärjes-
telmää ruvetaan yksiselitteisesti valmisteveron korotuksella muuttamaan. Siksi olisi tär-
keää, että näitä ympäristöohjautuvuutta koskevia toimia tehdään laajasti koko hallituksen
rintamalla, ja tältä osin on suuri pettymys, että hallituksen asunto- ja ympäristöpolitiikassa
valitettavasti toimitaan tasan päinvastoin.

Siksi me haluamme edellyttää hallitukselta suoraselkäisyyttä, ja seuraavalla lausumalla,
joka löytyy siis vastalauseemme lausumaehdotuksesta 2, toteamme: "Eduskunta edellyt-
tää, että energia-avustus uudistetaan ja siihen osoitetaan korjausrahoituksen kokonaisuu-
desta tarvittava valtuutus. Toimivalla energia-avustuksella voidaan edistää pientalojen ja
tätä kautta asumisen energiatehokkuutta sekä vähentää kasvihuonepäästöjä."

Näillä esityksillä, arvoisa puhemies, totean, että olen esittänyt vastalauseemme lausu-
maehdotukset ja toivon, että ne otettaisiin täällä eduskunnan työskentelyssä huomioon.

14.07 Toimi Kankaanniemi ps: Arvoisa rouva puhemies! Melko tasan neljä vuotta sitten
Kataisen hallituksen aikana, kun sosialidemokraattinen edustaja Urpilainen oli verominis-
terinä, 98-oktaanisen bensiinin hinta oli 30 senttiä kalliimpaa kuin tällä hetkellä ja dieselin
hinta 24 senttiä kalliimpaa kuin tällä hetkellä. Silloin elettiin, 2012 syksyllä, aikaa, jota en-
nen koskaan ei ollut polttoaineiden hinta ollut sen korkeampi. Mitä hallitus silloin teki? Ei
ainakaan alentanut veroa. Nyt hallitus tässä tilanteessa runsaalla 2 sentillä korottaa näiden
polttonesteiden hintoja, eli voi todeta, että mittarilla hinta kuluttajalle on tänä päivänä sel-
västi halvempi kuin oli silloin, kun sosialidemokraatit olivat vastuussa tästä veropolitiikas-
ta. Tältä osin voidaan siis tyytyväisyydellä todeta, että hintataso on alentunut ja kuluttajien
ostovoima on tänä päivänä tältä osin parempi kuin oli silloin, kun sosialidemokraatit olivat
vallan kahvassa. Polttonesteiden hinnankorotus ei ole tietystikään mieleistä, mutta tässä ti-
lanteessa ja muun muassa ympäristönäkökulmat huomioon ottaen se on kuitenkin pienem-
pi paha kuin moni muu toimenpide, ja tältä osin hallituksen linja on kannatuksen arvoinen.

14.09 Kari Uotila vas: Arvoisa rouva puhemies! Kun puhutaan energiaverotuksesta, polt-
toaineverotuksesta, niin kuin tässä valiokunnan enemmistön mietinnössäkin todetaan, se
on tasapainoilua. Se on tasapainoilua fiskaalisten tuottojen hankkimisen, sitten ympäristö-
ohjaavuuden kanssa, ja silloin kun puhutaan työkoneiden polttoaineista, puhutaan dieselis-
tä tai puhutaan muusta energiaverotuksesta, niin sitten tulevat kysymykseen myöskin elin-
keinopolitiikan tarpeet, ja tällainen tasapainoilu on aika ristiriitaista. Toisaalta halutaan
ympäristöohjaavuutta ja halutaan fiskaalisia vaikutuksia ja sitten kuitenkin vähän niin kuin
näiden tavoitteiden vastaisesti tehdään palautusjärjestelmiä, joilla sitten sekä ympäristöoh-
jaavuutta että fiskaalisia tuottoja väheksytään tai niitä kompensoidaan. Kokonaisuutena
koko polttoaineverojärjestelmä on pyritty rakentamaan sillä tavalla neutraaliksi, että nämä
kaikki näkökohdat ovat huomioitavissa, mutta kuitenkin kehitettävää edelleen on. 

Täytyy muistaa, että nämä veronkorotukset vaikuttavat tosiaan myöskin asumiskustan-
nuksiin, ja se on otettava huomioon, sitä seurattava. Sitten nämä korjausrakentaminen,
energiatehokkuuden parantaminen ja lämmitysjärjestelmien kehittäminen ovat tosi tärkei-
2



Pöytäkirjan asiakohta PTK 122/2016 vp
tä. Sen vuoksi kannatan edustaja Kiurun vastalauseeseen liittyviä lausumaehdotuksia, elik-
kä tämä on yhteinen vastalause sosialidemokraattien ja vasemmistoliiton kesken.

14.11 Antti Kaikkonen kesk: Arvoisa puhemies! Oikeastaan tähän tematiikkaan liittyy
oleellisesti se, mitä julkistettiin äskettäin ilmasto- ja energiastrategiassa, eli liikennepoltto-
nesteisiin tullaan jatkossa sekoittamaan entistä enemmän biokomponenttia, ja sehän on iso
asia varsinkin niillä suunnitelmilla, mitä nyt strategiassa on linjattu, eli todella merkittävä
osuus olisi jatkossa kotimaista biokomponenttia. Sehän tarkoittaa uusia työpaikkoja, se tar-
koittaa uusia investointeja, se on ympäristön kannalta kestävämpi vaihtoehto, ja se paran-
taa myös maan omavaraisuutta. Olemme tällä hetkellä aivan liikaa tuontienergian varassa.
Jatkossa ollaan entistä enemmän kotimaisempia, meillä syntyy entistä enemmän työpaik-
koja ja sitten näitä investointeja. Ensimmäisiä on nähty jo ja lisää odotetaan. Kun puhutaan
liikenteen polttonesteestä, niin tämä tuleva myönteinen muutos on syytä noteerata.

14.12 Timo Harakka sd: Arvoisa puhemies! Eivät perussuomalaiset nyt kyllä pääse yh-
tään mihinkään siitä, että tämä vaaliohjelma on nyt syöty. Siteeraan: "Autoveron poistami-
nen on veropolitiikkamme kärkihankkeita. Siitä tulevia veromenetyksiä ei pidä kompen-
soida bensaveron tai käyttömaksun korotuksilla." Näin totesi puoluesihteeri Riikka Slun-
ga-Poutsalo vielä puolitoista viikkoa ennen eduskuntavaaleja. Ja mitä nyt tapahtuu? Ben-
san verotus nousee yli 2 senttiä litralta ja dieselin vielä vähän enemmän. Se, että toiset puo-
lueet, kuten sosialidemokraatit, ajattelevat myös ympäristövaikutuksia ja pyrkivät kohti
kestävää kehitystä, ei tässä riitä, edustaja Kankaanniemi, nyt ollenkaan tällaisen historial-
lisen vertailun perusteeksi. Kunpa tässä olisikin aidosti kysymys siitä, että haluttaisiin oh-
jata kohti ympäristön kannalta kestävämpää käyttäytymistä, mutta tämä — kuten kaikki
täällä salissa tietävät — on puhtaasti fiskaalinen paikkaustoimi, kun hallituksen piti löytää
joitakin tuottoja itselleen, ja sitäkin murheellisempaa on tämä, että tähän on jouduttu.

Kuten tässä on todettu, näitten lämmitys- ja liikennepolttoaineiden veronkorotuksilla on
suuri vaikutus yhteiskuntaan, ennen kaikkea asumisen kustannuksiin. Asuminen kuitenkin
tuottaa Suomessa suurimman osan kasvihuonekaasujen päästöistä, ja se on suurempi osa
kuin Euroopassa keskimäärin. Tässä suhteessa tämä kehitys on vaarallinen. Kun öljyn hin-
ta jo nyt on alhaalla ja kun samaan aikaan ollaan poistamassa asuntojen energiatukia, niin
silloin ollaan tilanteessa, jossa kannustin siirtyä esimerkiksi maalämpöön pienenee entises-
tään.

14.14 Hannu Hoskonen kesk: Arvoisa rouva puhemies! Tämä polttoaineveron korotus
on ymmärrettävää tietenkin siitä syystä, että valtion tuloja täytyy hankkia jostakin lisää,
niin että rupeamme pikkuhiljaa pääsemään valtiontaloudessa tasapainoon. Sellainen tilan-
ne, jossa jatkuvasti elämme velan varassa, ei ole hyvä.

Tämä on yksittäinen budjettilaki, siitä nyt ei maailma kaadu, mutta se iso linja on tär-
keää pitää mielessä: Suomen tulee jatkossa tehdä yhä enemmän omista raaka-aineista tuo-
tettuja polttoaineita, sekä bensaa että dieseliä, lisättäisiin vielä kotimaisen jakeen osuutta,
niin kuin hallitus on jo päättänyt. Se on vakaa aikomus, että Suomi nostaa sillä omaa ta-
louttaan saamalla Suomeen työtä lisää. Pitäisi ottaa huomioon myös se — näissä arvoste-
levissa puheenvuoroissa pitäisi arvostelijoiden huomioida myös se — että totta kai maail-
manmarkkinoilla fossiiliset polttoaineet tulevat olemaan lähivuosikymmeninä edelleen
merkittävä tekijä esimerkiksi autojen polttoainekaupassa, mutta meidän on pidettävä nyt
3



Pöytäkirjan asiakohta PTK 122/2016 vp
vihdoin ja viimein se kansallinen oma linjamme, jolla pikkuhiljaa siirrymme omiin tuottei-
siin. Sellaista jatkuvaa arvostelua olemme saaneet tässä salissa kuulla siitä, että hallitus te-
kee sitä tai hallitus tekee tätä — tärkeää on, että kotimaisuusastetta nostetaan kaikin tavoin
ja uskalletaan käyttää omia raaka-aineita. Huomaan tässä viime päivien keskustelussa sen
ikävän sävyn, että esimerkiksi uusiutuvan energian kestävyyskriteerien päälle on heitetty
mustia varjoja: niitä ei saisi käyttää tai metsiemme kestävyys olisi vaarantumassa tai jotain
muuta. Tai esimerkiksi turpeen suhteen meillä on semmoinen eräänlainen käsittämätön
hysteria luotu tähän maahan, että sitä ei saisi käyttää, vaikka sekin on kotimainen raaka-ai-
nevara ja valtava, valtava energiavarasto. Jokainen voi käydä tätä kokeilemassa vaikka
tuolla Oslon kaduilla ja sanoa norjalaisille, että ette te voi käyttää omia raakaöljyvarojanne
polttoaineen tekemiseen ettekä maakaasua myydä ja tehdä siitä teille elintasoa. Siitä maas-
ta hyvin äkkiä voisi lähtö valjeta sen takia, että kielletään heidän toimintansa. On parasta
keskittyä omaan tekemiseen, ja Suomi on tällä hallituksen linjalla hyvällä tiellä.

14.16 Krista Kiuru sd:  Arvoisa puhemies! Minusta tämä on aika erikoista keskustelua
siinä suhteessa, että nykyiset hallituspuolueet eivät näytä ottavan mitään vastuuta niistä
päätöksistä, joita täällä tehdään. Nyt on kysymys siitä, onko tämä käsittelyssä oleva halli-
tuksen esitys vain fiskaalisia tarpeita varten vai onko tässä myöskin jonkinlaisia ympäris-
töelementtejä, joita korostetaan. Kun tätä hallituksen esitystä lukee, niin kyllä tässä aivan
selvästi myönnetään, että tällä ollaan hakemassa valtion kirstuun rahaa, mutta myönnetään
myöskin, että tällä pitäisi olla ympäristöohjauksellista merkitystä. Kun me nyt peräämme,
miksi näitä fiskaalisia vaikutuksia päätettiin lähteä hakemaan näin nopeasti edeltävien ko-
rotusten jälkeen arvioimatta, mikä tilanne on ihmisten rahapussin nyörien näkökulmasta,
niin on se aivan käsittämätöntä, miksi ei voida ottaa tätä asiaa niin kuin se on. Monilla ih-
misillä nämä uudet maksunkorotukset johtavat erittäin hankalaan taloudelliseen tilantee-
seen, ja kyllä sekin meidän täytyy ottaa huomioon.

Ja mitä tulee sitten siihen, onko tällä esityksellä ympäristöystävällisyyden kanssa jon-
kunlaista tekemistä, niin samaan aikaan kun sitä tavoitellaan valtiovarainministeriössä —
kerrotaan ympäristöohjautuvuuden lisääntymisestä tämän esityksen kautta — tosiasiassa
ympäristöministeriössä puuhataan jotain aivan muuta. Kyllä tässä täytyisi vasemman kä-
den tietää, mitä oikea puuhaa. Vaikka tässä on eri puolueista kysymys, niin kyllä jollakin
tavalla tuntuu pahalta, että hallitushan nimenomaan esitti eduskunnalle, että energia-avus-
tukset poistetaan — aika tylyä toimintaa niille, joilla on esimerkiksi öljylämmitteinen oma-
kotitalo. Ei täällä säälillä näytä olevan mittaa millään tavalla siinä, minkälaista politiikkaa
tehdään. Eivät nämä ihmiset voi ympäristöohjautuvuutta kulutuksessaan lisätä tuosta vain,
eikä niitä kannustimia enää ole ollenkaan, koska ne leikattiin pois. Kyllä siltä osin täytyy
sanoa, että pientalojen energiaremontteja tulisi jatkossakin tukea. Minusta tämä lausuma,
joka ollaan nyt laitettu, voisi olla yksimielisesti koko hallituksenkin väen puolesta tuetta-
vissa. 

14.18 Toimi Kankaanniemi ps: Arvoisa rouva puhemies! Viime perjantaina hyväksyim-
me täällä kolmannen lisätalousarvion, ja siinä autoveron tuottoa voitiin nostaa 60 miljoo-
naa euroa tälle vuodelle. Autoveron tason laskeminen tuottaa valtiolle enemmän kuin se hi-
moverotus, jota tältä osin sosialidemokraatit ja punavihreä oppositio haluavat. Tämä vain
tiedoksi ja muistin virkistämiseksi. 
4



Pöytäkirjan asiakohta PTK 122/2016 vp
Mitä sitten tulee tähän korotukseen, niin palautan vielä mieleen, jos ei äsken mennyt pe-
rille, että tällä hetkellä 98-bensiinin hinta on 30 senttiä alempana kuin oli neljä vuotta sit-
ten, tasan neljä vuotta sitten. Ja silloinen hallitus ei tehnyt yhtään mitään hinnan alentami-
seksi, ja se näkyi myös ihmisten ostovoimassa, se näkyi elinkeinoelämän heikossa tasossa.
Nyt, kun hallitus on ryhtynyt toimenpiteisiin tilanteen korjaamiseksi, niin tästä pienestä
polttoaineen hinnankorotuksesta huolimatta on näkyvissä selvä talouden käänne kasvuun,
niin kuin meille tasavallan presidentti aamulla, kun valtiovarainvaliokunta oli hänen vie-
raanaan, näki ja kertoi, että on nähtävissä, että käänne on tapahtunut. 

Samalla tasavallan presidentti varoitti velkaantumisesta, kuntien, valtion ja yritysten ja
kotitalouksien velkaantumisesta. Hallituksella on vastuu siitä, että tämä velkaantumiskehi-
tys, joka on ollut varsin rajua, varsinkin viime vaalikaudella, saadaan taitettua, ja tästä on
nyt selvät merkit: kunnat eivät enää velkaannu niin kuin viime kaudella, ja valtion velkaan-
tuminenkin hidastuu koko ajan vähin erin. Tämä on vakava kysymys, ja siksi tämä korotus
on sekä fiskaalinen että ympäristövaikutukseltaan positiivinen.

14.20 Touko Aalto vihr: Arvoisa rouva puhemies! Mitä tulee hallituksen esitykseen lii-
kennepolttoaineiden verotuksen suhteen, hallituksen linja on täysin oikeansuuntainen —
kuuliko edustaja Hoskonen, oppositiosta tulee kehuja — koska verotuksen painopistettä on
siirrettävä työn ja yrittämisen verotuksesta enemmän kulutuksen verotukseen, ja kotimai-
nen uusiutuva energia on aina kotimaista työtä, aina suunnittelusta lopputuotteeseen asti.
Sen suhteen, liikennepolttoaineiden osalta, suunta on oikea. Korkeintaan kehotan hallitus-
ta vielä miettimään verotukia dieseliin ja kevyeen polttoöljyyn. Voisiko siellä nipistää vie-
lä pikkuisen enemmänkin, että säästyisi vähän enemmänkin rahaa? Noita lisäeuroja voi-
daan käyttää sitten vaikkapa sinne koulutukseen.

14.21 Antero Laukkanen kd:  Arvoisa rouva puhemies! Tämä esitys on siinä mielessä
aika erikoinen, kun hallitus on ohjelmassaan luvannut, että kokonaisveroaste ei nouse, ja
tämä toimii sitä vastaan. Sitten tämä vähentää ostovoimaa, tämä lisää pienituloisten ahdin-
koa. Ei tässä sillä mummonmökissä sitä mökkiään sähköllä tai öljyllä lämmittävällä ole
mitään valinnanvaraa tämän asian suhteen. Hän joutuu jatkossa maksamaan enemmän näi-
tä kuluja, ja olen kyllä sitä mieltä, että tällaisia esityksiä ei pitäisi tehdä. 

14.22 Johanna Ojala-Niemelä sd: Arvoisa rouva puhemies! Tämä nestemäisten polttoai-
neiden verotuksen korotus on kyllä jälleen pettymys ja karua pienituloisten kukkarolle.
Tämä polttoaineverotuksen korotus rokottaa eniten maaseudulla asuvia ihmisiä, joiden on
mahdotonta vaihtaa auto julkiseen liikenteeseen sen puuttuessa. Edustaja Kankaanniemi,
ajattelin kyllä, että pidätte kiinni tästä bensaverosta, että sitä ei koroteta, mutta näin ei käy-
nyt. Soini oppositiossa olleessaan totesi sanatarkasti näin: ei siinä bensapumpulla kysytä,
paljonko on tili tai eläke, se on tasavero. Mutta niin vain petitte tämänkin lupauksenne, ja
se on yllätys, millaisella voimalla olette käyneet hallituksessa vähempiosaisten kimppuun.
Leikkausten lisäksi nyt polttonesteiden verotusta korotetaan ja duunari maksaa. Eli halli-
tus petti tässäkin viimeisenkin vaalilupauksensa. 

14.23 Ben Zyskowicz kok:  Arvoisa rouva puhemies! Olipa mieluisaa kuulla edustaja
Touko Aallon puheenvuoro, varsinkin sen alkuosa. Olen todellakin iloinen, että tässä asias-
sa olemme edustaja Aallon kanssa samaa mieltä eli verotuksessa painopistettä pitää edel-
5



Pöytäkirjan asiakohta PTK 122/2016 vp
leen siirtää työnteon ja yrittämisen verottamisesta esimerkiksi ympäristöhaittojen verotta-
miseen. Tämä on kokoomuksen työlinjan mukaista, ja tämä työlinja tältä osin näyttää myös
vihreille sopivan, ja siitä olen hyvin tyytyväinen.

Luulen, että vihreät voivat olla tyytyväisiä hyvin pitkälle myös hallituksen viime viikol-
la hyväksymään energia- ja ilmastopoliittiseen strategiaan, koska, kuten puheenjohtaja
Orpo lauantain puoluevaltuustossa totesi, tämä energia- ja ilmastostrategia on niin merkit-
tävä teko ympäristön puolesta, että vihreiden varjobudjetin esitykset aurinkopaneeleista
ovat hyttysen ininää tämän energia- ja ilmastostrategian ympäristöystävällisyyden rinnalla.

Sosialidemokraatteja sopii ihmetellä. Te olette joskus ollut työn puolue, mutta nyt teille
ei näy kelpaavan se, mikä kelpaa vihreille ja mikä on ollut kokoomuksen linja, eli paino-
pisteen siirtäminen työnteon ja yrittäjyyden verottamisesta esimerkiksi ympäristöhaittojen
verottamiseen. Te vastustatte niin sanottuja tasaveroja, mitä tietysti joku bensaverokin on,
mutta ympäristön kannalta on täysin perusteltua nimenomaan tällaista kuluttamista pyrkiä
myös verotuksella ohjaamaan.

14.25 Krista Kiuru sd (vastauspuheenvuoro):  Arvoisa puhemies! Sieltähän se nyt sitten
tuli, itse leijonan suusta. Kylläpä on aika kiinnostavaa, kun täällä kokoomus oikein profi-
loituu monen vihreän sävyn puolueena silloin kun puhutaan, kerta kaikkiaan, nestemäisten
polttoaineiden hinnankorotuksesta. Täytyy sanoa, että tässä salissa on kaikenlaista jo kuul-
tu, mutta yritän kysyä sitä, että eikö nyt ole ollut aika kestävä linja se, että silloin kun me
tuemme ihmisten käyttäytymistottumusten muuttumista ympäristöystävällisempään suun-
taan, sitä tuetaan koko hallituksen joukkueena. Edustaja Zyskowicz ei varmaan tiedä, että
edeltävän ministerin, Vapaavuoren, joka oli aikoinaan minusta hyvin onnistunutkin asun-
toministeri, aikana meillä oli yhteinen hanke, ja se oli se, että energia-avustuksista pide-
tään kiinni: ohjataan suomalaisia siihen, että lämmityskustannukset ovat hallittavissa sil-
loin kun on mahdollisuus realistisesti pohtia myöskin sitä, että tämä öljylämmitteinen talo
voisi toimia jollakin muullakin mallilla. (Puhemies koputtaa) Ja nyt on aika käsittämätön-
tä, että meillä ei olekaan (Puhemies: Aika on täynnä!) kokoomuksen kanssa enää yhteistä
hanketta.

Puhemies Maria Lohela: Listalle.

14.26 Hannu Hoskonen kesk:  Arvoisa rouva puhemies! On tietenkin aivan oikein, että
jokaisen veron kohdalla ollaan tarkkaavaisia, ettei veroaste lähde nousemaan, mutta kyllä-
hän hallituksen linja on ollut se, että veroja kiristämällä ei tämän maan taloutta paranneta,
se on selvä asia.

Totta kai valtion pitää hankkia tulonsa jostakin, tai sitten pitää ottaa velkaa, ja tämä ve-
lanottotie minun mielestäni on nyt kuljettu loppuun. Meillä on tullut hallitukseen ylimää-
räisiä menoja, kuten esimerkiksi Suomeen tulleiden turvapaikanhakijoiden osuus vie sen
noin miljardi euroa, ja monta muuta menoa. Työttömyys on valtava ongelma edelleen,
mutta sitä on ruvettu pikkuhiljaa parantamaan. Pankaa merkille, että uusia työpaikkoja on
syntynyt ja viimeisimpien tutkimusten mukaan — niin kuin tässä talossa eräällä edustajal-
la on tapana sanoa — yrityksissä ilmapiiri on muuttunut positiiviseksi, uusia investointeja
suunnitellaan ja sitä kautta luodaan uutta työtä, ja se luo sitten uutta veropohjaa sekä kun-
nille että valtiolle, ja myös seurakunnille.
6



Pöytäkirjan asiakohta PTK 122/2016 vp
Elikkä tie on oikea, mutta minä en ymmärrä tällaista, että otetaan joku pienen pieni pi-
sara valtion tulo- ja menoarvion tulopuolelta ja sitä ruvetaan sitten paisuttelemaan ja sen
jälkeen yhtäkkiä tuntuu, että koko maailma kaatuu. Siitähän tässä ei ole kysymys.

Se, mihin suuntaan Suomen pitää polttoainenesteiden verottamista ja tuotantoa viedä, on
ehdottomasti omista raaka-aineista tuotetut polttoaineet. Ja sillä tiellä pitää olla rohkea.
Mielestäni tämä nykyinen linja, jossa esimerkiksi uusiutuville energioille, metsän tuotteil-
le ollaan suunnittelemassa EU:n kautta kaikenlaisia rangaistuksia, on mielestäni häpeällis-
tä. Kyllähän meidän pitää saada omia luonnonvarojamme käyttää aivan niin kuin Norja
käyttää tai aivan kuten Saksa käyttää kivihiiltä tai ruskohiiltä. Ei kukaan siellä kyseenalais-
ta niiden käyttöä. Jos Suomessa joku mainitsee sanan turve, niin on suurin piirtein huo-
misaamuna jo jalkapuussa kirkon edessä. Eihän tässä meidän hommassa ole mitään järkeä.
Ammumme joka kerta itse itseämme jalkaan ja sen jälkeen voivottelemme, miksi meillä
menee näin huonosti.

Edustaja Kiuru on tässä semantiikassa edennyt erittäin pitkälle. (Puhemies koputtaa)
Toivon mukaan hän huomaa tämän eron, sen, mikä on Suomelle tärkeää.

14.28 Timo Harakka sd: Arvoisa puhemies! Olemme tietenkin tässä salissa tottuneet sii-
hen, että hallitus ottaa kunnian monista asioista, mutta ehkä nyt tehdään vähintäänkin pii-
risarjan ennätys siinä, että hallitus ottaa itselleen kunnian öljyn maailmanmarkkinahinnan
romahtamisesta. Vuonna 2012, joka tässä mainittiin, kävi niin, että maaliskuussa tuona
vuonna öljyn hinta oli kaikkien aikojen huipussaan, 117 dollaria barrelilta, kun se tällä het-
kellä on 49 dollaria barrelilta eli 40 prosenttia siitä, mitä se oli 4 vuotta sitten. Mutta onko
bensa 60 prosenttia halvempaa kuin se oli 4 vuotta sitten? Ei taida olla. Edellisellä halli-
tuksella oli ympäristötavoitteita, ja siitä on syytä olla ylpeä. Samoin kuin siitä, kun tässä-
kin todettiin, että nykyiselläkin hallituksella niitä on, mutta näyttää olevan hallituksen si-
sällä lievää epäselvyyttä siitä, että kuinka täyssydämisesti näihin ympäristötavoitteisiin yh-
dytään. Onko siis perussuomalaisilla myöskin tällaisia ympäristötavoitteita? Onko teistä
tullut puunhalaajia, ja osallistutteko täysin siemauksin ilmastonmuutoksen vastaiseen työ-
hön? Jos näin on, tervetuloa joukkoon.

14.29 Timo Kalli kesk: Arvoisa puhemies! SDP:n edustajia on syytä muistuttaa, että he
ovat omassa vaihtoehtobudjetissaan esittämässä 95 miljoonaa lisää voimalaveroon, ja kun
puhutaan ympäristön kannalta, niin nimenomaan voimalavero on rasite esimerkiksi sähkö-
autojen ja vähäpäästöisten mahdollisuuksien lisäämiseksi. Sen tähden ei kannata kovin
paljon hurskastella täällä. Pitää lukea omat paperit ja vasta sen jälkeen lähteä moittimaan
hallituksen esityksiä. Sen tähden halusin muistuttaa: muistakaa, olette esittämässä voima-
laveroa, joka heijastuu joka kuluttajalle, ja kun me joudumme voimalaveron jälkeen yri-
tysten sähköverotaakkaa helpottamaan, niin sieltä tulee kaksinkertainen lisäys tavalliselle
kuluttajalle.

14.30 Antero Laukkanen kd: Arvoisa rouva puhemies! Tämä keskustelu on ollut kyllä
varsin mielenkiintoinen. Tässä nyt näyttää siltä, että ympäristöveroista tehdään tällainen
vipuvarsi, jolla sitten polttoaineiden hintoja voidaan nostaa aivan mihin vain. On kyllä
hyvä muistaa, että Suomi on kumipyörillä liikkuva maa. Täällä sekä tavarat että ihmiset
liikkuvat kumipyörillä. Voisin kysyä: mikä on nyt se ekonominen salaisuus, joka ei tässä
näytä ainakaan minulle avautuvan, jolla, tällä veronkiristyksellä, sitten tavaranvientiä edis-
7



Pöytäkirjan asiakohta PTK 122/2016 vp
tettäisiin ja kauppaa lisättäisiin? Olisi hyvä, että tämä yhtälö tuotaisiin tänne näkyviin. Hal-
lituspuolueet ovat aika ison selityksen velkaa maamme kuljetusyrittäjille, jotka ehkä seu-
raavat tätä keskustelua ja ihmettelevät, että "jaa, taas viedään meidän lompakosta, että mi-
tenhän mahtaa tämä kauppa täällä kehittyä".

14.31 Maria Tolppanen sd: Arvoisa puhemies! Kyllä minä haluaisin nyt muistuttaa hal-
litusta, kaikkia puolueita siitä, että tässä maassa vielä lämmitetään, kuulkaa, aika paljon öl-
jyllä. Vaikka ympäristöministeriö linjasi 2008, että tästä maasta öljylämmitys loppuu vuo-
teen 2020 mennessä, näin ei ole käymässä, näin ei ole käynyt. Meillä on vielä yli 150 000
öljylämmitteistä taloa, varmasti vieläkin enemmän, nimittäin ihan tuoreita tilastoja ei ole.
Vuonna 2009 öljylämmitteisiä pientaloja oli 190 000, ja se oli, kuulkaas, 22 prosenttia kai-
kista pientaloista. Kyllä tämä linjaus, mitä hallitus tällä hetkellä tekee, koskee nimen-
omaan niitä ihmisiä, jotka asuvat maaseudulla, jotka asuvat taajamissa, jotka eivät asu ker-
rostalossa, jotka joutuvat asumaan omakotitaloissa. Kaikkein tärkein asia olisi tietenkin se,
että meidän pitäisi pystyä avittamaan näitä ihmisiä hankkimaan sellaisia lämmitysmuoto-
ja, jotka eivät päästöiltään ole yhtä pahoja kuin öljy. Mutta tosiasia on kuitenkin tämä: tämä
päätös on sellainen, joka vie noin viidesosalta omakotitaloasujista lisää euroja joka ikinen
päivä, joka ikinen kuukausi.

Sen lisäksi, jos harkitsemme, mietimme vähän sitä asiaa, että kun asutaan maalla, niin
valitettavasti taloudet tarvitsevat kaksi autoa siellä sen takia, että siellä kuljetaan töissä ja
lapsia on kiva kuljettaa harrastuksissa myöskin maalla. Se kaksinkertaistaa sen menon siel-
lä maaseudulla. Tämä oli muun muassa semmoinen asia, mistä perussuomalaiset aikoi-
naan sanoivat, että tämä on pidettävä mielessä ja tämä on tuotava esille sen takia, että to-
della kaikki ihmiset eivät asu Helsingin keskustassa ja kaikilla ei ole raitiotievaunua siinä
vieressä.

Ihan tällä perusteella kannatan lausumaehdotuksia, mitä edustaja Kiuru tuossa aikaisem-
min (Puhemies koputtaa) teki.

14.33 Mikko Alatalo kesk: Arvoisa puhemies! On tietysti aina hankalaa, jos liikkumista
hankaloitetaan, koska nyt monet työntekijätkin joutuvat ottamaan työtä vastaan kauempaa-
kin. Vaikka tuntuu siltä, että monet syleilevät betonia, niin silti moni haluaa liikkua autolla
myös maaseudulla. Toivon mukaan näihin verotusasioihinkin vielä voidaan palata jossain
vaiheessa, kun Suomella menee vähän paremmin.

Olen samaa mieltä siitä, että tuo voimalaverojen nosto ei ole kovin hyvä asia — mitä on
myös esitetty tuolta oppositiosta käsin.

Huomenna me saamme kuulla tuolta EU:n suunnalta siitä, miten hiilinieluja ja nimen-
omaan uusiutuvaa energiaa käsitellään ja mitä meille siitä koituu, jos Suomi kaataa puuta.
Tänään tapasin tuon liikennekomissaarin ja kerroin terveisenä vain noin privaatisti, että sa-
nokaa sinne komissiolle, että kyllä meillä puuta riittää. Meillähän on ilmasto- ja energia-
strategia, jonka tarkoitus on vähentää päästöjä ja se, että saamme työtä myös itsellemme. Ja
todellakin, niin kauan aikaa kuin puu kasvaa enemmän kuin mitä sitä kaadetaan, niin kyllä
se on kestävää. Ja todellakin toivon, että vaikka tuo esitys ei kovin hyvältä kuulosta, mitä
on tulossa EU:sta, niin voimme kestävästi myös käyttää meidän puuta biopolttoaineisiin.

14.35 Touko Aalto vihr: Arvoisa rouva puhemies! Kiinnitän myös huomioni siihen sa-
maan seikkaan, mihin edustaja Harakka kiinnitti huomionsa, eli siihen, että kun öljyn maa-
8



Pöytäkirjan asiakohta PTK 122/2016 vp
ilmanmarkkinahinta on näin alhainen, niin olisi kertakaikkisesti viisasta kiinnittää huomio-
ta nykyisiin verotukiin muun muassa dieselin ja kevyen polttoöljyn osalta.

Palautan mieliin suhteellisuuden vuoksi vähän näitä numeroita: dieselin saama verotuki
on ensi vuodelle nettona 489 miljoonaa euroa, ja kevyen polttoöljyn osalta vastaava luku
on 451 miljoonaa euroa. Esimerkiksi vihreiden vaihtoehtobudjetissa ei esitetä mitään muu-
toksia kotien lämmitykseen, koska siihen ei liity mitään suoraa verotukea. Mutta nimen-
omaan se, että tässä tilanteessa näihin verotukiin puututaan, antaa oikean signaalin nimen-
omaan tähän verotukseen, se antaa oikean signaalin nimenomaan ympäristöstä ja ilmastos-
ta huolenpitämiseen, se tukee myös biokaasu- ja sähköautoja, nesteytettyä kaasua, muun
muassa, ja ennen kaikkea se tärkeä asia — me puhumme niin paljon työstä tässä maassa,
tässä salissa: kotimaisen uusiutuvan energian merkitys kotimaiseen työhön aina suunnitte-
lusta lopputuotteeseen pitää pitää mielessä.

14.36 Sari Essayah kd: Arvoisa rouva puhemies! Kyllä näitten valitettavien korotusten
kohdalla on todellakin mietittävä sitä tulonjakovaikutusta, mikä näistä aiheutuu, kun huo-
mioidaan sekin, että viime viikolla äänestimme muun muassa eläkeläisten asumistuessa
tästä indeksileikkauksesta, ja siinä mielessä näitä rokotuksia pienituloisille tulee monesta
suunnasta. Asumiskustannukset kuitenkin ovat pienituloisten kohdalla yksi niistä suurim-
mista kuluista, tuloja viemässä, ja siinä mielessä lämmityspolttoaineitten ja myöskin lii-
kennepolttonesteitten veronkorotukset vaikuttavat selkeästi siihen, että ihmisten liikkumi-
nen ja asuminen kallistuu, ja se, mitä sitten jää muuhun kulutukseen, koko ajan pienentyy.
Tuntuu harmilliselta, että tässä vaiheessa, kun vähitellen odotamme sitä toivon mukaan
orastavaa kuluttajien luottamuksen kasvua talouteen, sitä mahdollisuutta kuluttaa ollaan
tällä tavalla rokottamassa.

Erityisen kummalliselta tämä tuntuu kuljetuselinkeinon näkökulmasta. Hallituksella on
ollut sekä kabotaasin kohdalla että myöskin nyt sisällä olevan liikennekaaren kohdalla
kummallinen suhtautuminen suomalaiseen kuljetuselinkeinoon ja niihin yrittäjiin, jotka
monta kertaa, voisi sanoa, hyvin pienellä väkimäärällä yrittävät pyörittää — yhdellä autol-
la kenties, kahdella työntekijällä — sitä yritystään. Voisin kuvitella, että tämä elinkeino on
esimerkiksi ollut sellainen, jossa on ehkä ajateltu, että tämä istuva hallitus olisi sentyyppi-
nen, että sieltä tukea löytyisi heidän elinkeinolleen, mutta nyt on nähty useita sellaisia esi-
tyksiä, jotka päinvastoin kyllä toimivat heidän elinkeinoaan vastaan. Kyllä nämä ovat
myrkkyä maaseudun monille koneyrittäjille. Maatalousyrittäjät ovat taistelleet omien vai-
keuksiensa kanssa ja heidän on ollut vaikea saada laskujansa maksatukseen, ja nyt sitten
tätä kautta hallitus lisää rokottaa. 

14.38 Toimi Kankaanniemi ps:  Arvoisa rouva puhemies! Me emme todellakaan puita
halaile. Meidän linjamme näkyy siinä, mitä huomenna keskustellaan energia- ja ilmas-
tostrategiasta. Perussuomalaiset ovat olleet siinä valmistelussa mukana ja yhtyvät niihin
linjauksiin, mitä siellä on. Ne ovat hyvin vastuullista energia- ja ympäristöpolitiikkaa. Täl-
tä osin on vain ilolla todettava, että tällaista nyt harjoitetaan tämän hallituksen toimesta.

Kokonaisveroaste ei tämän korotuksen johdosta kyllä nouse. Tämän vaikutus on run-
saat 100 miljoonaa verotuloihin, ja kun muut toimenpiteet ovat keventäneet verotusta, niin
ei ole huolta siitä.

Mitä tulee kuljetusyrittäjien tilanteeseen, niin kyllä kuljetusyrittäjät olivat erittäin ah-
taalla juuri neljä vuotta sitten, ja silloin teidän hallituksenne ei tehnyt yhtään mitään näiden
9



Pöytäkirjan asiakohta PTK 122/2016 vp
yrittäjien puolesta. Nyt tilanne on heillä paljon helpompi, kun hintataso on sillä tasolla,
mikä on tällä hetkellä.

Hallituksen linjana on parantaa työllisyyttä ja edistää elinkeinotoimintaa. Se, jos joku,
parantaa kuljetusyrittäjien mahdollisuuksia pitää pyöriä pyörimässä. Tämä näkyy koko yh-
teiskunnassa jo tänä päivänä. Verotulot kasvavat ja työllisyys paranee päinvastoin kuin vii-
me kaudella: kun pyörät eivät pyörineet, työttömyys kasvoi, bruttokansantuote aleni ja vel-
kasaldo paisui. Onneksi nyt linja on muuttunut, ja tätä linjaa on helppo puolustaa.

Hallituksella on sellainen periaatepäätös, että jos raakaöljyn hinta nousee muistaakseni
80 dollarin yli, niin silloin tämä otetaan tarkasteluun. Viime kaudella ette ottaneet tarkas-
teluun, vaikka tilanne oli paljon vakavampi kuin nyt.

14.40 Sari Essayah kd (vastauspuheenvuoro): Arvoisa rouva puhemies! Nyt täytyy edus-
taja Kankaanniemelle muistuttaa, että edellisessä hallituksessa ministeri Kyllönen ja
myöskin sitten myöhemmin Risikko taistelivat sen puolesta, että tätä kabotaasiväljennystä
ei tehdä. Mutta tällä hallituksella ei ole ollut mikään kiire puolustaa suomalaista kuljetus-
elinkeinoa vaan päinvastoin. Kun komissiosta vähänkään siihen suuntaan esitettiin kysy-
mystä, niin Suomen hallitus kiirehti purkamaan tämän kabotaasilainsäädännön omalta
kohdalta. Ei edes maltettu odottaa siihen, että sieltä tulee tämä liikennepaketti 2018 alussa,
vaan heti etunenässä oltiin oma lainsäädäntö purkamassa ja vaikeuttamassa sitten kuljetus-
elinkeinoyrittäjien tilannetta. Siinä mielessä kyllä täytyy sanoa, että kyllä tässä nyt on mi-
nun mielestäni kummallista kumartelua ollut Brysselin suuntaan, johtuuko sitten siitä, että
hallituskokoonpano on tuo, mikä on. Mutta kyllä viime kaudella tuon asian kohdalla todel-
lakin taisteltiin ja kaikki tekivät sen eteen töitä niin Euroopan parlamentissa kuin myöskin
hallituksessa.

Puhemies Maria Lohela: Puhujalistalle. 

14.41 Markku Pakkanen kesk: Arvoisa rouva puhemies! Kuulostaa hyvältä, kun täällä
kannetaan syvää huolta suomalaisesta kuljetuselinkeinosta ja autoliikenteestä yleensäkin.
On totta, että on kiusallista, jos polttoaineverotusta nostetaan tämmöisiä määriä kuin tässä
on kerrottu. Se vaikuttaa talouteen, se vaikuttaa helsinkiläisen taksiautoilijan 100 kilomet-
rin ajolla 12 senttiä. En usko, että helsinkiläinen taksi siihen kuolee. Puutavararekan kul-
jettaja jos ajaa 100 kilometriä, tämän veron arvo on siinä noin euron luokkaa. Se on mer-
kityksellinen toki, en sitä sano. Euro on iso raha. Mutta jos se puutavaran kuljettaja saa
vaikka paranevan työllisyyden kautta toisen keikan sille päivälle, niin uskon, että se yrittä-
jä mielellään maksaa. Jos se johtuu siitä kenties, että biopolttoaineita valmistava yritys al-
kaa käyttämään metsähaketta ja raaka-ainetta ja lisää kuljetusyrittäjien työllisyystilannetta
ja työvaihtoehtojen mahdollisuuksia, niin uskon, että tämä kyseinen veronkorotus ei ole es-
teenä siihen, etteikö hänen bisneksensä lähtisi paranemaan. Mutta se on totta, että kun ve-
roja nostetaan, niin aina se jossain kulutuksessa ja kysynnässä saattaa vaikuttaa. Mutta
minä uskon, että kuljetusyrittäjät taksipuolella ainakin tämän 12 sentin korotuksen kestä-
vät, jos 100 kilometriä ajetaan mittari päällä. Varmaan uskotte, että nykyisellä hintatasolla
tuon veron pystyy kyllä taksiautoilija maksamaan.

14.43 Johanna Ojala-Niemelä sd:  Arvoisa rouva puhemies! Tuosta kabotaasiasiasta.
Kyllähän sen ajankohta oli ihmeellinen, koska EU:lta oli tulossa maantielakipaketti, jonka
10



Pöytäkirjan asiakohta PTK 122/2016 vp
odotettiin selventävän unionin lainsäädäntöä tässä kabotaasiasiassa, ja siitä huolimatta
meillä mentiin kiirehtimään tässä asiassa. Esimerkiksi Tanska ei samassa tilanteessa ollut
luopumassa omista kansallisista linjauksistaan. Täytyy kyllä ihmetellä tätä hallituksen lin-
jaa näitä näkökohtia silmällä pitäen.

Sitten tämänpäiväiseen keskusteluun sähkö-, kiinteistö- sekä lämmitys- ja liikenteen
polttoaineiden verotuksen korottamisesta sekä palvelumaksujen nostoista: Ne iskevät ki-
peimmin juuri haja-asutusalueilla asuviin. Voin kyllä sanoa, että tämän voi lisätä perussuo-
malaisten petettyjen lupausten listaukseen, nämä polttoaineiden verojen korotukset. Soini
ehätti lupaamaan vaalien alla jo 900 miljoonan euron autoveroalennuksen, joka kuitenkin
kutistui täällä eduskuntakäsittelyssä sitten kosmeettiseksi alennukseksi niille, joilla on va-
raa ostaa uusi auto, mutta samaan aikaan tämä kuitenkin kerätään maaseudulla autoa tar-
vitsevilta ajoneuvoverona, ja tällöinkin kärsijöinä ovat pieni- ja keskituloiset. Eli kyllä voi
kysyä tämän hallituksen linjalta, että mikä on sitten hyväosaisten osuus Suomen talouden
nostamiseksi.

14.44 Krista Kiuru sd: Arvoisa puhemies! Eiköhän tänään ole tullut selväksi se, että pe-
russuomalaiset ovat pettäneet lupauksensa. Ne lupaukset, joita ennen vaaleja annettiin,
ovat olleet täällä montakin kertaa tarkastelussa, mutta tässä yhteydessä perussuomalaiset
totesivat, että polttoaineiden veroa ei koroteta, ja tämän lupauksen varassa monet ovat an-
taneet luottamuksensa teille. Siltä osin voi vain ihmetellä tätä eduskunnan keskustelua, kun
näyttää siltä, että perussuomalaiset nyt ovatkin kovasti kannattamassa tätä hallituksen esi-
tystä, ja siltähän se on tuolla valtiovarainvaliokunnassa näyttänytkin, että te todella tätä
kannatatte. Olette perustelleet, edustaja Kankaanniemi, tätä sillä, että me emme halua jat-
kaa sitä politiikkaa, että lasku siirretään tuleville sukupolville velanotolla. Tosiasiassahan
velka ei lyhene ollenkaan. Tänään Valtion tarkastusvirasto toteaa aika kylmää tekstiä siitä,
miten velka on hoidettu. Täytyy todeta, että näillä perusteilla ei varmasti äänestäjiä kovin-
kaan mairittele tämä teidän politiikkanne.

14.46 Toimi Kankaanniemi ps (vastauspuheenvuoro): Arvoisa puhemies! Kabotaasirat-
kaisu oli tietysti ajankohtaan nähden sikäli hankala, että emme vielä tienneet, onko se lo-
pullinen vai ei, mutta kyllä se siihen suuntaan menee, että siitä oli pakko luopua. Se toi suo-
malaisille myös hyötyjä, suomalaisille kuljetusyrityksille Euroopassa.

Mitä sitten tulee tähän perussuomalaisten linjaan, niin me myönnämme sen, että me
saimme perintönä edellisiltä hallituksilta niin rajun velkaantumisen, että pakko oli ryhtyä
toimenpiteisiin (Tarja Filatov: Lisätä sitä!) elinkeinoelämän ja työllisyyden parantamisek-
si. Se vaatii konkreettisia toimenpiteitä, ja tämä on yksi niistä. Yrittäjävähennys muun
muassa helpottaa näitä pieniä kuljetusyrityksiä, joista huolta kannetaan, takseja ja muita
kuljetusyrityksiä. Teidän aikananne ei ollut töitä — nyt on töitä, ja se on kaikkein tärkeintä.

14.47 Krista Kiuru sd (vastauspuheenvuoro): Arvoisa puhemies! Minä juuri totesin, että
Valtion tarkastusvirasto, miettikää nyt, on tänään juuri varoittanut istuvaa hallitusta siitä,
että te ette ota vakavasti tätä velkaantumista vaan te velkaannutatte yhteiskuntaa enemmän
ja enemmän vain. Minä pidän sitä erittäin erikoisena linjauksena, että täällä puhutaan vel-
kaantumisen vähentämisestä ja samaan aikaan tehdään ihan jotain muuta. Ja tähän tarttu-
vat jopa Suomen virkamiehet, ne, joiden tehtävä on seurata sitä, millä tavalla Suomella me-
nee, varoittavat tästä. Meillä on tällä hetkellä valtionvarainvaliokunnassa käsittelyssä eh-
11



Pöytäkirjan asiakohta PTK 122/2016 vp
dotus, jossa otetaan tämä valta eduskunnan käsiin niin, että hallitus ei voi enää saivarrella
vaan aina on tuotava selonteko eduskunnalle, jos näitä ehtoja ruvetaan rikkomaan. Tämä
on erittäin vakavaa, että täällä vähätellään totuutta. Te saitte vähemmän velkaisen maan pe-
rinnöksi, ja nyt on niin, että alijäämä, joka jäi viime hallituskaudelta, melkein puolitettiin,
ja tämä melkein puolitus on nyt sitten tuhottu, koska te ette edes (Puhemies: Aika!) tavoita
sitä, mihin viime hallitus pääsi tämän hallituskauden lopuksi.

14.48 Sari Essayah kd (vastauspuheenvuoro): Arvoisa rouva puhemies! Niin, tilannehan
on todellakin niin, että vasta vuonna 2019, jos kaikki menee niin kuin toivotaan — ei kai
täällä kukaan toivo, että Suomella menisi yhtään sen huonommin — tavoitetaan se taso,
mihinkä maa jäi edellisen hallituksen jäljiltä. Elikkä kyllä tämä nyt vähän tuntuu erikoisel-
ta, että täällä syytetään edellistä hallitusta, kun tämä hallitus on velkaantunut huomattavas-
ti rajumpaa vauhtia. Eli 2019 me olemme siinä tilanteessa, mihin maa jäi edelliseltä halli-
tukselta. Totta kai toivotaan kovasti, että päästään eteenpäin, ja ei täällä varmasti ole op-
positiossa sellaista ajatusta, että voi, kun meillä menisi todella huonosti, niin näyttäisi siltä,
että oppositiolla menee paremmin. Ei suinkaan, kyllä tässä on isänmaan edusta kysymys.
Mutta kyllä täytyy nyt todellakin muistaa, minkälaisesta velkaantumisvauhdista tällä het-
kellä on kysymys hallituksen linjassa. Kristillisdemokraatit tekivät täällä ylijäämäisen
vaihtoehtobudjetin, edes 100 miljoonalla yritämme kuroa kiinni tätä hallituksen holtitonta
velkaantumisvauhtia.

14.49 Eero Heinäluoma sd (vastauspuheenvuoro):  Arvoisa puhemies! Edustaja Kan-
kaanniemi on erikoistunut tähän historiankirjoitukseen ja siihen, että mitä tahansa perus-
suomalaiset jättävät hallituksessa tekemättä, minkä tahansa vaaleja ennen antamansa lu-
pauksen he jättävät lunastamatta, sen syynä on aina edellinen hallitus. Aina edellinen hal-
litus. Totean kuitenkin, että silloin kun perussuomalaiset laittoivat tämän verolinjansa, alle
1 000 euron tulot verovapaaksi kokonaan — ja aika moni äänesti muuten tällä perusteella
— tai että bensaveroa ei tulla korottamaan mutta auton hankintaan liittyvä vero poistetaan,
niin samat tosiasiat olivat silloin tiedossa ennen vaaleja kuin vaalien jälkeen. Ei siinä vaa-
leja ennen ja teidän mennessänne hallitusneuvotteluihin mitään uutta tietoa tullut. Teillä oli
tasan oikeat tiedot käytettävissä. Te annoitte lupauksia, joita te ette toteuttaneet — en tie-
dä, yritittekö edes toteuttaa. Olisin toivonut, että olisitte edes yrittäneet.

Puhemies Maria Lohela: Vielä yksi vastauspuheenvuoro.

14.50 Toimi Kankaanniemi ps (vastauspuheenvuoro):  Arvoisa rouva puhemies! Kun
esimerkiksi Yle-vero poistettiin 300 000 pienituloisimmalta, niin sillä päästiin lähemmäk-
si sitä 1 000:ta euroa verovapaana. Tällä tiellä ollaan ja siihen suuntaan kuljetaan, mutta se
ei tietysti tapahdu hetkessä, kun tilanne on näin vaikea. Meillä on vielä 2,5 vuotta aikaa.

Arvoisa puhemies! Muistutan siitä, että on tarkasteltava tässä velka-asiassa kokonai-
suutta. Valtion kassaa syötiin viime vaalikauden aikana 7 miljardia, valtionvelka kasvoi 20
miljardia ja kuntien velka kasvoi 7 miljardia. Näistä tulee yhteensä 34 miljardia, ja tämä oli
teidän hallituksen saldo. Nyt kunnat eivät velkaannu, kassaa ei syödä ja valtionvelkakin
kasvaa vähemmän siinä suhteessa, kun ei oteta tätä maahanmuuton valtavan vyöryn aiheut-
tamaan kustannusta huomioon. (Timo Harakka: Syy löytyy aina muualta!)
12



Pöytäkirjan asiakohta PTK 122/2016 vp
Puhemies Maria Lohela: Ja nyt palataan puhujalistalle ja tähän varsinaiseen asiaan.

14.51 Touko Aalto vihr:  Arvoisa rouva puhemies! Taloushan on keino tuottaa hyvin-
vointia ihmisille maapallon kantokyvyn rajoissa, ja siksi suhtaudun erittäin myötämielises-
ti kaikkiin niihin esityksiin, jotka siirtävät verotuksen painopistettä työstä ja yrittämisestä
kulutukseen ja haittoihin. (Sanna Lauslahti: Kokoomuksen linja!) Joka ikinen päättäjä pe-
russuomalaisista kokoomukseen tai demareihin, jokainen päättäjä, joka seisoo tämän lin-
jan takana, kiitän teitä.

Mutta jotta hallituksen vasen käsi tietäisi, mitä oikea käsi tekee, (Eero Heinäluoma: Ei
siellä ole vasenta kättä!) niin kannatan edustaja Kiurun... (Välihuutoja) — Saanko puheen-
vuoron? — Kannatan edustaja Kiurun tekemää vastalauseen kohtaa 2.

14.52 Tiina Elovaara ps: Arvoisa rouva puhemies! On keskityttävä myönteisiin asioihin,
muuten ei päästä eteenpäin. On myönteistä, että hallitus nostaa biopolttoaineiden jakelu-
velvoitetta. Tällä hetkellä polttoaineista biopolttoaineen osuus on 13,5 prosenttia ja vuo-
teen 2030 mennessä sen tulee olla 30 prosenttia.

Perussuomalaisten ja demareiden puheenvuoroissa näkyy mielestäni se tuska, jota kai-
kissa länsimaissa tällä hetkellä on, ja se liittyy nimenomaan työllisyyden, elinkeinoelä-
män, duunarin tilanteeseen sekä muuttuvan maailman, globalisaation ja ympäristöhaitto-
jen vaikutuksiin, ja jollakin tavalla meidän tulisi sovittaa yhteiskuntamme tähän muutok-
seen, joka maailmassa tapahtuu.

Myönteisiä tekoja on myös tavoite 250 000 sähköautosta vuoteen 2030 mennessä.
Toivoisin keskustelulta ylipäätään ehkä enemmän myönteistä eteenpäin katsomista,

koska uskon, että hallituksen toimissa on asioita, joita oppositio kannattaa, ja ehkä mekin
voisimme keskittyä enemmän tuomaan esiin omia myönteisiä toimiamme. Varmasti on
selvää kaikille, että hallitusyhteistyössä kaikkia tavoitteita ei läpi saa, tätä varmaan on tur-
ha konkareille edes tässä ääneen sanoa.

Ja tästä puiden halaamisesta vielä, kun edustaja Harakka sen otti esiin: Minä halailen
puita. Minä suosittelen sitä teille kaikille. Minä suosittelen halailua ylipäätään kaikille
enemmän, (Puhemies koputtaa) ja voin halata kaikkia demareita oppositiossa, (Puhemies:
Aika!) jos teille tulee parempi mieli siitä.

14.54 Toimi Kankaanniemi ps: Arvoisa rouva puhemies! Jätetään nyt halailut sinne ko-
tioloihin, mutta totean, että hallitusohjelma on tehty sille pohjalle, että vaalikauden alussa
tehdään riittävät säästötoimenpiteet, jotta julkinen talous saadaan uralle, jossa velkaantu-
minen hidastuu. Näin on tapahtunut, kun otetaan julkinen velka huomioon, niin kuin äsken
kerroin. 

Sitten hallitusohjelmassa on toinen tärkeä osio, tämä työelämän ja yritystoiminnan edis-
täminen. Siinä on monia toimenpiteitä tehty, ja koko ajan esimerkiksi työllisyysmäärära-
hojen, passiivisten työllisyysmäärärahojen aktivointi on käynnissä. 

Kolmantena suurena kokonaisuutena ovat rakenneuudistukset, joita koko ajan viedään
eteenpäin, ja sitten ovat kärkihankkeet, joilla rakennetaan tulevaisuutta.

Tässä nyt keskustelemme polttoaineverosta. Se on pienen pieni yksityiskohta, tärkeä si-
nänsä, mutta kaikkein tärkeintä on se, että hallitus toimii nyt määrätietoisesti näiden halli-
tusohjelman mukaisten tavoitteidensa hyväksi, ja näin tapahtuu. Tätä kautta tulee yhteis-
kuntaan voimaa, investointeja. Nythän tiedetään: Kemijärvi, Kemi, Pietarsaari, Uusikau-
13



Pöytäkirjan asiakohta PTK 122/2016 vp
punki, Turku, Äänekoski, Kuopio ja niin edelleen, valtavan paljon isoja hankkeita on läh-
dössä. Se kertoo siitä, että luottamus on parantunut, joka oli kadonnut viime kaudella lähes
täydellisesti. Nyt päästään eteenpäin. Se panee pyörät pyörimään ja silloin tulee verotulo-
ja, ja voidaan parantaa jälleen myös niiden asemaa, jotka ovat heikoimmassa asemassa. Se
on perussuomalaisille kaikkein tärkeintä, että parannetaan niiden asemaa, jotka ovat vai-
keassa asemassa, kun saadaan talous kasvuun, ja nyt se on lähdössä kasvuun, merkit ovat
selvät.

14.56 Hannu Hoskonen kesk: Arvoisa rouva puhemies! Laskeskelin tuossa nopeasti tä-
män 0,02 euron polttoaineveron korotusta, mitä se meinaisi tavalliselle suomalaiselle, joka
ehkä keskimäärin ajelee noin 10 000 kilometriä omistamallaan henkilöautolla. Se tietää
suurin piirtein keskivertokulutuksella noin 14:ää euroa, että totta kai se on lisämeno sekin,
en sitä millään lailla kiellä, mutta jossakinhan tämä talouden pohja olla pitää, muutenhan
olemme heikoilla jäillä ja silloin tulee komissiolta ja monesta muusta paikasta meille huo-
mautuksia taloudenpidosta, niin kuin on tullutkin. Varjeltakoon meitä siitä tilanteesta, jos-
sa Euroopan unioni — no, komissio on jo reagoinut, mutta sitten on nämä luottoluokittajat,
jotka reittaavat meidän luottokelpoisuutta, ja sen jälkeen, kun sieltä tulee negatiivisia vies-
tejä, alkaa korko nousta ja sitten ei enää tässä salissa puhuta 2 sentin polttoaineen korotuk-
sista. 

Viittaan äskeiseen Touko Aallon, vihreiden varapuheenjohtajan, käyttämään puheen-
vuoroon, jossa hän arvosteli vahvasti tämän vaikuttavan maaseudun ihmisten elämään.
Edustaja Timo Kalli omassa puheenvuorossaan yhden asian nosti esille, voimalaitosveron,
joka olisi ollut tuhoisaa tälle nousevalle talouskehitykselle. Se osoittaa, että kannattaa pu-
hua tästä päivästä. Siksi puhunkin toisesta tämän päivän ongelmasta, jonka vihreät nimen-
omaan nostivat vaihtoehtobudjetissaan esille. Matkakorvauksia olisi vähennetty, kilomet-
rikorvauksia ja muita matkakorvauksia, lähes 200 miljoonaa euroa. Siihen verrattuna 14
euroa per nenä vuodessa siltä henkilöltä, joka autoa käyttää, 200 miljoonan leikkaus on ai-
van valtava leikkaus. Täällä puhutaan hurskaasti 2 sentistä. Samaan aikaan ollaan ottamas-
sa maaseudun ihmisiltä 200 miljoonaa.

Kyllä suhteellisuudentajussa toivoisin, arvoisa rouva puhemies, pikkuisen niin kuin vä-
hän mittakaavaa, mitä ihminen puhuu, jos 14 euroa vuodessa on valtava ongelma ja sa-
maan aikaan 200 miljoonaa leikataan silmät kirkkaina tehden hyvää. Toivon pikkuisen rea-
lismia, ei olisi pahaksi tämänkään talon kunnialle.

14.58 Markku Pakkanen kesk:  Arvoisa rouva puhemies! Katsoin juuri, että edustaja
Elovaara poistui salista, mutta hänen ehdotuksensa halailla kaikki demarit sai itseni hiukan
kateelliseksi. Hetken voisin olla jopa demari, juuri sen hetken, (Naurua) kun hän halaa,
mutta toivon, että edustaja Elovaara tekee tarjouksen myös hallituskumppaneille. 

Asia sinällänsä, miksi otin puheenvuoron, on puupohjaisen dieselin käytön lisääminen
kotimaisessa liikenteessä, ja juuri luin VTT:n tiedotetta, missä UPM on jalostanut ja tes-
tannut ainetta. Se on todettu hyvin toimivaksi polttoainemuodoksi, ja toivoisinkin, että tä-
mäntyyppisiä keskusteluja Suomessa lisättäisiin. Puupohjaista biodieseliä kehitetään. Sil-
lä saadaan työllisyyttä Suomeen ja niitä paljon kaivattuja työpaikkoja, joiden lisäksi sitten
puutavaran kuljettajat ja muu raskas liikenne saavat siitä hyvää bisnestä. Silloin heille tu-
lee kykyä maksaa täälläkin kovin merkitykselliseksi noussut polttoaineveron korotus,
14



Pöytäkirjan asiakohta PTK 122/2016 vp
mikä sinällänsä, niin kuin tuossa edustaja Hoskonen kertoi, saattaa olla hiukan toista euroa
keskivertosuomalaiselle perheelle vuositasolla, mutta ei kiistetä sen merkitystä tietenkään. 

15.00 Krista Kiuru sd: Arvoisa puhemies! Hiukan vielä kiinnostaa tuo perussuomalai-
nen vaihtoehto, kun vaihtoehtoja täällä ihmeteltiin, että miksi juuri perussuomalaisille
vaihtoehtona oli hankkia lisää tuloja näillä nestemäisten polttoaineiden valmisteverojen
korotuksella. Tältä osin ollaan tilanteessa, jossa nämä selitykset, joita ollaan nyt saatu, on-
tuvat, ja ajattelin katsoa, mitä sanoo tähän tilanteeseen Soini, koska Soinihan se yleensä tie-
tää. 

Soinihan oppositiossa ollessaan totesi sanatarkasti näin, että "ei siinä bensapumpulla ky-
sytä, paljonko on tili tai eläke, se on tasavero". Tämän Soinin kuolemattoman lausahduk-
sen jälkeen häneltähän on perätty sitä, miksi viime kehysriihessä päädyttiin tilanteeseen,
johon päädyttiin, eli tämän bensaveron korottamiseen. Tällöin ulkoministeri Timo Soini
myönsi, että näin tuli sanotuksi, siis aikoinaan, ja hän pisti bensaveron noston EU:n syyk-
si: "Hallitus halusi kerätä rahat makeisverolla, mutta EU ilmoitti, ettei se ole mahdollista.
Klappi tuli tästä ja se piti täyttää."

No, nyt minä kysyn: miksette te ottaneet näitä uusia tuloja käyttöön? Me olemme esi-
merkiksi ehdottaneet omassa vaihtoehtoesityksessämme, että ottaisitte käyttöön esimer-
kiksi sijoitusvakuutusten verolle panemisen. Meillä on myös paljon muita ehdotuksia, joi-
ta kannattaisi minusta harkita.

Tältä osin kyllä niitä tuloja voi nykymaailmassa katsoa myöskin veronkierron näkökul-
masta, löytyisikö uusia tilkkeitä, ettei tarvitsisi aina ottaa pahimman mittakaavan kautta
näitä asioita käyttöön. Siksi minä ajattelen, että ne meidän tekemämme lausumaehdotuk-
set aidosti ovat rakentavia siinä, että meidän kannattaa seurata tätä hintakehitystä ja arvi-
oida sitä, miten pienituloisimmat ihmiset pärjäävät, kun jatkuvasti nämä maksut niin läm-
mityksen kuin kulkemisenkin suhteen nousevat: onko se kestävää, miten se vaikuttaa tu-
lonjakoon. Toisaalta yhtä tärkeää on pohtia sitä, voidaanko myös muualla, niin kuin ym-
päristöministeriössä, tukea ympäristöohjautuvuutta. Yksistään veropolitiikalla sitä ei voi-
da ohjata, (Puhemies koputtaa) jos ei kerran pidetä huolta siitä, että myös ympäristöminis-
teriö on mukana.

15.02 Peter Östman kd (vastauspuheenvuoro):  Rouva puhemies! Edustaja Kiuru puhui
hyvin näistä vaihtoehtoisista ratkaisuista. Kyllähän me kaikki ymmärrämme sen, että val-
tion kassaan tarvitaan lisää verotuottoja. Siinäkin mielessä tämä hallitus on yrittänyt aja-
tella luovasti, mutta mielestäni he ovat tässä kyllä epäonnistuneet. Kun edustaja Kiurukin
viittasi tähän makeisveroon, niin asiahan on hyvin ajankohtainen tällä hetkellä. Ihmettelen
sitä, miksi ei hallitus lähde nopeasti valmistelemaan terveysperusteisen sokeriveron käyt-
töönottoa, koska se toisi valtion kassaan jo ensi vuoden aikana 300 miljoonaa euroa.

Puhemies Maria Lohela: Listalle. 

15.03 Maria Tolppanen sd:  Arvoisa puhemies! Kun täällä perussuomalaiset nyt toivat
esille sen, että on tuotu köyhille rahaa, 300 000 ihmiseltä poistettiin Yle-vero, se on kuul-
kaa, ystävät, totta se. Nämä ihmiset, joilta tämä vero poistettiin, tienaavat vuodessa 10 300
euroa eli kuukaudessa 858 euroa. He säästävät vuositasolla seitsemänkymppiä, joka tar-
koittaa kuukaudessa 5 euroa 83 senttiä. Tämä on otettu jo aikaisemmin pois kyllä kansan-
15



Pöytäkirjan asiakohta PTK 122/2016 vp
eläkkeitten ja peruspäivärahan ja työmarkkinatuen leikkauksilla, joissa toiselta ryhmältä
otettiin 9 euroa kuukaudessa ja toiselta 8 euroa kuukaudessa — sellaista köyhien ihmisten
huomioimista ja sellaista toimintaa sen eteen, että alle 1 000 euron tienaavat ihmiset voisi-
vat elää verottomasti tässä maassa. 

Kyllä tämä on niin kylmää politiikkaa nyt. Tämä on niin kylmää, että minä ihmettelen,
miten te pystytte nukkumaan, kun niihin ihmisiin, jotka kaikkein eniten kärsivät, jälleen
kerran kohdistetaan. Ei todellakaan siellä bensapumpulla eikä sen vanhan vanhan öljysäi-
liön täyttämisessä kysytä, paljonko on lompakossa rahaa, kun sinne on pakko saada läm-
mitysöljyä ja kun siihen autoon on pakko saada sitä bensaa, että myöskin maaseudulla pys-
tytään liikkumaan. Oli minkälainen liikennekaari tahansa ja tulossa minkälainen liikenne-
kaari tahansa esimerkiksi, niin ei meidän maaseudullamme kulje yhtään raitiovaunua. Ei
siellä hypätä 7 minuutin välein bussiin. Joissakin paikoissa hypätään 7 päivän välein, ja se
ei ole ihan kohtuullista. Kyllä minä toivoisin, että pikkusen tulisi sellaista inhimillisyyttä
myöskin tämän hallituksen toimintoihin.

15.05 Ari Torniainen kesk: Arvoisa rouva puhemies! Kun tässä hallituksen esityksessä
ja tässä keskustelussa puhutaan nyt polttoaineiden valmisteverosta ja oikeastaan sen koro-
tuksista, niin itse haluaisin kyllä nostaa myöskin tähän keskusteluun, kuten täällä jo eräät
puhujat kuten edustaja Hoskonen ja edustaja Pakkanen ovat myöskin nostaneet, suomalai-
sen työn ja suomalaisen yrittäjyyden merkityksen. Ainoastaan työllisyyttä parantamalla
me pystymme saamaan talouttamme kuntoon. Liikennepolttoaineista puhuttaessa on tär-
keää, että Suomessa kehitetään esimerkiksi puupohjaisia kotimaisia polttoaineita ja vähen-
netään muualta, ulkomailta tuotua öljyä. Puupohjaisten kotimaisten polttoaineiden kehittä-
minen on myös ympäristöystävällistä ja myös erittäin paljon suomalaista työllisyyttä lisää-
vää, sitä työllisyyttä ja yrittäjyyttä, jota todellakin kaivataan tänä päivänä. Kehittyneet bio-
polttoaineet ovat myös merkittävä mahdollisuus Suomelle niin kotimaahan kuin myöskin
vientiin. Niitä pystytään myöskin käyttämään niin henkilöautoissa kuin myöskin joukko-
liikenteessä. Uskon, että se on myös tulevaisuutta.

15.06 Matti Semi vas: Arvoisa rouva puhemies! Kyllähän tämä hallituksen esitys poltto-
aineveron korottamisesta on kustannuserä, joka tulee näkymään muun muassa Suomen
metsäteollisuudessa. Se on erittäin kuljetusvoittoista työtä, mistä meidän vientimmekin
tuottaa paljon rahaa. Sinne ollaan investoimassa muutenkin paljon lisää. Tämä on nyt lisä-
kulu, mikä heikentää sitä kilpailukykyä meidän metsäteollisuutemme osalta. Nyt kun miet-
tii sitä, että hallitus on pyrkinyt kaikennäköisillä kiky-sopimuksilla saamaan parempaan
asemaan meidän työmarkkinoitamme, kilpailukykyämme, niin se omalla toimenpiteellään
nyt on heikentämässä tätä kilpailukykyä täysin määrin, mikä tulee näkymään varmasti näit-
ten autoilijoitten kilpailukyvyssä ja menestymisessä.

15.07 Johanna Ojala-Niemelä sd: Arvoisa rouva puhemies! Täytyy sanoa, että oksan-
taittajia on politiikassa aina riittänyt, mutta paksuinta hetkeen, mitä olen kuullut, oli kyllä
tuo, kuinka edustaja Kankaanniemi luetteli isoja hankkeita ikään kuin ne olisivat tämän
hallituksen aikaansaannosta. Voin todeta, että sytöt näille hankkeille oli kyllä annettu jo ai-
kaisemmin. Esimerkiksi Kemijärven sellutehdasta tai Kaidia Kemissä ei ole tällä vaalikau-
della polkaistu pystyyn. Näin voin todeta. Kaidin osalta kyllä tietenkin pohjoissuomalaise-
16



Pöytäkirjan asiakohta PTK 122/2016 vp
na toivon, että nämä uudet biopolttoaineet saavat hyvän lähdön. Se tehdas tuo paljon työ-
paikkoja jo rakentamisaikana sekä muutoin pohjoiseen, että sen puolesta sitä voi kannattaa.

Mutta voi kyllä ihmetellä tätä bensaveron korotusta. Olisin toivonut, että tälle niitä vaih-
toehtoja olisi löydetty, esimerkiksi sijoitusvakuudet olisi nostettu verolle bensaveron nos-
ton sijaan. Ja palaan vielä tuohon Soinin lupaamaan 9 miljoonan euron autoveroaleen, joka
kutistui sitten 200 miljoonan euron arvoiseksi, joka sekin sitten kuitenkin kerättiin ajoneu-
voverona pois muilta maaseudun autonkäyttäjiltä. Tässä tämä lista, pettymysten ja lupaus-
ten lista, vain pitenee.

15.08 Anders Adlercreutz r:  Värderade talman! Vaikka miten yrittäisin vastustaa tätä
polttoaineiden verojen nostoa, niin koen, että en sitä pysty tekemään, ihan vaikka viitaten
meidän varjobudjettiin.

Mutta jatkaisin sitä keskustelua, jonka edustaja Pakkanen aloitti näistä puupohjaisista
polttoaineista. Se on varmaan osa ratkaisua, mutta sillä ei millään muotoa pystytä ratkaise-
maan sitä koko kuvaa. Siitä ei tule volyymituotetta millään, vaan se on ehkä raskaan lii-
kenteen ratkaisu, niin kuin hallituksen energia- ja ilmastostrategiakin sen asian määritte-
lee. Mieluummin kuin tehdä heikolla hyötysuhteella puusta polttoainetta heikon hyötysuh-
teen moottoreihin kannattaa panostaa puhtaan sähkön tuotantotapojen kehittämiseen ja
sähköautoiluun.

15.09 Jari Myllykoski vas: Arvoisa puhemies! Kabotaasiliikenne: oltiin hankalassa paik-
kaa ja kuinka se nyt sitten olikaan ja sinne päin kumminkin mennään, vai kuinka edustaja
Kankaanniemi tilannetta tuossa äsken kuvaili. Täytyy sanoa, että nämä yhdessä, polttoai-
neiden hinnannosto kontra se, että meillä todellakin on kabotaasiliikennettä, tarkoittaa si-
tä, että ne ulkolaiset yritykset, joita ei juurikaan täällä millään rengasmääräyksillä ole pys-
tytty suitsimaan, hyötyvät tästä edelleen parempana kilpailuasetelmana. Eivät ne osta tääl-
tä polttoaineitaan tällä kalliimmalla hinnalla, vaan kyllä ne tulevat tänne ajelemaan. Kan-
kaanniemi väittää, että tästä on erityisesti hyötyä ollut suomalaisille liikennöidessään ulko-
mailla. Suomalaiset liikennöitsijät ovat maksaneet kyllä maksunsa Eurooppaan, ja minäpä
luulen, että ei suomalainen yritys eikä kuljetustyöntekijä kyllä kovasti markkinoita saa
Puolasta, Virosta, Liettuasta. Kyllä siellä hintataso on vähän toisennäköinen. On tavallaan
vastuutonta puhua sellaisesta kilpailuasetelmasta ja mahdollisuudesta, jota todellisuudessa
ei edes ole olemassa. Puupohjaiset polttoaineet ovat hyvä lisä, kunhan muistetaan, että ei
raiskata mäntyöljyä sinne auton männän päälle, vaan tehdään siitä korkeampijalosteisia
tuotteita, kuten jo tällä hetkellä tehdään.

15.11 Krista Kiuru sd: Arvoisa puhemies! Kun moni kävi tässä kysymässä, mitä lausu-
mia siis esitimme, niin on hyvä ehkä tähän loppuun vielä todeta, että sekä valiokunnan
työskentelyssä että myöskin nyt tässä salissa esitimme vasemmistoliiton tukemana ja toi-
sen lausuman osalta vihreiden tukemana seuraavia lausumaehdotuksia, joita haluaisin vie-
lä muutamalla sanalla perustella.

Eli vastalauseemme lausumaehdotukset, jotka toivoisimme eduskunnan hyväksyvän:
"Eduskunta edellyttää, että hallitus seuraa veronkorotusten vaikutusta asumiskustannusten
kasvuun ja tulonjakoon sekä ryhtyy tarvittaessa toimenpiteisiin." Lisäksi esitetään toisena
lausumana: "Eduskunta edellyttää, että energia-avustus uudistetaan ja siihen osoitetaan
korjausrahoituksen kokonaisuudesta tarvittava valtuutus. Toimivalla energia-avustuksella
17



Pöytäkirjan asiakohta PTK 122/2016 vp
voidaan edistää pientalojen ja sitä kautta asumisen energiatehokkuutta sekä vähentää kas-
vihuonepäästöjä." Näillä lausumilla haemme takaa nyt sitä, että ensinnäkin, kun me olem-
me joutuneet nostamaan näitä nestemäisten polttoaineiden veroja, niin olisi syytä kuiten-
kin keskittyä myöskin siihen, että katsotaan, minkälainen ohjausvaikutus näillä syntyy,
minkälainen lopputulos on tulonjaon näkökulmasta ja minkälaiset vaikutukset ihmisille on
asumiskustannusten kasvuna.

On myönnettävä, että asuminen on Suomessa kallista, ja siltä osin nämä huolet ovat ai-
heellisia. Ja koska meidän asumiseen liittyvät kulutusmenot ja ilmastovaikutukset kulke-
vat monella tavalla käsi kädessä, epäilemme sitä, että tämä asunnon lämmittämisen kysy-
mys ei ratkea yksistään veropolitiikalla, koska ihmiset eivät vain luovu näistä öljylämmit-
teisistä omakotitalojen järjestelmistä sillä perusteella, että hallitus verottaa tätä lämmitys-
ratkaisua enemmän, vaan sitä kautta pitää olla myöskin kannustetta eli näitä energia-avus-
tuksia ja tukea jatkossakin tätä tärkeää päämäärää.

15.13 Leena Meri ps: Arvoisa puhemies! Täällä näissä puheissa on puhuttu hyvin pitkäl-
le siitä, mitä on lupausten lista ollut ja miten tässä kukakin on vuosien varrella sanonut, ja
juostaan kilpaa sitten siinä, kuka minkäkin sitaatin mistäkin löytää.

Käsi sydämellä kysyn jokaiselta: Olen tässä itse elämäni varrella ollut tuolla äänestäjä-
puolella pitkään ja seurannut tätä politiikkaa ja kyllä voin sanoa, että melkein jokaisen puo-
lueen kohdalta on jäänyt mieleen jokin asia, mistä he ovat joutuneet joustamaan. SDP nyt
tykkää eniten pitää perussuomalaisia tässä asiassa esillä. Itse muistan, kun edellisissä edus-
kuntavaaleissa Urpilainen vakuutti, että missään tapauksessa Kreikka-vakuuksiin ei lähde-
tä — no, lähdettiin, saatiin sitten ne kiistellyt takuut sieltä. Siis näitä on. 100 000 uutta työ-
töntä tuli viime kaudella, 100 000 uutta työpaikkaa edellinen hallitus lupasi. Tilanteet koko
ajan muuttuvat, me emme elä missään tyhjiössä. Perussuomalaiset ovat kokoomuksen ja
keskustan kanssa kolmen trio hallituksessa — kuka voi tulla sanomaan meille, että me
saamme yksin meidän ohjelmamme läpi? Jos meillä olisi täällä yli 100 edustajaa, toki tämä
olisi enemmän perussuomalaisen näköinen. Meillä on puolueohjelma edelleen voimassa,
ja minä olisin tosi iloinen, jos me olisimme 1,5 vuodessa saaneet keskustan ja kokoomuk-
sen täysin meidän ohjelmamme taakse, me emme joutuisi mistään neuvottelemaan.

Minusta se on tosi, tosi... No, en sano mitään, muuta kuin sen, että lisään vielä tähän sen,
että sitten kun me puhumme maahanmuutosta, niin meitä paheksutaan, että olemmeko me
sydämettömiä. Esimerkiksi SDP on kovasti nyt Tuppuraisen johdolla esittänyt, että esi-
merkiksi 10 000 olisi meidän uusi kiintiö per vuosi, ja Erkki Tuomioja on ollut mukana
myös lisäämässä adresseilla maahanmuuttoa. Miettikää, mitä se tekee meidän huoltosuh-
teelle. Se maksaa. Mistä me ne rahat sitten otetaan? Älkää tehkö politiikkaa toisaalta toi-
saalla ja toisaalta toisaalla. Tämä on kokonaisuus tämä talous.

Puhemies Maria Lohela:  Ja tästä aiheesta eli valmisteveroista seuraavaksi, edustaja Es-
sayah.

15.15 Sari Essayah kd: Arvoisa rouva puhemies! On välillä ihan syytä palauttaa aihe, jos-
ta keskustellaan, edustajien mieleen. — Siinä mielessä voi todeta, että tässä edustaja Krista
Kiurun esille tuomat demareitten lausumaehdotukset ovat kyllä senkaltaisia, että ne nosta-
vat hyvin esille juuri nämä niin asumiskustannusten kasvuun liittyvät tulojakovaikutukset
18



Pöytäkirjan asiakohta PTK 122/2016 vp
kuin myöskin sitten nämä lämmitys- ja liikennepolttoaineisiin liittyvät kysymykset ja ovat
varmaankin sentyyppisiä, että niitä myöskin kristillisdemokraateissa tuetaan.

Kaiken kaikkiaan täytyy vain todeta, että on erittäin harmillista, että tässä talouden, toi-
von mukaan, käännekohdassa kansalaisten mahdollisuutta kuluttaa ja kulutuskysynnän li-
säämistä tällä tavoin sitten rokotetaan. Mutta toisaalta tietenkin täytyy sitten ihmetellä sitä,
että kun perussuomalaiset ovat esimerkiksi hyvin voimakkaasti kuljetuselinkeinon puolus-
tajina halunneet profiloitua täällä, niin sitten he ovat suostuneet hallituksessa tämäntyyp-
pisiin linjauksiin, ja erityisesti nämä kabotaasikysymykset ovat olleet sellaisia, jotka ovat
olleet kyllä suuri pettymys. Niin kuin täällä salissa esimerkiksi edustaja Ojala-Niemelä
aiemmin nosti esille, kyllä olisi syytä ollut odottaa siihen saakka, että komissiosta linja-
taan, ennen kuin kiirehditään itse tekemään sitten niitä muutoksia. Viime kaudella Suomen
linjaa ansiokkaasti puolustettiin: siellä silloinen ministeri Kyllönen kuin myöskin sitten
myöhemmin Risikko siinä kokoonpanossa pyrki pitämään huolta tästä asiasta.

Mutta huomenna sitten näistä lausumista päästään äänestelemään.

Keskustelu päättyi ja asian käsittely keskeytettiin.
19


