















































DEM85BD.tmp.xml


Pöytäkirjan asiakohta PTK 77/2018 vp
Pöytäkirjan asiakohta 

PTK 77/2018 vp

Täysistunto

Tiistai 4.9.2018 klo 14.02—17.48

7. Hallituksen esitys eduskunnalle  laeiksi yksityisyyden suojasta työelämässä annetun lain 
ja lasten kanssa työskentelevien rikostaustan selvittämisestä annetun lain 10 §:n muuttami-
sesta 

Hallituksen esitys HE 97/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 7. asia. Puhemiesneuvosto ehdottaa, että asia lähetetään työelämä- ja tasa-arvo-
valiokuntaan.

Ministeri Lindström, esittelypuheenvuoro enintään 10 minuuttia. — Olkaa hyvä.

Keskustelu

17.32 Työministeri Jari Lindström (esittelypuheenvuoro):  Arvoisa puhemies! Ihan ly-
hyesti. Tämän esityksen tarkoituksena on tehdä yksityisyydensuojasta työelämässä annet-
tuun lakiin muutokset, jotka johtuvat EU:n tietosuoja asetuksesta, henkilötietolain kumoa-
misesta ja rikoslain muutoksesta. Työelämän tietosuojalaki on tärkeä säilyttää, vaikka tie-
tosuoja-asetus soveltuu myös työelämässä. Lainsäännöksillä turvataan työntekijän yksityi-
syyttä myös laajemmin. Säännöksillä on yhteensovitettu työntekijän yksityisyyden ja hen-
kilötietojen suojaa ja toisaalta työnantajan tarvetta saada tietoja. Näillä säännöksillä turva-
taan myös muita perusoikeuksia kuten viestinnän luottamuksellisuutta.

Yksi Suomen prioriteeteista tietosuoja-asetuksen neuvotteluissa oli saada asetukseen
kirjaukset, jotka mahdollistavat työelämän tietosuojalain säilyttämisen. Asetus sisältää eri-
tyisen artiklan, jossa hyväksytään työelämän tietosuojasääntely. Jo voimassa oleva laki
katsotaankin olevan mahdollista säilyttää pääosin sellaisenaan.

Tämän lain suhdetta tietosuoja-asetukseen on arvioitu myös, ja laissa ei ole havaittu ole-
van olennaisia tietosuoja-asetuksesta johtuvia muutostarpeita. Tietosuoja-asetuksesta ja
kansallisen tietosuojasääntelyn muutoksista johtuvat muutostarpeet ovat pieniä ja liittyvät
lain yksityiskohtiin. Pääosin ehdotettavat muutokset ovat lähinnä täsmentäviä ja teknis-
luonteisia.

17.33 Sami Savio ps: Arvoisa puhemies! Tässä on tosiaan käsittelyssä hallituksen esitys
laeiksi yksityisyyden suojasta työelämässä annetun lain sekä lasten kanssa työskentele-
vien rikostaustan selvittämisestä annetun lain muuttamisesta. Vaikkakin tämä on sinänsä
tarpeellinen esitys, niin tämä esitys on kuitenkin pitkälti tekninen muutos, kuten ministeri
edellä totesi ja esityksessäkin todetaan.

Kuitenkin erityisesti lasten kanssa työskentelevien rikostaustan selvittämisestä annet-
tuun lakiin tarvittaisiin muunkinlaista tarkastusta kuin vain teknistä. Nimittäin lasten ja
 Tarkistettu
4.1



Pöytäkirjan asiakohta PTK 77/2018 vp
nuorten kanssa työskenteleviltä henkilöiltä on vuodesta 2003 alkaen vaadittu rikosrekiste-
riotteen esittämistä työnantajalle. Tästä otteesta ilmenevät muun muassa mahdolliset lap-
siin kohdistuvat rikokset, samoin seksuaali-, väkivalta- ja huumausainerikokset. Tämä laki
on perusteeltaan tärkeä ja oikea, mutta valitettavasti se ei kuitenkaan nykymuodossaan
mahdollista rikosrekisteriotteen vaatimista niissä työsuhteissa, jotka kestävät vuoden aika-
na enintään kolme kuukautta. Tämä edellä mainittu seikka on hämmästyttänyt monia van-
hempia ja herättänyt loppukesän aikana myös runsaasti julkista keskustelua. Lisäksi julki-
suudessa olleiden tietojen mukaan joihinkin pääkaupunkiseudun päiväkoteihin ollaan etsi-
mässä sijaisia jopa alle viikon kestävän alalle perehdyttämisen turvin. Tällainen mielestäni
täysin riittämätön perehdytys yhdistettynä äsken mainitsemaani epäkohtaan eli siihen, et-
tei rikosrekisteriotetta tarkasteta lyhyissä työsuhteissa, on huolestuttanut monia kansalai-
sia täysin aiheellisesti ja huolestuttaa myös meitä perussuomalaisia kansanedustajia.

Arvoisa puhemies! Kaikkien lasten kanssa työskentelevien rikostausta tulisi ehdotto-
masti selvittää huomattavasti nykylainsäädännössä määrättyä tarkemmin, ettei yhtään uut-
ta lapsiin kohdistuvaa rikosta tulisi tapahtumaan ainoastaan lainsäädännön puutteiden
vuoksi. Tähän aiheeseen on ottanut hiljattain kantaa myös lapsiasiavaltuutettu Tuomas
Kurttila, joka toivoo, että rikosrekisteriote voitaisiin vaatia myös lyhyitä työsuhteita varten
ja jopa ennakoivasti työnhakijoilta, jotka kirjautuvat sijaisrekistereihin. Ja kuten lapsiasia-
valtuutettu on täysin aiheellisesti todennut, olisi otteen vaatiminen niin lasten, heidän van-
hempiensa, työnantajien kuin hakijoidenkin etu, sillä todistetusti nuhteeton tausta nostaisi
myös sijaisten arvostusta. Kysynkin tässä yhteydessä paikalla olevalta ministeriltä, aikoo-
ko hallitus puuttua ripeillä toimenpiteillä tähän lapsiasiavaltuutetunkin havaitsemaan ja
esiin nostamaan epäkohtaan lasten turvallisuuden parantamiseksi.

17.36 Ulla Parviainen kesk: Arvoisa puhemies! Ihan samoin ajatuksin kuin edellä puhu-
nut edustaja — tähän kun sitten vielä lisää sen, että tässä on nyt kahdenlaista käytäntöä eli
työnantaja pyytää työntekijältä tai sitten vapaaehtoistoiminnan järjestäjä saatuaan luvan
tältä henkilöltä voi tilata otteen. Nyt sitten minua hämmästyttää se, että tämä ei ole vielä
tullut kovin vakinaiseksi käytännöksi, että vapaaehtoistoiminnassa selvitettäisiin taustaa.
Toivoisin tämän etenevän meillä yhteiskunnassa, että jokainen lapsi voisi olla tavallaan
suojattuna harrastuksissa, ja olisin esittänyt ihan saman kysymyksen: onko ministerillä tie-
dossa, onko tälle asialle nytten tarkoitus jotain vielä tämän kauden aikana tehdä?

Toinen varapuhemies Tuula Haatainen:  Nyt ei ole muita puheenvuoropyyntöjä. Halu-
aako ministeri vastata? — Ministeri Lindström.

17.37 Työministeri Jari Lindström: Arvoisa puhemies! Edustaja Savion ja edustaja Par-
viaisen kysymykseen. Tämän lain tarkoituksena on suojella tosiaan alaikäisten henkilö-
kohtaista koskemattomuutta ja edistää heidän turvallisuuttaan. Toisaalta rikostaustan sel-
vittämisessä on kysymys tietysti selvityksen kohteena olevan henkilön yksityisyydensuo-
jan piiriin kuuluvista arkaluonteisista tiedoista. Mutta tämän laajentaminen alle 3 kuukaut-
ta kestäviin työsuhteisiin kyllä edellyttäisi selvitystä muun muassa siitä, onko rikosrekis-
terijärjestelmästä mahdollista saada tämä tieto rikostaustasta nykyistä menettelyä nopeam-
min. Lisäksi tulisi selvittää, olisiko laajennettu menettely selvityksen kohteena olevan
henkilön yksityisyydensuoja huomioon ottaen kohtuullinen. Ja menettelyn laajentaminen
olisi Oikeusrekisterikeskuksen kannalta tietenkin jonkunmoinen resurssikysymys.
2



Pöytäkirjan asiakohta PTK 77/2018 vp
Mutta sinällään tämä on erittäin tärkeää. Täytyy varmaankin keskustella tästä asiasta
hallituksen sisällä, mitä mahdollisuuksia meillä on tämän asian ja lapsiasiavaltuutetun huo-
mion huomioon ottamiseksi tämän lainsäädännön yhteydessä. Minä selvitän tätä asiaa,
koska minä tunnistan tässä kyllä ihan selkeästi tämmöisen haasteen, jonka molemmat
edustajat nostivat tässä esille.

Keskustelu päättyi.

Asia lähetettiin työelämä- ja tasa-arvovaliokuntaan.
3


	7
	17.32
	17.33
	17.36
	17.37


