















































DEMFF9.tmp.xml


Pöytäkirjan asiakohta PTK 107/2016 vp
Pöytäkirjan asiakohta 

PTK 107/2016 vp

Täysistunto

Keskiviikko 26.10.2016 klo 14.03—19.34

13. Hallituksen esitys eduskunnalle laiksi työttömyysetuuksien rahoituksesta annetun lain 
muuttamisesta ja väliaikaisesta muuttamisesta

Hallituksen esitys HE 170/2016 vp
Valiokunnan mietintö StVM 20/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 13. asia. Käsittelyn pohjana on sosiaali- ja terveysvaliokunnan mietintö
StVM 20/2016 vp. Nyt päätetään lakiehdotuksen sisällöstä.

Keskustelu

19.09 Eero Heinäluoma sd: Arvoisa puhemies! Työttömyysturva on erittäin tärkeä toi-
meentulomuoto olosuhteissa, joissa palkka on lähtenyt alta pois. Se on paitsi henkilölle
myös hänen perheelleen aika tärkeä toimeentulomuoto silloin, kun tämmöinen iso kriisi
työpaikan menetyksestä on kohdannut. Ja nyt kun tämä työttömyysturva on joutunut halli-
tuksen leikkauslistalle ja sitä on eri tavoin leikattu, sekä kestoa lyhentämällä sieltä 500:sta
400 päivään että muilla keinoilla, on ollut aihetta huoleen siitä, kuinka paljon me tätä la-
man taakkaa laitamme niiden niskaan, jotka ovat jo ennestäänkin joutuneet kärsimään, eli
niiden niskaan, jotka ovat työpaikan menettäneet ja joiden toimeentulo on jo sitä kautta
noin puolittunut siitä, mitä se on aikaisemmin ollut. Tämä näkökulma tässä hallituksen esi-
tyksessä ei ole saanut riittävää huomiota, ja sen takia olen tavallaan kyllä pettynyt tähän
linjaukseen, joka hallituksen toiminnassa on tehty.

Työttömyysturvahan on sitten muutoinkin tämmöisen jatkuvan ropeloinnin kohteena.
Näyttää siltä, että se on jatkuvasti säästölistalla ja yhä uusia ajatuksia ja ideoita tähän kek-
sitään. Tiedossa on, että hallituksella on valmistelussa tämä uusi omavastuuehdotus, joka
lähtee siitä, että kolmen kuukauden välein työttömyysturvaa voitaisiin alentaa. Sillä perus-
teella, että jos ei ole löytänyt väliaikaista työtä 18:aa tuntia, sitten voidaan tämä alennus
tehdä, tai olosuhteissa, (Puhemies koputtaa) joissa... — Jaaha, tämä ilmeisesti vaatii tuon-
ne puhujapönttöön siirtymisen jo.

Ensimmäinen varapuhemies Mauri Pekkarinen: Mielellään. (Puhuja siirtyi puhujako-
rokkeelle)

Arvoisa puhemies! Tässähän on hallituksella tämä suunnitelma kolmen kuukauden vä-
lein tehtävästä työttömyysturvan leikkauksesta, ja hallitushan oli rakentanut elokuun bud-
jettiriiheen hyvin massiivisesti kesän aikana odotukset siitä, että hallitus tarttuu työllisyy-
teen. Tätähän oli sosialidemokraattien vaihtoehtobudjetissa jo viime vuoden syksyllä esi-
 Tarkistettu
4.0



Pöytäkirjan asiakohta PTK 107/2016 vp
tetty, että pitäisi näin korkean työttömyyden oloissa tehdä myös nopeasti vaikuttavia työl-
lisyystoimia, ja vuosi sitten kritikoimme vahvasti hallitusta siitä, että nämä työllisyystoi-
met puuttuvat esityksestä. Ja kun kesällä tämä keskustelu heräsi, niin olin kyllä enemmän
kuin tyytyväinen siitä, että hallitus on kuullut tässä asiassa sitä huolta, joka oppositiossa on
ollut. No, sitten osoittautuikin, etteihän tässä nyt mitään työllisyystoimia oltukaan teke-
mässä, vaan loppujen lopuksi nämä niin sanotut työllisyystoimet olivat lähinnä työttö-
myysturvaan suunniteltuja leikkauksia.

No, niitäkään hallitus ei tuossa budjettiriihessään elokuussa saanut valmiiksi eikä teh-
tyä, vaan asia sitten siirrettiin työmarkkinajärjestöjen tehtäväksi, pyydettiin... (Pia Viita-
sen välihuuto) — Joo, se työllisyystoimi työllisti työmarkkinajärjestöjä työttömyysturvan
leikkauksen käsittelyn muodossa ja siirrettiin sinne ja annettiin määräajaksi syyskuu, jossa
ajassa näiden piti valmistua. — No, mitä siellä tapahtui? On aika ymmärrettävää, ettei pal-
kansaajapuolella ole kaikkien näiden leikkausten jälkeen enää halua laittaa tätä taakkaa
työttömien toimeentuloon, että heiltä viedään, ja niinpä sieltä ei tullut esityksiä. Tietysti
sitten moni on myös kysynyt, että mitä se työllistää, jos työttömyysturvaa leikataan kol-
men kuukauden välein, että mitä työpaikkoja se luo. Tältä osin tämä koko rakennelma on
vähän hyllyvällä suolla.

Nyt sitten, kun palkansaajapuoli ei työmarkkinajärjestöjen kesken näitä ehdotuksia voi-
nut kannattaa, tämä on jäänyt kesken, emmekä vieläkään tiedä, mitä tälle tulee tapahtu-
maan. Meillähän on tähän liittyen kylläkin hallituksen toimesta tuotu eduskuntaan leikka-
usehdotuksia, joissa lähdetään siitä, että näitä omavastuupäiviä lisätään niin, että työttö-
myysturvaa ei tule karenssiaikana ja niitä lisätään 5:stä 7:ään.

Tähän ajatteluunhan sitten kuului se, että tätä omavastuuosuutta voitaisiin puolestaan al-
kuvaiheessa vähentää ja sitten tuoda sitä lisää tänne kolmen kuukauden vaiheeseen. No,
nyt meillä ei ole täällä ministeriä paikan päällä — tässäkään asiassa täällä ei ole paikalla, ei
ministeriä, ei yhtään hallituspuolueiden kansanedustajaa — että tätä voisi selvittää, mitä
hallitus on tässä asiassa aikuisten oikeasti tekemässä. Pidän tätä suurena pulmana tällais-
ten esitysten käsittelyn yhteydessä. Tätä kokonaisuutta ei ole hahmotettavissa, eikä edus-
kunta oikein tiedä, mitä tässä ollaan tekemässä, eikä tämä ole myöskään mielestäni oikein
niitä ihmisiä kohtaan, joita tämä koskettaa. Työttömyysturva on kuitenkin yli 300 000 työt-
tömälle aika tärkeä, aivan olennainen ja ratkaiseva toimeentulomuoto, ja kun katsotaan
vuoden mittaan, niin tämä ongelma ei koske vain 300 000:ta vaan se koskee yli 600 000:ta
ihmistä, ja kun puhutaan näin suurista joukoista, niin olettaisi, että tässä selkeys olisi pa-
rasta ja selvästi kerrottaisiin, mitä ollaan tekemässä, eikä niin, että samaa asiaa käsitellään
kuukaudesta toiseen uudelleen ja uudelleen ja koko ajan on tämmöinen kirves tässä näiden
työttömyysturvaratkaisujen päällä, että pysyykö tämä toimeentulo ylipäänsä olemassa vai
ei.

Eli pidän tätä kokonaistilannetta kyllä erittäin huonosti hoidettuna ja kiinnitin vain huo-
miota siihen, että nyt sitten kun tänään EU pyysi selvityksiä Suomelta tästä ensi vuoden
budjetista, jossa siis velkaantuminen ei ole suinkaan vähentymässä verrattuna siihen vel-
kaantumisen tasoon, jonka hallitus sai perinnöksi edeltäjältään, vaan kasvamassa siihen ta-
soon nähden, niin ministeri Orpo sanoi, että pitää ottaa äärimmäisen vakavasti tämä EU:n
komission kirje. No, kyllä, vakavasti, mutta sitten jää kysymys, että mitä nämä toimet tääl-
lä työllisyyden puolella ovat, koska ne ovat ratkaisevia tämän velkaantumisen taittamises-
sa. Ja jos se askartelu on täällä työttömyysturvan leikkaamisessa ja nyt sitä sitten leikataan
tämä syksy ja vielä ehkä ensi kehysriiheen, niin eihän se kovin hyvältä näytä. Ja jos arvaan
2



Pöytäkirjan asiakohta PTK 107/2016 vp
oikein, miten tämä kehysriihijuttu päättyy, niin sehän päättyy sillä tavalla, että tässä teh-
dään ratkaisu, jossa kehysriihi yritetään siirtää kuntavaalien jälkeen. Kuntavaalien jälkeen
siirretään näitäkin päätöksiä ja varmaankin siinä arjen opin uskossa, että sitten ei tarvitsisi
vaaleja ennen tehdä mitään uusia leikkauspäätöksiä, mihin tämä hallituksen työllisyystoi-
minnassa epäonnistuminen on hyvää vauhtia Suomea viemässä.

19.17 Pia Viitanen sd: Arvoisa herra puhemies! Tämä on kyllä aivan olennainen kysy-
mys. Nimittäin kyllähän tässä matkan varrella on tullut monta kertaa mietittyä, kun monta
kertaa niitä työllisyystoimia luvataan ja vuoden jälkeen sanotaan, että nyt otetaan tämä
työllisyys ykkösasiaksi, ja sitä kovasti hallitus kesällä toi julki, että kyllä se pettymys tie-
tenkin oli suuri, kun näytti siltä, että tämä ainoa "työllisyystoimi" hallituksella toden totta
on siirtää asiaa jatkovalmisteluun ja sielläkin tavoitteena saada heikennyksiä työttömyys-
turvaan, heikennyksiä palkansaajan asemaan. Ja tässä edustaja Heinäluoma aivan oikein
totesi, että moni on ihmetellyt, mitä tämänkaltaisilla heikennyksillä on tekemistä työllisyy-
den parantamisen kanssa, kun tarvittaisiin niitä konkreettisia, aitoja työllistämistoimia, jot-
ka vaikuttavat välittömästi, eikä niin, että uskotaan sokeasti vain ja ainoastaan hintakilpai-
lukykyyn ja siihen, että joskus jonkun kiky-sopimuksen myötä tilanne paranee. Sillähän on
lyhyellä tähtäimellä kuitenkin jopa kielteisiä vaikutuksia, pitemmällä tähtäimellä toisenlai-
sia vaikutuksia.

Mutta, puhemies, tämä kokonaisuus huolestuttaa. Ja juuri niin kuin tässä äsken todet-
tiin, tämä kokonaisuus huolestuttaa siksi, että jos talous ei lähde kasvuun, jos työpaikkoja
ei synny lisää, ihmisille töitä, niin sitten me olemme toden totta siinä kevään tilanteessa,
että lisäleikkauksia eduskunnalle tullaan esittämään. Tässä oli aika hyvä huomio edustaja
Heinäluomalla se, että tietenkin nämä lykätään vielä sitten kehysriiheen kunnallisvaalien
jälkeen, mikä tarkoittaa edelleen lykkäyksiä. Ja soisin itseni olevan väärässä tällä kertaa.
Soisin itseni olevan väärässä, puhemies, mutta minä todella toivon, että siltä varalta, että
olisin oikeassa, hallitus nyt kääntäisi ja muuttaisi suuntaansa, ottaisi kopin tästä työllisyy-
destä ja muuttaisi linjaansa oikeudenmukaisemmaksi mitä taas edellisessä pykälässä, kun
puhuimme verotuksesta, keskustelimme.

19.19 Timo Harakka sd: Arvoisa puhemies! Kuten kaikki täällä tiedämme, niin koko po-
liittista uutisointia on hallinnut useitten kuukausien ajan tämä kilpailukykysopimus, se
vääntö työmarkkinajärjestöjen kesken, sen eri vaiheet, myöskin se vaihe, jolloin neuvotte-
lujen ollessa keskeytettyinä uhattiin melkeinpä viikoittain muuttuvilla pakkolaeilla ja nii-
den perustuslaillisuutta pohdittiin. Tuskin Suomessa oli yhtään väestöryhmää, joka ei olisi
kokenut ahdistusta ja epävarmuutta tulevaisuudestaan, kun tämä suorastaan pakkomieltei-
seksi muuttunut hintakilpailukyvyn ja työn hinnan alentaminen, suomeksi sanottuna palk-
kojen alentaminen, oli hallituksen ainoana tavoitteena. Siksi on tietysti vähän omituista,
että juuri tässä vaiheessa, kun tämä kilpailukykysopimuksen yksi keskeinen elementti eli
tämä työttömyysvakuutusmaksujen jakosuhteiden muutos on täällä eduskunnassa käsitte-
lyssä, niille samoille hallituspuolueille ja ministereille, joille tämä oli maailman tärkein
asia, jonka puolesta he olivat valmiita taistelemaan, josta he puhuivat tv:n uutislähetyksis-
sä aamusta iltaan, se ei olekaan nyt enää sen arvoinen, että he haluaisivat keskustella ja pe-
rustella, miten loisteliaita vaikutuksia tällä muutoksella saadaan aikaan. Yhtä lailla voi tie-
tysti kummastella sitä, että oppositiopuolue vasemmistoliitto, joka on kuitenkin esittänyt
tähän valiokunnan mietintöön vastalauseen, ei ole myöskään täällä paikalla sitä näkökul-
3



Pöytäkirjan asiakohta PTK 107/2016 vp
maa esiin tuomassa. Mutta kuten ilmeisesti äsken sosialidemokraatit olivat ainoita, joita
kiinnosti asumisen hinta, niin me lienemme nyt sitten ainoita tässä eduskunnassa, joita
kiinnostaa työllisyys ja työttömyys.

19.21 Eero Heinäluoma sd: Arvoisa puhemies! Tällä työttömyysvakuutusmaksulla ja
sen rahastoinnillahan oli tärkeä osa, kun 1990-luvun lopulla valmistauduttiin talous- ja ra-
haliittoon. Silloinhan ajatus kulki niin, että täytyy luoda puskureita heikkojen suhdanneti-
lanteiden varalta, ja se oli nimenomaan sellaisissa kriiseissä, jotka kohdistuvat erityisen
voimakkaasti Suomeen mutta eivät välttämättä muuhun euroalueeseen. Näitä puskureita
tuolloin päätettiin luoda työttömyysvakuutusrahastoon ja toisaalta myös työeläkerahastoi-
hin. Tuo ajattelu oli silloin aivan oikein, ja sillä on ollut merkitystä, ja täällä työttömyys-
vakuutuksen puolella tällä rahastoinnilla on voitu välttää sitä väärää ilmiötä, jossa työttö-
myysvakuutusmaksuja joudutaan nostamaan olosuhteissa, joissa työttömyys nousee, ja
kun sitten työttömyysvakuutusmaksut nousevat, sitä kautta työn hinta nousee työnantajal-
le, mikä puolestaan johtaa siihen, että kannattavuusongelmien takia joudutaan laittamaan
lisää ihmisiä työttömyyskortistoon, jolloin taas maksut nousevat. Tämän kielteisen kier-
teen välttämiseksi tämä puskurointiajatus oli aivan oikea, ja työttömyysturvassa sitä on
käytetty.

No, nyt tässä sitten siirretään rahoitusta palkansaajille työnantajilta, mutta tämän ratkai-
sun yhteydessä on jäänyt tarkastelematta tämä koko puskurointiajatus. On tarve keskustel-
la myös siitä, pitäisikö — ajatellen sitä, että tämä kriisi, jonka olemme nähneet, ei ehkä kui-
tenkaan ole ainutkertainen, se saattaa uusiutua — tässä miettiä työttömyysvakuutuksen
puolelle suurempaa puskuria eli hyvinä aikoina varautua keräämään enemmän varoja pus-
kuriin, jotta sitten huonoina aikoina voitaisiin tätä maksujen nousupainetta tasoittaa.

Aion hetken päästä palata vielä tähän työeläkevakuutusmaksuasiaan, koska sillä on yh-
teys tähän työttömyysvakuutusmaksuun.

19.23 Pia Viitanen sd: Arvoisa herra puhemies! Tämä Emu-puskuriasia on niin ikään hy-
vin ajankohtainen, ja tuossa sitä historiaa hyvin kävi edustaja Heinäluoma läpi. Kaiken
kaikkiaan me sosialidemokraatithan olemme esittäneet sitä, että juuri tässä tilanteessa tuli-
si Emu-puskurit ottaa käyttöön. Voisin siteerata, puhemies, korkeasti tunnettua talousosaa-
jaa, keskustakonkari Mauri Pekkarista, joka sanoi, että jos koskaan niin nyt on aika. Olen
samaa mieltä, että jos koskaan niin nyt on aika ottaa käyttöön Emu-puskurit. Tästä olemme
olleet samaa mieltä. Se tietenkin liittyy siihen, että tänä aikana on juuri sellaista talouspo-
liittista aikaa, mitä tuolloin ajateltiin olevan, mitä varten Emu-puskureita ylipäätään tarvi-
taan, sillaksi yli synkän virran. Tämän vuoksi esimerkiksi sosialidemokraatit omassa vaih-
toehtobudjetissaan ovat esittäneet näiden Emu-puskurien käyttöönottoa kaiken kaikkiaan.
Mielestäni hallituksen nyt jos koskaan kannattaisi, kun me olemme puhuneet niistä toimis-
ta, mitkä parantavat työllisyyttä tässä ja nyt, tarttua tähän esitykseen, koska sillä nimen-
omaisesti nopeasti saataisiin ikään kuin tällaista elvyttävää varaa kansantalouteen ja sitä
kautta myös työpaikkoja syntymään.

Eli, puhemies, varmasti tähänkin asiaan tulemme ihan lähiaikoina palaamaan monessa
yhteydessä, mutta haluan alleviivata sitä, että kun edellisessä kohdassa korostin, että huo-
noon aikaan tuli tuo kiinteistöveron korotus, niin voisi sanoa, että nyt olisi hyvä aika tulla
tämän päätöksen siitä, että Emu-puskureita otettaisiin väliaikaisesti käyttöön, ja varmasti
4



Pöytäkirjan asiakohta PTK 107/2016 vp
sitten sen kokonaisvaltaisemman, pidemmälle ajatellun ajatuksen siitä, että (Puhemies ko-
puttaa) voitaisiin pohtia muutenkin tätä puskurointi-ideaa.

19.25 Eero Heinäluoma sd: Arvoisa puhemies! Tässä salissa aina silloin tällöin käydään
keskustelua tästä työmarkkinajärjestöjen vallasta ja käydään keskustelua myös siitä, mitä
eduskunnan kuuluu päättää, ja täytyy sanoa, että nyt kun on käsittelyssä tämä olennainen
asia, joka on eduskunnan käsissä, eli vakuutusmaksujen suuruus, niin on kyllä merkille
pantavaa, että tässä salissa ei ole niitä kansanedustajia, jotka tästä työmarkkinajärjestöjen
vallasta muutoin puhuvat. (Timo Harakka: Totta! — Pia Viitanen: Aivan!) Missä ihmees-
sä ovat ne edustajat, jotka ovat enemmän kuin puhumassa, etten sanoisi suorastaan kilju-
massa eduskunnan vallan puolesta? Nyt kun näitä päätöksiä tehdään, on täydellinen hiljai-
suus tuolla oikealla laidalla. Ei ensimmäistäkään edustajaa edes paikan päällä. Tämähän on
nyt asia, joka on eduskunnan käsissä ja jossa on ihan aito tarve keskustella siitä, onko tässä
oleva linjaus ja sopimus kestävä paitsi nyt myös jatkon kannalta, ja tämäkin olisi asia, jos-
sa eduskunnan pitäisi käyttää sitä omaa asemaansa lausuakseen oma käsityksensä siitä, mi-
ten näitä asioita pitäisi hoitaa paitsi tämän päivän niin tulevaisuuden kannalta, sekä halli-
tukselle että työmarkkinajärjestöille. Ja tässä käsittelyssä tämä suhdannekysymys on jää-
nyt kyllä todella, totaalisesti taka-alalle. Ikävä kyllä.

Talous- ja rahaliiton vaatimuksista talouspolitiikalle ja myös työmarkkinoille ei ole tääl-
lä puhuttu riittävästi. Mutta vaikea tästä nyt on sitten puhuakaan, jos täällä on toinen puo-
lisko keskustelijoista kokonaan poissa ja erityisesti ne, jotka sitten tulevat taas käyttämään
jonkun sunnuntaipuheen aiheesta, jossa viitataan siihen, että kyllä olisi hienoa, kun edus-
kunnalla olisi enemmän valtaa. Mutta jos sitä valtaa haluaa käyttää, pitäisi olla läsnä sil-
loin kun päätöksiä tehdään, ja ilmaista se tahto, mikä halutaan. (Pia Viitanen: Tämä on toi-
nen asia nyt peräkkäin!)

Työeläkemaksujen puolella on ollut huutava ongelma se, että silloin kun menee hyvin,
työnantaja on estänyt näiden maksujen korottamisen, (Puhemies koputtaa) että olisi kerät-
ty enemmän rahaa käyttöön. (Puhemies koputtaa) Ja sitten ollaan tilanteessa, että meillä ei
ole riittävää puskuria. Tästä pitäisi eduskunnan antaa selvä evästys, jos halutaan, että edus-
kunta käyttää sitä viimesijaisen päätöksentekijän asemaa ja oikeutta.

19.28 Pia Viitanen sd: Arvoisa herra puhemies! Minä tässä vaiheessa ajattelin, etten käyt-
täisi enää puheenvuoroa, mutta kyllä minun täytyy nyt myös pitkäaikaisena eduskunnan jä-
senenä ehkä se tässä todeta, että tämä oli hyvä huomio. Nyt kun olisi se mahdollisuus kes-
kustella ja nyt, kun eduskunta kävisi tätä keskustelua, niin olisi toivonut, että nimenomaan
ne edustajat, jotka täällä kaikkein eniten ovat toden totta olleet sitä mieltä, että työmarkki-
noilla on liikaa valtaa ja muuta, olisivat täällä salissa ja kävisivät keskustelua, kun siihen
mahdollisuus kaiken kaikkiaan on. Siksi oikeastaan elättelin vähän toiveita, että jos tässä
pyydän vielä puheenvuoron, niin kävisikö niin, että jos joku hallituspuolueen edustaja siel-
lä vaikkapa työhuoneessaan kuuntelee tätä keskustelua, hän voisi kenties ystävällisesti saa-
pua tänne ja olisimme saaneet mahdollisuuden debatointiin. Mutta jos näin on, että tämä
asia ei kiinnosta, niin sitten on.

Mutta kuten täällä taisi edustaja Harakka todeta, niin ainakin tässä on nyt näyttöä siitä,
että nämä työttömyysturva-asiat ja muut kyllä meitä sosialidemokraatteja kovasti kiinnos-
tavat, ja tulemme esimerkiksi omassa vaihtoehtobudjetissamme esittämään paitsi Emu-
5



Pöytäkirjan asiakohta PTK 107/2016 vp
puskurien käyttöönottoa myös monia muita toimia, joilla sitten esimerkiksi välttäisimme
työttömyysturvan leikkaukset ja erilaiset palkansaajien asemaa heikentävät ehdotukset.

19.29 Eero Heinäluoma sd: Arvoisa puhemies! En voi olla kiinnittämättä siihen huomio-
ta, että tähän aiheeseen liittyviä kommentteja hallituksen riveistä on tullut oikeastaan ai-
noastaan varapuhemies Pekkarisen toimesta. Ja hyvä niin, että joku herää tähän Emu-pus-
kuriasiaan, siihen, miten Emu-puskureita pitäisi käyttää, mutta olisihan se nyt hienoa, että
kun puhemies on sidottu korkean virkansa vaatimuksiin eikä pääse täällä laajemmin esit-
telemään käsityksiään, niin olisi kollegoita, jotka vähän veisivät tätä palloa eteenpäin, ellei
sitten ole niin, että tämä keskustelu talous- ja rahaliiton vaatimuksista ja meidän talousti-
lanteemme vaatimuksista ei kuitenkaan oikein tunnu kiinnostavan, jos pitäisi miettiä jo-
tain muuta kuin tätä työttömyysturvan leikkauskonseptia, jota meille on aika lailla kyllä
riittävästi tarjoiltu.

Eli on isomman keskustelun paikka tässäkin, mutta eihän se nyt ihan helppoa ole itsensä
kanssa keskustella. Se olisi huomattavasti helpompaa, jos niitäkin, joilla ehkä tässä on vä-
hän toisenlaisia käsityksiä, olisi paikan päällä. Mutta parempi nyt kuitenkin, että sitten tu-
lee tämä asia hahmotettua niiden toimesta, jotka täällä tällä hetkellä ovat paikalla. 

Eli meillä sekä työttömyysturvan että työeläkkeiden puolella on luotu puskurijärjestel-
mä liian pieni. Olisi perusteltua, että eduskunta loisi painetta tämän puskurin vahvistami-
seen, ja toisaalta sitten tässä tilanteessa, jossa me olemme erittäin vaikean työttömyyson-
gelman äärellä, työeläkkeiden puolesta puskuria voitaisiin käyttää ja lähteä siitä, että sitou-
dumme siihen, että sitten kun talouden pyörät pyörivät ja ollaan paremmassa tilanteessa,
tämä vaje kurotaan umpeen ja puskuria kasvatetaan. Tämähän on oikeastaan raamatullinen
periaate: ellen väärin muista, niin Raamatussa oli jo Joosefin aikana se lähtökohta, että on
seitsemän lihavaa ja seitsemän laihaa vuotta ja lihavina vuosina kannattaa laittaa vähän sie-
menviljaa sivuun, jotta sitten on laihoina vuosina käyttää. Se on tuhansia vuosia vanha pe-
riaate ja sopii myös tämän asian käsittelyyn.

Yleiskeskustelu päättyi ja asian käsittely keskeytettiin.
6


