















































DEM4998.tmp.xml


Pöytäkirjan asiakohta PTK 68/2019 vp
Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

6. Hallituksen esitys eduskunnalle laeiksi virvoitusjuomaverosta annetun lain 1 §:n ja liit-
teen, alkoholi- ja alkoholijuomaverosta annetun lain liitteen sekä eräiden juomapakkaus-
ten valmisteverosta annetun lain 1 §:n muuttamisesta

Hallituksen esitys HE 27/2019 vp
Toimenpidealoite TPA 26/2019 vp
Valiokunnan mietintö VaVM 10/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on valtiovarainvaliokunnan mietintö VaVM
10/2019 vp. Nyt päätetään lakiehdotusten sisällöstä.

Keskustelu

18.44 Pekka Aittakumpu kesk: Arvoisa rouva puhemies! Tämä hallituksen esitys kos-
kettaa virvoitusjuomaveron korotusta ja perustuu keskusta-vasemmistohallituksen ohjel-
maan. Esitys on hyvin perusteltu sekä kansantalouden että kansanterveyden näkökulmas-
ta. Tarvitsemme verotuloja, ja meidän tulee erilaisilla toimenpiteillä kannustaa myös ter-
veelliseen ruoka- ja juomavalioon. Tällä hetkellä me suomalaiset monien tutkimusten mu-
kaan syömme ja myöskin juomme liikaa sokeria, mikä näkyy myös esimerkiksi sairaanhoi-
don kuluina.

 Verolla siis tavoitellaan terveysvaikutusten ohella myöskin verovaikutuksia, ja tämä
ohjaa sitä, että siirrytään sokeripitoisista juomista enemmän sokerittomiin juomiin. Mieles-
täni on mielenkiintoista, että kun puhutaan sokerisista juomista tai maidosta, moni on sitä
mieltä, että verotuksella tai muilla tällaisilla saatavuuden rajoituksilla voidaan ohjata kan-
san kulutuskäyttäytymistä, mutta samalla kuitenkin näytetään kiellettävän ohjaava vaiku-
tus silloin kun puhutaan siitä, pitäisikö viinit saada ruokakauppoihin, tai ylipäätään alko-
holipolitiikasta. Meidän olisi kyllä hyvä myöskin erilaisin yhteiskunnan toimenpitein pyr-
kiä vähentämään vahvempien alkoholijuomien käyttöä, ja siitä onkin tulossa hallituksen
esitys, joka koskee alkoholiveron maltillista korotusta.

 Tässä on tosiaan kyse sokeripitoisista juomista ja siitä, että nyt pyritään muuttamaan ve-
rotuksen kautta kulutusta. Mielestäni tällaisissa toimissa on tärkeää huomioida se, että
nämä tuntuvat kovimmin pienituloisten lompakossa. Emme toki voi kieltää pienituloisten
mahdollisuuksia käyttää mehuja ja limsoja, ja siksi on tärkeää, että nämä korotukset nyt
ovat hyvin maltillisia. Tämän veronkorotuksen seurauksena sokeripitoisten virvoitusjuo-
mien vähittäismyyntihinnat nousisivat arviolta keskimäärin noin 3 prosenttia ja muiden
virvoitusjuomien noin prosentin. Hallituksen ensi vuoden alussa tekemät korotukset per-
usturvaan ja verotukseen osaltaan tasapainottavat pienituloisimpien tilannetta. Valtiova-
 Tarkistettu
4.0



Pöytäkirjan asiakohta PTK 68/2019 vp
rainministeriön laskelman mukaan hallituksen budjetti kasvattaa ensi vuonna enemmistön
suomalaisista käteenjääviä tuloja. On erinomaista, että hallitusneuvotteluissa ja budjetti-
neuvotteluissa saatiin neuvoteltua sellainen kokonaisuus, joka parantaa pienituloisimpien
tilannetta koko maassa. 

Tässä hallituksen esityksessä hyvää on myös se, että siinä on pystytty ottamaan huo-
mioon pienyrittäjien näkökulma hallitusohjelman mukaisesti. Virvoitusjuomaverosta va-
pautetun pientuotannon raja nostetaan hallitusohjelman kirjausten mukaisesti 50 000 lit-
rasta 70 000 litraan. Tämä voi vahvistaa esimerkiksi niiden maatilojen edellytyksiä, jotka
valmistavat mehuja maatalouden sivuelinkeinona. 

Kaikkiaan hallituksen esitys on hyvin kannatettava.

18.47 Ari Koponen ps: Arvoisa puhemies! Virvoitusjuomavero on syrjivä ja epäoikeu-
denmukainen. Jos virvoitusjuomaveroa perustellaan terveysperusteisena haittaverona, sa-
man logiikan mukaan myös sokerittomat kivennäis- ja lähdevedet pitäisi rajata pois virvoi-
tusjuomaverosta.

 On myös kilpailuneutraliteetin näkökulmasta hyvin ongelmallista, että vain yhtä tuote-
kategoriaa eli virvoitusjuomia verotetaan pisteverolla.

Yleiskeskustelu päättyi.

Eduskunta hyväksyi hallituksen esitykseen HE 27/2019 vp sisältyvien 1.-3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


	6
	18.44
	18.47


