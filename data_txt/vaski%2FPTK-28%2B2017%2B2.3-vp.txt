















































DEM40B5.tmpSave.xml


Pöytäkirjan asiakohta PTK 28/2017 vp
Pöytäkirjan asiakohta 

PTK 28/2017 vp

Täysistunto

Torstai 23.3.2017 klo 15.59—18.27

2.3. Suullinen kysymys peruskoulun eriarvoistumiskehityksestä (Li Andersson vas)
Suullinen kysymys SKT 36/2017 vp

Suullinen kyselytunti

Puhemies Maria Lohela: Seuraava kysymys, edustaja Andersson.

Keskustelu

16.33 Li Andersson vas: Arvoisa puhemies! Suomalaisen koulutusjärjestelmän ehdoton
vahvuus on maailman huippuluokkaa oleva peruskoulu. Riippumatta siitä, onko putkimie-
hen vai professorin lapsi, on suomalainen peruskoulu taannut kaikille mahdollisuudet ra-
kentaa itselleen tulevaisuuden. Mutta suomalainen peruskoulu on nyt eriarvoistumassa.
Alueelliset erot ovat kasvaneet, sukupuolten väliset erot ovat kasvaneet, ja kaikista huoles-
tuttavinta on se, että oppilaan perhetausta vaikuttaa aiempaa enemmän oppimistuloksiin.
Tämän eriarvoistumiskehityksen pysäyttäminen on keskeisin koulutuspoliittinen tavoite
tässä maassa tällä hetkellä. Arvoisa ministeri Grahn-Laasonen, miksi hallitus ei ole tehnyt
mitään tämän eriarvoistumiskehityksen pysäyttämiseksi?

16.34 Opetus- ja kulttuuriministeri Sanni Grahn-Laasonen (vastauspuheenvuoro): 

Arvoisa puhemies! Olen samaa mieltä ja uskon, että koko eduskunta on samaa mieltä siitä,
että peruskoulu ja sen tasa-arvon vaaliminen on meille ihan kansallinen elinehto ja tärkeä
asia. Olemme nähneet tasa-arvoon liittyviä haasteita. Muun muassa oppimistulosvertai-
luissa nähdään, että meillä on syntynyt kolmentyyppisiä tasa-arvohaasteita peruskoulussa:
Yksi liittyy sukupuolten väliseen tasa-arvoon, eli poikien oppimistulokset jäävät kauas tyt-
töjen tuloksista — huoli pojista. Toinen on alueiden väliset erot, jotka näkyivät nyt ensim-
mäistä kertaa viimeisimmässä Pisassa. Ja kolmas on sitten sosioekonomisen taustan vaiku-
tus. Eli suomalainen peruskoulu tasasi lasten kotitaustasta johtuvia lähtökohtaeroja ennen
paremmin kuin tänä päivänä, ja se edellyttää meiltä sitä, että meidän pitää ryhtyä peruskou-
lun suhteen vieläkin kunnianhimoisempaan uudistustyöhön kuin mitä edellisten hallitus-
ten aikana on tehty. Siitä syystä olen käynnistänyt sekä parlamentaarisen työn peruskoulu-
vision rakentamiseksi että hyvin monta operatiivista toimenpidettä, joilla peruskoulua uu-
distetaan. [Puhemies koputtaa] Uudet opetussuunnitelmat ovat voimassa, ja lisäksi panos-
tetaan muun muassa opettajankoulutukseen. [Puhemies: No niin!] — Kerron kohta mielel-
läni myöhemmin lisää.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan. 
 Tarkistettu
4.0



Pöytäkirjan asiakohta PTK 28/2017 vp
16.35 Li Andersson vas (vastauspuheenvuoro): Arvoisa puhemies! Ministeri kuvasi hy-
vin ongelmaa, mutta jäin kyllä kaipaamaan vastauksia, mitä tulee näihin konkreettisiin toi-
menpiteisiin. [Ben Zyskowicz: Aika loppui kesken!]

Yksi tapa, millä voidaan puuttua tähän eriarvoistumiskehitykseen, on ryhmäkoot. Perus-
opetuksen ryhmäkoolla on suuri merkitys sille, miten hyvin opettajat pystyvät keskitty-
mään omaan työhönsä ja miten hyvin he pystyvät huomioimaan oppilaiden yksilölliset tar-
peet. Edellisen hallituskauden aikana opetusryhmien pienentämiseksi oli suunnattu erilli-
nen valtionosuus. Tämä oli myöskin toimiva käytäntö: se näkyi opetusryhmien pienenty-
misenä. Vuodesta 2010 vuoteen 2013 opetusryhmien keskimääräinen koko laski ja suurten
opetusryhmien osuus lähes puolittui. Tämä hallitus on leikannut tämän ylimääräisen val-
tionosuuden, ja se näkyy nyt siinä, että perusopetuksen ryhmäkoot ovat lähteneet kasva-
maan. Arvoisa ministeri Grahn-Laasonen, olisiko syytä palauttaa tämä erillinen ryhmäko-
kojen pienentämiseen tarkoitettu valtionosuus, [Puhemies koputtaa] kun edellinen hallitus-
kausi osoitti, että se todellakin toimii?

16.36 Opetus- ja kulttuuriministeri Sanni Grahn-Laasonen (vastauspuheenvuoro): 

Arvoisa puhemies! Suuri kysymys on perusrahoitus peruskoulun järjestämiseen. Edelli-
nen hallitus leikkasi vahvasti kuntien valtionosuuksia eli heikensi sitä peruskoulun perus-
rahoitusta, [Välihuutoja vasemmalta] ja tämä hallitus teki päätöksen siitä, että perusope-
tuksen valtionosuuksia ei ole leikattu, elikkä huolehditaan siitä pohjasta. [Krista Kiuru: Ei
pidä paikkaansa!] Lisäksi olemme huolehtineet toimillamme siitä, että kuntatalous kehit-
tyy myönteisesti, jotta niillä tulevaisuuden sivistyskunnilla, joissa koulutus on suurin toi-
miala, olisi parhaat mahdolliset edellytykset perusopetuksen järjestämiseen tulevaisuudes-
sa.

Mutta alueellisia eroja on, ja siksi tarvitaan kuntien välistä yhteistyötä ja tarvitaan toi-
mia peruskoulun tasa-arvon turvaamiseksi. Ja nyt niitä toimia tulee tässä pieni lista: Ope-
tussuunnitelmat ovat iso uudistus, ja sen toimeenpanoon on panostettu. Meillä on muun
muassa 60 miljoonaa euroa kohdentumassa opettajien täydennyskoulutukseen, koska se on
sen laadun tae, ne meidän maailman parhaat opettajat, eli haluamme pitää opettajista ja hei-
dän osaamisestaan kiinni, jotta meillä on maailman paras peruskoulu myöskin tulevaisuu-
dessa. [Puhemies koputtaa] Samoin hallituksella on käytössään erillisrahoituksena tasa-ar-
voavustus, jolla [Puhemies: Aika on kyllä täynnä!] avustetaan nimenomaan heikoimpien
alueiden kouluja.

16.37 Jukka Gustafsson sd (vastauspuheenvuoro): Arvoisa puhemies! Ei kukaan tietysti
sano, etteikö hallitus myöskin toimi tällä koulutuksen sektorilla ja kun puhutaan peruskou-
lusta, mutta tässä on lähes ero kuin yöllä ja päivällä. Tiedättekö, ministeri Grahn-Laaso-
nen, miksi? Parhaimpana vuonna 83 miljoonaa euroa kohdennettiin tasa-arvotuloksiin, siis
ryhmäkokojen pienentämiseen ja alueellisten erojen poistamiseen; nyt se osuus, minkä hal-
litus on jättänyt, on murto-osa tästä. Kun te olette puhuneet paljon arvovalinnoista, niin
myöskin se on ollut hallituksen arvovalinta, ettei olla aidosti kiinnostuneita niistä pojista,
jotka joutuvat olemaan isommissa ryhmissä kuin aikaisemmin, ja opettajalla ei ole aikaa
riittävästi antaa tukea just niille, jotka sitä tukea tarvitsisivat. Aiotteko esittää nyt puolivä-
litarkistuksessa nimenomaan tähän tasa-arvoon ja eriarvoistumiskehityksen [Puhemies ko-
puttaa] pysäyttämiseen lisämäärärahaa?
2



Pöytäkirjan asiakohta PTK 28/2017 vp
16.39 Opetus- ja kulttuuriministeri Sanni Grahn-Laasonen (vastauspuheenvuoro): 

Arvoisa puhemies! On ihan väistämättä nyt muistutettava entistä opetusministeri Gustafs-
sonia, että teidän aikananne nimenomaan sitä perusrahoitusta peruskoulupalveluun, mei-
dän kansalliseen ylpeyteemme, leikattiin vahvasti. [Jukka Gustafssonin välihuuto — Häli-
nää — Puhemies koputtaa] Tämä hallitus nimenomaan teki sen päätöksen, että perusrahoi-
tus turvataan, ja kuntatalous kehittyy tämän hallituksen monien toimien myötä myönteises-
ti. Se on sen koulutuksen kannalta se ihan keskeinen kysymys.

Ja toinen asia on sitten se kunnianhimoinen kehittäminen. Meidän pitää kehittää perus-
koulua, jotta se pystyy elämään ajassa ja turvaamaan oppimistulokset tulevaisuudessa eli
tekemään tämän käänteen siitä alaspäin viettävästä käyrästä kohti uutta nousua peruskou-
lun oppimistuloksissa ja myöskin tasa-arvossa. Siksi me panostamme nimenomaan siihen
opetuksen kehittämiseen opettajien osaamiseen keskittyen, se on se painopiste numero yk-
si. Ja uudet opetussuunnitelmat ovat iso sisällöllinen uudistus, jonka myötä pyritään tur-
vaamaan jokaiselle lapselle mahdollisuus yksilölliseen tukeen tarpeen mukaan. Ja eri-
tyisopetus on yksi kysymys, jota meidän täytyy asiantuntijoiden kanssa käydä läpi, koska
siitä hyvin paljon kannetaan kyllä kentällä huolta, [Puhemies koputtaa] ja se tullaan teke-
mään.

16.40 Anna Kontula vas (vastauspuheenvuoro): Arvoisa puhemies! Peruskoulun tär-
keimpänä tehtävänä on tukea lasta löytämään omat kykynsä, ja milloin peruskoulu tässä
onnistuu, se on yksilöiden onnen ja kansakunnan taloudellisen menestyksen ehto. [Ben
Zyskowicz: Hienosti sanottu!] Tosiasia on, että ryhmäkoot kasvavat, ja tosiasia on, että sii-
tä kärsivät erityisesti ne lapset, joille keskittyminen isossa ryhmässä on hankalaa ja jotka
eniten opettajan tukea tarvitsevat, ehkä sen takia, että kotoa ei niitä resursseja pystytä ai-
van niin paljon antamaan. 

Opetusministeri on kiitettävästi kantanut huolta siitä eriarvoistumiskehityksestä, jonka
näemme tilastoissa, mutta tarjoaa ratkaisuksi vain erilaisia laadullisia uudistuksia, lähinnä
opettajien ammattitaitoon keskittyen. Uskotteko rehellisesti, ministeri Grahn-Laasonen,
että ne riittävät kompensoimaan katoavia minuutteja ja neliöitä, ja uskovatko myös opetta-
jat näin?

16.41 Opetus- ja kulttuuriministeri Sanni Grahn-Laasonen (vastauspuheenvuoro): 

Arvoisa puhemies! Tarvitsemme hyvin monenlaisia erilaisia toimia. Minä luettelin tässä
muutamia, ja tärkeää on se työ, mitä parlamentaarisesti eli kaikkien eduskuntapuolueiden
voimin tehdään peruskouluvision rakentamiseksi, ja sen lisäksi on sitten nämä mainitut
operatiiviset toimet, joita tehdään. Ja asiantuntijat on laitettu töihin, elikkä tutkijat, parhaat
peruskoulun tuntijat, asiantuntijat käyvät läpi niitä tekijöitä. Sitten on täysin erillisiä toi-
mia, kuten vaikka se, että kun me kannamme huolta luonnontieteiden ja matematiikan
osaamisen heikentymisestä, niin siihen on kohdistettu sitten erillisiä toimia ja erillisrahoi-
tusta. Ja sitten opettajien osaamisesta meidän täytyy pitää kiinni, koska koko se suomalai-
sen peruskoulun menestystarina rakentuu sen varaan, että meillä on arvostetut, osaavat,
korkeasti koulutetut opettajat. He ovat se paras laadun tae, ja heihin pitää ehdottomasti pa-
nostaa.
3



Pöytäkirjan asiakohta PTK 28/2017 vp
Mutta sitten tietysti pitää myöskin kiinnittää huomiota siihen, että monet koulun ulko-
puoliset ongelmat näkyvät nyt siellä kouluelämässä: siellä on yksinäisyyttä, kiusaamista,
perheiden ongelmia. Myöskin näihin tarvitaan ratkaisuja, moniammatillista yhteistyötä,
jota tehdään nyt muun muassa ministeri Rehulan kanssa yhdessä: meillä on lapsi- ja per-
hepalveluiden muutosohjelma, jossa pyritään saamaan ammattilaiset toimimaan perheiden
parhaaksi, ja... [Puhemies koputtaa] — Mielelläni jatkaisin vieläkin, mutta aika loppuu.

Kysymyksen käsittely päättyi.
4


