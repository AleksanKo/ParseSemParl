















































DEM757C.tmp.xml


Pöytäkirjan asiakohta PTK 89/2017 vp
Pöytäkirjan asiakohta 

PTK 89/2017 vp

Täysistunto

Tiistai 19.9.2017 klo 14.01—20.49

6. Hallituksen esitys  Eduskunnalle laiksi ortodoksisesta kirkosta annetun lain muuttami-
sesta

Hallituksen esitys HE 98/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

17.37 Päivi Räsänen kd:  Arvoisa rouva puhemies! Tämä lakiesitys, hallituksen esitys
koskee ortodoksisesta kirkosta annettua lakia, ja samalla tavoin, niin kuin kirkkolakeja kä-
siteltäessä, tässäkin on kunnioitettava uskonnonvapauden periaatteen mukaisesti ortodok-
sisen kirkon omaa lainvalmistelua. Mielestäni tämä lakiesitys on myös hyvin perusteltu ja
kannatettava.

Kiinnitin huomiota tässä kahteen asiaan, joita lyhyesti kommentoin.
Ortodoksisessa kirkossa ehdotetaan äänioikeusikärajaa seurakuntavaltuuston ja kirkko-

herran vaaleissa alennettavaksi 18 vuodesta 16 vuoteen. Tässä suhteessa ortodoksinen
kirkko on nyt seuraamassa Suomen evankelisluterilaista kirkkoa, jossa äänioikeusikäraja
seurakuntavaaleissa laskettiin 18 vuodesta 16 vuoteen vuonna 2009 voimaan tulleella lain-
muutoksella. Mutta luterilaisessa kirkossa kirkkoherran vaalissa ikäraja on edelleen 18
vuotta. Tässä ortodoksinen kirkko nyt menee ikään kuin hiukan edelle, edelläkävijäksi täs-
sä suhteessa. Varmasti tämä on hyvä ajatellen sitä, että pyrkimyksenä on lisätä nimen-
omaan nuorten kirkollista äänestysaktiivisuutta ja toivon mukaan myös muuta aktiivisuut-
ta sitten tämän kirkkokunnan toiminnassa.

Sitten toinen kokonaisuus, joka tähän liittyy, koskee kirkkolain 108 §:ää, jossa sääde-
tään siitä, että jumalanpalvelusten ja kirkollisten toimitusten suorittamiseen sekä diako-
niaan ja opetukseen liittyvissä tehtävissä työskentelevän työntekijän on oltava ortodoksi-
sen kirkon jäsen. No, tämä muutos, joka tähän nyt on tulossa, liittyy sinänsä jossain määrin
tekniseen muutokseen, koska tässä ollaan lopettamassa lainoppineen kirkkoneuvoksen teh-
tävä ja siirtämässä näitä tehtäviä osittain ortodoksisen kirkon palvelukeskuksen johtajalle
ja palvelukeskuksen lakimiehelle. Mutta joka tapauksessa tässä nyt ymmärtääkseni laajen-
netaan sitä työntekijäjoukkoa, jota tämä kelpoisuusvaatimusedellytys koskee, eli ortodok-
siseen uskoon ja kirkon kanoniseen oikeuteen liittyviä esittely- ja asiantuntijatehtäviä kir-
kolliskokouksessa tai Kirkkohallituksessa hoitavan työntekijän tulee olla ortodoksisen kir-
kon jäsen. Sitten vielä myöhemmin kirkkojärjestyksessä säädetään näistä tehtävistä tai jä-
senistä, joita tämä koskee, tarkemmin. No, tässä hallituksen esityksessä on käsitelty tämän
pykälämuutoksen ja ylipäänsä tämän pykälän suhdetta perustuslakiin ja säätämisjärjestyk-
 Tarkistettu
4.1



Pöytäkirjan asiakohta PTK 89/2017 vp
seen ja myös suhdetta työsyrjintädirektiiviin. Mielestäni on hyvä tässä yhteydessä todeta se
periaate, että on tärkeää, että kirkoilla ja uskonnollisilla yhdyskunnilla on oikeus edellyttää
työntekijöiltään yhteisönsä mukaista vakaumusta, jossa tietenkin aivan lähtökohtainen pe-
rusedellytys on se, että henkilö kuuluu tähän kyseiseen uskonnolliseen yhdyskuntaan, täs-
sä tapauksessa ortodoksiseen kirkkoon. Mielestäni tämä esitys omalta osaltaan on hyvin
sopusoinnussa uskonnonvapauden periaatteen kanssa.

17.42 Hannu Hoskonen kesk: Arvoisa rouva puhemies! Ortodoksisen seurakunnan jäse-
nenä voin todeta tästä lakiesityksestä, että lakiesitys on erittäin hyvä, selkeä ja kannatetta-
va. Se perustuu vuonna 2006 säädettyyn kirkkolakiin, jonka perusteella ortodoksisen kir-
kon kirkkojärjestys on kirkolliskokouksessa aikanaan hyväksytty.

Olen yhden kauden ollut kirkolliskokousedustajana, ja voin vakuuttaa, että siellä kyllä
todella asiat käydään läpi huolella ja nimenomaan niin, että kun mennään ortodoksisen kir-
kon opetuksen mukaan, niin totta kai siellä tämä kirkollinen puoli ja se elämänkatsomus,
mikä ortodokseilla on, tulee huomioiduksi myös hallinnossa, totta kai. Se on itsestäänsel-
vyys.

Se, että nyt äänioikeusikäraja lasketaan 16 vuoteen, on mielestäni erittäin tervetullutta
kehitystä, koska sillähän samalla vahvistetaan nuorten mahdollisuutta osallistua seurakun-
nan päätöksentekoon ja olla mukana siinä seurakunnassa aktiivisesti. Se on seurakuntam-
me yksi vahvuus.

Sanoisin myös sen, että kun meitä ortodokseja on kuitenkin Suomessa vain noin 60 000
ihmistä, niin se tarkoittaa, että mitä paremmin olemme yhtenäisiä ja teemme asioissa yh-
densuuntaista työtä seurakunnan hyväksi, sen vahvempia me pienenä seurakuntana olem-
me. Teemme totta kai ev.lut. seurakuntien kanssa erittäin vahvaa ekumeenista yhteistyötä
eri puolilla Suomea. Esimerkiksi kotikunnassani Ilomantsissa tämä yhteistyö on aivan jo-
kapäiväistä arkista työtä ihmisten hyväksi.

Se, että tämän lainopillisen asessorin lainkohtaa muutetaan, perustuu varmaan ihan sii-
hen, että kun on pieni kirkkokunta ja sitten on tämä kirkon palvelukeskus, joka vuonna
2006 säädetyn lain mukaan tuli kirkkoon, niin se vastaa hyvin monista kirkon käytännön
asioista, ja siellä on sitten sitä lainopillista osaamista. Periaatteessa tässä hieman tätä byro-
kratiaa puretaan. Totta kai kirkkokunta, jos katsoo asiakseen jossakin erittäin vaativassa,
laintulkintaa vaativassa tehtävässä, vaikka hallintolain tai jonkin muun lain tulkinnassa,
palkkaa siinä tapauksessa asiantuntijoita ulkopuolelta kirkkokuntaa. Sekin mahdollisuus
on käytettävissä.

Pidän tätä lakiesitystä erittäin hyvänä ja kannatettavana, ja toivon, että se tulee hyväk-
sytyksi yksimielisesti.

17.44 Krista Mikkonen vihr: Arvoisa puhemies! Toisin kuin edellinen puhuja, en ole or-
todoksisen seurakunnan jäsen. Sen takia on ehkä mielestäni hieman erikoista, että me tääl-
lä nyt päätämme heidän asioistaan. Sinänsä näkisin, että olisi hyvä, jos kirkot itse päättäi-
sivät näistä asioista. Mutta näin se on nyt meidän lainsäädännössämme tällä hetkellä, niin
toimitaan sen mukaisesti.

Sinänsä kyllä iloitsen tästä ehdotuksesta tämän äänestysikärajan laskemisesta 16:een.
Pidän sitä erittäin hyvänä, ja pidän hyvänä myös, että ev.lut. seurakunnissa on tämä sama
käytäntö. Niin kuin tässä tuli esille, täällä ortodoksisella puolella se nyt olisi vielä hieman
laajempi.
2



Pöytäkirjan asiakohta PTK 89/2017 vp
Me tiedämme kaikki, että seurakuntavaalien äänestysprosentithan eivät kovin kummoi-
sia ole, mutta aika monet nuoret ovat kuitenkin mukana seurakunnan toiminnassa, ja sil-
loin on hyvä, että he voivat silloin juuri, kun ovat aktiivisia, itse osallistua myös siihen pää-
töksentekoon. Siinä mielessä kyllä demokratian näkökulmasta pidän erittäin hyvänä, että
ortodoksisessa kirkossa äänestysikää lasketaan.

17.45 Hannu Hoskonen kesk: Puhemies! Vielä edustaja Mikkoselle tiedoksi se, että kun
kirkkojärjestys on laadittu ortodoksiseen kirkkolakiin perustuen, niin kirkkohan on totta
kai autonominen. Se toimii itsenäisenä ja päättää itsenäisesti hallinnostaan, työntekijöis-
tään ja niistä rahoista, mitä seurakunnalla ja kirkkokunnalla on käytettävissään. Tähän
kaikki perustuu.

Kun 16-vuotiaat pääsevät äänestämään seurakunnan vaaleissa, niin se on todella erin-
omaisen hieno asia. Kun noin 60 000 ihmisen yhteisöstä on kysymys, niin kyllä siinä yh-
teisössä nimenomaan tulee se yhtenäisyys ja se yhdessä tekemisen voima esiin. Ilman sitä
yhtenäisyyttä ja yhdessä tekemisen halua pienen kirkkokunnan mahdollisuus tehdä sitä
tehtävää, mikä kirkolle on säädetty ja mikä kirkon henkinen tehtävä on, olisi paljon vaike-
ampaa. Tämä nyt käsittelyssä oleva hallituksen esitys tukee erittäin hyvin tätä tavoitetta ja
on varmasti kirkkokunnan yksimielisesti hyväksymä sellaisenaan.

17.47 Päivi Räsänen kd: Arvoisa rouva puhemies! Kun keskustelua käydään äänestys-
ikärajasta ja sen mahdollisesta alentamisesta myös valtiollisissa vaaleissa tai paikallisvaa-
leissa, niin ajattelen, että olisi kyllä hyvä ottaa hiukan oppia ja kuulla kokemuksia siitä,
millä tavalla nämä muutokset ovat toimineet kirkon päätöksenteossa. Todellakin jo vuo-
desta 2009 lähtien tämä lainsäädäntö on ollut voimassa luterilaisessa kirkossa ja nyt sitten
ortodoksisessa kirkossa. Ajattelen, että tätä keskustelua varten, jota jatkossa varmasti käy-
dään enenevästi nuorten aktivoimisesta poliittiseen päätöksentekoon, olisi hyvä saada ja
kuulla niitä kokemuksia, joita kirkoilla tästä muutoksesta on.

Keskustelu päättyi.

Asia lähetettiin hallintovaliokuntaan.
3


