















































DEMB296.tmp.xml


Pöytäkirjan asiakohta PTK 55/2018 vp
Pöytäkirjan asiakohta 

PTK 55/2018 vp

Täysistunto

Torstai 24.5.2018 klo 16.02—19.12

2.4. Suullinen kysymys maakuntien rahoitusvastuusta sote-uudistuksessa (Li Andersson 
vas)

Suullinen kysymys SKT 78/2018 vp

Suullinen kyselytunti

Toinen varapuhemies Tuula Haatainen: Käsittääkseni tähän asiaan on ryhmiltä myös
muita kysymyksiä. Vasemmistoliiton eduskuntaryhmä, edustaja Andersson.

Keskustelu

16.41 Li Andersson vas: Arvoisa puhemies! On äärimmäisen huolestuttavaa, että halli-
tus vähättelee niitä huolia, jotka liittyvät sote- ja maakuntauudistuksen aikatauluun, [Arto
Satonen: Ei vähättele!] ja myöskin niitä huolia, jotka liittyvät sote-mallin kustannusriskei-
hin. 

Sosiaali- ja terveydenhuollon menokasvu on tällä hetkellä ollut sellainen 2,4 prosenttia
vuositasolla, ja nyt hallitus siis ajaa mallia, joka tulee kalliimmaksi kuin nykyinen järjes-
telmä asiantuntija-arvioiden mukaan johtuen siitä, että tästä markkinaehtoisesta mallista
puuttuvat ne elementit, joilla on saatu aikaiseksi kustannussäästöjä muun muassa Eksotes-
sa ja Kainuussa. Sen sijaan tähän markkinaehtoisuuteen sisältyy useita kustannuksia nos-
tavia elementtejä.

Tästä huolimatta hallitus nyt siis ajaa sisään maakuntien rahoitukseen erittäin tiukan
menorajoitteen, jolla mekaanisesti painetaan kustannusnousua 0,9 prosenttiin. Arvoisa
pääministeri Sipilä, eikö tämä tarkoita todella isoa palveluihin kohdistuvaa keskittämistä ja
leikkuria? Mitään muuta tämä ei käytännössä tarkoita, [Puhemies koputtaa] koska tulevien
maakuntavaltuutettujen ainoa valinta tulee olemaan se, [Puhemies: Aika!] mistä palveluis-
ta leikataan.

16.42 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Tämä on erittäin tärkeää, että me keskustelemme hyvin periaatteellisesta kysy-
myksestä, että haluammeko me tulevaisuudessa — kun me tiedämme, että sote-menot tu-
levat kasvamaan — jotenkin sitä kustannusten kasvua rajoittaa vai emmekö halua rajoit-
taa. Me haluamme sitä rajoittaa. Ja jos te ajattelette sitä, että meillä on ollut jo aika pitkään
valtiolla käytössä kehysmenettely, ja kehysmenettelystä olemme saaneet paljon kiitosta
myös kansainvälisesti, ja ajattelen kyllä niin — ja koko hallituksen esitys lähtee siitä —
että se on hyvä asia, että myös maakuntien rahoituksessa on tämä rajoite, että kustannukset
eivät voi nousta aivan minne sattuu.

Mutta sitten haluan vielä palata tähän vaalikysymykseen ja demokratian laatuun. Toi-
von, että täällä kannetaan huolta myös siitä, että niillä ensimmäisillä maakuntavaltuustoil-
 Tarkistettu
4.1



Pöytäkirjan asiakohta PTK 55/2018 vp
la myös on riittävällä tavalla aikaa tehdä ne tärkeimmät päätökset, joilla ne perustavat sen
toiminnan talouden ja hallinnon, tekevät omaisuusjärjestelyt, henkilöstö- ja muut siirrot.

16.43 Li Andersson vas (vastauspuheenvuoro): Arvoisa puhemies! On totta, että Suo-
men väestö ikääntyy ja meillä on jo tällä hetkellä ongelmia, mitä tulee vanhustenhuollon
resursseihin. Siksi, niin kuin ministeri totesi, tässä on kyse periaatteellisesta valinnasta. On
iso merkitys sillä, minkälaisen sote-järjestelmän me rakennamme.

Me voisimme rakentaa sellaisen sote-järjestelmän, jossa tämä palveluiden integraatio-
ajatus toteutuu ja jossa on mahdollista saada aikaiseksi säästöjä järjestämällä palveluita jär-
kevällä tavalla, niin kuin Kainuussa on tehty, niin kuin Eksotessa on tehty, ja joka antaa
maakunnille verotusoikeuden kautta mahdollisuuden myöskin kerätä omaa rahoitusta, jos
halutaan turvata vielä parempi palvelutaso.

Mutta se, mitä hallitus nyt esittää, on siis malli, jossa piikki on auki firmoille tämän va-
linnanvapausjärjestelmän myötä, ja samanaikaisesti te ajatte sisään talouskurimenorajoit-
teen tämän rahoituslain kautta, joka ei anna tuleville maakuntavaltuutetuille minkäänlaista
muuta poliittista liikkumavaraa kuin leikata ja keskittää [Puhemies koputtaa] niitä julkisia
palveluita, jotka maakunnan rahoitusvastuulle jäävät. [Puhemies: Aika!] Onko tämä järke-
vää?

16.44 Kunta- ja uudistusministeri Anu Vehviläinen (vastauspuheenvuoro): Minun täy-
tyy kyllä sanoa hallituksen puolesta ja myös niitten maakuntavalmistelijoitten puolesta,
jotka tekevät tuolla maakunnissa töitä, miettivät sitä, miten nämä pykälät toimivat siellä
heidän maakunnassaan, että on täysin absurdi väite, että me haluaisimme tehdä sellaista
uudistusta, joka johtaisi palveluiden leikkaamiseen. [Välihuutoja vasemmalta] Kukaan ei
halua sitä. Kannattaa muistaa se, että tämän uudistuksen tärkein tehtävä on terveyserojen
vähentäminen, palveluiden turvaaminen ihmisille koko Suomessa. Siitä tässä lähdetään
liikkeelle. 

Ja mitä valinnanvapauteen tulee, niin valinnanvapauden osalta on, totta kai, vaikea mää-
ritellä sitä, minkä verran kustannukset kasvavat ja minkä verran tulee terveyshyötyjä. Täs-
sä maassa on ollut ongelma se, että perusterveydenhuoltoon on ollut vaikea päästä, ja on ai-
van vakuuttavaa tietoa siitä, näitten nykylainsäädännön mukaisten pilottienkin osalta, että
ihmisten pääsy sinne perusterveydenhuoltoon, lääkärille, on mahdollistunut paremmin,
kun on olemassa sitä valinnanvapauspalvelua.

16.45 Johanna Ojala-Niemelä sd (vastauspuheenvuoro): Arvoisa puhemies! Oma maa-
kuntani Lappi on rahoituksen osalta kärsijöitten kärkipäässä. Uusimmissa, 15.5. julkais-
tuissa, rahoituslaskelmissa miinusta oli peräti 33,3 miljoonaa euroa. Syy tähän on se, että
kaavamainen laskelma ei tunnista Lapin tarpeita, mutta se ei myöskään tunnista Uuden-
maan tarpeita. Uudistuksen pitää turvata se — ei vaarantaa sitä — että yhdenvertaiset sote-
palvelut voidaan järjestää eri puolilla Suomea. Tällä rahoituksella maakunnan päättäjät
ovat epäkiitollisen tehtävän edessä: leikataanko palveluita, vai nostetaanko asiakasmaksu-
ja? [Timo Harakka: Vai sekä että?]

Tällä viikolla, ministeri Sipilä, myös teidän oman puolueenne edustajat huusivat valtio-
valtaa apuun. Miten 180 000 asukasta pystyy tekemään 33,3 miljoonan euron säästöt?
2



Pöytäkirjan asiakohta PTK 55/2018 vp
16.46 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Ensinnäkin totean sen, että maakuntien rahoitusmalli jokaiselle ensimmäiselle
vuodelle, vuodelle 2020, perustuu siihen rahoitukseen, joka on kunnissa sote-käyttömeno-
jen keskiarvo vuonna 18 ja 19. Me olemme tunnistaneet sen näissä neuvotteluissa maakun-
tien kanssa, että se ei ota riittävällä tavalla palvelutarpeen muutosta huomioon, esimerkiksi
täällä Uudellamaalla se ei ota riittävällä tavalla — väestö kasvaa. Mutta semmoista mallia,
että se ottaisi täsmällisesti huomioon jokaisen maakunnan erityispiirteet, emme ehkä kan-
sallisesti pysty rakentamaan.

Mutta sitten totean näistä laskelmista, joihin viittasitte tämän toukokuun osalta, että
myöskään ne eivät ole lopullisia. Me seuraamme äärimmäisen tarkasti sitä, minkälaista tie-
toa nämä koelaskelmat tuottavat. Täytyy sanoa, että kun ne pohjautuvat niin sanottuihin ta-
lousarviokyselyihin kunnille, niin siellä on paljon epätarkkuutta, ja toivon kyllä kovasti,
että esimerkiksi tämä pieni heikennys, joka edelleen tuli Lapin osalle, saadaan myös paran-
tumaan tässä seuraavien laskelmien aikana.

Kysymyksen käsittely päättyi.
3


	2.4
	16.41
	16.42
	16.43
	16.44
	16.45
	16.46


