















































DEMF1F1.tmp.xml


Pöytäkirjan asiakohta PTK 15/2018 vp

 Tarkistettu
4.0

Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

16. Valtiontalouden tarkastusviraston kertomus puoluerahoituksen valvonnasta vuodelta 
2017

Kertomus K 1/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 16. asia. Puhemiesneuvosto ehdottaa, että asia lähetetään tarkastusvalio-
kuntaan.

Keskustelu

19.30 Sari Essayah kd: Arvoisa puhemies! Tässä tarkastuskertomuksessa on käyty läpi
puoluerahoituksen tarkastuksia ja valvontaa vuodelta 2017. Oikeastaan on kaksi sellaista
asiaa, joita ajattelin tässä omassa puheenvuorossani nostaa esille.

Ensinnäkin siellä on otettu esille nämä ehdokasmaksut ja niin sanotut kansanedustaja-
maksut, joita monet piirijärjestöt ja puolueitten kautta kansanedustajat maksavat. Täällä on
nostettu epäkohtana esille se, että kaikki piirijärjestöt eivät ole näitä asianmukaisesti kir-
janneet. Täytyy sanoa, että ehkä osittain syy saattaa löytyä myöskin täältä eduskunnan si-
sällä olevista käytännöistä. Elikkä ymmärrän hyvin sen, että eduskunta ei lähde, kun näitä
maksuja pidättää, näitä tilittämään kymmenille erilaisille piirijärjestöille, vaan ne tapahtu-
vat niin sanotusti könttänä puolueen kautta. Ja silloin piirijärjestöistä tiedän, että eivät kaik-
ki piirijärjestöt välttämättä osaa erottaa, että tämä on sitä niin sanottua kansanedustajamak-
sua, vaan saattavat sitten kirjata sen ikään kuin puolueen avustuksena piirijärjestölle. Us-
kon, että tämä ainakin osittain selittää sitä epäkohtaa, mikä tässä on nostettu esille.

Toinen kohta, mihin tässä on kiinnitetty huomiota, ovat tilintarkastuskertomuksen puo-
luelain 9 c §:n mukaiset lausumat. No, tässä kyllä voi sanoa, että Valtiontalouden tarkas-
tusvirastoon melkein voisi lähettää kirjauksia. Olin itse silloin puoluesihteerinä, kun nämä
lausumat tulivat pakollisiksi, ja minkäänlaista pohjaa ei ollut. Muistan sen hetken, kun ti-
lintarkastajan kanssa yhdessä pähkäiltiin, minkähänmoinen lausuman muoto pitäisi kirjoit-
taa siihen, koska minkäännäköistä ohjeistusta, minkäänlaista sanamuotoa ei valmiina tul-
lut siitä. Siinä mielessä voisi sanoa, että kun puoluetoiminta on kansalaisjärjestötoimintaa,
se on vapaaehtoistoimintaa ja siellä harvoille maksetaan palkkaa, [Puhemies koputtaa] niin
en ihmettele, että siellä tämäntyyppisiä pieniä huomautuksen aiheita sitten saattaa ollakin.

Keskustelu päättyi.

Asia lähetettiin tarkastusvaliokuntaan.


