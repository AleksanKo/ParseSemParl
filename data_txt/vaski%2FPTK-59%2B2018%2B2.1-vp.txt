















































DEM1CD7.tmp.xml


Pöytäkirjan asiakohta PTK 59/2018 vp
Pöytäkirjan asiakohta 

PTK 59/2018 vp

Täysistunto

Torstai 31.5.2018 klo 16.00—19.40

2.1. Suullinen kysymys sote-uudistuksesta (Antti Lindtman sd)
Suullinen kysymys SKT 81/2018 vp

Suullinen kyselytunti

Puhemies Paula Risikko: Mennään ryhmien järjestyksessä. Sosiaalidemokraattinen edus-
kuntaryhmä, edustaja Lindtman, olkaa hyvä.

Keskustelu

16.00 Antti Lindtman sd: Arvoisa puhemies! Viime viikolla valtiovarainministeri Pette-
ri Orpo vakuutti täällä eduskunnassa valtiosalissa, että valtiovarainministeriön säästölas-
kelmat sote-uudistuksesta pitävät kutinsa ja luvatut säästöt toteutuvat. Muutamaa päivää
myöhemmin ääni kellossa oli muuttunut täysin, viime lauantaina ministeri Orpo kertoi
Ylen Ykkösaamussa, että kokoomuksen eduskuntaryhmällä ei ole syytä tukea sote-uudis-
tusta, jos kokoomuksen sille asettamat tavoitteet eivät toteudu.

Siis ensin vakuutettiin, että sote-uudistus tulee ja tavoitteet toteutuvat, ja pari päivää
myöhemmin kerrottiin, että eduskuntaryhmä tulee arvioimaan tätä, että toteutuuko. [Eero
Lehti: Totta kai!] Keskusta ja siniset, muut hallituspuolueet, ovat vakuuttaneet seisovansa
hankkeen takana. Näyttää siltä, että hallituspuolueet eivät ole tässä samassa rintamassa.
Ministeri Orpo, voitteko kertoa, mistä tässä on kyse? Onko kyse siitä, että koska lupaaman-
ne säästöt eivät toteudu, olette valmiit kaatamaan tämän uudistuksen?

16.02 Valtiovarainministeri  Petteri Orpo  (vastauspuheenvuoro):  Arvoisa puhemies!
Hyvä, että kysytte, jos on näin suuri epäselvyys. [Naurua] 

Totesin ensinnäkin sen, että tälle uudistukselle on asetettu tietyt isot tavoitteet, sosiaali-
ja terveyspalveluiden uudistaminen ja muun muassa sujuva hoitoonpääsy ja hyvät hoito-
ketjut mutta myös 3 miljardin kustannusten nousun hillitsemistavoite, joka on aivan oleel-
linen. Nämä ovat ne nurkkapultit, jotka tähän on yhdessä laitettu. Ja uskon, että kaikki hal-
lituspuolueet — ja tiedän — ovat samaa mieltä, että näiden perusperiaatteiden pitää toteu-
tua. Jos esimerkiksi eduskuntakäsittelyn aikana vaikka tehtäisiin muutoksia, jotka kyseen-
alaistaisivat sen, että tämä 3 miljardin tärkeä tehokkuusloikka pystytään tekemään, niin sil-
loin tältä häviää perusteet. [Timo Harakan välihuuto] 

Sen verran tässä uskallan sanoa, että me olemme täysin yksituumaisia ja yksimielisiä sii-
tä, että hallituksen eduskunnalle antama esitys kannattaa viedä läpi ja se toteuttaa nämä,
sekä toiminnalliset tavoitteet [Puhemies: Aika!] että taloudelliset tavoitteet.

Puhemies Paula Risikko:  Pyydän niitä edustajia, jotka haluavat nyt esittää tästä aiheesta
lisäkysymyksiä, ilmoittautumaan painamalla V-painiketta ja nousemalla seisomaan.
 Tarkistettu
4.2



Pöytäkirjan asiakohta PTK 59/2018 vp
16.03 Antti Lindtman sd (vastauspuheenvuoro): Arvoisa rouva puhemies! Ei tuo vas-
taus nyt paljon selventänyt asiaa. Kyllähän tässä selvästi on muustakin kyse kuin sävy-
eroista, ja sokea Reettakin sen näkee. Puheet muuttuivat muutamassa päivässä viime vii-
kolla. Ja vielä maaliskuussa te vakuutitte, että haluatte tehdä täysin selväksi, että kokoo-
mus on sitoutunut tähän uudistukseen, eikä siinä ollut mitään reunaehtoja tai nurkkapultte-
ja.

Te sanotte, että te arvioitte, toteutuvatko teidän asettamanne tavoitteet. Ja pääministeri
Sipilä on todennut moneen kertaan — viimeksi sunnuntaina — että esimerkiksi perustus-
lakivaliokunnan muutokset tehdään: ”Sitten tehdään vastaavat justeeraukset lakiin.” [Ben
Zyskowicz: Totta kai!] Arvoisa valtiovarainministeri, oletteko tässä samaa mieltä päämi-
nisterin kanssa, että perustuslakivaliokunnan vaatimat muutokset tehdään, justeeraukset
tehdään? Oletteko tässä samaa meiltä pääministerin kanssa? [Timo Heinonen: Nehän on
pakko tehdä!]

16.04 Valtiovarainministeri Petteri Orpo (vastauspuheenvuoro): En tiedä, mitä muita-
kaan vaihtoehtoja on. [Sari Sarkomaa: Normaali lainsäädäntömenettely, edustaja Lindt-
man!] Jos perustuslakivaliokunta edellyttää muutosten tekemistä, niin silloin ne tehdään.
Silloinhan ne tehdään. Mutta eihän perustuslakivaliokunnassa kirjoiteta lakipykäliä vaan
kuvataan se perustuslaillinen raami, mihin lakiesityksen pitää mennä. Se vaatii silloin hal-
litukselta vastineen, sosiaali- ja terveysvaliokunnalle ainakin, ja sen jälkeen valiokunta-
työssä tehdään muutoksia. Mutta kaikkien näiden muutosten keskellä pitää huolehtia siitä,
että tämä laki toteuttaa ne alkuperäiset tavoitteensa kansalaisten hyvistä sosiaali- ja ter-
veyspalveluista ja taloudellisesta kestävyydestä. [Susanna Huovinen: Niin, kun ei toteu-
ta!] Ei tässä ole mielestäni mitään kummallista. 

16.05 Eero Heinäluoma sd (vastauspuheenvuoro):  Arvoisa puhemies! Ministeri Orpo,
kun te sanoitte, että nämä taloudelliset tavoitteet tulevat toteutumaan tässä uudistuksessa:
sitähän me kaikki toivomme, että nämä säästöt löytyisivät. 

Eduskunnan tarkastusvaliokunta sai tänään valmiiksi oman lausuntonsa asiasta. [Väli-
huutoja kokoomuksen ryhmästä] Se kuunteli asiantuntijoita hyvin laveasti sekä valtionhal-
linnosta että myös yksityisiä toimijoita, terveyspalveluiden tuottajia. Niin, se on muuten
yksimielinen, se on siis kaikkien valiokunnan jäsenten ja puolueiden hyväksymä, ja siinä
kyllä tuodaan ilmi erittäin suuri huoli siitä, että nämä taloudelliset tavoitteet eivät tässä ole
toteutumassa. Asiantuntijat kertovat, että tällä mallilla on käymässä niin, että kustannukset
ovat pikemminkin kasvamassa kuin vähenemässä, [Kokoomuksen ryhmästä: Nehän kas-
vaa joka tapauksessa!] ja se perustuu siihen, että tulee uusia palveluja, palveluiden kysyntä
kasvaa. Muun muassa Hämeenlinnassa, joka on kokeillut, on 14 prosentin kustannusten
kasvu tämän kaiken tuloksena. 

Nyt kysyn teiltä, ministeri Orpo, että jos tämä talousraami ei ole toimiva, niin oletteko
valmis, että se uudistetaan olennaisesti siitä, mikä on hallituksen nyt esittämä.

16.06 Valtiovarainministeri Petteri Orpo (vastauspuheenvuoro): Ensinnäkin tämä ta-
lousraami ja budjettimenettely: sehän on tässä aivan oleellinen osa, joka viime kädessä oh-
jaa siihen suuntaan, että saadaan nämä menot pidettyä kurissa kymmenenkin vuoden aika-
jänteellä. Mutta tosiasia on se, että kuitenkin toimeenpanolla on aivan valtava merkitys sii-
hen, miten näissä taloudellisissa tavoitteissa päästään maaliin. 
2



Pöytäkirjan asiakohta PTK 59/2018 vp
Meillä on nyt jo erittäin hyviä kokemuksia, viestejä maakunnista, joissa toimeenpano
tehdään, että kun tulee vahvemmat järjestäjät ja kun tämä systeeminen muutos ajetaan si-
sälle, jossa pakotetaan maakunnissa vahvat järjestäjät ottamaan huomioon teknologiakehi-
tys, sen mukanaan tuomat mahdollisuudet, rakentamaan näitä toimivia hoitoketjuja ja ajat-
telemaan kokonaan uudella tavalla tätä — 200 järjestäjän sijaan 18 järjestäjään — niin kyl-
lä se potentiaali siellä vaan on, mutta viime kädessä se ratkeaa toimeenpanossa. Kukaan
meistä ei voi vielä varmuudella sanoa, mikä on euromäärä 10 vuoden päästä, mutta tämä
esitys [Puhemies: Aika!] antaa sille raamin. [Timo Harakan välihuuto]

16.07 Timo Harakka sd (vastauspuheenvuoro): Arvoisa puhemies! Perustuslain 3 §:ssä
määritellään vallan kolmijako. Siinä varmistetaan, että valtioneuvosto huolehtii hallitus-
vallasta ja eduskunta itsenäisesti lakien säätämisestä. On siis erittäin vakava asia, kun tämä
vastuunjako vaarantuu kuten viime viikolla. 

Perustuslakivaliokunnan keskeneräinen lausuntoluonnos tuli sellaisenaan hallituksen
käyttöön heti tiistaina 22. päivä toukokuuta, ja kaksi päivää myöhemmin luonnos toimitet-
tiin myös Ilta-Sanomille. On vakavaa, että hallitus hankki käyttöönsä lausuntoluonnoksen
voidakseen suunnitella, millä tavalla vaikuttaisi niin, että lakiesitykset saadaan läpi. [Edus-
kunnasta: Ohoh!] Ja jos on edes epäilys siitä, että hallitus käyttää julkisuutta valiokunnan
häiritsemiseen, tarvitaan tapahtumasta huolellinen selvitys. Kysyn siis ministeri Orpolta —
nimenomaan ministeri Orpolta — onko teillä ollut tämä keskeneräinen luonnos käytössän-
ne. 

Puhemies Paula Risikko:  Pääministeri vastaa.

16.08 Pääministeri Juha Sipilä (vastauspuheenvuoro): Arvoisa puhemies! Tuo vuoto-
asia on äärimmäisen vakava asia, kun mekin vastaamme täällä kyselytunnilla kysymyksiin
vuodetuista luonnoksista, joita meillä itsellämme ei ole. Minulla ei ole tuota luonnosta käy-
tössäni, en ole sanaakaan sellaisesta voinut lukea, ja ministeri Orpo tuossa vieressä kuis-
kaa, että ei hänelläkään ole sellaista käytettävissä. Tämä on erittäin vakava syytös, minkä
edustaja esittää sieltä penkistä. [Eduskunnasta: Törkeä, törkeä!] 

Me kunnioitamme ehdottomasti sitä, että perustuslakivaliokunnalla on täysin riippuma-
ton, ilman minkäänlaista hallituksen ohjausta tapahtuva hallituksen esityksen perustuslail-
linen arviointi, ja voin vakuuttaa, että minkäänlaista poliittista ohjausta emme ole anta-
neet. Tämän varmasti valiokunnan jäsenet voivat todistaa. [Timo Harakka: Mitä sanoo
edustaja Torvinen?]

Kysymyksen käsittely päättyi.
3


	2.1
	16.00
	16.02
	16.03
	16.04
	16.05
	16.06
	16.07
	16.08


