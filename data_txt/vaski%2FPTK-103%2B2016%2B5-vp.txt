















































DEM14EC.tmpSave.xml


Pöytäkirjan asiakohta PTK 103/2016 vp
Pöytäkirjan asiakohta 

PTK 103/2016 vp

Täysistunto

Keskiviikko 19.10.2016 klo 13.59—16.37

5. Hallituksen esitys eduskunnalle laeiksi palkkaturvalain, merimiesten palkkaturvalain 7 
ja 26 §:n sekä Harmaan talouden selvitysyksiköstä annetun lain 6 §:n muuttamisesta

Hallituksen esitys HE 196/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan.

Keskustelu

15.33 Lea Mäkipää ps (varsinainen puheenvuoro): Arvoisa puhemies! Esityksessä ehdo-
tetaan kilpailukykysopimuksen edellyttämiä muutoksia palkkaturvalakiin, merimiesten
palkkaturvalakiin ja Harmaan talouden selvitysyksiköstä annettuun lakiin. Kilpailukyky-
sopimuksen tavoitteena on parantaa suomalaisen työn ja yrityksen kilpailukykyä, lisätä ta-
louskasvua, luoda uusia työpaikkoja, tukea julkisen talouden sopeuttamista ja edistää pai-
kallista sopimista työ- ja virkaehtosopimusten kautta.

Esityksen mukaan palkkaturvaa koskeviin lakeihin tehtäisiin muutokset, jotka olisivat
tarpeen työntekijöiden riittävän oikeusvarmuuden varmistamiseksi, jotta palkkaturvajär-
jestelmä ei muodostuisi työmarkkinajärjestöjen tekemässä kilpailukykysopimuksessa tar-
koitettujen selviytymissopimusten esteeksi. Lisäksi esityksessä ehdotetaan muutoksia, joi-
den perusteella palkkaturvaviranomaisella olisi mahdollisuus hyödyntää Harmaan talou-
den selvitysyksikön tuottamia velvoitteidenhoitoselvityksiä.

Työehtosopimukseen sisältyvä selviytymislauseke mahdollistaa paikallisen sopimisen
niin sanotuista selviytymissopimuksista, joiden tarkoituksena on, että työntekijät voivat
määräaikaisesti heikentää työsuhteen ehtoja, kuten esimerkiksi alentaa lomarahaa tai palk-
kaa määräaikaisesti tai siirtää saatavan eräpäivää. On kaikkien etu, että työntekijä ja yrit-
täjä voivat paikallisesti sopia tilapäisistä muutoksista. Näin voidaan monessa tapauksessa
turvata sekä työnantajan toiminnan että työpaikkojen jatkuvuus. Selviytymissopimus tulee
keinoksi, kun työnantaja on taloudellisissa vaikeuksissa. Sopimuksesta huolimatta yritys
voi ajautua edelleen pahempiin vaikeuksiin tai jopa konkurssiin, jolloin palkkasaatavia voi
jäädä maksamatta. 

Työntekijät voivat hakea saataviaan palkkaturvana, jonka taso määräytyy kulloinkin
noudatettavan palkkatason mukaisesti. Selviytymissopimuksen voimassaoloajalta palkka-
turvana maksettaisiin siis alennettua palkkaa ja selviytymissopimuksen jälkeiseltä ajalta
normaalia palkkaa — edellytyksenä kuitenkin, että palkkataso on selviytymissopimuksen
päättymisen jälkeen palautunut ennalleen oikeudellisesti pätevällä tavalla.

Palkansaajien keskusjärjestöt katsoivat, että selviytymissopimukseen liittyminen voisi
olla palkansaajan mahdollisen palkkaturvan kannalta riski. Työntekijän halukkuutta sel-
 Tarkistettu
4.0



Pöytäkirjan asiakohta PTK 103/2016 vp
viytymissopimukseen pyritään parantamaan muutosesityksillä palkkaturvalakiin. Voimas-
sa olevan lain mukaan palkkaturvaviranomainen on saattanut evätä väärinkäytöksenä työn-
tekijän hakeman palkkaturvan, jos työntekijä on jatkanut työntekoaan tietoisena siitä, että
hänen työnantajansa on maksukyvytön. Selviytymissopimuksesta sovittaessa on ilmeistä,
että työntekijä on selvillä maksuvaikeuksista. Esityksen mukaisten muutosten perusteella
selviytymissopimusta ei voida arvioida työntekijän vahingoksi.

Toinen muutosesitys koskee työntekijän saatavan eräpäivän siirrosta johtuvaa epävar-
muutta palkkaturvan haussa. Saatava on haettava palkkaturvana 3 kuukauden kuluessa.
Nyt esitetään, että sopimus saatavan eräpäivän siirtämisestä sitoo myös palkkaturvaa, jos
siirto on tehty oikeudellisesti pätevällä tavalla ja sopimus on tehty kirjallisesti tai se on
muutoin todennettavissa.

Esityksessä ehdotetaan lisäksi muutoksia, joiden perusteella palkkaturvaviranomaisella
olisi oikeus saada Harmaan talouden selvitysyksikön laatimia velvoitteidenhoitoselvityk-
siä, jotka vähentävät hallinnollista työtä ja parantavat mahdollisuutta selvittää palkkatur-
vaan liittyviä epäselvyyksiä ja torjua harmaata taloutta.

Arvoisa puhemies! Esityksessä mainitaan, että sillä ei ole vaikutusta talousarvioon. Pi-
täisi kuitenkin huomioida, että palkkaturvana maksettavia saatavia on viimeksi laajennettu
koskemaan työaikapankkisaatavia ja kohtuullisia matkakustannuksia mutta palkkaturvan
enimmäismäärää ei olla nostettu 15 200 eurosta 15 vuoden kuluessa. Tätä ovat sitten kriti-
soineet tietysti myös työntekijäjärjestöt ja toivoneet, että tähän korotukseen saataisiin jos-
kus myönteinen vastaus.

15.38 Kimmo Kivelä ps:  Puhemies! Paljon on puhuttu ja jo hyvin pitkään, ihan sieltä
80—90-lukujen taitteesta lähtien, paikallisesta sopimisesta, sen kehittämisestä ja niin edel-
leen. Todellisuudessahan paikallisesti sovitaan hyvin monista asioista ilman suurta melua,
ja kyllähän erilaiset työehtosopimukset mahdollistavat sen, että sovitaan paikallisesti toi-
sin, ja monet käytännöt ovat olleet kauan voimassa, ja niistä ei sen suurempaa numeroa teh-
dä.

Mutta yhtäältä, jotta paikallinen sopiminen kehittyisi, se on myös kypsyyskoe. Se edel-
lyttää osapuolilta aitoa sopimista — sopiminen on sopimista, ei sanelua. Jotta sopijaosa-
puolet ovat kypsiä, niin tähän tarvitaan myös koulutusta ja oikeudenmukaista asennetta ja
niin edelleen. Selviytymissopimusmekanismissa halutaan turvata kriisiytyneiden yritysten
toimintaedellytyksiä, siis toimintaedellytyksiä tilanteessa, kun yritys on kriisiytynyt ja krii-
siytymässä, ja tämä kyllä on sellainen kysymys, että siinä tarvitaan sopimisen taitoja ja nii-
den kehittämistä. Koskaan ei voida yksipuolisesti sanella.

15.40 Teuvo Hakkarainen ps: Arvoisa rouva puhemies! Uskon tuntevani yrittäjän elä-
mää melko tarkkaan. Minulla on siitä pitkä omakohtainen kokemus. Olen tutustunut työn-
tekoon ja työntekijöihin myös toiselta puolelta rajaa. Aikoinaan myytiin vanhat sahaveh-
keet Keski-Amerikkaan, muun muassa Hondurasiin, ja kävin siellä vapaaehtoistyönä aina-
kin kymmenkunta kertaa kouluttamassa paikallisia kunnostamaan sahoja ja käyttämään
niitä. Pidän ensiarvoisen tärkeänä, että työnantajat ja työntekijät puhaltavat yhteen hiileen.

Kilpailukykysopimuksessa sovittiin siitä, että työsopimusosapuolet neuvottelisivat ja
ottaisivat työehtosopimuksiinsa ehdot, joiden puitteissa paikallisesti voitaisiin sopia sel-
viytymissopimuksista. Korostaisin sanaa "paikallisesti". Olen useaan otteeseen puhunut
2



Pöytäkirjan asiakohta PTK 103/2016 vp
paikallisen sopimisen puolesta. Monella työpaikalla jo pystytään paikalliseen sopimiseen,
ja toivon sen lisääntyvän.

Työpaikkojen säilyminen ja yritysten hyvinvointi on työntekijän, työnantajan ja kaik-
kien meidän etu. Hallitus ponnistelee määrätietoisesti kassavajeemme paikkaamiseksi.
Mutta edellisten hallitusten holtittoman toiminnan vuoksi vielä on matkaa siihen, että vel-
kaantuminen taittuu. Siksi on ensiarvoisen tärkeää turvata työpaikat.

Arvoisa puhemies! Meidän on kyettävä sopimaan yhdessä. Mikäli osapuolet eivät pysty
tai halua sopia, on usein niin, ettei vaikeuksiin ajautuneelle yrittäjälle jää paljoakaan vaih-
toehtoja. Niitä voivat olla lomautukset, irtisanomiset tai lapun laittaminen luukulle. Tämä
ei ole uhkakuvien maalailua vaan todellista totta monen yrittäjän jokapäiväisessä arjessa.
Eivät yrittäjät lähde tällaisiin toimiin tai edes harkitse niitä huvikseen, vaan vasta pakon
edessä.

Vuosina 2010—2015 valtio otti uutta velkaa 25 miljardia euroa. Kunnat velkaantuivat,
korjausvelka kasvoi, omaisuutta myytiin miljarditolkulla. Vain viidessä vuodessa julkinen
sektori söi kuin se kuuluisa hullu mies Huittisista, siis enemmän kuin tienasi, eikä summa
ollut ihan pieni, se oli yli 40 miljardia euroa. Vasemmallakin olisi vihdoin syytä tunnustaa,
että sama meno ei voi jatkua. Paikallinen sopiminen on yksi keino hallituksen työpakissa,
mikäli paikallisen sopimisen myötä työpaikkoja säilyy. Tuskin oppositiokaan sitä kehtaa
moittia. — Kiitos.

15.44 Antti Kurvinen kesk:  Arvoisa rouva puhemies! Tämä käsillä oleva lakiesityshän
liittyy tähän kilpailukykysopimukseen, joka onneksi saatiin työmarkkinaosapuolten välil-
le hallituksen auttamana ja hallituksen johdolla, ja tämä on sellainen toimenpide, joka ai-
nakin näitten viime viikkojen positiivisten yritysuutisten osalta näyttää purreen ja kääntä-
neen Suomen kurssin.

Paikallinen sopiminen, mistä täällä on useita erittäin hyviä puheenvuoroja käytetty, on
tärkeä asia, ja sen pitää todella olla aitoa sopimista. Näin ollen haluankin ottaa esille tällä-
kin foorumilla tuon toissaviikkoisen Suomen Yrittäjien liittokokouksen erittäin hyvän kan-
nanoton. Suomen Yrittäjätkin, joka edustaa Suomen pientä ja keskisuurta yrittäjäkenttää,
sitä porukkaa, joka on työpaikat luonut viime vuosina ja luo jatkossakin, otti kantaa siihen,
että jos paikallinen sopiminen laajenee ja siihen annetaan lisää voimaa ja lisää valtuuksia,
niin Suomen Yrittäjät on valmis siihen, että myös henkilöstö saa enemmän valtaa päättää
yritysten asioista ja he pääsevät mukaan sinne yritysten hallintoon. Se oli erittäin hyvä kä-
denojennus Suomen Yrittäjiltä, ja tällaisia konkreettisia aidon paikallisen sopimisen
avauksia me tarvitsemme lisääkin.

15.45 Kaj Turunen ps: Arvoisa rouva puhemies! Täällä on pidetty monta hyvää puheen-
vuoroa tästä aiheesta, mutta yhtä sellaista seikkaa, joka on aika olennainen, ei ole kovin-
kaan paljon käsitelty. Täällä on todettu vain neuvotteluosapuolista paikallisessa sopimises-
sa, ja tokihan siinä ovat työntekijät ja sitten yritys neuvotteluosapuolina, mutta kovin jäy-
kät ovat nämä meidän työmarkkinat. Toisaalta minä ymmärrän ammattiyhdistysliikkeen
vaatimuksen siitä, että työntekijöitä edustaa luottamusmies, mutta meillä on paljon nimen-
omaan näissä mikroyrityksissä järjestäytymättömiä työnantajia ja myöskin järjestäytymät-
tömiä työntekijöitä, ja tämä neuvottelutapa paikallisessa sopimisessa, mikä nyt on viety
eteenpäin, edellyttää sitä luottamusmiestä, ja se tarkoittaa sitten myöskin sitä, että työnte-
kijöitten on järjestäydyttävä ja liityttävä ammattiliittoon. Tämä minun mielestäni on osal-
3



Pöytäkirjan asiakohta PTK 103/2016 vp
taan jäykistämässä tätä hyvää paikallista sopimisen kulttuuria. Ilmeisestikin tämä on poliit-
tisesti ratkaistu kuitenkin niin, että tätä nyt edellytetään, mutta ehkä jatkossa pitäisi kuiten-
kin pitää tätä asiaa sillä tavalla yllä, että jos mahdollista, tämmöisestä vaatimuksesta voi-
taisiin jossain vaiheessa luopua, ja uskon, että paikallinen sopiminen olisi paljon helpom-
paa jatkossa.

15.47 Teuvo Hakkarainen ps: Arvoisa puhemies! Semmoinen asia jäi tuossa äsken sano-
matta, että tämmöisessä paikallisessa sopimuksessa on yleensä niin, että yrittäjä sijoittaa
työntekijään. Meillä on arvioitu, että kaksi vuotta siinä menee, kun työntekijä tulee sinne ja
sisäistyy firmaan, ja että se tuottaa alkuun tappiota. No, eihän mikään yrittäjä, joka lähtee
sijoittamaan... Hänhän olettaa, että siitä tulee joskus kakkua, myös sinne yrittäjälle jossa-
kin vaiheessa. Elikkä kun päästään tällä lailla paikallisesti sopimaan, että sitten kun tulee
tulosta, sitten myös saa se työntekijäpuoli parempaa, niin me saamme nousemaan myös
palkkatasoa tällä. Minusta se, että nyt sovitaan jossakin Etelärannassa ja Hakaniemen to-
rilla, mitä tapahtuu Keski-Suomessa, on aika kaukaista touhua. Siellä ei ole ymmärrystä, se
loppuu tuohon Kehä kolmosen varteen se. Tietysti työasioista pystytään puhumaan hyvin,
mutta sitten sen tekeminen on eri asia. Ne ovat yhtä kaukana toisistaan kuin itä on lännestä,
tekeminen ja puhuminen. Että meillä täällä etelässä on opittu paljon puhumaan, mutta se
tekeminen on hyvin vähäistä sitten, jos sitä ruvetaan soveltamaan tuonne maaseudulle. Sik-
si minä tätä paikallista sopimista puolustan, että täytyy ottaa myös se maantieteellinen ase-
ma siinä huomioon, ja niin edelleen.

15.49 Leena Meri ps: Arvoisa rouva puhemies! Edustaja Turunen otti tärkeän asian esille
tuosta yhdistymisvapaudesta, koska meidän perustuslain mukaan jokaisella on yhdistymis-
vapaus ja siihen kuuluu tietysti se, että pitää voida perustaa yhdistys, mikä nyt tietysti edel-
lyttää, että se on laillinen yhdistys, ja myös kuulua tai olla kuulumatta yhdistykseen. Pe-
rustuslain säädöksissä todetaan, että nämä samat asiat koskevat ammatillista yhdistymis-
vapautta. Siinä mielessä tämä on vähän hankala kysymys, elikkä se edellyttäisi sitten sitä,
että pitäisi olla yhdistystoiminnassa mukana ja järjestäytyä.

Hallitus on yrittänyt tehdä paljon meidän työllisyyden eteen, ja en malta olla vielä tässä
lisäksi muistuttamatta siitä, että vuosia kaivattu arvonlisäveron maksuperusteisuus tulee
nyt voimaan. Itselläni oli aikanaan lakiasiaintoimisto, ja minulla se laskutus perustui aina
siihen, että tehtiin se työ ja joskus se laskutettiin. Se tuli sitten ehkä kuukausienkin päästä
— erityisesti sellaisissa tilanteissa, että asiakas oli oikeusaputoimen asiakkuuden kautta
tullut minulle ja nämä maksut tulivat valtion varoista — ja se kesti hyvinkin pitkään. Kui-
tenkin minun piti jo, kun minä jätin oikeuteen laskuni, tilittää arvonlisäverot valtiolle, vaik-
ka minulla oli valtiolta se palkkiokin vielä saamatta. Se on erittäin myönteinen asia, jota on
kiitelty paljon yrittäjien toimesta.

Samaten on tämä perhevapaan kustannusten tasaus. Sitä kohtaan on esitetty myös kri-
tiikkiä, että se olisi väärin sammutettu, mutta en oikein ymmärrä sitäkään, koska joka ta-
pauksessa on haluttu lisää kustannusten tasaamista ja tämä on kuitenkin ensimmäinen as-
kel oikeaan suuntaan, että saisimme sitä meidän työllisyyttä paranemaan ja sitä työllistä-
misen kynnystä laskettua.

Keskustelu päättyi.
4



Pöytäkirjan asiakohta PTK 103/2016 vp
Asia lähetettiin työelämä- ja tasa-arvovaliokuntaan.
5


