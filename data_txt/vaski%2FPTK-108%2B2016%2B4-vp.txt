















































DEM4F9C.tmpSave.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

4. Hallituksen esitys eduskunnalle laeiksi aikuiskoulutustuesta annetun lain, Koulutusra-
hastosta annetun lain ja työttömyysetuuksien rahoituksesta annetun lain 1 §:n muuttami-
sesta

Hallituksen esitys HE 153/2016 vp
Valiokunnan mietintö TyVM 6/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on työelämä- ja tasa-arvovaliokunnan mietin-
tö TyVM 6/2016 vp. Nyt päätetään lakiehdotusten sisällöstä.

Keskustelu

18.48 Tarja Filatov sd (esittelypuheenvuoro): Arvoisa puhemies! Käsittelyssä on siis la-
kiehdotus, joka muuttaisi aikuiskoulutustukea, Koulutusrahasto-lakia ja työttömyysetuuk-
sien rahoituslakia, ja tämä nyt on taas osa sitä kilpailukykysopimuksen sopimuspuolta, jos
näin voisi sanoa.

Valiokunta piti tätä esitystä kannatettavana, vaikka esittikin siihen muutamia kriittisiä
huomioita. Hyvänä valiokunta piti sitä, että näissä uusissa säännöksissä tuodaan myös ul-
komaantyö mukaan siihen laskettuun työssäoloaikaan, mikä on tämän aikuiskoulutustuen
edellytyksenä. Eli kyse on siitä, että jos työtä on tehty Euroopan unionin jäsenvaltiossa,
Euroopan talousalueeseen kuuluvassa valtiossa tai Sveitsissä, niin jatkossa tämäkin työ
lasketaan ikään kuin työssäoloehtoon aikuiskoulutustuen suhteen. Tämä on ehdottomasti
hyvä asia.

Mutta tässä hallituksen esityksessä ehdotetaan vähennettäväksi aikuiskoulutuksen mää-
rää ja kestoa, molempia. Sen lisäksi aikuiskoulutustuen rahoitusjärjestelmää uudistetaan
siten, että palkansaajan aikuiskoulutustuesta poistetaan kokonaan valtionrahoitusosuus ja
tuki rahoitetaan työttömyysvakuutusmaksun tuotosta. Sen sijaan yrittäjien aikuiskoulutus-
tuki säilyy edelleen valtion rahoittamana. Valiokunta totesi tästä kokonaisuudesta, että esi-
tetyt muutokset ovat parempi vaihtoehto kuin se, mikä on ollut hallituksen aikaisemmissa
suunnitelmissa — silloin ajateltiin, että säästötoimena tämä koko aikuiskoulutustuki olisi
muutettu lainaksi. Valiokunta tuumi, että esitetyistä muutoksista ja näistä säästöistä huoli-
matta aikuiskoulutustuki tarjoaa edelleen palkansaajalle kohtuullisen opiskelunaikaisen ta-
loudellisen tuen. Tuki on nimenomaan työelämään siirtyneille kannustin kehittää omaa
osaamistansa, ennen muuta siksi, että työ- ja elinkeinoelämän muut tarpeet muuttuvat jat-
kuvasti. Tuki myös parantaa ihmisten työllistymistä ja jatkotyöllistymisen mahdollisuuk-
sia. Kun on arvioitu sitä, mikä aikuiskoulutustuen merkitys on, niin itse asiassa Koulutus-
rahaston teettämän tutkimuksen mukaan niistä ihmisistä, jotka ovat käyttäneet aikuiskou-
 Tarkistettu
4.0



Pöytäkirjan asiakohta PTK 108/2016 vp
lutustukea, 96 prosenttia koki, että tuki on melko tärkeä tai erittäin tärkeä opiskelun mah-
dollistava tekijä. Samalla tavalla ajattelivat myös työnantajat, joiden työntekijät olivat
käyttäneet tukea: heistä 93 prosenttia oli samaa mieltä, että tuki on tärkeä tai melko tärkeä.

Valiokunta kiinnitti huomiota tasa-arvovaliokuntana siihen, että tässä esityksessä ei ol-
lut tehty sinänsä sukupuolivaikutusten arviointeja, mutta on selvää — tilastot osoittavat
sen — että aikuiskoulutustukea käyttävät enemmän naiset kuin miehet. Sen käyttö on kas-
vanut viime aikoina voimakkaasti, ja naisten käyttö on kasvanut enemmän kuin miesten
käyttö. Kun arvioidaan vuoden 2015 tuen käyttäjiä, jolloin heitä oli 20 000, niin heistä
15 000 oli naisia ja 5 000 oli miehiä. Valiokunnan keskusteluissa nousi esiin se, että kun
tehdään sukupuolivaikutusten arviointeja, niin ei pitäisi miettiä pelkästään sitä, mitkä ovat
lain vaikutukset heihin, jotka ovat enemmistökäyttäjiä, vaan pohtia myös niitä syitä, mistä
johtuu se, että toinen sukupuoli käyttää vähemmän jotakin etuutta tai tukea, ja tämä pitäisi
jatkossa ottaa myös näissä arvioinneissa huomioon — sitä ei itse asiassa ihan mietintöön
asti kirjattu, mutta uskon, että tästä olemme yhtä mieltä.

Valiokunta sen sijaan kiinnitti huomiota siihen, että aikuiskoulutustuella opiskelee vä-
hemmän niitä ihmisiä, joiden kouluttautumisen tarve itse asiassa on kaikkein suurin, elik-
kä esimerkiksi pelkän perusopetuksen varassa olevien osuus tuen käyttäjistä on vain 4 pro-
senttia. Totesimme, että myös yrittäjien osuus on vähäinen, se on 0,5 prosenttia. Valiokun-
ta piti tärkeänä, että näitä molempia ryhmiä kannustettaisiin enemmän koulutuksen piiriin.

Valiokunta kiinnitti huomiota siihen, että aikuisten osaamisen vahvistamista tapahtuu
paitsi tällä aikuisopintotuella myös erilaisilla muilla omaehtoisen koulutuksen reiteillä
sekä tietenkin esimerkiksi opintotuella ja sen lisäksi myös työvoimahallinnon rahoittamal-
la työvoimakoulutuksella tai sitten työnantajien rahoittamalla henkilöstökoulutuksella.
Valiokunta piti tärkeänä sitä, että työelämään siirtyneitä ihmisiä motivoidaan ja kannuste-
taan osaamisen päivittämiseen ja tarvittaessa myös uuden ammatin opiskelemiseen ja
hankkimiseen ja että yhteiskunta turvaa siihen mahdollisuuden, koska esimerkiksi tekno-
logian lisääntyvä käyttö edellyttää ammateissa uusien taitojen ja tietojen omaksumista ja
elinikäisen oppimisen periaate on arvokas keino meidän työelämän rakennemuutoksen
hallinnassa ja hillinnässä.

Valiokunta piti hyödyllisenä sitä, että Suomessa muodostettaisiin kokonaiskäsitys ai-
kuiskoulutuksen tilasta, sen erilaisista vaihtoehdoista ja kehittämisen tarpeista, ja korosti
sitä, että meneillään olevien koulutusta koskevien uudistusten vaikutuksista pitäisi tehdä
kokonaisvaltainen selvitys — ei siten, että arvioidaan vain yhtä uudistusta vaan että arvi-
oitaisiin näitä kaikkia koulutukseen ja opintotukijärjestelmiin, kouluttautumisjärjestelmiin
liittyvien tukien muutoksia ja niiden vaikutuksia mahdollisuuteen kouluttautua ja Suomen
osaamispohjan tulevaisuuteen.

Ensimmäinen varapuhemies Mauri Pekkarinen: Ja edustaja Kontula.

 Anteeksi, puhemies, vielä: valiokunta oli muutoin yksimielinen, mutta mietintöön sisäl-
tyi yksi vastalause.

Ensimmäinen varapuhemies Mauri Pekkarinen: Hyvä. — Edustaja Kontula.

18.54 Anna Kontula vas: No niin, arvoisa puhemies, asiasta puheen ollen: Esityksessä
heikennetään työssä käyvän väestön opiskelumahdollisuuksia sekä rajaamalla opintokuu-
2



Pöytäkirjan asiakohta PTK 108/2016 vp
kausien, vapaiden kuukausien, määrää, että myös laskemalla tuen tasoa. Suunta on ehdot-
tomasti väärä, kun on tiedossa, että opiskelu työuran kaikissa vaiheissa on normalisoitu-
massa ja elinikäinen oppiminen on tulevaisuudessa pikemminkin lisääntymässä merkittä-
västi kuin häviämässä. Suomen kansallinen menestys vaatii ihmisten kannustamista opis-
keluun elämän eri vaiheissa. Koulutusta tarvitaan enemmän kuin koskaan, ja toisaalta di-
gitalisaation ansiosta meillä on siihen enemmän mahdollisuuksia kuin koskaan. Siksi esi-
tin tämän lakiesityksen hylkäystä.

Tosiasia on, että yksikään maailmanhistorian kansantalous ei ikinä ole romahtanut sii-
hen, että ihmisiä olisi koulutettu liikaa. Sen sijaan monen talousvaikeudet johtuvat siitä,
että ihmiset ovat saaneet opiskella liian vähän. On hyvä muistaa, että kaikki opiskelu kas-
vattaa meidän yhteistä kansallista pääomaamme, sitä pääomaa, joka meidän menestyksem-
me kannalta on kaikkein tärkeintä.

18.55 Jani Mäkelä ps: Arvoisa puhemies! Olen ylipäänsä koulutuksen ystävä mutta liial-
lisen koulutuksen ja ylikoulutuksen ystävä en suorastaan ole. Määrä ei korvaa laatua kou-
lutuksessakaan. Oppositio on täällä salissa kauhistellut pienimpiäkin koulutusleikkauksia,
vaikka varmasti koulutusjärjestelmässämme olisi järkeistämisen sijaa. 15 vuotta meillä on
tohtoreiden työttömyys yhtäjaksoisesti kasvanut, eikä esimerkiksi sellaiseen ole maallam-
me varaa. Se on esimerkki mainitsemastani ylikoulutuksesta.

Mutta tässä esityksessä hallitus on lähtenyt siitä, että yhteiskunnassa on oikein tukea
myös aikuisten opiskelua, erityisesti työllistämisen kannalta, ja valiokunnan lähestyminen
asiassa on mielestäni ollut hyvin rakentavaa. Sen sijaan, että pidettäisiin koulutusta kaiken
ratkaisevana poppakonstina, kehottaisinkin katsomaan näitä muutoksia enemmänkin mah-
dollisuutena — koulutuksen perustarkoitus on valmentaa työelämään. Tämä henki on ha-
vaittavissa mielestäni myös valiokunnan mietinnössä, mitä pidän hyvänä asiana.

18.56 Heli Järvinen vihr: Arvoisa puhemies! Me vihreät olemme tämän lakiesityksen
kannalla kolmesta syystä. Ensinnäkin tämä on osa nyt sitä kuuluisaa kilpailukykysopimus-
ta, jota kunnioitamme. Toinen syy on se, että tällä nyt esillä olevalla esityksellä saatiin tor-
pattua hallituksen alkuperäinen todella huono esitys, jolla aikuiskoulutustuki olisi muuttu-
nut lainamuotoiseksi. Kolmas syy on se, että nyt, kun jälleen se on vahvasti tukimuotoi-
nen, muutokset ovat sen verran pieniä, että niiden kanssa pystyy elämään.

Haasteitakin on. Tässä kävi jo ilmi se, että eräs erityinen haaste on se, että nyt tukea
käyttävät todellakin eniten ne, jotka sitä vähiten tarvitsevat, ja vähiten ne, jotka sitä toden-
näköisesti eniten tarvitsevat. Vähiten sitä käyttävät yrittäjät, vain 0,5 prosenttia, ja perus-
koulun käyneet, vain 4 prosenttia, kun suurin osa tuen käyttäjistä on korkeakoulutettuja tai
ainakin ammattiin koulutuksen saaneita.

Kun tiedämme tulevaisuuden — muuttuva ja pirstaloituva työelämä vaatii meiltä yhä
uudenlaista oppimista — se iso kysymys on se, miten saamme turvattua monimuotoisen it-
sensä kehittämisen ja elämän mittaisen oppimisen. Työvoimakoulutus, henkilöstökoulu-
tus ovat yksi ratkaisu, mutta myös aikuiskoulutustuen suosio, joka on kasvanut tasaisesti
vuodesta 2010 asti, on selkeä osoitus siitä, että sitä jatkossakin tarvitaan vähintään yhtä
paljon kuin tähän asti.

18.58 Tarja Filatov sd: Arvoisa puhemies! Kun äsken puhuin valiokunnan puheenjohta-
jana, niin nyt haluan sanoa muutaman sanan sosialidemokraattien näkökulmasta. Niin kuin
3



Pöytäkirjan asiakohta PTK 108/2016 vp
sanoin aikaisemmassa keskustelussa, silloin kun tehdään joku sopimus, niin meillä on ta-
pana tukea kaikkia niitä esityksiä, jotka siihen kokonaisuuteen kuuluvat, olivat ne sitten
mukavia tai ikäviä. Tämä kyllä kuuluu sinänsä ikäviin esityksiin, jos me mietimme sitä no-
peaa rakennemuutosta, joka yhteiskunnassa on: meillä kuolee satoja työpaikkoja yhden
päivän aikana ja syntyy uusille aloille satoja työpaikkoja jo yhden päivän aikana. Tämä
kertoo siitä kiihtyvästä muutoksesta, mikä meillä on. Jos mietimme tätä koko ketjua, jossa
aikuiskoulutus ja aikuiskoulutustuki on yksi kouluttautumisen mahdollisuus, niin se jos
joku on ennaltaehkäisyä työttömyyden näkökulmasta, koska se lähtee siitä, että ihminen on
töissä, tunnistaa, että hän tarvitsee joitakin uusia elementtejä, jotta voi työssänsä selvitä tai
vaikkapa saada uuden pätevyyden — jos vaikka me olemme täällä muuttaneet pätevyyttä
joissakin julkisissa tehtävissä — eli haluaa kouluttautua siihen, jotta voi työpaikkansa säi-
lyttää. Jos katsoo niitä tuloksia, mitä tässä on, niin tämän kokonaisuuden ehdoton hyöty on
se, että sitä kautta kouluttaudutaan niille aloille, joilla meillä on työvoimasta pulaa, esimer-
kiksi terveyden- ja sairaanhoitotyön puolelle ja sitten sosiaalityön puolelle. Lisäksi voisi
sanoa, että opetusala on toinen sellainen sektori, jolla ammattitaitoisesta työvoimasta aina
joskus on pulaa — ei tällä hetkellä niin voimakkaasti. Eli tämä vastaa osaltansa myös työ-
voiman saatavuusvaikeuksiin.

Ongelmallista on se, että tätä tukea leikataan kestoltansa, koska useimmiten juuri mei-
dän järjestelmiemme ongelma on se, että jos pitää hankkia ihan kokonaan uusi ammatti,
olipa sitten kyse vaikka työvoimapoliittisesta koulutusta, niin tuo tukijakso ei riitä siihen.
Se riittää siihen, että täydennetään palasia, mutta ei saada sitä ammattitutkintoa, ja sen
vuoksi ehkä ongelmallisin kysymys on se, että kesto lyhenee.

19.00 Anna Kontula vas: Arvoisa puhemies! Ihmettelen kovasti, ymmärsinkö väärin vai
tuliko joku virhelause, jos vihreät toteavat, että perustelu sille, että tämä on hyvä heiken-
nys, on se, että eniten sitä tukea käyttävät ne, jotka vähiten tarvitsevat. Samalla perusteel-
lahan voisi perustella myös yliopistoleikkauksia, koska myös siinä käyttäjät ovat ensisijai-
sesti verraten korkeasti koulutettuja ihmisiä. Ja jos se, mikä on olemassa oleva koulutusas-
te, on määritelmä sille, kuka koulutusta tarvitsee, niin silloin ei ole mitään syytä kouluttaa
ihmisiä yliopistoissa sen enempää. Minä en ajattele näin, ja se kokemus, mikä minulla on
työelämästä, ei tue tätä ajatusta. 

Meillä on tällä hetkellä työelämässä sellainen tilanne, että erityisesti minun ikäisissäni ja
vanhemmissa ikäluokissa alkaa olla aika isoja osaamisvajeita suhteessa siihen, kuinka no-
peasti työelämä muuttuu. Me olemme ehkä ensimmäistä kertaa historiallisesti sellaisessa
tilanteessa, jossa nuoret työpaikoille tulevat osaavat monia sellaisia taitoja, joita pitkään
alalla olleet eivät osaa, liittyen digitalisaatioon, koneiden käyttöön, koko tähän verkkomaa-
ilmaan. Tällä on monia psykologisia vaikutuksia ihmisten hyvinvointiin, toimintakykyyn
ja työpaikkojen sisäisiin suhteisiin, plus että siellä on valtava tarve uudelleen-, jatko- ja
täydennyskouluttautumiselle.

Lisäksi monet sellaiset henkilöt, jotka tätä koulutustukea ovat käyttäneet, ovat sellaisia
ihmisiä, jotka ovat täydentäneet opintojaan, esimerkiksi niin, että töihin on menty, kun gra-
du on vielä tekemättä, vaikka muuten onkin tutkinto valmis, ja sitten ollaan ne viimeiset
opiskelurauhakuukaudet saatu sillä opintovapaalla ja tutkinto sillä lailla suoritettua.

Edelleen olen sitä mieltä, että turhaa opiskelua ei ole.
4



Pöytäkirjan asiakohta PTK 108/2016 vp
19.02 Jani Mäkelä ps: Arvoisa puhemies! On aivan oikein pohtia sitä, miksi he, jotka tar-
vitsisivat eniten koulutusta, eivät siihen hakeudu. Kyse on siitä, miten palveluita saadaan
tarjottua ihmisille ja miten heitä saadaan motivoitua niihin, miten mahdollinen syrjäyty-
miskehityskin saataisiin katkaistua. Ei se taikatempuilla tapahdu. Maalaisjärjellä ajatellen
sellainen koulutus motivoi, jonka kautta voi työllistyä ja saada palkkatuloja — ei koulutus-
ta koulutuksen vuoksi vaan työelämään pääsemisen vuoksi. Niin tässä koulutuksessa kuin
muussakin koulutuksessa tulee välttää tyhjäkäyntiä ja sellaista koulutusta, joka ei johda
työllistymiseen tai palkkatulojen saamiseen.

On myös syytä huomioida työssäoppiminen ja hiljaisen tiedon siirtäminen uusille alaa
opiskeleville. Ei se koulussa siirry, se käytännön osaaminen työelämästä, kyllä siihen tar-
vitaan harjoittelua työelämässä ja kenties oppisopimuksen tyyppisiä järjestelyjä.

19.03 Heli Järvinen vihr: Arvoisa puhemies! Ettei jää väärinkäsitystä vihreiden linjasta,
toistan uudelleen, että on kolme syytä, joiden takia meidän on helppo olla tämän esityksen
takana: Ensimmäinen syy on kilpailukykysopimus, ja tämä lakipaketti on osa sitä. Toinen
syy on se, että tällä esityksellä saatiin torpattua hallituksen alkuperäinen, vielä paljon huo-
nompi esitys, jolla aikuiskoulutustuki olisi muuttunut lainamuotoiseksi. Ja se kolmas syy
on se, että vaikka muutokset ovat kielteisiä, ne ovat sen verran pieniä, että niiden kanssa
pystyy elämään.

Sen sijaan näen haastetta siinä, että ne, jotka tätä eniten tarvitsevat, jotka ovat siis vähi-
ten koulutettuja tällä hetkellä, käyttävät kaikkein vähiten tätä koulutusmuotoa. Tulevaisuu-
den haaste on ilman muuta se, millä saisimme myös vain peruskoulun käyneet ja yrittäjät
hyödyntämään tätä vaihtoehtoa. Ja kannatan myös kaikkia muita koulutusmuotoja, joilla
saamme ammattitaitoa kasvatettua ja kehitettyä työtehtävien vaatimalle tasolle.

19.04 Anna Kontula vas: Arvoisa puhemies! Kommentoisin vielä edustaja Mäkelälle.
Opiskelun ensisijainen tarkoitus ei ole valmistaa ihmistä työelämään vaan valmistaa ih-

mistä elämään. Sitä, mikä hänen työuransa sitten tulee olemaan, on hirvittävän vaikea ar-
vioida etukäteen. Tohtorien työttömyys ei ole suinkaan osoitus liikakoulutuksesta sen
enempää kuin metallimiesten työttömyys osoitus liiasta ammattikoulutuksesta tässä maas-
sa — erityisesti sen takia, että tohtorien työttömyys on tällä hetkellä 4 prosenttia ja työttö-
myysjaksot verraten lyhyitä.

Meillä on aika paljon varoittavia esimerkkejä siitä, mihin liika työelämäorientaatio kou-
lutuksen suunnittelussa johtaa. Koulutuksen suunnittelu tehdään niin paljon etuajassa, että
meidän järjestelmillämme ei ole kykyä ennakoida sitä, mitkä ovat ne oppisisällöt, jotka
ovat jollakin lailla relevantteja sen tulevaisuuden työelämän kannalta. Tämän takia silloin,
kun ollaan keskitytty liikaa työelämän tarpeisiin, ollaan varsin usein menty harhaan, kou-
lutettu tietylle alalle eksakteja ammattipätevyyksiä enemmän kuin mitä tältä alalta sitten
siinä vaiheessa löytyy työpaikkoja, kun niitä ihmisiä lopulta sieltä koulusta valmistuu.

Toisaalta me tiedämme, että kaikkein suurimmat, yhteiskunnallisesti merkittävät kek-
sinnöt ovat yleensä syntyneet vahingossa, silloin kun joku ihminen on ollut suunnittele-
matta väärässä paikassa, tekemässä vääriä asioita. Meidän koulutuksemme suurimmat saa-
vutukset evoluutioteoriasta lähtien ovat syntyneet sattumalta. Ja jos tälle sattumalle, jos et-
sinnälle, jos opiskelulle ilman eksaktia, lukkoon lyötyä päämäärää ei jätetä tilaa, niin me
menetämme nämä mahdollisuudet näihin sattumiin.
5



Pöytäkirjan asiakohta PTK 108/2016 vp
19.07 Tarja Filatov sd: Arvoisa puhemies! On helppo yhtyä siihen, mitä edustaja Kontu-
la sanoi siitä, että me koulutamme ihmisiä kyllä enemmän elämää varten kuin kilpailuky-
kyä tai työelämää varten. Mutta se lopputulos, että me koulutamme ihmisiä elämää varten,
on hyväksi myös työelämälle ja kilpailukyvyllemme.

Jos mietitään, miksi peruskoulun varassa olevat ja ne ihmiset, joiden sanotaan usein tar-
vitsevan eniten koulutusta, kouluttautuvat vähiten tai eivät ole siihen niin innokkaita, niin
voisi miettiä myös sitä, mikä on se palkitsevuus erilaisilla koulutustasoilla työskentelevien
ihmisten kohdalla siitä, jos kouluttautuu lisää. Ja uskallan väittää, että usein matalapalkkai-
sissa tehtävissä se, että kouluttautuu lisää, ei välttämättä tuo helpompia työoloja eikä vält-
tämättä kovin paljon enempää palkkaakaan, jolloin kannustin saattaa olla pienempi.

Lisäksi usein niiden ihmisten, ketkä ovat jääneet pelkän peruskoulun varaan, historiassa
saattaa olla oppimisvaikeuksia, saattaa olla joitakin muita ikäviä tuntemuksia siltä koulu-
ajalta, ja sen vuoksi kouluttautumisinnokkuus ei ole niin suurta. Meidän pitäisi osata puut-
tua siihen, miksi joillekin meistä syntyy koulukammo tai opiskelukammo tai vastenmieli-
syys opiskelua kohtaan, kun suurin osa ihmisistä opiskelee mielellänsä ja oppii uusia asioi-
ta mielellänsä.

Lisäksi kannattaisi miettiä sitä, miksi pelkän peruskoulun varassa olevat ihmiset, jotka
ovat työttömänä, eivät niin mieluusti lähde kouluttautumaan. Yksi syy on varmasti se, että
siihen ei ole riittäviä taloudellisia mahdollisuuksia.

19.08 Jani Mäkelä ps: Arvoisa puhemies! Edustaja Kontulalle kommenttina, että eipä se
evoluutioteoria Darwinin toimesta nyt ihan sattumalta syntynyt vaan vuosikymmenten
työn tuloksena.

Siitä olen samaa mieltä, että liian eksaktin ammattitaidon kouluttaminen ei ole välttä-
mättä mielekästä muuttuvassa maailmassa. Hyvänä esimerkkinä on peliteollisuus. On hy-
vin todennäköistä, että siinä ajassa, kun pystytään puhaltamaan pystyyn koulutus, jossa
koulutettaisiin pelikoodaajia, se peliteollisuus on muuttunut jo aivan toisennäköiseen asen-
toon kuin se oli siinä kohtaa, kun ihmisiä käytiin kouluttamaan, ja kun he valmistuvat, am-
mattitaidolla ei enää juurikaan ole käyttöä. 

Mutta kyse on siitä, mihin suureen suuntaan sitä koulutusta lähdetään viemään: koulu-
tetaanko sellaisia henkilöitä, joilla on perustavanlaatuinen valmius tällaisen koodaustyön
tekemiseen riippumatta siitä, minkä luonteista se on. Sitä tullaan aina tarvitsemaan tulevai-
suudessa. Monta muutakin käytännön työtä tullaan tarvitsemaan tulevaisuudessa mutta
vain pieni määrä tiettyjä teoreettisia osaamisen alueita tai taiteeseen liittyviä osaamisen
alueita, ja näihin ei tule ylikouluttaa. Täytyy muistaa myös se, että näitä asioita tehdään yh-
teisillä rahoilla tilanteissa, joissa resurssit ovat rajalliset, elikkä on tietysti hienoa sanoa
ihanteeksi, että opiskellaan elämää eikä työelämää varten, mutta kun sen rahankin pitäisi
riittää siihen koulutuksen järjestämiseen.

19.09 Anna Kontula vas: Arvoisa puhemies! Kommentoisin vielä tätä, miksi joko perus-
koulun käyneet tai jopa peruskoulun kesken jättäneet ihmiset eivät hakeudu tämän nyt kä-
sittelyssä olevan tuen piiriin. Olen itse aikaisemmassa elämässäni tutkinut sellaisia raken-
tajia, jotka ovat päätyneet rakennusalalle sen takia, että heillä on aika repaleinen koulutaus-
ta siellä takana ja kauheasti muita työmahdollisuuksia ei sitten ole ollut. He ovat tyypilli-
sesti olleet semmoisia takapenkissä istuvia pahoja poikia, joilleka koko koulupolku siellä
peruskoulussa, niin kauan kuin siellä on sinnitelty, on ollut jatkuvaa opettajan ja ehkä tois-
6



Pöytäkirjan asiakohta PTK 108/2016 vp
ten oppilaidenkin taholta tulevaa vakuuttelua siitä, että sinusta ei ainakaan ole opiskelijak-
si. Ja tämähän ei pidä paikkaansa. Jokaisesta meistä on opiskelijaksi, mutta siinä verrokki-
ryhmässä näille on onnistuttu yhdeksän vuoden aivopesun aikana vakuuttamaan, että he ei-
vät sitä ainakaan ole. Tämä oli kauhean laajalti jaettu kokemus niiden rakentajien keskuu-
dessa, joita minä haastattelin tutkimukseeni. En yhtään ihmettele, että kun auktoriteetit sa-
novat koulussa toistuvasti tällä lailla ja kun koulu on ollut vuodesta toiseen siellä nurkassa
seisomista tai unohtuneiden tavaroiden takia jälki-istuntoon jäämistä, niin et sitten kyllä
koe, että identiteetissäsi tämä opiskelijapuoli tulisi kauhean vahvasti esille ja että vielä
omatoimisesti haluaisit uudestaan samanlaiseen kidutukseen, josta olet onneksi päässyt
kertaalleen pois. Että siihen on ihan luonnollinen syy, minkä takia juuri tässä porukassa va-
paaehtoinen, omasta aloitteesta tapahtuva koulutus on niin harvinaista, ja sille me kyllä pe-
ruskoulun puolella voisimme tehdä aika paljon. 

Yleiskeskustelu päättyi.

Eduskunta hyväksyi hallituksen esitykseen HE 153/2016 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
7


