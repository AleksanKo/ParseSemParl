















































DEM230D.tmp.xml


Pöytäkirjan asiakohta PTK 63/2018 vp
Pöytäkirjan asiakohta 

PTK 63/2018 vp

Täysistunto

Torstai 7.6.2018 klo 16.05—18.28

2.2. Suullinen kysymys sote-palveluista sgei-palveluina (Touko Aalto vihr)
Suullinen kysymys SKT 89/2018 vp

Suullinen kyselytunti

Puhemies Paula Risikko: Myöskin vihreällä eduskuntaryhmällä oli sote-uudistukseen
liittyvä kysymys. Edustaja Aalto.

Keskustelu

16.14 Touko Aalto vihr: Arvoisa puhemies! Ruotsissa terveysfirmojen voitontavoittelua
harkitaan rajoitettavaksi. Helsingin Sanomien mukaan pääomasijoittajien katseet käänty-
vätkin nyt Suomeen, jossa tällaista keskustelua ei edes käydä. Keino voittojen rajoittami-
seen on olemassa, ja se on sote-palveluiden määrittäminen yleistä taloudellista etua koske-
viksi palveluiksi eli niin kutsutuiksi sgei-palveluiksi.

Perustuslakivaliokunnan mukaan tämä olisi yksi ratkaisu, jolloin EU:n notifiointia, mis-
tä puhuttiin, ei tarvitsisi tehdä. Samalla se rajoittaisi terveysfirmojen voitot kohtuullisiksi.
Hyvä valtiovarainministeri Petteri Orpo, miksi hallitus ei ole määritellyt sote-mallissaan
sote-palveluita sgei-palveluiksi, ja aikooko hallitus nyt tältä osin muuttaa esitystään, vai et-
tekö te halua rajoittaa terveysfirmojen voitontavoittelua ja turvata uudistuksen oikeusvar-
muutta? [Li Andersson: Eivät varmaankaan halua!]

16.15 Kunta- ja uudistusministeri Anu  Vehviläinen  (vastauspuheenvuoro):  Arvoisa
puhemies! Olemme todellakin lukeneet tarkasti, että tässä perustuslakivaliokunnan lausun-
nossa otetaan esille myös eräänä mahdollisuutena nämä sgei-palvelut. Mutta sitten kun me
katsomme meidän maakuntiamme, niin on erittäin vaikea nähdä, että esimerkiksi Uudella-
maalla olisi markkinapuutetilanne, johon näitä sgei-palveluita erityisen paljon olisi tarkoi-
tettu käytettäväksi, eli se ei ole kyllä ihan suoraan otettavissa, ja sen takia sitä ei ole aiem-
massa valmistelussa otettu huomioon. Mutta tulemme tähän myös perusteellisesti vastaa-
maan tässä vastineessa, joka ministeriöitten puolelta tulee.

Mitä tulee Ruotsiin ja myös niihin hyviin ja huonoihin uutisiin heidän järjestelmänsä toi-
mivuudesta, niin sen haluan todeta, että meillä on myös tarkkaan kyllä tämän kolmen vuo-
den valmistelun aikana seurattu sitä, mitä siellä Ruotsissa on tapahtunut, ja meidän omassa
mallissammehan pitää pyrkiä estämään ne virheet ja kustannukset ja palvelujen huonon-
nukset, joita heillä on tapahtunut.

16.16 Outi Alanko-Kahiluoto vihr (vastauspuheenvuoro): Arvoisa rouva puhemies! Ar-
voisa pääministeri, pidin teidän vastaustanne äsken hyvin huolestuttavana. Osoititte, että
ette ole lukenut perustuslakivaliokunnan lausuntoa, tai jos olette lukenut, niin ette ole ko-
 Tarkistettu
4.1



Pöytäkirjan asiakohta PTK 63/2018 vp
vin vakavasti sitä ottanut. Siellä sanotaan hyvin selvästi, että eduskunnan elikkä tässä ta-
pauksessa sosiaali- ja terveysvaliokunnan on joko hoidettava tämä notifikaatioasia tai sit-
ten selvitettävä näiden sgei-palveluiden mahdollisuutta. [Välihuutoja kokoomuksen ryh-
mästä] Nyt kuulimme ministeri Vehviläiseltä, että sgei-palveluiksi luonnehtiminen ei ole
mahdollista, ja pääministeri on sitä mieltä, että notifikaatio ei ole se reitti, mitä tullaan ete-
nemään. Kysynkin: onko hallitus siis valinnut strategiakseen sen, että kaadatte valinnanva-
pausesityksen perustuslakivaliokunnassa, kun ette aio noudattaa sen ehtoja?

16.17 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Nyt täytyy olla todella tarkkana siitä, lukea tarkasti sitä perustuslakivaliokun-
nan lausuntoa, mitä se myös meiltä hallitukselta edellyttää. Mutta sitten sen verran pyydän
myös edustajaa malttamaan, että kun olemme valmistelemassa tätä vastinetta sosiaali- ja
terveysvaliokunnalle, jonka jäsen tekin olette, niin me siellä pystymme arvioimaan ja myös
haluamme arvioida tässä vastineessa tarkasti tätä notifikaatioasiaa, joka pitää myös sisäl-
lään sitten meidän aiemman kantamme siihen, miksi emme katso, että sgei-palveluita käy-
tettäisiin tässä yhteydessä.

16.17 Ville Niinistö vihr (vastauspuheenvuoro): Arvoisa puhemies! Palataan hiukan
taaksepäin. Sosiaali- ja terveyspalvelujen uudistus tarvitaan alun perin sen takia, että meil-
lä eläkeläiset, työttömät ja pienituloiset eivät pääse riittävän hyvin hoitoon ja perustervey-
denhuolto on rapautunut. Kun me laittaisimme sen yhdessä kuntoon, panostaisimme ennal-
ta ehkäisevään hoitoon ja varhaiseen hoitoonpääsemiseen, [Välihuutoja kokoomuksen ryh-
mästä] me välttäisimme sairastumisia ja saisimme terveydenhuollon kustannuksia rajoitet-
tua sitä kautta, että hoito on parempaa. No, mitä hallitus on tekemässä? Asiantuntijakuule-
miset eduskunnassa ovat olleet murskaavia, koska ajatte kokoomuksen laajaa valinnanva-
pausmallia eli oikeasti markkinamallia, jossa valinnanvapaus on lähinnä yritysten
valinnanvapautta [Susanna Huovinen: Asiantuntijat ovat väärässä! — Kokoomuksen ryh-
mästä: Höpö höpö!] markkinoida palveluitaan ihmisille ja poimia sieltä markkinoilta itsel-
leen soveltuvimmat asiakkaat. Se johtaa kustannusten kasvamiseen, palveluketjujen sirpa-
loitumiseen ja siihen, että joudutaan luomaan keinotekoisia rakennelmia, kuten asiakas-
suunnitelma, joilla estetään teidän mallinne heikkouksia toteutumasta mutta luodaan uusia
ongelmia. Esimerkiksi perustuslakivaliokunta kiinnitti huomiota siihen, että sen oikeudel-
linen status on epäselvä. [Puhemies: Mikä on kysymys?] Kysymys on, arvoisa puhemies,
pääministerille: oletteko valmiita arvioimaan perustuslakivaliokunnan mittavat huolet ja
miettimään koko markkinamallin lykkäämistä ja rajoittamista merkittävästi, jotta uudistus
voi ylipäätään toteutua?

16.19 Pääministeri Juha Sipilä (vastauspuheenvuoro): Arvoisa puhemies! Tässä valin-
nanvapaudessa myöskin työttömät ja eläkeläiset pääsevät nyt osallisiksi siitä ohituskaistas-
ta, joka on ollut vain työssäkäyville. Eli eläkeläinen tai työtön pystyy samalla lailla nyt va-
litsemaan julkisen ja yksityisen palvelun väliltä ja sillä tavalla pääsemään nopeasti nimen-
omaan siihen perusterveydenhuollon palveluun. Eli tämä on kaiken lähtökohtana tässä. Jo-
not lyhenevät, tasa-arvoisuus paranee.

Mitä tulee perustuslakivaliokunnan lausuntoon, totta kai hallitus ottaa vakavasti sen ja
vastaa niihin kysymyksiin, jotka liittyvät esimerkiksi valinnanvapauden vaiheistukseen, ja
hallitus vastineessaan tulee sitten ehdottamaan siihen mallin.
2



Pöytäkirjan asiakohta PTK 63/2018 vp
16.20 Martti Talja kesk (vastauspuheenvuoro): Arvoisa puhemies! Saamani tiedon mu-
kaan Slovakian valtio notifioi etukäteen terveyspalvelumallinsa, ja itse asiassa siellä me-
nettely on kuitenkin ollut senkaltainen, että kun he muuttivat toimintatapaansa, rahoitus-
toimintatapaansa ja nimenomaan tuottajamallia, niin siellä kuitenkin päädyttiin siihen, että
hollantilainen yhtiö on valittanut sitten Euroopan unionin tuomioistuimeen notifikaatiosta
huolimatta. Ministeri Orpo, miten te ajattelette tältä pohjalta, mikä tämän notifikaation pai-
noarvo olisi Suomen osalta? [Touko Aalto: Oikeusvarmuus!]

16.20 Valtiovarainministeri Petteri Orpo (vastauspuheenvuoro): Arvoisa puhemies! Se
viimekätinen oikeusvarmuus saadaan kuitenkin vasta EU-tuomioistuimesta, [Kokoomuk-
sen ryhmästä: Näin on!] siis vasta EU-tuomioistuimesta, eli nopeaa reittiä ei edes olisi.

16.21 Ben Zyskowicz kok (vastauspuheenvuoro): Arvoisa rouva puhemies! Olin sunnun-
taina markkinoilla Hakaniementorilla. [Paavo Arhinmäki: Niin olin minäkin!] Näin siellä
edustaja Arhinmäenkin, ja siellä muut kuin Arhinmäki kysyivät minulta, mitä se valinnan-
vapaus oikein tarkoittaa. Minä selitin näille ihmisille — useat olivat pienituloisia eläkeläi-
siä — että se tarkoittaa sitä, että voi valita julkisen ja yksityisen palveluntuottajan väliltä
perusterveydenhuollossa ja että hinta on sama eli on sama asiakasmaksu. Sitten tietysti se-
litin, että tämä johtaa siihen, että saatavuus paranee eli jonot poistuvat. Se johtaa myös sii-
hen, että kustannusvaikuttavuus paranee, ja se johtaa myös siihen, että kun kilpaillaan po-
tilaista, niin potilaslähtöisyys, tämmöinen palvelualttius, paranee. Sen jälkeen nämä eläke-
läiset sanoivat minulle, että ”minä en ymmärrä, miksi kukaan tuollaista vastustaa”. [Nau-
rua] No, pitää sanoa, että minäkään en ymmärrä. Ja nyt kysyn ministeri Vehviläiseltä: ym-
märrättekö te? 

16.22 Kunta- ja uudistusministeri Anu  Vehviläinen  (vastauspuheenvuoro):  Arvoisa
puhemies! Nyt ymmärrän erittäin hyvin, kun edustaja Zyskowicz kertoi sen minulle. 

Mutta vakavasti ottaen, tässä tuli erittäin hyvin se, että valinnanvapauden ideahan on se,
että peruspalveluja voidaan vahvistaa. Niillä ihmisillä, jotka eivät tällä hetkellä voi olla
muissa kuin julkisen puolen jonoissa, on myös mahdollisuus valita yksityisen tai sitten jär-
jestöjen tuottamia sote-palveluja sote-keskuksesta ja päästä nopeammin lääkäriin. Silloin
pystymme vahvistamaan sitä, että peruspalvelut ovat ensisijaisia, ja erikoissairaanhoitoa
käytetään toivottavasti tätä kautta myös vähemmän. 

Sen haluan todeta, että jos me ajattelemme ihmisiä, niin meistä itse kukin haluaa entistä
enemmän korostaa omaa itsemääräämisoikeuttamme siinä, että me voimme itse vaikuttaa
niihin palveluihin, joita me tarvitsemme, ja valinnanvapaus antaa siihen hyvät eväät. 

16.23 Joona Räsänen sd (vastauspuheenvuoro): Arvoisa puhemies! Tätä hallituksen
sote-sekoilua on kyllä vaivannut ainakin se, että hallituksen tarina vaihtuu päivä päivältä.
Tästä hyvä esimerkki on se, kun eilen keskustelimme tässä salissa valtion lisätalousarvios-
ta, jossa jälleen 100 miljoonaa euroa varattiin lisää näihin valinnanvapauspilotteihin. Eilen
kyseltiin täältä opposition tontilta siitä, kun perustuslakivaliokunta on nyt kahteen kertaan
sanonut hallitukselle, että älkää menkö toteutuksen puolelle, ennen kuin yhtäkään lakia on
vielä voimassa — perustuslakivaliokunta on siis kahteen kertaan tämän todennut. Eilen
ministerit Orpo ja Vehviläinen täällä vakuuttelivat, että eihän tässä ole mitään ihmeellistä
ja että kyllä voidaan rahaa tänne kaataa. No, mitäs sitten tänään? Tänäänhän ministeriö on
3



Pöytäkirjan asiakohta PTK 63/2018 vp
nyt sitten ilmoittanut, että nämä pilotit keskeytetään. [Eduskunnasta: Oho!] Kyllä se kysy-
mys kai kuuluu: miten tässä nyt näin kävi? [Naurua]

16.24 Valtiovarainministeri Petteri  Orpo  (vastauspuheenvuoro):  Arvoisa puhemies!
Taas on väärin ymmärretty. Yhtään [Hälinää] — hyvät edustajat — veronmaksajien euroa
ei lähetetä valinnanvapauspilottien rahoitukseen, ennen kuin lait on tässä talossa teidän toi-
mestanne hyväksytty, [Paavo Arhinmäen välihuuto] ei yhtään euroa. Valinnanvapauspilo-
tit on käynnistetty hankkeina, mutta nyt, kun perustuslakivaliokunta on pyytänyt niihin tar-
kennuksia, sosiaali- ja terveysministeriössä pilottien sisältöjen ja ohjeistuksien kriteerejä
tarkennetaan. [Sosiaalidemokraattien ryhmästä: Ei!] Tässä ei ole mitään ihmeellistä, ja
teette taas numeron asiasta, joka vain harmittaa teitä, koska valinnanvapaus etenee. [Väli-
huutoja sosiaalidemokraattien ryhmästä] Pilotit on tarkoitettu siihen, että tämä suuri sys-
teeminen muutos, joka on tarkoitettu ihmisten palveluja varten, niiden kehittämiseen, ku-
ten edustaja Zyskowicz hienosti kuvasi, etenee. Pilotit ovat tapa saada kaikki maakunnat
mukaan tähän, jotta päästään eteenpäin. Mutta rahaa ei makseta, ennen kuin lait on käsitel-
ty. 

Kysymyksen käsittely päättyi.
4


	2.2
	16.14
	16.15
	16.16
	16.17
	16.17
	16.19
	16.20
	16.20
	16.21
	16.22
	16.23
	16.24


