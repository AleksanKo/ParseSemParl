















































DEM3043.tmp.xml


Pöytäkirjan asiakohta PTK 145/2018 vp
Pöytäkirjan asiakohta 

PTK 145/2018 vp

Täysistunto

Tiistai 22.1.2019 klo 14.00—16.29

7. Hallituksen esitys eduskunnalle laiksi kuntalain muuttamisesta
Hallituksen esitys HE 280/2018 vp
Valiokunnan mietintö HaVM 24/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on hallintovaliokunnan mietintö HaVM 24/
2018 vp. Nyt päätetään lakiehdotuksen sisällöstä.

Keskustelu

15.01 Toimi Kankaanniemi ps: Arvoisa herra puhemies! Kysymyksessä on siis kunta-
lain muutos siltä osin, että erityisen vaikeassa taloudellisessa asemassa olevan kunnan ar-
viointimenettelyn käynnistämisen edellytyksiä esitetään tarkennettaviksi ja muutettaviksi.
Ensinnäkin suhteellista velkaantuneisuutta kuvaava tunnusluku ehdotetaan korvattavaksi
lainanhoitokykyä kuvaavalla konsernitilinpäätöksen laskennallisella lainanhoitokatteella.
Toiseksi negatiivinen vuosikate ehdotetaan korvattavaksi tunnusluvulla, jolla verrataan
konsernituloslaskelman vuosikatetta poistoihin. Lisäksi otetaan vuokravastuut lainamää-
rää kuvaavassa tunnusluvussa mukaan, ja vielä sitten tuloveroprosentin tasoa esitetään
nostettavaksi. 

On ihan paikallaan, että nämä muutokset kuntalakiin tehdään. Kuntien itsehallinto eli
kuntalaisten itsehallinto on meillä perustuslaissa säädetty, ja silloin kun puututaan kunnan
olemassaoloon jopa näillä arviointimenettelyillä, ollaan tekemisissä siis vakavien asioiden
kanssa. Tältä osin niiden tekijöiden, joilla näitä päätöksiä tehdään, tulee olla sellaisia, että
ne kuvaavat todellisuutta, juuri sitä kunnan tilannetta, missä kukin kunta on. Eli on hyvin
tärkeää, että tämä toteutuu. 

Viime vaalikauden aikana, 2011—2015, lukuisa määrä kuntia ajautui taloudellisiin vai-
keuksiin ja tähän arviointimenettelyyn ja kuntaliitoksiin lopulta. Silloin tietysti oli valtion
politiikka sellaista, että kuntien valtionosuuksia ei pidetty asianmukaisella tasolla. Kunti-
en velkamäärä kasvoi 10 miljardista 17 miljardiin, lukuisten kuntien veroprosentit nousi-
vat, henkilöstöä vähennettiin, ja mikä ikävintä, palvelut heikkenivät. Nyt ollaan siinä tilan-
teessa, että tällä vaalikaudella ei ole kuntia ajautunut arviointimenettelyyn, mutta vaara on,
että jälleen näin alkaa käydä. Kun tässä nyt maakuntauudistustakin ainakin yritetään, nämä
kuntien tilanteet muuttuvat senkin myötä niin, että kunnan omat liikkumismahdollisuudet
taloutensa korjaamiseksi ovat entistä vaikeammat ja ahtaammat, kun sosiaali- ja terveys-
menot poistuvat kunnan taloudesta. 

Tältä osin totean, että toivottavasti ensi kaudella ei tarvita näitä arviointimenettelyjä,
mutta on hyvä ja tärkeää, [Puhemies koputtaa] että niiden tekijät ovat kuitenkin kunnossa.
 Tarkistettu
4.0



Pöytäkirjan asiakohta PTK 145/2018 vp
15.04 Antti Kurvinen kesk: Arvoisa puhemies! Tämä kuntalain muutos käsittelee pää-
osin niin sanotun kriisikuntamenettelyn käynnistämistä ja sitä, minkälaisessa taloudellises-
sa tilanteessa ja minkälaisten taloudellisten mittarien perusteella kriisikuntamenettely sit-
ten voidaan käynnistää. Voisi sanoa näin karkeasti, että tässä halutaan tuoda enemmän
konsernitason lukuja, jotta tavallaan tämä uudessa, vuonna 2015 voimaan tulleessa kunta-
laissa oleva kuntakonserniajattelu tulisi myös tässä kriisikuntamenettelyssä vahvemmin
esiin, ja tällä esityksellä halutaan myös ennaltaehkäistä vähän tällaista niin sanottua kon-
sernikikkailua, sitä, että siivotaan emäkunnasta, varsinaisesta kunnasta, omaisuutta, toi-
mintaa esimerkiksi kunnallisiin yhtiöihin niin, että kunnan talous näyttäisi paremmalta,
vaikka sitten ne todelliset ongelmat ovat siellä konsernissa mukana olevissa yhtiöissä.

Arvoisa puhemies! Tällä ei ole mitenkään erityisesti tarkoitus kiristää tätä ruuvia tai jo-
tenkin ajaa enemmän kuntia kriisikuntamenettelyyn vaan nimenomaan löytää sellaisia tun-
nuslukuja, joilla poimittaisiin niitä kuntia, jotka todella ovat sellaisissa syvissä vaikeuksis-
sa, jotka uhkaavat, että se kunta ei voi lakisääteistä tehtäväänsä täyttää ja turvata peruspal-
veluja asukkailleen.

Puhemies! Niin kuin tuossa edustaja Kankaanniemi toi hyvin esille, tällä vaalikaudella-
han kuntatalous on Suomessa vahvistunut, ja voi sanoa, että se politiikka, mitä Sipilän hal-
litus on harjoittanut kuntia kohtaan, on ollut erittäin järkevää ja oikeudenmukaista. Ei ole
tehty sellaisia valtionosuusleikkauksia, joilla olisi ikäviä arvovalintoja työnnetty kunnille,
vaan on annettu asialliset valtionosuudet, mitä tarvitaan kunnille asetettujen tehtävien täyt-
tämiseen, ja toivottavasti tämmöinen henki jatkuu myös tulevalla vaalikaudella.

Puhemies! Tässä lakiesityksessä on myös sellainen pieni lisämuutos, joka ei ole hirveän
velvoittava kunnille mutta on kuitenkin periaatteellisesti tärkeä, että nyt yritetään rohkais-
ta kuntia siihen, että ne tunnistaisivat niin sanotun monipaikkaisuuden elikkä sen, että
meillä on ihmisiä, jotka entistä useammin elävät kahdella paikkakunnalla, voi olla vaikka
vapaa-ajanasunto maaseudulla, vaikka kotiseudulla, ja sitten voi olla toinen asunto vaikka
kaupungissa, tai voi olla useampikin paikkakunta opiskelun tai työn kautta. Tällä esityk-
sellä myös kannustetaan kuntia, että ne omassa sisäisessä demokratiassaan huomaisivat tä-
män monipaikkaisuuden entistä paremmin, ja olemme, puhemies, hallintovaliokunnassa
olleet myös tämän asian osalta yksimielisiä.

15.07 Hannu Hoskonen kesk: Arvoisa puhemies! Lyhyesti:
Suomalainen demokratia perustuu erittäin vahvasti kunnalliseen itsehallintoon, se on

perustuslailla vahvasti suojattu, ja kunnallisen itsehallinnon tämän päivän suurimmat on-
gelmat ilmenevät lähes aina nimenomaan kunnan talouden kautta. Ja monessa yhteydessä,
niin kuin edustaja Kurvinen hyvässä puheenvuorossaan mainitsi, kuntakonsernin kokonai-
suuden katsominen rehellisesti ja eri tunnusluvuilla, että missä kunnossa se kunnan talous
oikeasti on, on hallintovaliokunnan kirjoittaman hyvän mietinnön syvin ydin. Monessa
kunnassahan kaikki näyttää päällisin puolin vilkaisten hyvältä, mutta niissä kunnan omis-
tamissa erilaisissa yhtiöissä voi olla suuria velkataakkoja, ja ne aiheuttavat sitten tosiasias-
sa sen tilanteen, että kunnan taloudellinen tilanne on uhanalainen ja nimenomaan uhkaa sit-
ten koko sen kyseisen kunnan itsehallintoa ja mahdollisuutta selvitä niistä velvoitteista,
mitä kunnalle on lailla säädetty. 

On syytä muistaa kuitenkin yksi juttu ennen kuin lähdemme ruoskimaan kuntapäättäjiä
sen enempää, ja se on se, että valtiovalta omilla toimenpiteillään on aika pitkälti aiheutta-
nut hyvin monen kunnan taloudellisen tilanteen vuosikymmenten saatossa. Otetaan nyt
2



Pöytäkirjan asiakohta PTK 145/2018 vp
vaikka tyypillinen suomalainen maaseutukunta, jossa valtion erilaisilla toimenpiteillä on
kavennettu elinkeinojen toimintaedellytyksiä, sanotaan nyt vaikka Lapissa: Siellä on kun-
tia, joissa koko kunnan pinta-alasta on lähes 90 prosenttia erilaisissa suojeluohjelmissa, ja
näiden alueiden taloudellinen käyttö on käytännöllisesti katsoen mahdotonta. Miten siinä
pienellä präntillä sitten teet sitä hyvää tulosta ja tuotat kuntalaisille hyviä palveluita, kun
toiminnan edellytykset on etukäteen pois rajattu. Valtiovalta ei ole korvannut näistä yh-
tään penniä näille kunnille, ei mitään. Verot kyllä kerätään sieltä kunnista pois, kun mak-
setaan arvonlisäveroa, maksetaan valtionveroa ja monta muuta lakiin perustuvaa maksua,
mutta sitten vastapalveluna valtio rauhoittaa erilaiset alueet, että eipä sinne saa rakentaa, ei
siellä saa hakata metsiä eikä saa paljon mitään muutakaan tehdä. Elikkä kyllä tässä salissa
pitäisi jokaisen kansanedustajan tuntea nyt pisto sydämessään, että miksi näin on toimittu.
Sama koskee osittain kotikuntaanikin. Siellä on valtavia alueita laitettu erilaisiin suoje-
luohjelmiin, on tullut haittaa elinkeinotoiminnalle. Olemmeko saaneet mitään korvauksia?
Emme juuri mitään. Lupauksia on kyllä tullut, mutta sitten taas niiden lupauksien takana ei
ole ollut yhtään euroa rahaa. Tämä on se iso ongelma.

Hyvä, että näitä laskentamenetelmiä kehitetään ja parannetaan, se on erinomainen asia,
mutta valtiovallan pitäisi tässä salissa kiinnittää paljon, paljon isompaa huomiota varsin-
kin Suomen maaseutukuntien taloudelliseen tilanteeseen — mahdollisuuksia taloustoimin-
taan on, kun vihdoin ja viimein vapautettaisiin. Otetaan yhtenä esimerkkinä vaikka nyt tä-
män päivän keskustelu metsien käytöstä: kun lehtiä lukee ja puheita kuuntelee, niin lähes
tuntuu, että metsien käyttökin pitäisi kohta kieltää, kun se kuulemma uhkaa koko maail-
maa, jos metsiä harvennetaan.

15.10 Sari Essayah kd: Arvoisa puhemies! Nämä kuntalain muutokset tosiaan merkitse-
vät tarkennuksia niihin tunnuslukuihin, joitten perusteella sitten tämä kriisikuntamenettely
käynnistetään. Voi sanoa, että tällä halutaan nimenomaan huomioida konsernitilinpäätök-
sessä piilevät, yhtiössä olevat mahdolliset riskit koko kuntakonserni huomioiden. 

Itsekin olen ollut mukana sellaisen kunnan valtuustossa, jossa ensin tilinpäätös näytti
varsin mukavalta, mutta sitten, kun otettiin huomioon koko konserni ja siellä konserniyh-
tiössä olevat riskit, niin oltiinkin ihan toisenlaisissa tunnusluvuissa ja huomattavissa vai-
keuksissa. 

Tänä päivänähän usein on se tilanne, että nämä riskit kuntien omistamissa yhtiöissä saat-
tavat jäädä varsin piileviksi ja ehkä vasta siinä vaiheessa, kun tilinpäätös karulla tavalla
osoittaa ne luvut, havahdutaankin siihen, että jotakin on tehtävä. Siinä mielessä tällaiset
tarkennukset ovat varmasti kyllä paikallaan ja totta kai se, että me kunnissa pystyisimme
kuntapäättäjinä yhä paremmin valvomaan myöskin sitä, mitä näissä konserniyhtiöissä ta-
pahtuu siinä matkan varrella, emmekä tyytyisi vain niihin tilinpäätöstietoihin, ja näihin ris-
keihin pystyttäisiin puuttumaan hyvinkin ajoissa. 

Tässä yhteydessä haluan nostaa esille mahdollisen maakuntahallinnon muodostamisen
ja siellä mahdolliset riskit siitä, kun esimerkiksi kuntien sote-kiinteistöjä ollaan muutta-
massa maakuntien omistukseen. Ja täytyy sanoa, että toivon mukaan kunnissa käydään hy-
vin huolellisesti läpi se omistuksessa oleva kiinteistö, massa ja toisaalta ne arvostukset,
mitä siellä kirjanpidossa on, ja huomioidaan myöskin kunnalla olevat velat ja tämä konser-
nikokonaisuus. Elikkä on kyllä äärimmäisen tärkeää, että näissä mahdollisissa siirroissa,
jos tätä maakuntahallintoa ollaan rakentamassa, kunnat eivät sitten ajaudu talousvaikeuk-
siin sen tähden, että ne eivät varsinaisesti ole tehneet minkäänlaisia itse harkittuja riskisi-
3



Pöytäkirjan asiakohta PTK 145/2018 vp
joituksia vaan ovat noudattaneet sitä valtiolta tai eduskunnasta tulevaa lainsäädäntöä, mil-
lä tätä ollaan toimeenpanemassa. 

Tietysti tässä yhteydessä täytyy sanoa, että koko maakuntahallintoa kuntien itsenäisyy-
den näkökulmasta olisi syytä kyllä tarkasti harkita ja erityisesti näitä riskejä, mitä sisältyy
kuntien omaisuuden siirtoihin. 

15.12 Markku Eestilä kok: Arvoisa puhemies! Jatkan tästä edustaja Essayah’n jutusta
sen verran, että kun kunnilla tai kuntayhtymillä nyt on omaisuutta ja se siirtyy maakunnil-
le, niin suinkaan kaikki kiinteistöt eivät siirry loppuelämäksi, vaan siinä taitaa olla se kol-
me vuotta — en ole kyllä nähnyt viimeisiä versioita, missä ne menevät. Mutta siinä tullaan
juuri tähän tilanteeseen, että kunta on satsannut niihin, mutta kun nyt kunnan oma elin-
keinopoliittinen päätösvalta siirtyy maakunnalle, se kiinteistö, missä kunta on ajatellut toi-
mintaa jatkaa, ei ole enää omassa päätösvallassa. Se saattaa johtaa siihen, että se omaisuus,
mikä kenties on investoimalla ja aika vastakin tehty hyvään kuntoon, saattaa pahimmassa
tapauksessa jäädä ilman käyttöä. Me tiedämme, että perustuslaissa oleva omaisuudensuoja
ei koske kuntia tai kuntayhtymiä, siis julkista omaisuutta, mutta jos se omaisuus olisi yk-
sityisen, niin sitä se koskisi, ja tämä tuottaa suuria ristiriitoja tulevaisuudessa. Saa nähdä,
miten valtio tulee tämän asian hoitamaan.

15.13 Toimi Kankaanniemi ps: Arvoisa puhemies! Tässä on ollut hyviä ajatuksia jo esil-
lä. Jos maakuntahallinto ja soten siirtyminen maakunnille toteutuvat, niin se kyllä minun
nähdäkseni peruskuntien osalta helpottaa kuntien talouden suunnittelua jopa merkittävästi
sen tähden, että kunnissa tänä päivänä ja tässä viime aikoina on kaikkein vaikeimmat tilan-
teet koettu sen tähden, että kesken vuoden erikoissairaanhoidon yleensä kunnalle valtavan
iso lasku kasvaa yllättävästi ja aiheuttaa kunnan talouteen kesken kaiken suuren ongel-
man, jota ei ole pystytty talousarviota laadittaessa ottamaan huomioon. Tämä poistuu, kun
tämä lasku jääkin maakunnan maksettavaksi. Toinen samantyyppinen on lastensuojelun
kustannukset, jotka siirtyvät peruskunnalta maakunnalle. Ne ovat myös pienissä kunnissa
erittäinkin dramaattisia. Jos tulee muutama lastensuojelutapaus kesken vuoden, niin sum-
mat pyörivät aika mahtavissa luvuissa.

Kun nämä poistuvat, niin kaksi suurta tekijää — on muitakin — poistuu, ja se tarkoittaa
sitä, että kuntien pääasiallisiksi menoiksi eli ylivoimaisesti suurimmaksi pääluokaksi kun-
tataloudessa jää sivistystoimi, ja yleensä kunnassa pystytään ennakoimaan lasten määrä.
Niin varhaiskasvatukseen kuin peruskouluun, lukioon ja toisen asteen koulutukseen tule-
vien lasten ja nuorten määrä pystytään arvioimaan ja sen tähden suunnittelemaan kunnan
talous paljon paremmin kuin näitten arvaamattomien isojen tekijöiden mukana ollessa, niin
kuin nyt tapahtuu.

En silti pidä tätä maakunta-sote-uudistusta lainkaan ongelmattomana. Päinvastoin, va-
linnanvapausmalli on täysi susi, ja sen tähden sitä ei voi hyväksyä, vaikka muilta osin tämä
maakuntamalli on mielestäni ihan kelpoinen, ja oikeastaan sille ei kovin paljon vaihtoeh-
toja löydykään.

Arvoisa puhemies! Valtiovarainvaliokunta kävi viime viikolla Senaatti-kiinteistöjen
vieraana, ja siellä saimme tästä maakuntien kiinteistölaitoksesta kyllä vakavaa tietoa, sel-
laista tietoa, jota ainakaan valtiovarainvaliokunnalla ei ollut. Toivoisi, että jos joku valio-
kunta vielä, sosiaali- ja terveysvaliokunta lähinnä, käy läpi näitä ongelmia, se palaisi vielä
tähän maakuntien liikelaitoksien maakunnille aiheuttamaan suureen riskiin. Siellä on val-
4



Pöytäkirjan asiakohta PTK 145/2018 vp
tavan isot summat, jotka nyt ovat aiheuttamassa ehkä yllättäviä vaikeuksia tuleville maa-
kunnille, jos niitä meille tulee.

15.16 Sari Essayah kd: Arvoisa puhemies! Tuossa edustaja Kankaanniemi hyvin kuvasi
niitä toiminnallisia riskejä, mitä tällä hetkellä liittyy erikoissairaanhoitoon ja esimerkiksi
lastensuojelun kustannuksiin. Toki niissäkin on sitten kuntien välillä tämmöinen oma ta-
soitusjärjestelmänsä, mutta joka tapauksessa tulevakaan sote- ja maakuntauudistus sinäl-
länsä ei tätä rahoitusriskiä ole poistamassa. Esimerkiksi näistä viimeisimmistä laskelmis-
ta, mitkä vaikkapa kotimaakuntaani Pohjois-Savoa ovat koskeneet, täytyy sanoa, että se on
kylmää kyytiä, kun lähdetään miinuspuolelta liikenteeseen rahoituksen suhteen ja ensim-
mäisenä sitten joudutaan miettimään, mistä lähdetään palveluja karsimaan, että päästäisiin
edes niihin lukuihin, missä tällä hetkellä ollaan rahoituksen suhteen. Siinä mielessä maa-
kuntien väliset erot näissä valtiovarainministeriön laskelmissa ovat kyllä varsin isot, ja eri-
tyisesti sellaisissa maakunnissa, joissa on sairastavuutta ja väestön ikääntyvyyttä ja erilai-
sia sosiaalisia ongelmia keskimääräistä enemmän, nämä asiat vain korostuvat.

Aivan niin kuin täällä edustajat Eestilä ja Kankaanniemi ovat todenneet, kyllä näihin
siirtoihin, nimenomaan näihin kiinteistösiirtoihin, liittyy isoja riskejä, vaikka muistelen,
että maakuntalaissa näitten rakennusten osalta on todettu jotenkin siihen tyyliin, että nämä
siirrot eivät saisi aiheuttaa sitä, että kunta joutuu taloudellisiin vaikeuksiin. Mutta kun ei
ole tarkemmin määritelty sitä, mitä tässä tapahtuu — erilaiset investoinnit, mitä kunnat
ovat nyt ihan viime aikoina tehneet vaikkapa vanhoihin sote-kiinteistöihin, saattavat osoit-
tautua varsin kalliiksi, kun kunnan kontolle jäävät ne velat, mitä näihin korjauksiin on käy-
tetty, ja sitten todellakin voi käydä niin, että muutaman vuoden kuluttua todetaankin, että ei
näillä sote-kiinteistöillä ole tarkoitusta — ja minkä tyyppisille vuokratasoille asetutaan ja
muuta vastaavaa, niin tässä on valtavan paljon sellaisia kysymyksiä, jotka todellakin kun-
tien näkökulmasta saattavat sitä taloutta heilutella vielä moneen suuntaan. Siinä mielessä
täytyy vain todeta, että eduskunnassa varmasti asian käsittely jatkuu ja toivottavasti jatkuu
niin pitkälle, että ollaan sitten jo lähellä tuota vaalipäivää, jolloinka näitä asioita päästäi-
siin uudestaan pohtimaan ja korjailemaan sellaisia kupruja, mitä siellä sisällä on.

15.19 Eero Heinäluoma sd: Arvoisa puhemies! Kun tässä yhteydessä on käsittelyssä
kuntalain muutos, niin on kyllä syytä ilmaista huoli siitä, mitä Suomen kunnille tapahtuu
tämän sote-uudistuksen yhteydessä. Meidän koko demokratia ja myös palvelut ovat raken-
tuneet nimenomaisesti kuntien ja kunnallisen itsehallinnon varaan sadan vuoden ajan.
Kansalaissodan muistovuoden yhteydessä on tehty paljon myös uutta tutkimusta. Mielen-
kiintoinen havainto näistä tutkimuksista on, että kunnallinen päätöksenteko — entisten pu-
naisten ja valkoisten ja myös tämän jaon ulkopuolella olleiden kokoontuminen hyvin no-
peasti sodan jälkeen yhteisen kunnallishallinnon merkeissä — on ollut tärkeä suomalaisia
yhdistävä tekijä vuoden 18 jälkeen. Sillä on ollut suuri vaikutus keskinäisen yhteisymmär-
ryksen synnyttämisessä.

Sitten tiedämme, että oikeastaan kaikki tärkeät hyvinvointipalvelut on rakennettu kunti-
en varaan. Siellä on kirjastot, siellä on koulut, siellä on terveydenhuolto, siellä on lasten-
hoito ja lasten auttaminen. Siis ei ole ymmärretty, kuinka suuri muutos nyt tässä ollaan te-
kemässä, kun siirretään tehtävät maakunnille, ja sitten joutuu kysymään, mitä kunnille lop-
pujen lopuksi jää. Mikä on se identiteetti, joka kunnilla tämän jälkeen on? Mikä on se yh-
teys kansalaisilla, äänestäjillä päättäjiin tämän muutoksen jälkeen?
5



Pöytäkirjan asiakohta PTK 145/2018 vp
Huomio kiinnittyy myös siihen, että olemme nyt tämän vuoden puolella kuulleet, että
Tanska on kulkemassa juuri toiseen suuntaan kuin mitä meillä tehdään. He ovat luopumas-
sa kokonaan maakuntahallinnosta ja katsovat, että nämä palvelut tehdään kuntien toimes-
ta, vahvistetaan kunnallista puolta sosiaali- ja terveydenhuollon palveluissa. Jään kysy-
mään, tulemmeko me tässä meidän maakuntakeskustelussamme vähän jälkijättöisesti tä-
hän semmoisille tulille, jotka ovat jo sammumassa, ja syntyykö sitten iso vaurio sitä kaut-
ta, että kuntien asema muuttuu radikaalisti ja se ihmisten kyky vaikuttaa asioihin siirtyy
kauemmaksi.

Tästä kunnallisen itsehallinnon ja kunnan asemasta ei ole tämän uudistuksen yhteydes-
sä puhuttu juuri ollenkaan, ja itse katson, että kuntien tulevaisuus on suuri kysymys, jos
tämä uudistus menisi eduskunnasta lävitse. Tietenkin täytyy muistaa, että asiahan on auki,
ja me tiedämme, että eilen viimeksi on hallituspuolueiden riveissä tullut uutta ajattelua tä-
hän asiaan, kun yksi edustaja on ilmoittanut, että hän ei voi jatkaa hallituspuolueen riveissä
juuri tämän sote-uudistuksen takia. Kukaan ei tiedä sitä lopputulosta, mutta toivoisin, [Pu-
hemies koputtaa] että kuntien kohtaloa ja merkitystä suomalaisten hyvinvoinnin rakenta-
misessa ei unohdettaisi, kun keskustelua asiasta käydään.

15.22 Toimi Kankaanniemi ps: Arvoisa herra puhemies! On yhdyttävä kyllä siihen nä-
kemykseen, minkä edustaja Heinäluoma nosti esille kansan eri osien yhteen saamisesta
sata vuotta sitten ja siitä lähteneestä kunnallishallinnon kehittymisestä demokraattisesti ja
yhteisymmärryksessä. Sillä on äärettömän suuri merkitys ollut tämän kansakunnan hyvin-
voinnin ja tasa-arvoisen kehityksen kestävien arvojen kannalta.

Mutta hieman jäin miettimään edustaja Heinäluoman pohdintaa siitä, että kuntapohja
nyt olisi niin arvokas, että siitä ei missään tapauksessa saisi esimerkiksi sosiaali- ja terveys-
palveluja siirtää pois. Ottakaa huomioon, että tänä päivänä koko terveydenhuolto on miltei
koko maassa kuntayhtymien, välillisen kunnallishallinnon, käsissä ja päätösvallassa, ja täl-
lä uudistuksella maakuntapohjaisesti kootaan terveydenhuolto yhteen ja tulee maakunta-
vaalit, jolloin sitten demokratia toteutuu suoraan. Kyllä minusta tämä malli on hyvä.

Mutta sitä olen miettinyt koko ajan, että onko esimerkiksi sosiaalipuolen tehtävät ja van-
hustenhuollon tehtävät ja tämäntyyppiset pakko ollut ottaa tähän mukaan. En olisi ottanut
niitä, mutta se oli kompromissi silloin keväällä 15. Olisi hoidettu terveydenhuollon puoli,
maakunnan liitot, pelastustoimi ja tällaiset tehtävät ja sitten vasta ihan rauhassa katsottu,
sopivatko jotkut sosiaalipuolen tehtävät paremmin peruskunnalle vai maakunnalle. Ja sit-
ten toisaalta olisi katsottu, mitä näille nyt valtiolla oleville kasvupalvelutehtäville kannat-
taa tehdä. Nyt nekin lyödään kerralla maakuntaan, ja meillä on tällainen valtava möhkäle
sitten käsittelyssä, jota ei neljässä vuodessa järkevästi saada hoidettua. Eli tässä mentiin
minun mielestäni varmaan mallissa virheelliseksi, ja kun sitten siihen tuotiin markkinaeh-
toinen valinnanvapaus, niin sehän sotki tämän koko homman.

Mitä sitten tulee kuntien tehtäviin jatkossa, jos maakuntauudistus toteutuu, niin kyllä
kunnille esimerkiksi jäävät MAL-tehtävät — maankäyttö, asuminen, liikenne — elinvoi-
man ylläpitäminen, kehittäminen ja vahvistaminen, kulttuuri, tietysti ilman muuta sivistys
ja koulutus, ja kunnille jää myös yleinen toimivalta, eli ne voivat ottaa muitakin tehtäviä,
mitä ne katsovat parhaaksi. Pienimmät kunnat joutuvat kyllä aika ongelmalliseen ase-
maan. Niille ei jää oikeastaan yhtään mitään tehtäviä, mutta ei niillä nytkään kyllä näitä
ole. Kuntayhtymien kautta hoidetaan niin valtava osa niiden tehtävistä.
6



Pöytäkirjan asiakohta PTK 145/2018 vp
15.25 Mika Kari sd: Arvoisa herra puhemies! Edustaja Kankaanniemi puuttui ihan hyvin
muun muassa puheensa lopussa pienten kuntien asemaan. Nyt tämän kuntalain muutoksen
yhteydessä, joka meillä hallintovaliokunnassa oli käsittelyssä, käytiin läpi myös kriisikun-
tien arviointimenettelyn rakenteita, ja siltä osin valiokunnan työskentelyssä näkemys oli
hyvin yhteneväinen, että on syytä kehittää näitä arviointimenettelyjä. Mitä edustaja Essay-
ah tuossa edellisessä puheenvuorossaan sanoi, olen samaa mieltä, että meillä jää seuraaval-
lekin kaudelle eduskunnassa paljon paljon pohdittavaa näissä asioissa.

Tähän edustaja Heinäluoman aloittamaan demokratiakeskusteluun haluan yhtyä myös
tässä yhteisessä rintamassa kuntien päätösvallan ja kuntademokratian puolustamisen näkö-
kulmasta: 

Sosiaali- ja terveysuudistuksen yhteydessä keskustelu sosiaali- ja terveysuudistuksen ta-
voitteista, rakenteista ja niin edelleen on keskittynyt pitkälti terveyden osaan ja tämä sote-
sanan so-puoli on jäänyt varjoon. Mutta kun me kunnalliset päättäjät olemme siellä oman
kuntamme ja maakuntamme kauppakeskusten maitohyllyjen välissä, kyllä sinne se palau-
te näistä sosiaali- ja terveydenhuollon asioista tulee kuntapäättäjälle tänä päivänä, ja us-
kon, että jos joskus siirrytään maakuntamalliin, niin edelleenkin kunnan päättäjän ääreen
kuntalainen omien huoliensa kanssa tulee. 

Se suurempi kokonaisuus, jota toiminnan osalta yritetään koota leveämmille harteille,
voi olla tulevaisuuden palvelujärjestelmän malli, mutta demokratiaa ei kuntalaisten näkö-
kulmasta kuitenkaan pidä liian laajasti ulottaa isoille harteille, koska erilaisissa maakunta-
malleissa tälläkin hetkellä — maakunnallisissa liikelaitoksissa tai maakunnallisissa sosiaa-
li- ja terveydenhuollon kuntayhtymissä — nykyiset maakunnan ja kuntayhtymän valtuus-
totkin ovat pääsääntöisesti kumileimasimia. Kuntayhtymän hallitus johtaa ja vie, ja maa-
kunnan valtuustossa, jossa valta on fragmentoitunut eri puolueille ja sen lisäksi maakun-
nan eri kunnille, ei tosiasiallista kuntademokratiaa ole sen pyhimmässä merkityksessä, jo-
honka edustaja Heinäluoma viittasi Suomen tasavallan kuntahistoriassa. Sen tyyppistä
demokratiaa ei kuntayhtymämalliin ole ainakaan tänä päivänä pystytty rakentamaan. Jos
meille tulee suorat vaalit maakuntatasolle, pelkäänpä, että siinäkin tilanteessa terveyden ja
hyvinvoinnin edistämisen kautta edelleenkin kuntapäättäjä on keskeinen toimija oman
kuntalaisensa palveluiden järjestämisen ja tuottamisen näkökulmasta.

15.28 Sari Essayah kd: Arvoisa puhemies! Edustaja Heinäluoma hyvin muistutti kunnal-
lishallinnon merkityksestä suomalaisen sovun ja demokratian rakentamisessa, ja muiste-
len itsekin kuulleeni tutkijan luennon tästä muistovuodesta 2018, jossa hän vähän hirtehi-
sesti totesi, että kunnallistalous ja -hallinto oli heti alun alkaenkin niin vaikea tehtävä, että
se oli syytä laittaa sitten eri osapuolten yhteiselle pöydälle, jolloin oli pakko lähteä raken-
tamaan sopua, kun oli niin vaikeita ongelmia heti alusta alkaen edessä. Ja tänäkin päivänä,
jos me katsomme kuntien talouskysymyksiä, usein tuntuu, että ei siellä oikeastaan tiedä ai-
nakaan pienemmissä kunnissa, että mistäs puolueesta tuossa nyt pöydän toisella puolella
oleva henkilö tulee, vaan tuntuu, että siellä on se kunnan yhteinen kuntapuolue, joka yrit-
tää sitten miettiä, millähän tavalla tästäkin pinteestä päästään eteenpäin ja millä tavalla saa-
taisiin säilytettyä säälliset palvelut alueella ja saataisiin talous pidettyä kunnossa. Elikkä
tämmöinen kuntakonsensuspuolue tuntuu aika monissa kunnissa löytyvän sen tähden, että
nämä kunnallishallinnon ja ehkä erityisesti nimenomaan tänä päivänä kunnan talouteen
liittyvät kysymykset ovat niin kimurantteja.
7



Pöytäkirjan asiakohta PTK 145/2018 vp
Tietysti ehkä se sellainen iso periaatteellinen kysymys on, mitä tässä maakuntahallin-
nossa oikeastaan ollaan tekemässä sille kunnalliselle itsehallinnolle. Eräs kunnallishallin-
non professori tuli minulle sanomaan, että miksi te niitä valinnanvapauksia ja muita viette
sinne perustuslakivaliokuntaan, että hänen mielestään koko tämä kokonaisuus, se periaat-
teellinen idea, että tämä suomalaisen kunnan hyvin vahva itsemääräämisoikeus ollaan täs-
sä murentamassa, on hänen mielestään se kysymys, mikä siellä perustuslakivaliokunnassa
pitäisi ensimmäiseksi tutkia ja sen jälkeen vasta sitten lähteä miettimään, onko näissä la-
kien sisällöissä jotakin sellaista, joka saattaa olla ristiriidassa perustuslain kanssa esimer-
kiksi yhdenvertaisuusnäkökulmasta.

No, kaiken kaikkiaan sote varmasti tarvitsee kuntaa suuremmat harteet, ja uskon, että
siitä on aika lailla yhtenäinen näkemys. Tiedämme tänäkin päivänä sen, millä tavalla sosi-
aali- ja terveydenhuollon kustannukset ovat yksittäisille kunnille suuria vastattaviksi, ja
tarvitaan joku rakennelma, onko se sitten sote-alue vai millä nimellä sitä kutsutaan. Mutta
niin kuin edustaja Kankaanniemi tuossa edellä toi hyvin esille, sitten tähän samaan uudis-
tukseen kun ympätään kaikki mahdolliset kasvupalvelut ja muut vastaavat, niin siitä kerta
kaikkiaan tulee vain niin iso möhkäle, että sitä on mahdotonta viedä sellaisenaan läpi. Sit-
ten tulee maakuntien keskinäisiä yhdenvertaisuusasetelmia, joita ei sitten edes näillä val-
tiovarainministeriön alustavilla laskelmilla ole pystytty korjaamaan, vaan siinä tulee talou-
dellisesti hyvinkin haastavia tilanteita. Mutta joka tapauksessa jollakin tavalla meidän tu-
levaisuudessakin nämä sote-palvelut pitää järjestää, ja todennäköisesti se tapahtuu kuntaa
isommissa yksiköissä.

15.31 Eero Heinäluoma sd: Arvoisa puhemies! Palaan vielä tähän kunnan rooliin. Kyllä
maakuntahallinnon voi valita, mutta olisi kohtuullista, että päätöksenteon yhteydessä avat-
taisiin myös se näköala, joka kunnille tässä jää. Kun edustaja Kankaanniemi sanoi, että
siellä on vielä monenlaista puuhaa ja on tätä elinvoimaosastoa, niin se on juuri näin, että
siellä saa sitten elinvoimaharrastella kunnan ja kuntalaisten parhaaksi. Mutta jo nyt on
kuultu seuraava vaihe, jos tämä uudistus toteutuu, eli kyllähän jo nyt on sanottu, että seu-
ravaksi sitten, kun on saatu tämä sosiaali- ja terveyspuoli maakuntaan, siirretään ammatil-
linen koulutus ja lukiot. Näin tässä tulee, hyvät kollegat, käymään. Jos tämä nyt synnyte-
tään, niin tulemme näkemään, että seuraavaksi tämän uudistuksen arkkitehdit haluavat sin-
ne ammatillisen koulutuksen ja lukioratkaisun. Loppujen lopuksi kuntaan jäävät se pieni
peruskoulu ja sitten kunnan teiden kunnossapito, vaakuna ja historiakerho, joka kertoo
kunnan suuruuden päivistä menneen vuosisadan aikana, mutta muuten toiminta siirtyy pois
maakuntaan. Voihan se olla hyväkin ratkaisu, en sitä sano, mutta päivänselvää on, että täs-
tä seuraa, että tämä karkaa ihmisiltä kauemmaksi. Ei tämä tule lähemmäksi, tämä tulee
kauemmaksi, ja päätöksentekijöitä siellä maakunnassa ei joka kuntaan riitä eikä joka kun-
nan, kylän kulmalle. 

Tämä on ihan totta, mitä edustaja Essayah sanoi vanhustenhoidosta. Voi kysyä, mikä sy-
nergiahyöty tulee, kun vanhustenhoito, josta voisi hyvin ajatella, että se on semmoinen
kunnan perusasia, siirretään maakuntaan. Miten maakunnan päättäjä sitten osaa katsoa,
mikä on Jalasjärvellä tai Haapavedellä oikea ikäihmisten palveluiden mitoitus — arveli-
sin, ettei mitenkään, sen paremmin virkamies kuin luottamuspäättäjäkään, jos ei satu siltä
alueelta olemaan. 

Tästäkään puolesta ei ole juurikaan puhuttu, kun tätä on viety eteenpäin, joten pahaa pel-
kään, että tässä tulee aika monta yllätystä vielä vastaan, kun tätä uudistusta, jos se sattuisi
8



Pöytäkirjan asiakohta PTK 145/2018 vp
tästä salista menemään lävitse, sitten lähdetään toteuttamaan. No, minä ymmärrän, että hal-
lituspuolueet ovat siihen hyvin tyytyväisiä, että tämä kuitenkin tulee voimaan vasta vaali-
en jälkeen, niin että vaikutukset eivät ehdi tulla kansalaisille selväksi ennen vaaleja. Sitten
niitä korjailee seuraava hallitus ja seuraavan hallinnon päättäjä. 

Kuva kunnan tulevaisuudesta jää kyllä vajaaksi tällä esittelyllä, mikä meille nyt tästä
sote-uudistuksesta tarjotaan. Sen takiahan tässä on myös eräitä kunnanjohtajia vahvasti
vastaan, ei vain Helsingin pormestari Vapaavuori vaan useita muitakin, jotka näkevät, että
kunnallisen demokratian puoli häviää tämän uudistuksen yhteydessä.

15.34 Toimi Kankaanniemi ps: Arvoisa puhemies! Vähän hämmästyttää nyt veljien va-
semmalta ajattelu tästä maakuntahallinnosta. Tässä tapahtuu niin, jos tämä toteutuu, että
puolueiden piirijärjestöt asettavat maakuntavaaleihin ehdokkaat, maakunnan asukkaat va-
litsevat näiden väliltä, eivät valitse kunnittain vaan maakunnittain. Ja ne menevät vähän
niin kuin kansanedustajat maakunnasta, eli ei ole kukaan sanonut, muualla kuin Helsingis-
sä, mistä kunnasta tulevat tänne seuraavat kansanedustajat. Niin käy maakuntavaaleissa-
kin. Ja maakuntavaltuutettu ei edusta mitään kotikuntaansa vaan maakuntaa ja puoluet-
taan. Näin tähän tulee pohjaksi poliittinen päätöksenteko, [Eero Heinäluoma: Sitähän tässä
juuri pelätään!] joka nojaa kansaan suorissa vaaleissa, ja tämä on minusta demokratiaa, eli
se toteutuu. Nyt se ei toteudu ihan aidosti. Minä olen ollut muutamassa kuntayhtymässä ja
tiedän sen, että siellä on tänä päivänä kyllä aika usein niin, että me uuraislaiset tai me ha-
luamme sitä sun tätä. Mutta maakuntavaaleissa valitut valtuutetut tarvitsevat ääniä muual-
takin, ja silloin he joutuvat myös ajattelemaan koko maakunnan parasta. Tämä kokonai-
suuden valtava möhkäle on iso ongelma. 

Sitten vielä edustaja Kari totesi jotakin, että peruskunnan päättäjät kuitenkin päättävät
siellä maakunnassa. Ei se niin mene. Ei peruskunta ole päättäjä siellä sen jälkeen, kun on
maakuntahallinto tullut, jos se tulee. 

Arvoisa puhemies! Sitten näistä pienistä kunnista vielä, minkä tässä oikeastaan tämän
käsittelyssä olevan asian pohjaltakin pitäisi olla teemana, että jos nykyinen pieni kunta ha-
luaa pitää kunnanjohtajan — palkata hänet — ja valtuuston ja hallituksen ja tehtäviä ei sil-
lä kunnalla juuri mitään ole, niin se on niitten kuntalaisten kunnallisvaaleissa ilmoittama
tahto, että näin on. Minusta kysymys tulee tänne valtion päättäjille: tuemmeko me val-
tionosuuksilla tällaisen järjestelmän ylläpitoa vai uskallammeko täällä tehdä sellaista, ettei
ole 311:tä kuntaa vaan olisi vähemmän? Minä en ole pakkoliitosten kannalla mutta en
myöskään tarpeettomia kunnanjohtajia lähde puolustamaan, sitä, että ne pitää pitää valtion
rahoilla pystyssä. 

Sitten vielä se, että kyllä tämä elinkeino, elinvoimaisuus ja elinkeinopolitiikka kaikki-
nensa on laaja-alainen kysymys, siihen kuuluvat kaavoitukset, asumiset, palvelut monelta
osin. Kyllä se on niiden kuntalaisten etu, että se kunta on erittäin aktiivinen myös elin-
keinopolitiikan, elinvoiman kehittämisen ja sitten tämän koulutuksen [Puhemies koputtaa]
kehittämisen osalta.

15.37 Hannu Hoskonen kesk: Arvoisa herra puhemies! Edustaja Heinäluoman käyttä-
män puheenvuoron innoittamana hieman ihmettelen tuota hänen kantaansa demokratian
toimivuuteen. Kyllä se on totta, mitä on sanottu näistä kuntayhtymistä. Kun siellä kunnan-
valtuustoon valitaan vaalien jälkeen kuntayhtymien edustajat, ne menevät kyllä niin mo-
nen mutkan kautta, että ei siinä kyllä oikeastaan demokratiasta ole kovin paljoa jäljellä.
9



Pöytäkirjan asiakohta PTK 145/2018 vp
Käytännössä, niin kuin kotimaakunnassanikin, sinne valitaan suurimpien kuntien edusta-
jat, ne vahvimmat vaikuttajat, joilla on suuria taloudellisia intressejä, ja sitten pienemmän
kunnan edustajat joutuvat kyllä nuolemaan näppejään siellä — kahviakin saa tietysti juo-
da, jos mieli tekee.

Mutta, edustaja Heinäluoma, joka edustatte ylhäältä johdettua yhteiskuntaa parhaimmil-
laan, ymmärrän sen teidän huolenne siitä suuresta asiasta, että päätösvalta valuu tuonne
maakuntiin. Nimenomaan elinkeinopolitiikassa on niin, että ei enää ministeriössä päätetä-
kään asioista vaan päätösvalta siirtyy sinne, missä ihmiset ovat. Eikös se ole tämän Thuky-
dideen aikanaan Kreikassa keksimän demokratian syvin ydin: useimmat päättävät ihmis-
ten asioista mahdollisimman lähellä sitä, missä ihminen elää. Tämähän ymmärtääkseni on
demokratian syvin ydin, ja en jaksa ymmärtää, minkä takia tämä olisi uhka.

Tänä päivänähän se uhka on juuri näissä kuntayhtymissä, joissa demokratia on niin mo-
nen mutkan takana, että demokratiasta ei juuri tuoksua siellä käytävillä ole. Näin ollen toi-
voisin, kun kerran käymme tätä periaatekeskustelua nyt tässä, että tunnustettaisiin kuiten-
kin nämä tosiasiat, koska se kuitenkin pitemmän päälle on se ainoa oikea tie.

Senkin, että elinkeinopolitiikan rahoista päättäminen siirtyy maakuntiin, minä näen
mahdollisuutena. Kyllä maakunnassa varmasti on paljon, paljon enemmän viisautta näh-
dä, mikä elinkeinopoliittinen ala vetää, mikä ei vedä, ja voidaan tällä keinoin sopia asioista
ja kehittää sitä paikallista elinkeinoelämää tehokkaasti joka puolella. Kyllä se ministeriö
on jostakin Ilomantsin näkökulmasta turkasen kaukana, ja jos se on paikallinen maakun-
nan hallinto, joka sitä hoitaa, ja siellä ne kyseiset tuttavat virkamiehet, joiden luona on
helppo käydä — jos Ilomantsista lähdetään ministeriössä käymään, siinä menee toista vuo-
rokautta ennen kuin asia on hoidettu, ja pääseekö sittenkään, riippuu siitä, onko suurilla
johtajilla kalenterissa aikaa. 

Toivoisin, että tätä keskustelua käytäisiin tosiseikkapohjalta. Jos joku Helsingin kau-
pungin pormestari Vapaavuori on huolissaan vallan kapenemisesta ministeriössä, niin toki
hänen näkökulmastaan ymmärrän, miksi hän siitä huolissaan on, koska jos päätösvalta siir-
tyy maakuntiin, sieltähän lähtevät rahatkin ja keskitetyn vallan ote heikkenee. Tämä ym-
märtääkseni edustaa myös sitä sanomaani, demokratian syvintä ydintä, ja toivotan sen läm-
pimästi osaltani tervetulleeksi.

15.40 Mika Kari sd: Arvoisa herra puhemies! Täällä eduskunnassa on mukava keskustel-
la kunta-asioista, koska niin monet kollegoista ovat oman alueensa kuntapäättäjiä ja varsin
monet heistä vielä kokeneita sellaisia. Ja on mukava huomata täällä myös se, että me jaam-
me laajasti yhteisen näkemyksen siitä, että nykyiset kuntayhtymät muodostavat jonkunlai-
sen demokratianielun, demokratiavajeen, perusrakenteensa sisällä olevan logiikan kautta,
kun edustetaan samaan aikaan kuntaa, edustetaan samaan aikaan puoluetta ja sitten tällä
porukalla kokoonnutaan yhteen: välillä ollaan oman puolueen edustajia, välillä ollaan
oman kunnan edustajia, jossain siinä välissä myös oman kunnan kuntalaisten edustajia.
Mutta jos siirryttäisiin maakuntamalliin suorien vaalien kautta, niin edelleenkin nämä
oman kunnan ihmiset, niin kuin edustaja Kankaanniemi viittasi, odottaisivat oman kunnan
päättäjältä määrätietoista oman kunnan kuntalaisten palveluiden turvaamista ja heidän
asioidensa ajamista. En usko, että se kuitenkaan katoaa. Jos verrokkia haetaan vaikka tästä
parlamentaarisesta järjestyksestä, eduskuntatyöstä, niin tässä on samantyyppinen logiik-
ka: varmaan meillä monella kansanedustajalla on omalta alueeltaan kuntalaisten toimesta
paineita tuoda sille omalle alueelle.
10



Pöytäkirjan asiakohta PTK 145/2018 vp
Haluan kiinnittää huomiota siihen, mihin edustaja Heinäluoma viisaasti viittasi. Jos syn-
nytetään Suomi, missä ovat maakunnat, joille annetaan tehtäviä — jonkun verran myös
ehkä tuotetaan mutta ennen kaikkea hallinnoidaan, sitä hallinnon riemua meille nyt tarjo-
taan — jatkona varmasti on ammatillisen koulutuksen siirtäminen näille kuntayhtymille.
Edustaja Kankaanniemi viisaasti viittasi siihen, että jo nyt annetaan kasvupalvelu- ja muita
tehtäviä, jotka tekevät tästä varsinaisen möhkäleen. Eikö tämän kehityksen jatkona ole se,
että pienille kunnille ei jää tehtäviä ja pikku hiljaa niiden kilven kiillottamisten jälkeen
näille pienille kunnille ei myöskään jää enää kuntaa? Lopputulemana on se, mitä niin moni
yrittää juosta, karhua polulta, karkuun: pienten kuntien siirtyminen historiaan perinnetoi-
minnaksi ja Suomen suurkuntien syntyminen. On niitä suurkuntia sitten 40 tai 100, niitä on
paljon vähemmän kuin 300.

15.43 Eero Heinäluoma sd: Arvoisa puhemies! Olen peräänkuuluttanut sitä, että tämän
uudistuksen yhteydessä pitäisi avoimesti kertoa, mitkä ovat vaikutukset kuntien kannalta.
Nythän tavallaan valokeila vain pannaan maakuntahallintoon ja sanotaan, mitä kaikkea hy-
vää ja kaunista sinne syntyy, mutta ei kerrota, mikä tulee olemaan kuntien todellisuus. En-
nusteeni on, että se tulee olemaan katkeraa kalkkia, kun se tulee sitten lähivuosina ihmisil-
le avautumaan.

Kun puhutaan demokratianäkökulmasta, niin siinä voi esittää perusteltua kritiikkiä kyl-
lä tänne kuntahallintotoimintaan, mutta pitää muistaa, että ei kaikki toiminta ole siellä kun-
tain liitossa. Meillä on edelleenkin vanhustenhoito, jota kunnat suurelta osin tekevät itse,
myös perusterveydenhuolto on monien kuntien käsissä. Nyt kaikki tämä siirtyy maakun-
tiin.

Sitten tulen tähän hallintonäkökulmaan, joka on tässä nyt vähän vaillinaisesti avattu
maakuntahallinnon osalta. Pyydän tutustumaan hallituksen esityksiin tältä osin, katso-
maan, mikä on se demokratia maakuntahallinnossa, kun päätetään esimerkiksi terveyden-
hoidon asioista. [Ville Vähämäki: Uuteen valmisteluun!] Siis eihän se niin ole, että sinne
tulee kansanvaltaisesti valitut päätöksentekijät, vaan sehän on rakennettu sillä tavalla, että
sinne pitäisi oikeastaan valita virkamiehiä ja talouden osaajia, jotka tekevät päätökset.
Maakuntavaltuustot saavat hyväksyä jonkun yleisen strategiapaperin, jossa on viisi kaunis-
ta ja kymmenen hyvää, mutta ne yritetään pitää erittäin kaukana todellisesta päätöksente-
osta, joka on sitä, millaiset palvelut meillä on Viitasaarella, esimerkiksi, tai Iisalmessa. Ei
halutakaan, että yhteiskunnallinen päättäjä, kansalaisten valitsema päättäjä, tulee sano-
maan, miten palvelut tehdään, vaan halutaan, että siinä on tällainen virkamiesajattelu taus-
talla, ja itse voisin kuvitella, mikä tässä on perimmäinen motiivi. Kyllähän perimmäinen
motiivi, oletan — en tiedä, mutta oletan — ja lähtökohta on, että kun päätöksenteko vie-
dään kauemmas kansanvallasta tässä maakuntahallintoversiossa, mitä tulee sosiaali- ja ter-
veyspalveluihin, niin palveluiden keskittäminen on helpompaa. Jostainhan ne luvatut sääs-
töt edes sinne suuntaan pitäisi syntyä, ja siitähän sitä syntyy, kun lakkautetaan syrjäseu-
duilla palveluita. Ja jotta se voidaan tehdä, niin ei sitä tehdä maakuntavaltuustossa, vaan
päätöksenteko pitää osoittaa valikoidulle porukalle, jossa ei äänestäjän ääni liikaa kuulu. 

Olen ihmetellyt sitäkin, että tätäkään ei ole avattu täällä salissa, ja olen ihmetellyt sitä,
että kaikista maailman puolueista keskusta tekee tällaisen ehdotuksen, josta voi nähdä, että
siinä on sisäänrakennettu palveluiden keskittämisen logiikka. [Puhemies koputtaa] Voi pa-
run määrää, mikä tästä lähtee liikkeelle, kun todellisuus [Puhemies koputtaa] neljän vuo-
den sisään selviää.
11



Pöytäkirjan asiakohta PTK 145/2018 vp
15.46 Toimi Kankaanniemi ps: Arvoisa puhemies! Siitä olen täysin samaa mieltä edus-
taja Heinäluoman kanssa, että raha tässä nyt ratkaisee. Rahaa näillä näkymin maakunnille
ei tule edes alkuvaiheessa riittävästi, ja se johtaa siihen — niin kuin käytiin tässä taannoin
asiakasmaksuista keskustelu — että asiakasmaksut nostetaan täyteen tappiin eikä anneta
kellekään minkäänlaisia helpotuksia, koska ne rahat tarvitaan maakuntaan. Siitä huolimat-
ta tällä rahoitusmallilla monen maakunnan rahat loppuvat lokakuussa. Mummomme ja
vaarimme on hoidettava vuoden loppuun asti, ja tulee aukko, jota ei velalla voida pitkälle
hoitaa. Silloin valtio joutuu maksamaan... [Eero Heinäluoma: Ei maakunta saa ottaa vel-
kaa!] — Joo, maakunnalla kun ei ole verotusoikeutta, niin eihän se oikein voi velkaa ottaa,
sillä kuka sitten maksaa sen velan. — Tässä ajaudutaan kyllä siihen, että palvelut heikke-
nevät, ja totta kai ne heikkenevät. Niin kuin tämä hallitus on ajanut alas — mistä äsken kes-
kusteltiin — oikeuslaitoksen paikat, Iisalmet ja muut, ja sama kehitys tulee, mutta päätök-
sen kyllä tekee maakuntahallitus ja maakuntavaltuusto, eivät virkamiehet. En minä usko,
että sitä päästetään siihen. Sen tähden minulla ei ole kauhean suurta intoa mihinkään maa-
kuntahallintoon mennä, koska siellä joutuu tekemään näillä näkymin vain kielteisiä, vain
ikäviä päätöksiä: lakkautetaanko Kinnulasta vai Luhangasta vai Multialta ne palvelupis-
teet, mitä siellä on, siirretäänkö se vanhus toiselle puolelle maakuntaa vai mitä hänelle teh-
dään. Tämä on semmoista peliä, johon tämä saattaa johtaa ja todennäköisesti johtaa rahan
takia. 

Arvoisa puhemies! Tästä sosiaalidemokraattien rivien välistä luettavissa olevasta suur-
kuntamallista — 50—70:kö tässä nyt sanottiin, eihän se ollut edes piilossa oleva vaan se on
avoin — kysyn vain: minkälaista demokratiaa on Kainuussa, jos Kainuu on yksi kunta, tai
kuinka monta kuntaa teidän mallissanne jää meille Keski-Suomeen, ja toteutuuko siellä
syrjäkylien asukkaitten ja äänestäjien tahto päätöksenteossa? Tämä ongelma meillä on ole-
massa ihan koko ajan. 

Oikeastaan se ongelma, mistä tässä pitäisi keskustella, on Helsinki ja Uusimaa, joka täs-
sä mallissa on se kaikkein vaikein ja kaikkein hankalin toteuttaa. Ei se pormestari Vapaa-
vuori ihan metsässä ole, kun hän tätä mallia arvostelee. On tämä Helsingin kannalta ongel-
mallinen. Mutta kyllä sosiaalidemokraattien suurkuntamalli on täysin kelvoton Suomen
oloihin, ja etäisyydet, väestökehitys ja väestön määrä eri osissa maata johtavat aivan kar-
meaan tilanteeseen, jos mennään sille mallille. [Mika Karin vastauspuheenvuoropyyntö]

Ensimmäinen varapuhemies Mauri Pekkarinen: Tässä on listalla yksi pyydetty pu-
heenvuoro, ja nyt pyydettiin vastauspuheenvuoroa. Josko mennään järjestyksessä: edusta-
ja Hoskonen ja sitten aivan ehdottomasti edustaja Kari.

15.49 Hannu Hoskonen kesk: Arvoisa puhemies! Edustaja Heinäluoma ehti juuri pois-
tua tuonne kahvilan puolelle. Olisin hänelle sanonut, kun hän maalaili tummilla väreillä
maakunnan tulevia näkymiä, että jos häntä nyt yhtään se lohduttaa — toivon mukaan kor-
keasti arvostamani edustaja Kari kertoo nämä terveiset kollegalleen Eero Heinäluomalle
— niin jos se maakuntauudistus vaikka menisikin läpi, mitä suuresti toivon, niin Pohjois-
Karjalassa ainakin ollaan jo valmiina. Meillä alkaa hallinto olla lähes valmiina siihen koet-
telemukseen, mikä edessä on. Jos te sitä pelkäätte, niin voin sanoa teille, arvoisat edusta-
jakollegat siellä salin vasemmalla laidalla, että turha on teidän pelkonne, älkää sen takia öi-
tänne valvoko. Kyllä se homma hoituu siellä.
12



Pöytäkirjan asiakohta PTK 145/2018 vp
Sen pelko, että päätösvaltaa hajautetaan ihmisten lähelle — minun päähäni ei kyllä mil-
lään mahdu Eero Heinäluoman ajatus siitä, että tässä menisi jokin väärin. Onko sitten se
vaihtoehto, mitä te esitätte, että keskitetään kaikki yhteen paikkaan, jossa yksi suuri johtaja
päättää? Sekö se on teidän ajatuksenne? No, se on sosialismin yksi suurimpia ajatuksia,
että yksi suuri johtaja tietää kaiken ja loput on sitten luojassaan. Paikallinen ihminen ei sii-
nä voi enää yhtään mitään.

Nyt kun me saamme tämän maakuntahallinnon ja vapaat vaalit aikaiseksi, niin kyllä se
on aivan varmasti monin monin verroin suurempi ja arvokkaampi asia kuin nykyinen kun-
tayhtymämalli, jonne todella saattaa hukkua. Jokainenhan voi omassa kotikunnassaan teh-
dä gallupina tämän kyselyn. Kysykääpä, kuinka moni kuntalainen, kadunmies, tietää vaik-
ka koulutuskuntayhtymän taikka keskussairaalakuntayhtymän edustajan omassa kunnas-
saan. Kyllä me sen tiedämme omassa maakunnassamme, totta kai me tiedämme, mutta ky-
sykääpä kadunmieheltä. Menkääpä paikalliseen leipomobaariin ja kysykää herra Virtasel-
ta, joka istuu siinä, kun menee sisälle, ensimmäinen herra oikealla — olkoon hän vaikka
herra Virtanen — kysykääpä siltä herra Virtaselta, kuka on tämän minun kotikuntani edus-
taja siellä koulutuskuntayhtymässä ja keskussairaalakuntayhtymässä. Uskallan luvata pul-
lakahvit, jos se ensimmäinen henkilö tietää sen — edellyttäen, että joku edustaja ei ole sin-
ne järjestänyt henkilöä, joka sen sitten oikeasti tietää. Mutta paikallisesti tunnen, että ne ih-
miset eivät tiedä niistä edustajistaan yhtään mitään, mutta jos vaalit tulevat, niin varmasti
tietävät. Tässä on se ylhäältä johdetun yhteiskunnan ja demokraattisesti johdetun yhteis-
kunnan iso ero. Siinä on se iso juttu.

15.52 Mika Kari sd: Arvoisa herra puhemies! Edustaja Kankaanniemi taitaa kohta saada
mitalin tästä väärinymmärtämisen lahjasta. En tiedä, mihinkä tuulimyllyyn lepakko tarttui,
kun sanoitte, että olisin ehdottanut jotain suurkuntamallia. Kuvasin lähinnä sen, mitä tei-
dän leipomanne taikina on tuottamassa. Tämän uudistuksen kautta syntyy tilanne, jossa
kunnat menettävät tehtäviä, jossa riskinä on, että Suomeen syntyy kuntia, joilla ei ole enää
sellaisia tehtäviä, että myöskään elinvoiman osalta kunnat täyttäisivät tämänkään lain, jota
nyt käsittelemme, ikään kuin peruslukuja, onko kunta elinvoimainen vai ei. Sitä tämä kes-
kustelussa oleva hallituksen esitys koskettelee. Ja tämä osin filosofinen keskustelu, jota nyt
on käyty, kuvaa hyvin sitä, että jos sote Suomeen syntyy, palvelut keskittyvät ja johtami-
nen ja järjestämisvastuu keskittyvät maakunnille ja kuntien nykyiset tehtävät alkavat pik-
kuhiljaa hiipumaan alta pois.

Nämä luvut, joita käytin, ovat niitä lukuja, joita julkisessa keskustelussa nykyiset halli-
tuspuolueet ja entisetkin hallituspuolueet, kuten esimerkiksi perussuomalaiset, ovat eri yh-
teyksissä kommentoineet joko omina ajatuksinaan tai toisten ajatuksina. Nämä ajatukset
eivät tulleet sosiaalidemokraateilta.

15.53 Ville Vähämäki ps: Puhemies! Haluaisin tähän keskusteluun nostaa ainoastaan yh-
den luvun, ja se on vanhainkotien vuodepaikat, joita oli 10 200 kappaletta vuonna 2013,
9 490 kappaletta vuonna 2015, viime vuonna niitä oli 7 500 kappaletta ja budjetin mukaan
ennusteen mukaan vuonna 2019 näitä vanhainkodin vuodepaikkoja on 5 000 kappaletta.
Eli siis muutamassa vuodessa, viidessä vuodessa, vanhainkotien vuodepaikat puoliintuvat.
Tämä on se todellisuus, ja nämä ovat niitä päätöksiä, mitä sitten maakuntahallinto joutuu
tekemään. Totta kai, kun tällaisia päätöksiä tehdään etäällä, on paljon helpompi sanoa, että
no, otetaanpa sieltä jostain kehyskunnasta ne vuodepaikat pois ja keskitetään niitä tänne
13



Pöytäkirjan asiakohta PTK 145/2018 vp
maakuntahallinnon keskuspaikkaan. Siis maakuntahallinnossa ja kuntahallinnossa ne sin-
ne valitut edustajat ovat todella hankalien päätösten edessä, ja ei tämä kehitys mikään toi-
vottava ole. En minä voi käsittää tätä, miten näin nopealla aikavälillä ollaan vähennetty
puoleen vanhainkodin vuodepaikat.

15.55 Toimi Kankaanniemi ps: Herra puhemies! Vielä lopuksi totean, että sosiaalidemo-
kraattinen kansanedustajaehdokas Tuomas Kurttila, joka lapsiasiainvaltuutettuna tunne-
taan, esitti, että peruskoulujen toimintaluvat tavallaan päätettäisiin valtion toimesta. En tie-
dä, olisiko se opetusministeri, joka päättäisi, kuinka monta koulua on jossakin Saarijärven
kaupungissa tai ehkä Jyväskylässä, jossa hän itse taitaa asua. Siellä yhdestä kyläkoulusta,
tai kaupunginosakoulusta, nyt on kova kiista. Eli onko tämä sitten sosiaalidemokraattien
linja, kun te kovasti puhutte lukioiden ja toisen asteen ammattikoulujen päätösvallan siir-
tämisestä maakunnille? Minä en näe sitä ihan mutta ymmärrän lukioitten osalta sen, että
kun esimerkiksi meidän omassa maakunnassamme on vielä onneksi lukuisa määrä lukioi-
ta, jos ne siirrettäisiin maakuntahallinnon sisään, niin saattaisi olla, että jos maakuntaval-
tuustoon tulisi kokoomus- ja sosiaalidemokraattijohto, niin siellä lakkautettaisiin melkein
kaikki, niin kuin Jyväskylässä on tehty kaupungin osalta, yhdistetty kolmeen valtavaan
kouluun. Sen tähden nämä peruskunnat nyt eivät halua siirtää, enkä minäkään ole halukas
siirtämään, lukioita maakunnalle.

Ammatillinen koulutus on aika harvoilla paikkakunnilla, ja se on maakunnan laajuista,
eli sen siirtäminen sinänsä voisi olla hyvinkin perusteltua, ettei olisi koulutuskuntayhty-
mää maakuntahallinnon rinnalla. Siinä on tårta på tårta, jos niin sanoisi. Mutta tässä yhtey-
dessä sitä ei olla tekemässä, ja en tiedä, ollaanko joskus tekemässä. 

Mitä sitten tulee yleensä tähän tehtävänjakoon, minusta on aivan selkeä malli, että pe-
ruskunta vastaa niistä lähellä ihmisiä olevista julkisista tehtävistä, joiden toteuttamiseen ja
ylläpitämiseen se on järkevin taso päättäjänä ja rahoittajana. Sitten ovat nämä laajempaa
väestöpohjaa edellyttävät toiminnot, esimerkiksi terveydenhuolto — sosiaalitoimi ei vält-
tämättä, mutta terveydenhuolto kaikkinensa — ja on järkevää, että se kootaan maakunnit-
tain. 18 on aika hyvä määrä. Järkevämpi olisi vähän pienempi määrä, mutta tähän on nyt
tässä menty. Sitten on vielä valtakunnan taso, jossa sitten luodaan puitteet ja eräät toimin-
not on esimerkiksi erikoissairaanhoidon osalta keskitetty vain muutamaan paikkaan. Täl-
lainen kolmiportainen malli on taloudellisesti, [Puhemies koputtaa] toiminnallisesti ja ih-
misten turvallisuuden kannalta kaikkein paras. 

Yleiskeskustelu päättyi.

Eduskunta hyväksyi hallituksen esitykseen HE 280/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
14


