















































DEM8042.tmp.xml


Pöytäkirjan asiakohta PTK 36/2019 vp
Pöytäkirjan asiakohta 

PTK 36/2019 vp

Täysistunto

Tiistai 24.9.2019 klo 14.01—18.03

4. Hallituksen esitys eduskunnalle kirkkolaiksi
Hallituksen esitys HE 19/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 4. asia. Puhemiesneuvosto ehdottaa, että asia lähetetään hallintovaliokun-
taan, jolle perustuslakivaliokunnan on annettava lausunto. Asian käsittely keskeytettiin
20.9.2019 pidetyssä täysistunnossa. Nyt keskustelu sitten jatkuu tästä aiheesta.

Keskustelu

17.46 Päivi Räsänen kd: Arvoisa rouva puhemies! Käytin varsinaisen puheenvuoroni jo
siinä aiemmin keskeytetyssä istunnossa. Palaan siihen sen verran, että tuon keskustelun ku-
luessa varapuhemies Eerola huomautti minua Raamatun tuomisesta puhujapönttöön, ja
toki otan nöyrästi puhemiehen nuhteen vastaan mutta haluan kuitenkin omaksi puolustuk-
sekseni vielä todeta sen, että tarkoitukseni ei ollut käyttää tuota kirjaa havaintovälineenä
vaan nimenomaan konkreettisena tukiaineistona, koska siteerasin tuota kirjaa tuossa yh-
teydessä. 

Mutta sitten, puhemies, haluan vielä nostaa esiin sen seikan, mistä käytiin jonkin verran
keskustelua jo siinä aiemmin eli kirkon ja valtion suhteista. Meillähän ei ole enää ollut pit-
kiin aikoihin, vuosikymmeniin valtionkirkkoa, mutta kyllä kirkolla ja valtiolla on edelleen-
kin omat erityissuhteensa. Ja juuri tämä kirkkolain säätämisjärjestys, se, että ylipäänsä
eduskunnassa keskustellaan kirkkolaista, on yksi esimerkki siitä. Toki sitten toinen esi-
merkki on tämä valtiovallan oikeus säätää kirkollisverotuksesta, sitten toisaalta myös seu-
rakuntien hautaustoimeen ja väestökirjanpitoon liittyvät tehtävät, sekä nostan esiin myös
koululainsäädäntöön sisältyvän, oppilaan oman uskonnon mukaisen uskonnonopetuksen
ja samoin sotilassielunhoidon Puolustusvoimissa ja vankilasielunhoidon vankiloissa. 

Nyt on käyty keskustelua julkisuudessa tästä oman uskonnon opetuksesta — joka muu-
ten mainitaan myös tässä hallituksen esityksessä esimerkkinä näistä valtion ja kirkon eri-
tyissuhteista — ja itse toivon sitä, että jatkossakin ymmärrettäisiin tuon oman uskonnon
opetuksen merkitys. Se on vähän kuin äidinkieli. Jotta kykenee opiskelemaan muita kieliä,
on tärkeä osata sitä omaa äidinkieltään, ja samalla tavalla uskonnollisen lukutaidon kan-
nalta on tärkeää tutustua siihen omaan uskonperintöönsä. Haluan myös puolustaa vankila-
sieluhoitoa samoin kuin sotilassielunhoitoa, näiden molempien tulevaisuus on aina ollut
aika ajoin uhattuina, mutta toivon, että niiden merkitys ja arvo tunnistettaisiin ja ymmär-
rettäisiin. 
 Tarkistettu
4.0



Pöytäkirjan asiakohta PTK 36/2019 vp
17.49 Hussein al-Taee sd: Arvoisa rouva puhemies! Haluaisin puheenvuorollani ensisi-
jaisesti ehkä kiittää entistä arkkipiispaa Kari Mäkistä. Hän todella avasi minulle lähimmäi-
senrakkautta käytöksellään, ja hän ohjasi suomalaista kirkkoa sellaiseen suuntaan, että mi-
nulle valkeni, mikä lähimmäisenrakkaus on parhaimmillaan. Se, miten Kari Mäkinen sen
havainnollisti toiminnallaan, näyttäytyi sellaisena, että jokainen ihminen on lähimmäinen
riippumatta tämän ihmisen uskosta tai taustasta tai seksuaalisesta suuntauksesta. Ja se nä-
kyi kaikessa sellaisessa arjen toiminnassa, johon itse saatoin sitten osallistua. Se näkyi eri-
tyisesti silloin, kun Suomeen tuli paljon turvapaikanhakijoita, muistan, että kun moni heis-
tä jäi kodittomaksi, niin silloin kirkko todella kirkasti tämän lähimmäisenrakkauden mer-
kitystä avaamalla kirkonovia näille ihmisille. Kirkkojen ovet ovat edelleen näille ihmisille
auki riippumatta siitä, mikä näiden ihmisten uskontokunta tai uskonnollisuus ylipäänsä on.
Ja näistä siis kiittäminen silloiselle ja nykyiselle kirkolle.

Nyt sitten tästä valtion ja uskonnon välisestä suhteesta voin sanoa, sen perusteella, mikä
on kokemukseni Lähi-idästä ja Lähi-idän konflikteista — ja ehkä sen vuoksi osittain minut
äänestettiin myös eduskuntaan — että siinä vaiheessa, kun Irakin perustuslakiin kirjattiin,
että ei voi säätää lakeja, jotka olisivat ristiriidassa islamin opetusten kanssa, niin itse islam
monien Irakin kansalaisten silmissä kärsi inflaatiota, koska kun valta uskonnosta tavallaan
annettiin maallistuneiden tai maallisten lainsäätäjien käsiin, niin kansalaiset huomasivat-
kin, että tästä uskonnosta tuli väline, jota nämä lainsäätäjät käyttivät silloin, kun he halusi-
vat omia etujaan tai muita etuja ajaa, ja käyttivät sitä tässä valtion rakenteissa. Ja silloin itse
islam ja muslimit Irakin sisällä kärsivät tästä, sillä korruptio oli sitten se toinen asia, jossa
tätä uskontoa, uskonnollista lakia käytettiin. Ja siksi koen, että on erittäin tärkeätä, että me
Suomessa pystymme vahvasti erottelemaan kirkon ja valtion, sen vuoksi, että valtion kuu-
luu olla se astia, se paikka, joka antaa sijaa ja tilaa jokaiselle kansalaiselle riippumatta siitä,
kuka tämä kansalainen on tai mikä hänen taustansa [Puhemies: Aika!] tai muu asiansa on.
[Puhemies: Aika!] Ja vain tällä me pitäisimme huolta... 

Ensimmäinen varapuhemies Tuula Haatainen: Puheenvuoroa voi tulla jatkamaan tääl-
tä pöntöstä. [Puhuja siirtyy puhujakorokkeelle]

 Kiitoksia, arvoisa puhemies! — Ja siksi olisi erittäin tärkeätä, nimenomaan tästä Irakin
tilanteesta oppineena, nimenomaan erottaa uskonto ja valtio, ja näin Suomessa on toimit-
tukin, ja tämä on ollut se suunta. Valtio on todella se astia, johon kuuluu kaikki ihmiset. Ja
siitä kirkosta, jonka minä tunnen, sillä rajallisella tiedolla, joka minulla on, se lähimmäi-
senrakkaus, jota minä olen nähnyt kirkon harjoittavan viime vuosina, niin sen perusteella
minä koen, että se on se tärkein oppi, minkä kirkko on jättänyt tai voi jättää tälle valtiolle,
että todella valtiosta tulee se astia, se paikka, joka kuuluu jokaiselle ihmiselle, jossa jokai-
nen ihminen tuntee olevansa yhdenvertainen ja arvostettu. Sen enempää, minusta, uskon-
toa ja valtiota ei pidä sekoittaa. — Kiitoksia.

17.54 Inka Hopsu vihr: Arvoisa puhemies! Hyvät edustajat ja muut kuulijat! Kiitos edus-
taja al-Taeelle hyvästä pohdinnasta luterilaisen kirkon lähimmäisenrakkaudesta ja sen
konkreettisista toimenpiteistä. Oma puheenvuoro on lyhyt ja liittyy aiemmin käytettyihin
puheenvuoroihin.

Kirkko päättää oman autonomiansa puitteissa kirkkolain sisällöstä, ja eduskunta vahvis-
taa lain. Täällä on keskusteltu myös lain tulkinnasta ja siteerattu Raamattua, ja siksi ajatte-
2



Pöytäkirjan asiakohta PTK 36/2019 vp
len, että on hyvä tähän keskusteluun tiedoksi todeta myös se, että kirkko juuri tuon oman
autonomiansa puitteissa on päättänyt olla asettamatta mitään rajoituksia vihittävien suku-
puolelle. Luterilainen kirkko tunnustaa kyllä kirkkolain mukaan Raamattuun perustuvaa
uskoa, mutta ei kirkkolain perusteella erityisesti mitään tiettyä Raamatun tulkintaa.

Lakiesitys tarjoaa mielestäni hyvän pohjan kansankirkkomme toiminnalle. Se nykyai-
kaistaa kirkkolakiamme monilta kohdin, joita täällä on jo hyvin esitelty, ja lisäksi se lisää
seurakuntalaisten osallisuusmahdollisuuksia. Etenkin lasten ja nuorten asema huomioi-
daan aikaisempaa paremmin.

17.55 Jari Koskela ps: Arvoisa rouva puhemies! On ilahduttavaa huomata, että evanke-
lisluterilaisen kirkkomme kirkkolakia uudistetaan. Edellisestä onkin aikaa jo 26 vuotta.
Nyt on päivityksen aika. 

Yhteiskunta on muuttunut kuluneiden vuosikymmenten aikana. Erityisen merkittävää
uudistuksessa on osa, missä kirkkojärjestyksen ja kirkkolain suhdetta yhdenmukaistetaan.
Me, ketkä olemme joutuneet työssämme käyttämään molempia, tiedämme olemassa ole-
van tulkinnan ristiriidan. Vanhassa järjestelmässä kirkkolaissa viitataan informatiivisesti
kirkkojärjestykseen. Uudessa esityksessä kirkkojärjestys noudattaa pitkälti samaa raken-
netta ja lukujakoa kuin kirkkolaki. Tämä siis selkeyttää myöskin tulkintaa. Lain uudista-
misen tavoitteena on vähentää yksityiskohtaista sääntelyä erityisesti kirkkolaissa, ja samal-
la uudistus yksinkertaistaa ja johdonmukaistaa hallintoa koskevaa sääntelyä. Uudistukses-
sa hallintoa kevennetään purkamalla myös alistusmenettelyä, mikä tarkoittaa päätöksen
saattamista ylemmän viranomaisen tai oikeusasteen tarkastettavaksi — näin siis myös by-
rokratiaa vähennetään. Resursseja voidaan paremmin suunnata ihmisten kohtaamiseen ja
yhteen kirkon ydintehtävään eli lähimmäisen tukemiseen. 

Kirkon merkitys ei ole kadonnut mihinkään, vaikka jäsenmäärä on laskenut huolestutta-
vastikin viime vuosina. Kirkon pitää uudistua, ja tulossa oleva kirkkolain uudistus omalta
osaltaan edesauttaa sitä. Kirkko ei vain tee kirkollisia toimituksia ja jumalanpalveluksia,
vaan paljon muuta, mikä aina ei näy arjessa. Kirkkolain ensimmäisessä pykälässä maini-
taan yhtenä tehtävänä lähimmäisenrakkauden toteuttaminen. Epävarmassa maailmassa
kirkolla on tilausta. 2 000 vuotta sitten pidettiin huolta heikommassa asemassa olevista, ja
yhä edelleen kirkko toimii heikomman puolustajana. Kirkko ja sen työntekijät kykenevät
rinnalla kulkijan osassa tukemaan meitä eri elämäntilanteissa ja kriiseissä. 

Kirkon sanoma ei siis ole mitenkään vanhentunut, päinvastoin se on tänään ajankohtai-
sempi kuin koskaan. Ihmisten pahoinvointi ja syrjäytettynä oleminen ovat kasvaneet yhä
enemmän viime aikoina. Siksi merkittävää uudistuksessa onkin, että nyt pyritään paranta-
maan myös seurakuntalaisten osallistumis- ja vaikuttamismahdollisuuksia. Ehdotuksella
tuettaisiin siis toiminnan muuttamista työntekijäkeskeisyydestä seurakuntakeskeisyyteen.
Kirkolle vapaaehtoistoiminta on aina ollut merkittävässä roolissa. Nyt uudistuksella pyri-
tään siihen, että vapaaehtoistoiminta voimistuisi entisestään. Ajatus siitä, että seurakunta-
laisten rooli muuttuisi ennemminkin kohteista toimijoiksi, on kieltämättä haastava, mutta
kannatettava. Tällä haetaan nimenomaan lisääntyvää yhteisöllisyyttä. Erityisesti pienissä
ja taloudellisesti hankalassa tilanteessa elävien seurakuntien elinvoimaisuutta voidaan näin
parantaa. Vapaaehtoistoiminnan rooli tulee jatkossakin kasvamaan jo sen vuoksi, että vä-
estö vanhenee. He tarvitsevat auttavia käsiä ja myös korvia, ja samanaikaisesti hyväkun-
toisten eläkeläisten määrä kaiken aikaa kasvaa, ja silloin myöskin heille tarjoutuu mahdol-
3



Pöytäkirjan asiakohta PTK 36/2019 vp
lisuus osallistua vapaaehtoistoimintaan. Useat seurakunnat tiedostavat tämän mahdollisuu-
den.

Arvoisa rouva puhemies! On hyvä, että uudistuksella on edellä esitettyjen lisäksi myös
vaikutuspintaa lapsiin ja nuoriin. Erityisesti heidän mielipiteidensä saattaminen seurakun-
tapäättäjien tietoon helpottuu, ja näin hekin myöskin pääsevät entistä paremmin vaikutta-
maan seurakuntien asioihin. Uudistus edesauttaa myös enenevässä määrin siirtymistä säh-
köisiin kokouksiin ja päätöksentekomenettelyihin. Esitys on hyvä ja suotava. Kuten todet-
tua, se on pääasiassa lainsäädäntötekninen, eikä siihen sisälly kirkon ja valtion suhteita
koskevia muutoksia. Esitys on myöskin kirkolliskokouksen ehdotuksen mukainen. — Kii-
toksia.

18.00 Päivi Räsänen kd: Arvoisa rouva puhemies! Edustaja al-Taee puhui kauniisti tääl-
lä lähimmäisenrakkauden periaatteesta, joka toivon mukaan kirkon toiminnassa ja kristit-
tyjen toiminnassa näkyy. Nimittäin myös tässä käsiteltävässä kirkkolaissa, 2 §:ssä, tode-
taan se, että kirkko julistaa Jumalan sanaa ja toimii kristillisen sanoman levittämiseksi ja
lähimmäisenrakkauden toteuttamiseksi. Eli se on aivan laissakin säädetty kirkon tehtävä.

Haluan vielä todeta, että uskonnonvapaus on todellakin tärkeä periaate ja oikeus sekä us-
kontokunnille, kirkoille että myös yksilöille. Eli jokaisella tulee olla oikeus harjoittaa us-
koa, kuulua uskonnollisiin yhdyskuntiin, myös erota niistä tai luopua uskosta. Eli kaikki
tämä on uskonnonvapautta, ja luterilaisuuteenhan kuuluu hyvin oleellisesti juuri tämä hen-
gellisen ja maallisen regimentin erottaminen, mikä mielestäni toteutuu siinä, että kirkko ja
valtio ovat riittävän erillään toisistaan.

Täällä edustaja Inka Hopsu käytti puheenvuoron, johon haluan vielä kommentoida sen
verran, että todellakin kirkkohan toteuttaa autonomiaansa ja opillisia näkemyksiään sekä
kirkolliskokouksen että piispainkokousten päätösten kautta. Kirkolliskokoukset ja piis-
painkokoukset ovat useaan kertaan todenneet sen, että avioliitto on miehen ja naisen väli-
nen instituutio. Tämä on myös kirkolliskokouksen hyväksymässä kirkkokäsikirjassa ja sii-
hen sisältyvässä vihkikaavassa.

Keskustelu päättyi. 

Asia lähetettiin hallintovaliokuntaan, jolle perustuslakivaliokunnan on annettava lausunto.
4


	4
	17.46
	17.49
	17.54
	17.55
	18.00


