















































DEM3B5F.tmp.xml


Pöytäkirjan asiakohta PTK 146/2018 vp
Pöytäkirjan asiakohta 

PTK 146/2018 vp

Täysistunto

Keskiviikko 23.1.2019 klo 14.00—17.18

3. Hallituksen esitys eduskunnalle laiksi päästökauppalain muuttamisesta
Hallituksen esitys HE 228/2018 vp
Valiokunnan mietintö TaVM 26/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 3. asia. Nyt voidaan hyväksyä tai hylätä lakiehdotus, jonka sisällöstä päätettiin ensim-
mäisessä käsittelyssä.

Keskustelu

17.08 Lauri Ihalainen sd: Arvoisa puhemies! Ehdotan hyväksyttäväksi mietintöön liitty-
vän vastalauseen 1 mukaiset kolme lausumaa.

17.08 Hanna Sarkkinen vas: Arvoisa puhemies! Kannatan edustaja Ihalaisen esittämiä
vastalauseen 1 mukaisia kolmea lausumaa. 

Valiokunnan mietintö, ja hallituksen esitys sen pohjalla, on sinällään hyvä — se on EU-
sääntelyn toimeenpanoa — mutta näen, että vastalauseessa esitetyt lausumat ovat välttä-
mätön lisä mietintöön. Nämä lausumat noudattavat myös kahdeksan eduskuntapuolueen
joulukuussa yhteisesti hyväksymän ilmastositoumuksen sisältöä ja henkeä. 

Arvoisa puhemies! Tämän ilmastositoumuksen hengessä olisi tärkeää lausuman mukai-
sesti edellyttää, että hiilikiellon tai muiden kansallisten lisätoimien ansiosta käyttämättä
jääneet päästöoikeudet mitätöidään. Laki antaa valtioneuvostolle mahdollisuuden mitätöi-
dä päästöoikeuksia kansallisten lisätoimien olosuhteissa, mutta eduskunnan olisi edellytet-
tävä lausumalla, että näin myös tehdään, sillä tämä kansallinen mitätöinti on ainoa aukoton
tapa varmistaa, että kansallisilla lisätoimilla päästökauppasektorilla saavutetut päästövä-
hennykset todella tulevat todeksi EU:n laajuisesti eikä käy niin, että käyttämättä jääneet
päästöoikeudet sitten vain käytetään muissa maissa. Siksi tämä lausuma on tarpeellinen.

Myös kaksi muuta lausumaa ovat tarpeellisia. Päästökaupan ja taakanjakosektorin välis-
tä joustoa ei tulisi käyttää päästökauppakauden alussa eikä varsinkaan ennen kuin päästö-
kaupan ohjausvaikutus on kunnossa, mitä se vielä nykyisellään ei täysin ole, joten myös se
lausuma on erittäin tarpeellinen.

Myös kolmas lausuma päästöhuutokauppatulojen käytöstä on niin ikään tarpeellinen,
sillä päästöhuutokauppatulot tulevat todennäköisesti kasvamaan, kun päästöoikeuksien
hinnat nousevat. Meillä on erittäin paljon tarpeita erilaiselle ilmastorahoitukselle ja vihreil-
le investoinneille kotimaassa ja kehitysyhteistyörahoituksessa, ja näitä päästöhuutokaup-
patuloja olisi syytä käyttää ilmastohyödyllisiin kohteisiin. 

Eli nämä lausumat, mitä vastalauseessa esitetään, ovat todellakin tarpeen.
 Tarkistettu
3.1



Pöytäkirjan asiakohta PTK 146/2018 vp
17.10 Jani Mäkelä ps: Arvoisa puhemies! Esitän vastalauseen 2 mukaista lausumaehdo-
tusta eduskunnan hyväksyttäväksi. 

Eduskunnan on korkea aika tunnustaa se tosiasia, että Suomi on hoitanut tässä vaiheessa
oman osuutensa ilmastotalkoista ja nyt olisi muidenkin aika hoitaa oma osansa. Ennen kuin
tämä tapahtuu, meidän ei ole enää mitään syytä lähteä uusiin kilpailukykyämme vahingoit-
taviin toimiin. 

17.11 Ritva Elomaa ps: Arvoisa puhemies! Tähän hallituksen esitykseen päästökauppa-
lain muuttamisesta on perussuomalaisilla lausumavastalause. Suomi tekee kunnianhimois-
ta ilmastopolitiikkaa, ja se on hyvä. Taakanjaon oikeudenmukaisuutta alleviivaamme, ja
siksi lausuma, jossa huomioidaan myös kansallisten etujemme tärkeys.

Kannatan siis edustaja Mäkelän tekemää lausumaesitystä.

17.11 Matti Semi vas: Arvoisa rouva puhemies! Puhun lyhyesti. Jäin miettimään tätä va-
liokunnan mietintöä niissä puitteissa, kuinka se on tällä tavalla rakennettu, kun meillä on
kuitenkin parlamentaarinen työryhmä, minkä kaikki puolueet ovat hyväksyneet [Eduskun-
nasta: Paitsi perussuomalaiset!] — lukuun ottamatta perussuomalaisia. On kuitenkin viety
eteenpäin ympäristöstä huolehtimista, ja tämmöistä linjaa ei ole saatu tähän valiokunnan
kantaan, niin vähän jäin ihmettelemään sitä, kuinka näin on toimittu ja kuinka nimen-
omaan nämä muut eduskuntapuolueet, mitkä veivät tätä valiokunnan mietintöä eteenpäin,
eivät huomioineet tätä.

Ja siltä pohjalta kannatan myös edustaja Ihalaisen tekemää esitystä.

17.12 Toimi Kankaanniemi ps: Arvoisa rouva puhemies! Perussuomalaiset eivät siis
yhdy näihin sosiaalidemokraattien ja vasemmistoliiton lausumaehdotuksiin kaikilta osin.
Jäimme pois näistä kahdeksan eduskuntapuolueen linjauksista, koska emme yksinkertai-
sesti pidä niitä Suomen etujen mukaisina. Suomen etua eivät tässä eurooppalaisessa ja glo-
baalissa yhteydessä aja muut kuin Suomen eduskunta. Se on meidän tehtävämme.

Emme halua tietenkään rajoittaa muiden toimenpiteitä, mutta me olemme realisteja ja
katsomme, että Suomen osuus on niin pieni, että vaikka me lopettaisimme elämisen tällä
alueella, niin ilmakehä ei siitä miksikään muutu. Tämä on kovasti sanottu, ja monissa
asioissa esimerkin näyttäminen on hyvä, mutta tällä politiikalla, jota muut harjoittavat, ei
saada aikaiseksi niitä tuloksia eikä varsinkaan järkevällä tavalla, mihin me haluamme pyr-
kiä. Tällä menettelyllä muun muassa maaseudun vähävarainen kansa pannaan ilmastopo-
litiikan maksajaksi, ja sitä emme näe oikeudenmukaisena. Tämä viimeaikainen autokes-
kustelu on osoitus siitä, kuinka harkinta on rajusti pettänyt näissä asioissa. Päätösten, joita
me teemme, on perustuttava huolelliseen harkintaan ja riittävään ajankäyttöön siinä, ja joh-
topäätösten on oltava viisaita eikä mitään vouhotusta.

Arvoisa puhemies! Tässä kolmannessa vasemmiston lausumassa ehdotetaan, että nämä
päästöhuutokauppatulot käytettäisiin kehittyvissä maissa. Meidän lähtökohtamme on se,
että ne pitää ensi sijassa käyttää kotimaassa ja sitten harkita, miten panostetaan kansainvä-
lisiin yhteyksiin. Me olemme varsin avokätisesti tukeneet monenlaisia hankkeita maail-
malla, joista ei ole valitettavasti ollut hyötyä, ei ihmiskunnalle, ei isänmaalle eikä ihmisille.

Keskustelu päättyi ja asian käsittely keskeytettiin.
2


