















































DEM4C06.tmp.xml


Pöytäkirjan asiakohta PTK 143/2018 vp
Pöytäkirjan asiakohta 

PTK 143/2018 vp

Täysistunto

Torstai 17.1.2019 klo 15.59—18.39

2.1. Suullinen kysymys lapsiin kohdistuvien seksuaalirikosten torjumisesta (Jutta Urpilai-
nen sd)

Suullinen kysymys SKT 226/2018 vp

Suullinen kyselytunti

Ensimmäinen varapuhemies Mauri Pekkarinen: Edustaja Urpilainen.

Keskustelu

16.01 Jutta Urpilainen sd: Arvoisa puhemies! Elämme lapsiamme varten. Lastemme tu-
levaisuuden nimissä käydään monet keskustelut tässäkin talossa. Viikonloppuna kuulim-
me Oulusta ja Helsingistä synkkiä uutisia, jotka pysäyttivät meidät kaikki. Nämä lapsiin
kohdistuvat seksuaalirikosepäilyt ovat sanalla sanoen järkyttäviä. Seksuaalirikokset ovat
aina syvästi tuomittavia. Erityisen vastenmielisiä ne ovat silloin, kun ne kohdistuvat lap-
siin.

Kiitän hallitusta ja kaikkia eduskuntaryhmiä, jotka tarttuivat sosiaalidemokraattisen
eduskuntaryhmän ehdotukseen katsoa yhdessä täällä eduskunnassa, [Hälinää] mitä seksu-
aalirikollisuuden kitkemiseksi on tehtävissä vielä tällä vaalikaudella. Yhteinen viestimme
oli vahva: Tyttöjen ja poikien on voitava kasvaa vapaina pelosta. Seksuaalista väkivaltaa ei
hyväksytä. Tässä lasten suojelemisessa tarvitaan yhtenäisyyttä yli hallitus- ja oppositiora-
jojen. [Puhemies koputtaa] Arvoisa pääministerin sijainen, ministeri Orpo, haluaisin ky-
syä: miten te näette tämän tilanteen?

16.03 Valtiovarainministeri Petteri Orpo (vastauspuheenvuoro): Arvoisa herra puhe-
mies! Tapahtumat, jotka Oulussa ovat käyneet, ovat järkyttäviä, täysin tuomittavia. Ei yh-
denkään naisen eikä tytön pidä joutua tällaisten järkyttävien seksirikosten uhriksi.

On erittäin hyvä asia, että tässä asiassa on käyty hallitus—oppositio-rajat ylittävää kes-
kustelua. Arvostan, ja arvostamme, sitä suuresti. Se, että löytyi yhteistä tahtoa eduskunnas-
ta siihen, että hallituksen eduskunnalle jo antamat kolme esitystä, joilla näihin ilmiöihin
puututaan, saavat kaikkien eduskuntaryhmien tuen niiden nopeaan läpivientiin, on äärettö-
män hyvä asia. Lisäksi meillä on täällä sisällä myöskin kaksi muuta tärkeää lakiesitystä,
joille toivoisin myöskin löytyvän laajaa tukea tästä salista.

Haluaisin sanoa myöskin sen, että kuva siitä, että mitään ei olisi tätä ennen tehty, on vää-
rä. Hallitus on määrätietoisesti, päättäväisesti [Puhemies koputtaa] vuoden 2015 kriisin
alusta lähtien toiminut, ja asiantuntijoidenkin mukaan se, mitä on tehtävissä Suomen lain-
säädännön, perustuslain ja kansainvälisten sopimusten puitteissa, on kutakuinkin [Puhe-
mies koputtaa] tehty. Mutta aina voimme tehdä enemmän, ja tämän järkyttävän asian edes-
sä meidän pitää kääntää jokainen kivi yhdessä.
 Tarkistettu
4.0



Pöytäkirjan asiakohta PTK 143/2018 vp
Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, ilmoittautumaan painamalla V-painiketta ja nousemalla sei-
somaan. — Edustaja Urpilainen, lisäkysymys.

16.04 Jutta Urpilainen sd (vastauspuheenvuoro): Arvoisa puhemies! Todella, lapsiin
kohdistuvat seksuaalirikokset ovat liian yleisiä tämän päivän Suomessa. [Sari Sarkomaa:
Yksikin on liikaa!] Internet on tuonut tähän tilanteeseen vielä aivan uudenlaisen haasteen.
On tärkeää, että tällä viikolla kaikki eduskuntapuolueet sopivat, että seksuaalirikoksien
rangaistusten alarajoja nostetaan, lakeja tiukennetaan ja että koko eduskunta tukee poliisin
voimavarojen vahvistamista lapsiin kohdistuvien rikosten torjumisessa ja tutkimisessa.

Olennaista on myös väkivallan uhriksi joutuneiden lasten hoito. On ollut tilanteita, jois-
sa lapsiuhrit eivät saa erikoistunutta hoitoa tai tukea. Lastensuojelun asiantuntijat ovat ar-
vioineet, että tilanteessa tarvitaan sekä hoitosuosituksia että lisärahoitusta. Arvoisa valtio-
varainministeri: nyt kun meillä on tällainen poikkeuksellisen laaja, puoluerajat ylittävä tuki
uusille toimenpiteille, tuotteko eduskuntaan lisäbudjetin, jossa jälkihoidon ja poliisin toi-
mintaresurssit turvataan?

16.06 Valtiovarainministeri Petteri Orpo (vastauspuheenvuoro): Arvoisa herra puhe-
mies! Mitä tulee poliisin resursseihin, niin tämä hallitus on koko kautensa ajan lisännyt
merkittävällä tavalla poliisin resursseja. Kun toimin sisäministerinä, nostin päätökselläni
Tampereen Poliisiammattikorkeakoulun sisäänottomäärän täyteen maksimiin, 400:aan, ja
sitä on hallitus siellä pitänyt. Lisäksi olemme huolehtineet, että joka ainut sieltä valmistu-
va poliisimies ja -nainen on työllistetty. Tänä vuonna pääsemme siihen, että poliisien mää-
rä jopa kasvaa. Olemme — ja uskon, että kaikki ovat — sitoutuneet siihen, että tämä si-
säänottomäärä Poliisiammattikorkeakouluun pidetään korkealla tasolla, ja se johtaa ny-
kyistä korkeampaan poliisien määrään.

Mitä tulee lisätalousarvioon, niin mielestäni nyt on oleellista nämä toimenpiteet, joita
me teemme itse asiassa antaaksemme kriisiapua Oulun kaupungille. Niitä käydään yhdes-
sä Oulun kaupungin kanssa läpi. Mutta sitten kun hallitus valmistelee lisätoimenpiteitä —
valmistelu on aloitettu itse asiassa joulukuussa ennen Oulun uusia tapahtumia — niin jos
näiden toimenpiteiden sisältö on senkaltainen, että tarvitaan jo tänä vuonna lisää budjetti-
määrärahoja, [Puhemies koputtaa] niin olemme valmiit tekemään lisätalousarvion.

Ensimmäinen varapuhemies Mauri Pekkarinen:  Lisäkysymys, edustaja Lindtman.

16.07 Antti Lindtman sd (vastauspuheenvuoro): Arvoisa puhemies! Haluan myös omas-
ta puolestani kiittää sekä hallituspuolueita että kaikkia eduskuntaryhmiä siitä, että tässä to-
della päästiin nopeasti eteenpäin, koska tämä vaalikausi on lopussa. Ajatus tässä oli nimen-
omaan se, että jos löydetään yhteinen, vahva viesti, yhteiset näkemykset niistä nopeista toi-
mista, joita voimme vielä tällä vaalikaudella tehdä, niin sen vahvempaa viestiä, hyvät kol-
legat, tästä talosta ei voi ulos lähettää. Se viesti on, että tämänkaltaiset teot, joista olemme
saaneet lukea, ovat täysin tuomittavia ja täysin törkeitä ja niitä ei kerta kaikkiaan pidä hy-
väksyä täällä Suomessa, kuten ei tietenkään missään muuallakaan.

Arvoisa puhemies! Eduskuntaryhmien yhteisymmärryksessä myös otettiin kantaa todel-
la näihin resursseihin. On poikkeuksellinen tilanne, että eduskunnassa on nyt yhteinen tuki
sille, että jos hallitus lisäbudjetin haluaa tuoda eduskuntaan, sille löytyy tukea. Sen lisäksi
2



Pöytäkirjan asiakohta PTK 143/2018 vp
totesimme yhdessä, että on tärkeää kiinnittää huomiota ennalta ehkäisyyn, että ennalta eh-
käistään [Puhemies koputtaa] ja tuetaan tähän puuttumista. Olisinkin halunnut kysyä hal-
litukselta: haluatteko tältä puolelta kertoa jotain esimerkiksi valmistelusta tai toimenpiteis-
tä, joita olette tuomassa eduskuntaan?

Ensimmäinen varapuhemies Mauri Pekkarinen: Täällä on kaksi ministeriä pyytänyt
puheenvuoron, ja myönnän heille molemmille tällä kertaa, elikkä ministeri Mykkänen en-
sin ja ministeri Saarikko hänen jälkeensä.

16.08 Sisäministeri Kai Mykkänen (vastauspuheenvuoro): Arvoisa puhemies! Todella-
kin varmasti viime viikonlopun uutiset pysäyttivät meidät kaikki. Osalle ehkä tuli yllätyk-
senä, että tällainen ilmiö on Suomessa, mutta sisäministeriöön tämä valitettavasti ei yllä-
tyksenä tullut, vaan puhumme jo pidempiaikaisesta kysymyksestä. Seksuaalirikosten mää-
rä on eittämättä kasvanut. Sille on tehty toimenpiteitä — tämä hallitus on ollut aktiivinen
eri tavoin niiden lähtökohtien vähentämiseksi, joista seksuaalirikoksia erityisesti syntyy —
ja nyt vielä lisää.

Olemme erittäin tyytyväisiä, että eduskunta on myös pysähtynyt tämän äärelle ja löy-
dämme laajan tuen todella niille hallituksen esityksille, jotka olemme syksyllä tänne saat-
taneet, ja täsmätoimenpiteille, joita teemme tietysti ministeriöiden sisällä parhaillaan, mut-
ta myöskin voidaan tarvita lisätalousarviota siten kuin valtiovarainministeri totesi.

Aivan erityisesti oleellista on se, että kun siellä netissä houkutellaan meidän nuoria, toi-
sin kuin meitä vielä 20 vuotta sitten, niin sinne pitää päästä väliin. Nettipoliisitoiminnassa
on tehokkaita konsepteja, [Puhemies koputtaa] ja siihen tulemme lisärahoitusta sisäminis-
teriön osalta hakemaan. Lisäksi tiedonvaihto on aivan oleellinen. Lastensuojelussa ei voi
kuusi kuukautta maata tieto siitä, että on todennäköisesti hyväksikäyttötilanne. Sen täytyy
päästä poliisille nopeammin.

16.10 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Meidän aikuisten erityinen tehtävä ja vastuu on suojella lasta ja lapsuutta, ja
sen keskeinen osa-alue on lapsen koskemattomuus. Esillä on ollut voimakkaasti tapaus,
joka on liittynyt Ouluun vahvimmin mutta myös Helsinkiin, mutta kun taustalla on myös
netissä tapahtuvaa lähestymistä ja siitä seuraavaa aina rikosnimikkeisiin vahvasti johtavaa
lapsen seksuaaliseen koskemattomuuteen kajoamista, on hyvä muistaa, että tämä ilmiö ei
tunne kuntarajoja eikä välttämättä edes maamme rajoja.

Mitä tulee palvelujärjestelmään, on katsottava koteihin ja tuettava vanhempia. Uskon,
että jo tämä laaja yhteiskunnallinen keskustelu ja toimet ovat herättäneet myös suomalai-
sissa kodeissa tämän vakavan asian äärelle. Iloitsen ja olen kiitollinen siitä monien arvos-
tamiemme suomalaisten järjestöjen tekemästä työstä tämän asian äärellä, ja juuri parhail-
laan hallituksessa käsitellään kokonaisuutta, joka liittyy järjestöjen tukemiseen tulevana
vuonna, ja siinä käymme läpi ne tahot, [Puhemies koputtaa] jotka tukevat sekä seksuaali-
kasvatustyötä että maahanmuuttajatyötä, niin että tämä olisi paremmin hallussa.

Kysymyksen käsittely päättyi.
3


