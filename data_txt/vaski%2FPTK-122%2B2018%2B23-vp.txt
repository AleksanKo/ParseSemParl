















































DEMBFB8.tmp.xml


Pöytäkirjan asiakohta PTK 122/2018 vp
Pöytäkirjan asiakohta 

PTK 122/2018 vp

Täysistunto

Keskiviikko 28.11.2018 klo 14.01—16.31

23. Lakialoite laiksi sotilasvammalain 6 §:n muuttamisesta
Lakialoite LA 55/2018 vp Ritva Elomaa ps ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 23. asia. Puhemiesneuvosto ehdottaa, että asia lähetetään sosiaali- ja terveysva-
liokuntaan.

Keskustelu

16.22 Ritva Elomaa ps (esittelypuheenvuoro): Arvoisa puhemies! Tässä lakialoitteessa
ehdotetaan muutettavaksi sotilasvammalain 6 §:ää. Lakialoitteen tarkoituksena on poistaa
sotainvalideja koskevat prosenttirajat oikeudesta laitoksessa annettavaan hoitoon tai osa-
aikaiseen huoltoon. Muutosten olisi tarkoitus astua voimaan 1. tammikuuta 2019.

Nyt on käsillä viimeiset hetket laittaa sotaveteraanien palvelut kuntoon. Veteraanien ti-
lanteesta on puhuttu tässäkin salissa jo vuosikymmenien ajan. Poliitikkojen suusta kuulee
kauniita sanoja veteraaneista, erityisesti itsenäisyyspäivän korvilla, mutta jouluun mennes-
sä tuntuu, että heidät on taas unohdettu. Me perussuomalaiset olemme johdonmukaisesti
ajaneet veteraanien asiaa. Olemme vuosien saatossa laatineet lukuisia valtiopäivätoimia,
jotka tähtäävät veteraanien tilanteen parantamiseen.

Nyt käsittelyssä oleva lakialoitteeni läpi mennessään parantaisi monien veteraanien ar-
kea. Aloitteessa ehdotetaan sotilasvammalakia muutettavaksi siten, että sotainvalideille
korvataan yksityisessä laitoksessa annettu huolto tai osa-aikainen huolto myös silloin, kun
sen tarve johtuu muusta kuin korvatusta vammasta tai sairaudesta. Laitoshoidon tai osa-ai-
kaisen laitoshoidon kustantaisi tällöin Valtiokonttori heille, jotka eivät terveydentilan hei-
kentymisen vuoksi selviydy kotona. Osa-aikainen laitoshoito tarkoittaa päiväsairaalatyyp-
pistä hoitoa, jossa invalidi on päivät laitoksessa ja yöt kotona. Hoidot on tarkoitus järjestää
jaksottaisina, jolloin niillä voidaan tukea kotona selviytymistä mahdollisimman hyvin.
Tällaista jaksottaista laitoshoitoa ja osa-aikaista laitoshoitoa voidaan järjestää sotainvalidi-
en sairaskodeissa ja muissa hoitolaitoksissa, joiden kanssa Valtiokonttori on tehnyt sopi-
muksen kyseisten palvelujen järjestämisestä. Laki koskee myös Ruotsissa asuvia sotainva-
lideja.

Suomen vuosina 1939—1945 käymissä sodissa palvelleiden sotiemme veteraanien kes-
ki-ikä on tällä hetkellä jo yli 93 vuotta, joten heidän asemansa parantamiseksi tehtävillä la-
kimuutoksilla on kiire. Lisäksi veteraanien määrä vähenee, mutta samanaikaisesti korkean
iän seurauksena hoitotarve kasvaa. Poistuman ja ikääntymisen seurauksena olisi perustel-
tua kustantaa laitoshoito tai osa-aikainen laitoshoito aivan kaikille vuosina 1939—1945
Suomen sodissa palvelleille henkilöille. Laitoshuollon ja osa-aikaisen laitoshuollon kor-
 Tarkistettu
4.0



Pöytäkirjan asiakohta PTK 122/2018 vp
vaaminen aloitteen mukaisesti merkitsee tuntuvaa etua asianomaisille invalideille ja hel-
pottaa heidän aviopuolisoidensa taloudellista asemaa.

Arvoisa puhemies! Sotiemme veteraanien aseman parantamiselle löytyy rutkasti vahvo-
ja poliittisia, moraalisia ja taloudellisia perusteita. Myös lainsäädännön kehityksessä on
huomattavissa veteraanien olojen parantamiseen tähtääviä uudistuksia. Hallituksen esityk-
sessä eduskunnalle laiksi rintamaveteraanien kuntoutuksesta annetun lain muuttamisesta
ehdotetaan, että vuosien 1939—1945 sotiin osallistuneille rintamaveteraaneille, joilla on
rintamasotilastunnus, rintamapalvelutunnus tai rintamatunnus, korvataan kotona asumista
tukevat palvelut. Valtiokonttori korvaisi tästä kunnille ja kuntayhtymille aiheutuneet kus-
tannukset.

Lainsäädäntökehityksen sisältöä ja muutoksia selittävät ja tukevat myös yleisluonteiset
taloudelliset tekijät. Edellä mainitun lainsäädäntömuutoksen toteutumiseksi asialle perus-
tetaan vuosille 2019—2022 uusi arviomäärämomentti ja rintamaveteraaneille mahdolliste-
taan samat kotona asumista tukevat palvelut kuin sotainvalideille.

On myös tuotu esiin, että valtion vuoden 2017 tilinpäätöksen mukaan sotilasvammakor-
vauksista ja valtion korvauksista sota- ja sotilasinvalidien kuntoutus- ja hoitolaitosten kus-
tannuksiin siirtynyt 57 miljoonan euron ylijäämä olisi riittänyt kattamaan sotainvalidien
laitoshoidon kustannukset prosenttirajojen laskemisen jälkeenkin. Samoin kuluvalta vuo-
delta tulee jäämään käyttämättä runsaasti edellä kerrottuja määrärahoja. Myös tästä syystä
vuosina 1939—1945 sotien johdosta vahingoittuneille tai sairastuneille ehdotetaan korvat-
tavaksi laitoksessa annettu huolto tai osa-aikainen huolto myös, kun sen tarve johtuu muus-
takin kuin korvatusta vammasta tai sairaudesta.

Arvoisa puhemies! Näin lopuksi minä ja aloitteen allekirjoittaneet ehdotamme myös,
että sen mukaan kuin valtioneuvoston asetuksella säädetään korvataan sairaanhoitona
myös määräaikainen lääkärintarkastus sekä työ- tai toimintakyvyn palauttamista tai säilyt-
tämistä tarkoittava kuntouttaminen. Vuosien 1939—1945 sotien johdosta vahingoittuneil-
le tai sairastuneille korvataan laitoksessa annettu huolto tai osa-aikainen huolto myös, kun
se tarve johtuu muustakin kuin korvatusta vammasta tai sairaudesta. Lisäksi voidaan kun-
touttaminen korvata, vaikka kuntouttamisen tarve ei johtuisikaan korvatusta vammasta tai
sairaudesta, vahingoittuneelle tai sairastuneelle, jonka työkyvyttömyysaste on vähintään
10 prosenttia.

Tämä toisi tuntuvaa helpotusta monen veteraanin arkeen. Sen ja paljon enemmänkin he
ansaitsevat. Pidetään veteraanit mielessä myös ennen ja jälkeen itsenäisyyspäivän. — Kii-
tos.

Keskustelu päättyi.

Asia lähetettiin sosiaali- ja terveysvaliokuntaan.
2


