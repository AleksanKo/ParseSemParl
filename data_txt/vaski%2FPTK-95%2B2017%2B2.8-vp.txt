















































DEMF617.tmp.xml


Pöytäkirjan asiakohta PTK 95/2017 vp
Pöytäkirjan asiakohta 

PTK 95/2017 vp

Täysistunto

Torstai 28.9.2017 klo 16.00—17.38

2.8. Suullinen kysymys osa-aikatyön yhdistämisestä perhevapaisiin (Sofia Vikman kok)
Suullinen kysymys SKT 128/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Vikman.

Keskustelu

16.54 Sofia Vikman kok: Arvoisa puhemies! Hallitus ansaitsee kiitoksen toteuttaa vii-
mein perhevapaauudistus, joka on kokoomuksen pitkäaikainen tavoite. [Vasemmalta: Ei
vielä ole päätöksiä!] Uudistus tarvitaan lisäämään joustavuutta ja valinnanvapautta perhei-
den arkeen sekä parantamaan työllisyyttä ja naisten asemaa työelämässä. Kokoomus on eh-
dottanut omaa mallia uusiksi perhevapaiksi. Mallimme lähtee lapsen edusta ja täyttää erin-
omaisesti kaikki hallituksen budjettiriihessä uudistukselle päättämät reunaehdot. Kokoo-
muksen mallissa mahdollisuus hoitaa lasta 3-vuotiaaksi saakka kotona säilyy samalla, kun
työn kannustavuutta ja arjen joustoja lisätään merkittävästi. Moni vanhempi haluaisi esi-
merkiksi työskennellä osa-aikaisesti perhevapaalla, mutta nyt joustamaton järjestelmäm-
me on esteenä. [Puhemies koputtaa] Kysyn perheministeriltä: mitä hallitus aikoo tehdä,
jotta osa-aikatyö on jatkossa sujuvasti yhdistettävissä perhevapaisiin?

16.55 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Me olemme aloittaneet perhevapaauudistustyön aika isolla volyymilla tällä
viikolla kuulemalla vastuuministereiden kanssa 22:ta eri tahoa, joiden monien taustalla oli
laaja joukko muita etujärjestöjä, joita yksittäiset tahot edustivat. Kuulimme ison kirjon nä-
kemyksiä ja paljon toiveita ja odotuksia siitä, miten perhevapaat tulisi uudistaa. Niin ikään
olemme lähettämässä näinä päivinä kutsun kaikille eduskuntapuolueille. Haluamme kuul-
la myös parlamentaarisesti näkemyksenne siitä, millaista uudistusta olisi syytä tavoitella
niissä reunaehdoissa, joita talous ja perheiden valinnanvapaus ja monimuotoiset perheet
tälle järjestelmälle asettavat, pitäen kiinni siitä, että jatkossakin lasta voi hoitaa kotona kol-
meen ikävuoteen asti.

Olen aivan samaa mieltä kysyjän kanssa siitä, että osa-aikatyön tulee olla keskeinen osa
kulttuurin muutosta pienten lasten vanhempien arjessa, jossa on monesti hyvin voimakas
on- tai off-sävy.

Ja mitä tulee esittelemäänne kokoomuksen malliin, yhdenkään puolueen malli ei yksi-
selitteisesti ole tämän uudistuksen malli. Me teemme hallituksen mallin [Puhemies koput-
taa] ja sitä kautta suomalaisten perheiden mallin.
 Tarkistettu
4.1



Pöytäkirjan asiakohta PTK 95/2017 vp
Ensimmäinen varapuhemies Mauri Pekkarinen: Myös tässä kysymyksessä, mikäli ha-
lutaan esittää lisäkysymys, pyydän nousemaan ylös ja painamaan V-painiketta.

16.56 Anders Adlercreutz r (vastauspuheenvuoro): Ärade talman! On hienoa, että halli-
tus kahden vuoden opposition painostuksen jälkeen nyt ryhtyy tähän asiaan, koska tämä on
tärkeä asia tasa-arvon kannalta ja myöskin koko työelämän tasa-arvon kannalta ja sen myö-
tä Suomen kilpailukyvyn kannalta.

Nyt päämäärät tämän uudistuksen suhteen ovat hieman epäselvät, ja kun hallituksen lau-
sunnot tässä asiassa antavat ymmärtää, että ehkä tässä ei tähdätä nyt siihen ihan kaikkein
kunnianhimoisimpaan malliin, niin kysyn: voitteko ajatella sellaista mallia, jossa annetaan
selkeät kiintiöt isille ja äideille, jotta varmistettaisiin, että myöskin isät käyttävät tätä mah-
dollisuutta hyväkseen?

16.57 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Jos teille oppositiossa tulee hyvä mieli siitä, että tämä kaikki olisi teidän an-
siotanne, niin sopii tietenkin niin. Itselleni nyt ehkä kuitenkin oleellisempaa kuin miettiä si-
tä, kenen ansiota tai että vihdoin viimein tämä on täällä, on se, että uudistukselle löytyy riit-
tävän selvät sävelet ja saamme mallia ennen kaikkea yksinkertaistettua ja joustavoitettua
erilaisten elämäntilanteiden näkökulmasta.

Mitä tulee viittaamiinne kiintiöihin, niin itse asiassa sellaisethan nykymallissa jo on. Me
olemme viime vuosien aikana itse asiassa lisänneet isien osuutta niin, että nykyisin isälle,
vain hänelle, suunnattua kiintiötä on 54 päivän verran. Ja on aivan selvää, että kannustus
tavalla tai toisella siihen, että lapsella olisi oikeus yhteiseen aikaan molempien vanhem-
piensa kanssa, mikä väistämättä vaikuttaa myös työelämän tasa-arvoon, on yksi kysymys,
joka hallituksen reunaehtona ja tavoitteena tässä mallissa on.

Kysymyksen käsittely päättyi.
2


