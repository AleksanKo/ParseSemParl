















































DEM5871.tmp.xml


Pöytäkirjan asiakohta PTK 115/2017 vp
Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

2.3. Suullinen kysymys EU:n ja Suomen päästövähennystavoitteista (Ville Niinistö vihr)
Suullinen kysymys SKT 153/2017 vp

Suullinen kyselytunti

Toinen varapuhemies Arto Satonen: Otamme seuraavan kysymyksen. Edustaja Niinis-
tö.

Keskustelu

16.33 Ville Niinistö vihr: Arvoisa puhemies! Suomalaiset odottavat hallitukselta toivoa
luovaa ja kestävää tulevaisuutta rakentavaa politiikkaa. Suomalaiset odottavat hallituksel-
ta myös oikeudenmukaisuutta. Näitä toiveita ovat nakertaneet hallituksen leikkaukset kou-
lutuksesta ja se, että perusturvan jäädytys ja leikkaukset köyhimmiltä jatkuvat myös ensi
vuonna. Mutta niitä nakertaa myös se, että tulevaisuutta rakentavaa ilmastopolitiikkaa ei
tehdä tarpeeksi. Sitä ei tehdä tarpeeksi liikennepolitiikassa mutta ei laajemmin muuten-
kaan.

Nyt tänä viikkona ja ensi viikkona on Bonnissa ilmastokokous, ja elämme vuosia, jol-
loin ilmaston lämpeneminen on karkaamassa käsistä niin, että tavoitteita ilmaston lämpe-
nemisen pitämiseksi alle 2 asteessa, tai tavoitellaan jopa 1,5 asteen lämpenemisen rajaa, on
hyvin vaikeaa saavuttaa nykyisillä EU:n ja Suomen päästövähennystavoitteilla. Eli nyt oli-
si tärkeätä, että Suomi nostaisi sitoumuksiaan — toisin kuin tämä hallitus on tähän men-
nessä tehnyt, eli leikannut ilmastorahoitusta jopa yli puolella ja ei ole löytänyt uusia pääs-
tövähennystavoitteita. [Puhemies koputtaa] Miten, ministeri Tiilikainen, onko Suomella
annettavaa Bonnissa, niin että päästövähennystavoitteita kiristetään?

16.34 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kannattaa aina keskittyä siihen, mistä kulloinkin neuvotellaan.
Edustaja Niinistön tuoma huoli ilmaston lämpenemisestä on huikean iso huoli, joka var-
masti jaetaan tuolla Bonnissa laajasti.

Nyt on tärkeää edetä Pariisin sopimuksen toimeenpanossa, ja nuo ratkottavat kysymyk-
set liittyvät siihen, miten pystymme seuraamaan ja raportoimaan mahdollisimman luotet-
tavasti ja läpinäkyvällä tavalla eri maitten päästöjä erilaisista lähteistä, jotta tuo kuva tar-
vittavista toimista ilmastonmuutoksen pitämiseksi siedettävissä rajoissa tarkentuu ja pys-
tytään arvioimaan tehtyjen toimenpiteiden ja eri maitten antamien lupausten vaikutusta.
Myös EU:ssa on tärkeää, että nuo Pariisin sopimuksen lupaukset miinus 40 prosentin pääs-
tövähennyksistä saatetaan ensin lainsäädäntöön ja voimaan, ja muutaman vuoden kuluttua
tulevat sitten ne kierrokset, joissa arvioidaan tarkemmin lisätoimien tarvetta.
 Tarkistettu
4.1



Pöytäkirjan asiakohta PTK 115/2017 vp
Mitä tulee ilmastorahoitukseen, [Puhemies koputtaa] Finnfund toimii aktiivisesti sillä-
kin saralla.

Toinen varapuhemies Arto Satonen: Nyt on mahdollista tehdä tähän lisäkysymyksiä.

16.35 Ville Niinistö vihr (vastauspuheenvuoro): Arvoisa puhemies! Tosiaan tilanne on
se, että meillä on nyt kolme ennätyslämmintä vuotta takana, 2014—2016 ovat mittaushis-
torian lämpimimpiä vuosia. Äärimmäiset sääilmiöt ovat lisääntyneet, ja on tilastollinen
fakta, että tämä aiheuttaa jo merkittävästi taloudellista haittaa globaalisti, ja nämä haitat
vain kasvavat vuosi vuodelta. Eli se, että nyt toimitaan lähivuosina ja päästövähennysten
tahtia kiristetään, on ihmisten hyvinvoinnin etu, se on talouden etu, ja ne maat, jotka sitä
ovat ensimmäisten joukossa tekemässä, hyötyvät siitä myös kestävän talouden ja hyvin-
voinnin rakentamisessa omille kansalaisilleen. Että se on myös parasta köyhyyden torju-
misen ja eriarvoistumisen torjumisen politiikkaa, jos me osaamme luoda näitä työpaikkoja
nyt Suomeen. Siksi haluankin kysyä hallitukselta: kun me tiedämme jo, että vuoden päästä
Puolassa arvioidaan, riittävätkö nykyiset sitoumukset, ja me tiedämme suurella todennä-
köisyydellä, että EU:nkaan antamat sitoumukset eivät riitä ja että mitä aikaisemmassa vai-
heessa päästövähennyksiä tehdään, sitä edullisemmaksi ne tulevat pitkällä aikavälillä, niin
onko Suomi valmis tarkastelemaan omia toimiaan tänä ja ensi vuonna [Puhemies koput-
taa] kohti Puolan kokousta vuoden päästä?

16.37 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Ensin täytyy aina varmistaa se, että teemme mitä olemme jo lu-
vanneet, ja tässä kohtaa Suomi toimeenpanee Pariisin sopimusta ja EU:n antamia lupauk-
sia ja Suomen omia lupauksia hyvin tarmokkaasti. Olemme uudistaneet energia- ja ilmas-
tostrategian jo vuosi sitten, asettaneet maailmanlaajuisesti kunnianhimoiset tavoitteet nos-
taa uusiutuvan energian osuus yli 50 prosenttiin, luopua kivihiilen energiakäytöstä koko-
naan, puolittaa fossiilisen öljyn käyttö ensi vuosikymmenellä. Nämä ovat erittäin arvostet-
tavia, hyviä tavoitteita. Lisäksi jokin aika sitten hallitus toi eduskunnan käsittelyyn päästö-
vähennyssuunnitelman, ilmastosuunnitelman ilmastolain mukaisesti, miten seuraavalla
vuosikymmenellä vähennämme niitä päästöjä, mitä syntyy asumisesta, liikenteestä ja niin
edelleen.

Näissä kysymyksissä, aivan kuten edustaja kysyy, edelläkävijyys ja yritysten rooli on
erittäin tärkeä, ja olen ylpeä suomalaisista yrityksistä, jotka esimerkiksi [Puhemies koput-
taa] Kansainvälisen energiajärjestön kokouksessa parina viime päivänä esiintyivät ja ker-
toivat omista suunnitelmistaan.

16.38 Silvia Modig vas (vastauspuheenvuoro): Arvoisa puhemies! Bonnin ilmastokoko-
uksesta on kuultu uutinen, että Syyrian delegaatti olisi ilmoittanut Syyrian halukkuudesta
liittyä Pariisin sopimukseen. Kun Nicaragua on jo allekirjoittanut sen, näyttää siltä, että me
olemme tilanteessa, jossa Yhdysvallat yksin, ainoana maana, on jäämässä Pariisin sopi-
muksen ulkopuolelle.

Tämä nostaa kysymyksen hiilitulleista taas ajankohtaiseksi. Hiilitullin ajatus on se, että
tuontitavaroita verotettaisiin EU:n rajalla niiden päästöjen mukaan. Täällä olisi tasavertai-
set kilpailuolosuhteet, ja se, joka ei välitä ilmastotyöstä, ei saisi siitä kilpailuetua. Tämä
voisi myös luoda painetta Yhdysvaltojen suuntaan liittyä Pariisin ilmastosopimukseen.
2



Pöytäkirjan asiakohta PTK 115/2017 vp
Kysyin teiltä tästä, ministeri Orpo, kevään puolella — suhtauduitte ajatukseen avoimesti,
mutta sanoitte, että ette ole perehtynyt mutta aiotte perehtyä tähän hyvään ideaan. Kysy-
mykseni olisi teille: oletteko kerennyt perehtyä, ja aikooko Suomi edistää tätä hiilitullien
käyttöönottoa EU:ssa?

16.39 Ulkomaankauppa- ja kehitysministeri Kai Mykkänen  (vastauspuheenvuo-
ro): Arvoisa puhemies! Tämä on kauppapolitiikan alaan kuuluva kysymys. Tärkeätä olisi
tietysti se, että me saisimme myös ne maat, jotka tällä hetkellä eivät ole mukana hiilen hin-
noittelussa, siis päästökauppajärjestelmissä, siihen mukaan. Onneksi muun muassa Kiinas-
sa monella alueella jo sovelletaan päästökauppaa, ja onneksi Yhdysvalloissa monet osaval-
tiot ovat itse asiassa lisänneet kunnianhimoa viimeisen vuoden aikana, eikä päinvastoin, ja
uskon, että tämä etenee.

Kysymys siitä, että esimerkiksi Euroopan unioni asettaisi erillisiä hiilidioksidiarvioihin
perustuvia tulleja vaikkapa tuontiteräkselle, on käytännössä kyllä erittäin vaikea, koska jos
asettaisimme tämmöisen tullin, Kiina kertoisi heti, että kyllä heilläkin on päästökauppaa
näillä ja näillä aloilla, kyllä Saksan teollisuus saa alennusta sähkön hinnasta ja niin edel-
leen. VTO-tuomioistuimessa tämäntyyppinen tulli kaatuisi mahdottomuuteensa aivan var-
masti, jos rehellisiä ollaan. Mutta periaate on toki oikea.

Aikaisemmin täällä on puhuttu ilmastorahoituksesta, ja haluan sanoa, että kuva ei suin-
kaan ole niin synkkä kuin mihin edustaja Niinistö viittasi aiemmin. Käytännössä olemme
juuri tehneet Suomen historian suurimman sopimuksen 500 miljoonan euron hankeputkes-
ta yhdessä Maailmanpankin kanssa, [Puhemies koputtaa] Finnfund on tehnyt 200 miljoo-
nan euron sijoituspäätökset pääosin uusiutuvaan energiaan viimeisen vuoden aikana, ja täl-
lä hallituskaudella tulemme laittamaan 0,5 miljardia uutta sijoitusmuotoista apua nimen-
omaan köyhimpien maiden puhtaan energian järjestelmiin.

16.40 Leena Meri ps (vastauspuheenvuoro): Arvoisa puhemies! Täällä otettiin esille jo
aikaisemmin tämä, miten perussuomalaiset ovat suhtautuneet energia- ja ilmastostrategi-
aan, ja varmaan on jokaiselle itsestään selvä asia, että jokainen meistä on huolehtinut tule-
vaisuudesta, ympäristöstä ja luonnosta. Kyse on tietysti niistä keinoista ja siitä, millä työ-
kaluilla sinne lopputulokseen päästään. Me peräsimme sitä, miten oikeudenmukaisesti ih-
miset voivat osallistua näihin talkoisiin ja miten heitä tuetaan. Tuossa edustaja Ronkaisen
kysymyksessä, johon en oikein itsekään tässä saanut vastausta, me kysyimme juuri näitä
keinoja. Ollaan verottamassa polttoaineita ja vaikeuttamassa ihmisten työmatkoja, ja ei ole
varaa vaihtaa autoa, joten kysyttiin niitä konkreettisia keinoja, miten tavallinen ihminen-
kin voisi osallistua ympäristönsuojeluun. Ei nyt ole kysymys siitä, että vastustettaisiin ym-
päristönsuojelua, vaan siitä, että ei ole välttämättä varaa vaihtaa sitä autoa. Että niitä konk-
reettisia keinoja en ole nyt [Puhemies koputtaa] oikein kuullut.

16.41 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Kuten jo yritin täällä vastata, ja voin yrittää paremmin, jos vies-
tissä oli epäselvyyttä, jokainen suomalainen, jolla on auto pihalla tai tallissa tai kadunvar-
ressa, osallistuu ilmastotyöhön sitä mukaa kun nostamme myytävän polttoaineen sekoite-
velvoitetta eli sitä, kuinka paljon siinä täytyy olla uusiutuvaa komponenttia. Joka ainoa au-
toilija pääsee tähän mukaan, olkoonpa se ajoneuvo vanha tai uusi. Jokainen voi valita pyö-
räilyn, kävelyn tai joukkoliikenteen siellä, missä ne ovat tarjolla arkisen liikkumisen väli-
3



Pöytäkirjan asiakohta PTK 115/2017 vp
neinä. Moni suomalainen, jolla on mahdollisuus valita oman kotinsa lämmitysmuoto, on
siirtynyt öljystä pois maalämpöön, pellettiin ja tämänkaltaisiin ratkaisuihin, ja myös kau-
kolämmön tuotannossa monet vastuulliset kaupungit ovat jo luopuneet fossiilisesta energi-
asta ja siirtyneet uusiutuvaan, jotta kotimme pysyisivät lämpiminä [Puhemies koputtaa] il-
man päästöjä.

Kysymyksen käsittely päättyi.
4


