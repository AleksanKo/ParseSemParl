















































DEMD0C0.tmpSave.xml


Pöytäkirjan asiakohta PTK 19/2015 vp
Pöytäkirjan asiakohta 

PTK 19/2015 vp

Täysistunto

Torstai 11.6.2015 klo 16.00—17.15

4.1. Suullinen kysymys pääomaverotuksen tarkistamisesta (Antti Lindtman sd)
Suullinen kysymys SKT 1/2015 vp

Keskustelu

16.02 Antti Lindtman sd: Arvoisa rouva puhemies! Tämä on tämän hallituskauden en-
simmäinen kyselytunti, ja haluan toivottaa uudelle hallitukselle viisautta ja oikeudenmu-
kaisuutta.

Arvoisa puhemies! Tuhannet pienten lasten vanhemmat, varhaiskasvatuksen ammatti-
laiset marssivat eilen Eduskuntatalon ohi. Heillä oli huoli hallituksen lapsiin kohdistamis-
ta leikkauksista, heillä oli huoli leikkauspaketin oikeudenmukaisuudesta. Hallituksen leik-
kauslista on pitkä, koska hyvätuloiset on rajattu näiden taloustalkoiden ulkopuolelle. Ky-
syn pääministerin sijaiselta, ministeri Soinilta: Viime lauantaina totesitte Helsingin Sano-
missa, että pääomaverotusta voidaan tarkistaa. Oletteko vielä samaa mieltä?

16.04 Ulkoasiainministeri Timo Soini (vastauspuheenvuoro): Arvoisa rouva puhemies!
Arvoisat kansanedustajat! Hallitusohjelma, strateginen hallitusohjelma, on tietysti se, mi-
hinkä on sitouduttu. On kuitenkin täysin selvää, että jos tilanteet muuttuvat ja hallituspuo-
lueet niin yhdessä päättävät, niin silloin pystytään liikkumaan myös verotuksen keinoin.
Tässä taloudellisessa tilanteessa on itsestään selvää ja tärkeää, että taakkaa jaetaan eri väes-
töryhmien kesken. Hallitus tulee arvioimaan talouden kokonaisuutta syksyn budjettiriihes-
sä, ja silloin selviää tämäkin kanta. Lähtökohta on tietenkin se, että se, mitä hallitus on yh-
dessä sopinut, pitää.

Puhemies Maria Lohela: Pyydän niitä edustajia, jotka haluavat esittää lisäkysymyksen,
ilmoittautumaan painamalla V-painiketta ja nousemalla seisomaan.

16.05 Antti Lindtman sd (vastauspuheenvuoro): Arvoisa rouva puhemies! Asia on tär-
keä, sillä esimerkiksi pääomaverotusta tarkastamalla SDP:n vaihtoehdon mukaan voitai-
siin kerätä jopa 100 miljoonaa euroa lisää valtion kassaan, millä voitaisiin perua moni näis-
tä kipeistä leikkauksista ja säästöistä, jotka kohdistuvat lapsiin ja joita vastaan ihmiset, tu-
hannet ihmiset, eilen kaduilla marssivat. Nyt kun pääministeri on aiemmin tässä salissa
myöntänyt, että nämä taloustalkoot eivät koske hyväosaisia, kun arkkipiispa Mäkinen on
vedonnut teihin, että ottaisitte verotuksen kautta myös hyväosaiset mukaan, tänne edus-
kuntaan meille tulvii pienten lasten vanhempien, lähihoitajien, varhaiskasvatuksen ammat-
tilaisten viestejä, joissa he vetoavat hallitukseen, että tarkistakaa päätöksiänne, tehkää niis-
tä oikeudenmukaisempia. Nyt kun totesitte, että tätä asiaa voidaan arvioida, niin aiotteko
ottaa tämän esille ja mikä on koko hallituksen kanta?
 Tarkistettu
4.2



Pöytäkirjan asiakohta PTK 19/2015 vp
16.06 Ulkoasiainministeri Timo Soini (vastauspuheenvuoro): Arvoisa rouva puhemies!
Hallitus on linjannut selkeästi, että kokonaisveroaste ei saa nousta. Tästä linjauksesta hal-
litus pitää kiinni, ja sitten budjettiriihessä yhdessä voidaan sopia, että jos jotain korotetaan,
niin sitten vastaavasti on jotain myöskin laskettava.

Sitten tietenkin budjetti on kokonaisuus. Mainitsitte tuossa, että tässä ei ole hyväosaisia
koskevia asioita. Sekä raippaveroa että solidaarisuusveroa jatketaan, ja se pitää... (Riitta
Myller: No sehän olisi puuttunut! — Hälinää — Puhemies koputtaa) — Niin, arvoisa pu-
hemies, ilmoitin vain, mitä hallitus on tehnyt. Ja hallitus on tehnyt päätöksen strategisessa
ohjelmassaan, että raippavero pysyy, se rokottaa suurituloisia eläkeläisiä, ja solidaarisuus-
vero pysyy, se rokottaa suurituloisia. Tietysti jos näissä halutaan sitten vetää eri linjaa, niin
sen tulorajan puitteissa sitten on välystä siinä, mikä se on, mutta solidaarisuusvero (Puhe-
mies koputtaa) ilman muuta pysyy.

Ja sitten tietysti, mitä näihin muihin leikkauksiin ja... 

Puhemies Maria Lohela: Ministeri, aika on täynnä.

...epäkohtiin tulee, niin totta kai niitä tarkastellaan. Se on budjettiriihi, joka ne (Puhe-
mies koputtaa) päätökset sitten lopullisesti tekee.

16.07 Kristiina Salonen sd (vastauspuheenvuoro): Arvoisa rouva puhemies! Lapsilla on
vain yksi lapsuus. Näin minulle sanottiin eilen, kun olin mukana Vain kaksi kättä -tapah-
tumassa. Liian suuret ryhmäkoot lisäävät stressiä päivähoidossa työskentelevien mutta
myös lasten arjessa. Sosiaalisten taitojen oppiminen ja turvallisuudentunteen saaminen
vaikeutuvat liian isoissa ryhmissä.

Hallitus suunnittelee nyt tehotarhausta varhaiskasvatuksen sijaan. Aikuiset, erityisesti
rikkaat aikuiset, ovat mukana säästötalkoissa vapaaehtoisesti, mutta lapset otetaan mu-
kaan säästöihin pakolla.

Arvoisa kasvatus- ja opetusministeri, teidän hallituksenne tekee nyt arvovalinnan. Onko
todella niin, että tässä ajassa säästöt on järkevä tehdä lapsilta eikä niin, että nyt panostet-
taisiin lapsiin ja tehtäisiin sitä kautta säästöjä tulevaisuudessa?

16.09 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa rouva puhemies! Kaikki tässä salissa ja myöskin kotikatsomoissa tiedämme,
että Suomi on vaikeassa taloudellisessa tilanteessa, säästöjä on välttämätöntä tehdä ja ne
kohdistuvat kaikkien suomalaisten arkeen. Ymmärrän tämän oikein hyvin myöskin pienen
lapsen äitinä: minulla on kaksivuotias oma lapsi, ja sitä kautta olen jokapäiväisesti tekemi-
sissä kunnallisen varhaiskasvatuksen kanssa. Ymmärrän erittäin hyvin sen huolen ja ne ky-
symysmerkit, mitä meidän lapsiperheissä tällä hetkellä on ilmassa.

Mutta haluan muistuttaa myöskin siitä, että erilaisissa mittauksissa, OECD-vertailuissa,
suomalainen varhaiskasvatus on laadultaan erittäin hyvää. Olemme kärkimaita siinä (Tou-
ko Aalto: Kuinka pitkään?) ja myöskin tulevaisuudessa olemme sitä.

Uusi varhaiskasvatuslaki tulee voimaan 1.8., ja se vahvistaa lapsen oikeutta varhaiskas-
vatukseen. Siinä oleellista on se, että se on muutakin kuin päivähoitoa: (Puhemies koput-
taa) se on varhaiskasvatusta, jolla on pedagogisia tavoitteita, se tukee (Puhemies: Aika on
täynnä!) vanhempien kasvatustyötä ja on laadultaan aivan erinomaista.
2



Pöytäkirjan asiakohta PTK 19/2015 vp
16.10 Ville Niinistö vihr (vastauspuheenvuoro): Arvoisa puhemies! Tässä opetusministe-
ri toi esille näitä varhaiskasvatuksen säästöjä, ja on selvää, että hallitus on tehnyt todella
isot leikkaukset varhaiskasvatukseen.

Viime eduskunta hyväksyi varhaiskasvatuslain uudistuksen ensimmäisen osan, ja seu-
raavassa osassa piti juuri parantaa lastentarhanopettajien ja päivähoidon laatua ja mitoituk-
sia, ja nyt te olette menossa toiseen suuntaan: olette kasvattamassa ryhmäkokoja vastoin
kaikkien asiantuntijoiden suosituksia. Näyttää siltä, että hallitusneuvotteluissa ihannoitiin
tällaista päätöksentekotapaa, että vatulointikoriin siirrettiin asioita kolmen miehen — jot-
ka eivät tienneet, mitä he olivat päättämässä — päätettäväksi, niin että tämmöinen hutiloin-
nin ihannointi tuli asioihin perehtymisen sijalle.

Oletteko te todella sitä mieltä, että nämä päätökset koulutuksesta ja varhaiskasvatukses-
ta leikkaamisesta ovat sellaisia, jotka ovat Suomen tulevaisuuden etu? Meidän lapsiltam-
me leikkaaminen heikentää meidän koulutuslupaustamme (Puhemies koputtaa) ja jokai-
sen nuoren tasa-arvoa. Oletteko valmiita tekemään lapsivaikutusten arvioinnin näihin pää-
töksiin ja korjaamaan niitä siltä pohjalta? YK:n Lapsen oikeuksien sopimus (Puhemies ko-
puttaa) edellyttää tällaista toimintaa.

16.11 Opetus- ja  kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Edellisessä vastauksessa kerroin niitä syitä, minkä takia olemme ti-
lanteessa, jossa kaikkialta leikataan. Olemme eläneet pitkään sellaisessa tilanteessa, jossa
meidän hyvinvointiyhteiskuntamme on kasvanut ja jossa myös kustannukset ovat nous-
seet huimasti. Ja nyt, kun taloudessa on heikko suhdanne ja sen lisäksi meidän suomalai-
sessa yhteiskunnassamme eletään teollista rakennemuutosta ja on myöskin julkisen talou-
den kestävyysvaje ja uudistusten suuri tarve, olemme tilanteessa, jossa meidän on pakko
tehdä myöskin sellaisia päätöksiä, joita kukaan tässä salissa eikä tässä hallituksessa olisi
halunnut tehdä.

Siitä syystä seistä tässä puolustamassa näitä leikkauksia on kova paikka koko tälle hal-
litukselle. (Vasemmalta: Miksi te teette näitä sitten?) Mutta tehtävä on, tekemättä ei voi jät-
tää, niin kuin tasavallan presidentti Sauli Niinistökin on sanonut, ja totean vielä sen, että
meidän päiväkodeissamme työskentelee erittäin hyviä, loistavia varhaiskasvatuksen am-
mattilaisia, jotka tekevät työtä sitoutuneesti, haluten tehdä sitä kasvatustehtävää yhdessä
perheiden kanssa. Ja me haluamme hallituksena (Puhemies: Aika, ministeri!) näistä kipeis-
tä päätöksistä huolimatta antaa kaiken tuen heidän tärkeälle työlleen.

16.13 Aino-Kaisa Pekonen vas (vastauspuheenvuoro): Arvoisa puhemies! Kyllähän täs-
sä on kysymys arvovalinnoista, arvoista, mistä me säästämme ja mistä me leikkaamme.
Hallitusohjelmassa esitetyt säästöt kohdentuvat epäoikeudenmukaisesti, kuten pääministe-
rikin täällä salissa totesi, kun hallitusohjelmaa käsiteltiin. Lapset ovat joutuneet hallituk-
sen säästöjen kohteeksi nyt kohtuuttomasti.

Arvoisa ministeri, koko hallitusohjelmassa ei puhuta varhaiskasvatuksesta opetus- ja
kulttuuriministeriön kohdalla lainkaan. Ainoat kirjaukset näkyvät leikkauslistoissa. Viime
kaudella alkoi varhaiskasvatuslain uudistus, johon liitettiin ehdottomasti lausumalla toi-
nen vaihe. Nyt näyttää siltä, että tämä varhaiskasvatuslain uudistus vesittyy kokonaan, jos
tätä toista vaihetta ei tule. Se romuttuu joka tapauksessa, koska lain tavoitteet — pedago-
gian lisääminen, lasten osallisuuden lisääminen ja oman varhaiskasvatussuunnitelman te-
keminen heille jokaiselle vanhempien kanssa tehtävän yhteistyön kanssa — (Puhemies ko-
3



Pöytäkirjan asiakohta PTK 19/2015 vp
puttaa) pohjautuvat siihen, että ryhmäkoot säädetään kiinteiksi ja pieniksi. Missä viipyy
tämä varhaiskasvatuslain toinen vaihe? Onko sitä tulossa, arvoisa ministeri?

16.14 Opetus-  ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa rouva puhemies! Kyllä on tulossa. Varhaiskasvatuslain toinen vaihe tehdään.
Tällä hetkellä käymme parhaillaan läpi lausuntopalautetta, jota muuten tuli huimasti. Näi-
tä yksityiskohtia katsomme ja teemme ja valmistelemme hyvää lainsäädäntöä. Tässähän on
käynnissä suuri varhaiskasvatuksellinen uudistus sitä kautta, että varhaiskasvatus ymmär-
retään muunakin kuin vain lapsen päivähoitona, muunakin kuin vain silleen, että me säi-
lömme lapset päiväksi jonnekin, jotta vanhemmat voivat käydä töissä, tai muuten vaan.
Kyse on varhaiskasvatuksesta eli siitä, että sillä on myös pedagoginen, kasvatuksellinen,
sisältö, joka tukee meidän pitkää koulutusjatkumoamme (Puhemies koputtaa) ja valmistaa
meidän lapsia lähtökohdista riippumatta sinne koulutaipaleelle. Myöskin pystytään havait-
semaan hyvän varhaiskasvatuksen turvin esimerkiksi oppimisvaikeuksia, tarkkaavaisuus-
häiriöitä, sosiaalisia ongelmia jo varhaisemmassa vaiheessa. Myöskin sen jälkeen, että jou-
dumme subjektiivista päivähoito-oikeutta rajaamaan, kaikilla lapsilla on oikeus varhais-
kasvatukseen (Puhemies: Aika on täynnä!) uuden, 1.8. voimaan astuvan lain myötä.

16.15 Harri Jaskari kok (vastauspuheenvuoro): Arvoisa rouva puhemies! Aika paljon on
puhuttu viime aikoina siitä, että tämä talouden tilanne on todella heikko. Yksi tärkeä kysy-
mys on, miten me saamme tämän talouden ja työllisyyden siihen asteeseen, että meillä on
taas varaa lisätä myöskin niitä hyvinvointiyhteiskunnan kuluja ja niitä mahtavia tuotteita,
mitä siellä on, ja palveluita.

Sen takia kysynkin, kun meillä tällä hetkellä on vaikka marginaaliveroprosentti noin 8
prosenttiyksikköä korkeampi kuin Euroopassa keskimäärin, eikö meidän pitäisi nyt luoda
vakautta myöskin tämän verotuksen kanssa, laaja, matala, kannustava veropohja. Luodaan
työtä. Me saamme luotua sitä koulutuspuolta sitten ja sinne lisää rahoitusta. Kysynkin mi-
nisteri Soinilta: eikö nyt olisi aika tällaisen pitkäjänteisen, kannustavan, työllistävän poli-
tiikan ja selkeiden viestien, että nyt kannattaa Suomeen luoda työtä?

16.16 Ulkoasiainministeri Timo Soini (vastauspuheenvuoro): Arvoisa rouva puhemies!
Edustaja Jaskari on oikeassa, kuten hänen tapansakin on olla. (Naurua — Hälinää — Pu-
hemies koputtaa)

Taloudellinen toimeliaisuus ja kannattava työnteko on avain siihen, että me voimme
hoitaa koulut, vanhainkodit, lapset, vammaiset, monin tavoin julkisesta tuesta riippuvaiset
henkilöt. Meillä on tässä maassa työnantajapula. Meillä ei ole työvoimapula. Meillä on
työnantajapula. Meillä on pula niistä ihmisistä, jotka uskaltavat ottaa riskiä, uskaltavat sat-
sata, ottaa toisia töihin ja ottaa siitä vastuun. Meidän täytyy ymmärtää, että vain kannatta-
vat yritykset voivat tuottaa työpaikkoja, ja meidän täytyy rohkaista ihmisiä tähän riskinot-
toon. Tätä kautta me saamme lisää verotuloja ja sitten voimme tehdä hyvinvointia. Tähän
hallituksella on paljon tavoitteita. (Puhemies koputtaa) Muun muassa yrittäjävähennyksen
kannustaminen 5 prosentilla on yksi tapa saada lisää työtä Suomeen.

16.18 Carl Haglund r (vastauspuheenvuoro): Arvoisa puhemies! Pitää ensiksi kysyä pää-
ministerin sijaiselta: Puhuitte ihan hyvin siitä, että meillä on työnantajapula ja sitä kautta
myös sitten vaje työpaikoista. Te totesitte, arvoisa ministeri Soini, että näin on. Miten tei-
4



Pöytäkirjan asiakohta PTK 19/2015 vp
dän mielestänne tämä teidän ajatuksenne siitä, että nostetaan pääomaverotusta, palvelisi
tätä tarkoitusta? Ainakin oma ymmärrykseni on se, että sitä kautta heikennetään halua in-
vestoida Suomeen, heikennetään halua sijoittaa sitä pääomaa tänne kotimaahan. Voisitte-
ko tarkentaa, ministeri Soini?

Sitten pitää vielä kysyä myös ministeri Grahn-Laasoselta: Muistatte varmaan, että vii-
me vaalikaudella selvitettiin, onko taloudellisesti järkevää rajata subjektiivista päivähoi-
toa. Silloin todettiin valtiovarainministeriön toimesta, että se ei ole kannattavaa kansanta-
loudellisesti. Voisitteko nyt kertoa meille edustajille, miten tämä teidän uusi leikkauksen-
ne sitten toimii taloudellisesti niin järkevästi, että se oikeasti palvelee meidän yhteiskun-
taamme, puhumattakaan siitä, miten paljon haittaa se aiheuttaa meidän varhaiskasvatuksel-
lemme?

16.19 Ulkoasiainministeri Timo Soini (vastauspuheenvuoro): Arvoisa rouva puhemies!
Veroahan maksetaan vasta sitten, kun tulee tulosta ja voittoa, ja näin pitää ollakin. Minä to-
della kannustan tässä maassa siihen, että tulee parempia yrityksiä, tulee voittoa, jota voi-
daan sitten verottaa. Mitä pääomaveroon tulee, niin hallitus on ilmoittanut, että kokonais-
veroaste ei nouse. Jos jostain nostetaan, niin jostain vastaavasti lasketaan. Tämä asia sitten
mahdollisesti käsitellään budjettiriihessä, mutta se edellyttää sitä, että hallitus on asiasta
yksimielinen. Ei sitä päätöstä yksikään ministeri tai muutamakaan voi tehdä, vaan se on sit-
ten hallituksen yhteinen päätös.

16.19 Opetus- ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Haluan vielä edustaja Haglundille todeta sen, että subjektiivisen
päivähoito-oikeuden rajauksesta huolimatta jokaisella lapsella on oikeus varhaiskasvatuk-
seen myös tulevaisuudessa, ja itse asiassa toivoisinkin, että saisimme varhaiskasvatuksen
piiriin sellaisia ryhmiä, jotka siitä kaikkein eniten hyötyvät, muun muassa esimerkiksi
maahanmuuttajaryhmiä nykyistä enemmän.

Taloudelliset vaikutukset ja säästötavoitteiden toteutuminen tullaan totta kai tässä lain-
valmistelun yhteydessä huolellisesti selvittämään. Meillä on vasta tämän hallituksen toi-
mintasuunnitelman valmistelu alkanut, ja myöskin tämän lain valmistelu on vasta ihan al-
kuvaiheessa, joten varmasti voimme näihin taloudellisiin vaikutuksiinkin palata vielä
myöhemmin moneen kertaan.

16.20 Tuomo Puumala kesk (vastauspuheenvuoro): Rouva puhemies! Ymmärrän tieten-
kin lastentarhanopettajien huolen kasvavasta työtaakasta. Uskon, että me kaikki salissa sen
ymmärrämme. Haluaisin kuitenkin kiinnittää salin huomiota siihen, että nythän on kysy-
mys myös normien väljentämisestä. Kukaanhan ei velvoita kuntia ottamaan käyttöön tuota
lukua 1:8, vaan siellä voidaan mennä 1:7:llä tai pienemmälläkin normilla. Elikkä normien
väljentämisestä on kysymys, (Hälinää — Puhemies koputtaa) ja se lienee syytä ottaa huo-
mioon. Ymmärrän totta kai myös huolen tästä subjektiivisesta päivähoito-oikeudesta, sem-
minkin, että 90 prosenttia Suomen kansasta näytti kannattavan sen rajaamista tuoreessa ky-
selyssä, mutta silti siihen liittyy erityisesti naisten työmarkkina-aseman kannalta haastavia
tilanteita.

Kysymykseni ministerille on, kun viime vaalikaudella vatuloitiin aika voimakkaasti
tuon toisen vaiheen kanssa ja nämä pätevyydet olivat erityisesti siellä esillä: mitä olette
mieltä, voidaanko tuossa toisessa vaiheessa tuoda nyt erinomaista työtä tekevien lastenhoi-
5



Pöytäkirjan asiakohta PTK 19/2015 vp
tajien tilalle, kun he siirtyvät eläkkeelle, lastentarhanopettajia, jolloin voisimme vahvistaa
meidän erittäin laadukasta varhaiskasvatustamme entisestään?

16.21 Opetus-  ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Viime kaudella tosiaan valmisteltiin tätä varhaiskasvatuslakia, ja
ehkä ongelmana olikin siinä se, että se valmistelu ajoittui sinne vaalikauden aika loppupuo-
lelle ja sitä ei silloin ehditty tehdä valmiiksi. Varmasti, jos olisi aikaisemmin päästy vauh-
tiin, voitaisiin olla jo pidemmälläkin, mutta onneksi tämä hallitus voi tämän korjata ja tuo-
da sen varhaiskasvatuslain toisen vaiheen myöskin tänne eduskuntaan niin pian kuin mah-
dollista.

Sitten vielä tähän edustaja Puumalan aiheelliseen kysymykseen haluaisin todeta sen,
että tosiaan erilaisissa tutkimuksissa on havaittu, että ryhmäkokojakin suurempi merkitys
on niillä ammattilaisilla, jotka tekevät sitä työtä, antavat sitä varhaiskasvatusta siellä mei-
dän päiväkodeissamme. Sillä ammattitaidolla, sen kehittämisellä on iso merkitys siihen,
miten meidän varhaiskasvatuksen tavoitteet tulevaisuudessa toteutuvat. Sitä kautta on tär-
keätä, että meillä jatkossakin varhaiskasvatusta antavat mahdollisimman hyvin koulutetut
ammattilaiset niin kuin tänä päivänäkin jo onneksi valtaosassa päiväkodeista.

Puhemies Maria Lohela: Myönnän vielä yhden kysymyksen tähän aiheeseen.

16.23 Antti Lindtman sd (vastauspuheenvuoro): Arvoisa rouva puhemies! Nyt tilanne on
siis se, että pääministeri on aiemmin tässä salissa myöntänyt, että nämä teidän hallituksen-
ne talkoot eivät kosketa hyväosaisia. (Eduskunnasta: Ei ole näin! — Välihuutoja — Puhe-
mies koputtaa) — Viime viikolla tiedonantokeskustelussa näin pääministeri täällä totesi.
— Ja nyt pääministerin sijainen, ministeri Soini, eduskunnan edessä ilmoitti, että hallitus
on valmis tarkistamaan verolinjauksia. Hallitus on valmis muuttamaan tehtyjä päätöksiä.
Minusta tämä on hyvä asia. Mutta kun sanoitte, että tämä on nollasummapeliä verotuksen
osalta, niin mikä teidän viestinne on nyt niille ihmisille, jotka eilen marssivat Eduskunta-
talon ohi: lastentarhanopettajille, hoitajille, pienten lasten vanhemmille? Ettekö ole valmii-
ta perumaan niitä lapsiin kohdistuvia leikkauksia, joista he esittivät eilen huolen? Moni täl-
lä hetkellä katsoo kotikatsomoissaan. Kysyn: oletteko valmiit tarkistamaan päätöksiä tältä
osin?

16.24 Ulkoasiainministeri Timo Soini (vastauspuheenvuoro):  Arvoisa rouva puhemies!
Hallitus on linjannut, että kokonaisveroaste ei nouse. Tämä on hallituksen linjaus, ja tästä
pidetään tietenkin kiinni. Siihen, mitä hallitus voi tämän linjauksen sisällä tehdä, hallituk-
sella on tietysti, luonnollisesti mahdollisuus, ja näin voi tapahtua. Sitten, kun te sanotte,
että lapsiperheet kärsivät: osa lapsiperheistä kärsii, mutta haluan sanoa, että tämä hallitus
kumosi edellisen hallituksen linjauksen siitä, että kotihoidon tukea leikataan ja että koti-
hoidon tukea määritellään perheen ulkopuolelta. Tämä on hyvä päätös. Kyllä kotihoidon
tuenkin piirissä asuu iso määrä lapsia, ja nyt yhteiskunta ei puutu tähän asiaan.

Ja, arvoisa puhemies, lapsilisiin ei ole koskettu.

Suullinen kyselytunti

Kysymyksen käsittely päättyi.
6


