















































DEMA84F.tmp.xml


Pöytäkirjan asiakohta PTK 130/2017 vp

 Tarkistettu
4.0

Pöytäkirjan asiakohta 

PTK 130/2017 vp

Täysistunto

Maanantai 4.12.2017 klo 22.05—22.41

8. Hallituksen esitys eduskunnalle laeiksi ulkomaalaislain ja ulkomaalaisrekisteristä anne-
tun lain 3 b §:n muuttamisesta

Hallituksen esitys HE 129/2017 vp
Valiokunnan mietintö HaVM 26/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 8. asia. Käsittelyn pohjana on hallintovaliokunnan mietintö HaVM 26/2017 vp. Nyt
päätetään lakiehdotusten sisällöstä.

Keskustelu

22.39 Jani Mäkelä ps: Arvoisa puhemies! Muistan, kun tätä lakiesitystä käsiteltiin aika-
naan lähetekeskustelussa. Se oli pitkä ja monipolvinen lähetekeskustelu, jossa kiinnitettiin
huomiota muun muassa siihen, että vaikka periaatteessa kaikki toivovatkin, että maahan
saataisiin lisää kasvuyrittäjiä, niin ilmeni aiheellista huolta siitä, ettei tästä vain muodos-
tuisi taas yksi keino sosiaaliperäisen maahanmuuton kanavaksi. 

Nyt valiokunta on mietinnössään kiinnittänyt mielestäni hyvin huomiota lain vaatimiin
tarkennuksiin. On myös hyvä, että, toisin kuin jotkut lähetekeskustelussa ehdottivat, tässä
kuitenkin arviointi tämän liiketoiminnan aitoudesta pysyy yhteiskunnallisten toimijoiden
hallussa ja myös Maahanmuuttovirastolla voi olla siihen sanansa sanottavanaan — sen si-
jaan, että tämä harkintavalta ulkoistettaisiin yrityksille, kuten jotkut jopa esittivät. Tähän ei
ole onneksi lähdetty, ja tästä kiitos valiokunnalle.

Yleiskeskustelu päättyi.

Eduskunta hyväksyi hallituksen esitykseen HE 129/2017 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


