















































DEMA969.tmp.xml


Pöytäkirjan asiakohta PTK 108/2016 vp
Pöytäkirjan asiakohta 

PTK 108/2016 vp

Täysistunto

Torstai 27.10.2016 klo 16.00—20.13

7. Lakialoite laiksi kalastuslain 10 §:n muuttamisesta
Lakialoite LA 39/2016 vp Mikko Kärnä kesk ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 7. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Keskustelu

19.23 Mikko Kärnä kesk (esittelypuheenvuoro): Arvoisa herra puhemies! Olen tehnyt
yhdessä usean lappilaisen kansanedustajan kanssa lakialoitteen, jolla korjattaisiin kalastus-
lain valmistelun yhteydessä tapahtunut virhe. Paikallisten ihmisten oikeudet sivuutettiin
erehdyksessä uuden kalastuslain valmistelussa ja paikalliset asetettiin samaan asemaan
kuin turistikalastajat. Tämä ei voi olla kohtuullista.

Vaelluskalojen nousualueilla suurissa joissa pohjoisen harvaan asutuilla alueilla tulisi
toimia paikallista, luontoon keskittyvää elämäntapaa kunnioittaen. Alueen ihmiset ovat
riippuvaisia luonnosta saatavista raaka-aineista ja ovat muuttaneet alueelle juurikin vesis-
töjen läheisyyteen. Ei ole laisinkaan sattumaa, että Lappi on kansoittunut pitkälti jokien
varsille. Tämä side luontoon ja vesistöihin on erittäin vahva vielä tänäkin päivänä.

Haastattelemieni asiantuntijoiden mukaan maksullinen lupa ei olisi tarpeen saamelais-
alueen asukkaille, vaan riittäisi, että saisimme tietoa nousualueiden kalastuksesta ja saalis-
määristä. Alueiden kalastuksesta tulisi saada tätä tietoa, jotta kalastuksen ja kalakantojen
oikea tila selkiytyy. Vaelluskalakantojen kestävyys edellyttää kattavaa informaatiota, mut-
ta paikallisten viehekalastus ei minkään tietämyksen mukaan muodosta uhkaa vaelluska-
lakannoille.

Arvoisa herra puhemies! Myös Metsähallitus oli siinä uskossa, että saamelaisalueen
kunnissa paikallisten kalastus jatkuu maksuttomana myös uuden kalastuslain myötä. Nämä
nyt käsillä olleet muutokset tulivat kaikille yllätyksenä. Lainsäätäjille sattuu joskus virhei-
tä, ja eduskunnan on otettava vastuu näiden virheiden korjaamisesta.

Lakialoitteessa esitetään, että henkilöllä, jonka kotikuntalain 2 §:ssä tarkoitettu kotikun-
ta on Enontekiö, Inari tai Utsjoki, olisi oikeus saada Metsähallitukselta korvauksetta lupa
kalastukseen edellä mainituissa kunnissa sijaitsevilla valtiolle kuuluvilla vesialueilla.
Tämä lupa olisi henkilökohtainen, ja se myönnettäisiin kolmeksi vuodeksi kerrallaan. Te-
no- ja Näätämöjoen, Tuulomajoen ja Paatsjoen sekä Tornion- ja Ounasjoen vesistöjen lo-
hen ja taimenen nousualueilla olisi mahdollista saada vastaava henkilökohtainen lupa,
mutta tämä lupa myönnettäisiin aina vuodeksi kerrallaan. Tarkempia säädöksiä lupien an-
tamisesta ja käytöstä voitaisiin antaa maa- ja metsätalousministeriön asetuksella.
 Tarkistettu
4.0



Pöytäkirjan asiakohta PTK 108/2016 vp
On erittäin tärkeää, että kalastus järjestetään kaikilta osiltaan kestävästi mutta paikka-
kuntalaiset huomioiden. Metsä ja vesistöt ovat lappilaisten baletti ja ooppera. Ei viedä nii-
tä heiltä.

Keskustelu päättyi.

Asia lähetettiin maa- ja metsätalousvaliokuntaan.
2


