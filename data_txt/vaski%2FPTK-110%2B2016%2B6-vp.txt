















































DEM8BD7.tmpSave.xml


Pöytäkirjan asiakohta PTK 110/2016 vp
Pöytäkirjan asiakohta 

PTK 110/2016 vp

Täysistunto

Tiistai 8.11.2016 klo 13.59—21.55

6. Hallituksen esitys eduskunnalle laiksi yleisestä asumistuesta annetun lain muuttamisesta
Hallituksen esitys HE 231/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään ympäristövalio-
kuntaan, jolle perustuslakivaliokunnan, sivistysvaliokunnan ja sosiaali- ja terveysvalio-
kunnan on annettava lausunto.

Keskustelu

18.42 Li Andersson vas: Arvoisa puhemies! Tässä hallituksen esityksessä esitetään opis-
kelijoiden siirtämistä yleisen asumistuen piiriin. Sitä voidaan pääsääntöisesti pitää aivan
hyvänä ratkaisuna monen opiskelijan kohdalla, mutta siitä huolimatta tämä esitys herättää
huolenaiheita, mitä tulee sekä niiden noin 40 000 opiskelijan asemaan, jotka jäävät koko-
naan asumistuen piirin ulkopuolelle, että erityisesti perheellisten opiskelijoiden taloudelli-
seen asemaan tulevaisuudessa. Tämän esityksen keskeinen kipukohta on myöskin se, että
menoja, jotka syntyvät siitä, että tätä uudistusta tehdään, pyritään kattamaan asumistuki-
järjestelmän sisältä, mikä tarkoittaa lisää säästöjä, jotka kohdistuvat kaikkiin asumistuen
saajiin.

Opiskelijoiden nykyisen asumislisän ongelma on sen riittämätön taso sekä se, että se ei
huomioi asumiskustannusten eroja eri paikkakunnilla. Muun muassa Suomen ylioppilas-
kuntien liiton mukaan yksi opiskelijoiden suurimmista menoeristä tällä hetkellä on asumi-
nen ja iso osa opiskelijoista käyttääkin koko opintotukensa asumismenojen kattamiseen.
Lisäksi monella paikkakunnalla pelkkä vuokran maksaminen edellyttää lisätuloja.

Yleisen asumistuen piiriin siirtämisen hyvä puoli on se, että eri paikkakuntien suuret
erot vuokra-asumisen kustannuksissa tulevat paremmin huomioiduiksi kuin opiskelijoi-
den asumislisässä. Yleinen asumistuki on myöskin ympärivuotinen. Siihen liittyy kuiten-
kin myös ongelmia, joihin tulisi kiinnittää huomiota tämän siirron toteuttamisen yhteydes-
sä. Ne liittyvät siihen, että yleistä asumistukea myönnettäessä samassa osoitteessa asuvien
henkilöiden katsotaan yleensä automaattisesti muodostavan yhden ruokakunnan, jonka ta-
loutta tarkastellaan yhtenä kokonaisuutena. Lain määrittelystä johtuen yhdessä asuvien
mutta ei avoliitossa olevien asumistuen hakijoiden on ollut vaikeaa osoittaa, että kyse ei ole
avoliitosta, jos määritellyt kriteerit tai osa niistä eivät täyty. Tämä voi johtaa ongelmiin sel-
laisissa talouksissa, joissa esimerkiksi opiskelijat ja työssäkäyvät asuvat yhdessä, sekä ti-
lanteissa, joissa asutaan kimppakämpässä. Erilaiset yhdessä asumisen muodot ovat yleis-
tyneet, erityisesti nuorten aikuisten kohdalla, vuokrien nousun myötä. Opiskelijoiden ylei-
sen asumistuen piiriin siirtämisen yhteydessä asumistukea tulisi kehittää yksilöllisempään
 Tarkistettu
4.0



Pöytäkirjan asiakohta PTK 110/2016 vp
suuntaan ja varmistaa, että esimerkiksi kimppakämpissä asuvat jaetaan omiin ruokakun-
tiinsa.

Suuri huolenaihe kuitenkin liittyy perheellisten opiskelijoiden taloudelliseen asemaan,
joka tulee heikkenemään, jos opintorahaan ei tämän siirron yhteydessä säädetä huoltajako-
rotuksesta, jota ei otettaisi huomioon tulona asumistukea määriteltäessä. Kuten tiedämme,
Suomi on tällä hetkellä ainoa Pohjoismaa, jossa perheellisille opiskelijoille ei osoiteta mi-
tään erillistä tukea eikä opiskelijoiden perheellistymistä millään lailla huomioida opintotu-
essa. Tällä hetkellä perheelliset opiskelijat ovat olleet yleisen asumistuen piirissä, mutta
tällä hetkellä opintorahaa heidän kohdallaan ei lasketa tuloksi ansiotulojen tapaan yleistä
asumistukea määriteltäessä. Nyt tässä hallituksen esityksessä ehdotetaan, että tästä luovu-
taan, mikä tarkoittaa sitä, että erityisesti perheellisten opiskelijoiden toimeentulo tulee las-
kemaan tämän uudistuksen myötä. Hallituksen esityksessä arvioidaan, että lapsiperheiden
keskimääräisen tuen määrä laskisi uudistuksesta johtuen 27 eurolla kuukaudessa, ja tämä
olisi suurempi kahden huoltajan perheissä, joissa se olisi keskimäärin 41 euroa kuukaudes-
sa, ja yksinhuoltajaperheissä sitten 17 euroa kuukaudessa. Ammattikorkeaopiskelijoiden
järjestö Samok on myöskin arvioinut, että perheellisen opiskelijan käytettävissä olevat tu-
lot voivat laskea jopa 1 700 euroa vuodessa, kun myös huomioidaan hallituksen suunnitte-
lemat leikkaukset opintotukeen.

Toinen keskeinen ongelma, kuten mainittua, tässä esityksessä on se, että näitä menoja
katetaan asumistukijärjestelmän sisältä, mikä tarkoittaa sitä, että enimmäisasumismenoja
ei koroteta ensi vuonnakaan — se on siis kolmas vuosi peräkkäin, jolloin niitä ei koroteta
— minkä lisäksi lisäsäästöjä vielä haetaan sillä, että enimmäisasumismääriä lasketaan tie-
tyissä kuntaryhmissä.

Vasemmistoliitto siis katsoo, että hallituksen on ryhdyttävä toimiin erityisesti perheel-
listen opiskelijoiden aseman parantamiseksi. Tarve huoltajakorotukselle on hallituksen
leikkausten jälkeen ja tämän uudistuksen jälkeen suurempi kuin koskaan aikaisemmin.

18.47 Jani Mäkelä ps: Arvoisa puhemies! Mielestäni opiskelijoiden siirtäminen yleisen
asumistuen piiriin on sinänsä kannatettava ja selkeyttä lisäävä asia. Rinnakkaiset järjestel-
mät samasta asiasta helposti lisäävät kokonaiskustannuksia hallinnoinninkin takia. Ei lie-
ne tarkoitus työllistää etuuskäsittelijöitä rinnakkaisilla järjestelmillä vaan tuottaa selkeitä
palveluita tuensaajille. Se on myös heidän intressinsä.

Totta kai itse asumistukijärjestelmää sinänsä tulee kehittää. Järjestelmät on rakennettu
niin monimutkaisiksi, että väliinputoamisia voi aina tapahtua, kun muutoksia tehdään, ja
sellaiset tulee sitten vain korjata.

Noin muutenkin tässä lakiesityksessä käy ilmi tämän lainsäädännön vaikeus, että teke-
mällä lakiin yhden yhdenmukaisuutta lisäävän toimenpiteen voi muualla seurata ongel-
mia. Tarkoitan esimerkiksi kansanopistoissa maksullisilla linjoilla opiskelevien asemaa.
He opiskelevat sisäoppilaitoksissa yhteisöllisen pedagogiikan mukaisesti eivätkä välttä-
mättä solmi asumisestaan vuokrasopimuksia, joista yleistä asumistukea voisi saada. Niin-
pä kiitänkin hallitusta siitä, että tässä lakiesityksessä on huomioitu tämä kansanopistojen
tarve ja ollaan esittämässä, että asumisen tuki säilyisi ennallaan Suomessa kansanopiston
mutta myös liikunnan koulutuskeskuksen ja Saamelaisalueen koulutuskeskuksen maksul-
lisilla linjoilla.
2



Pöytäkirjan asiakohta PTK 110/2016 vp
18.48 Kimmo Kivelä ps: Puhemies! Kyseessä on todella merkittävä opiskelijoiden sosi-
aalipoliittinen uudistus, ja tämä todistaa, että vastoin opposition kritiikkiä kyllä hallituksel-
la on tasa-arvoistamislinja ja ei todellakaan hallituksella ole päätavoitteena tai ylipäätänsä
tavoitteena se, että opiskelijoilta leikattaisiin ja heitä kurjistettaisiin. Kyllä tässä on sosiaa-
linen ajattelu taustalla. Opiskelijat asetetaan samaan tasa-arvoiseen tilanteeseen muiden
vuokralla asuvien, asumistukea saavien kanssa.

Mutta sen sijaan suurena vaarana on, että jättimäiset ja ahneet vuokrataloyhtiöt, sellai-
setkin, joita on tuettu verovaroin, jatkavat sellaista toimintaansa, mistä mediassa on viime
aikoina julkisuudessa kerrottu: voitot tuloutetaan omistajille sen sijaan, että niillä pidettäi-
siin rakennuskanta kunnossa tai jopa rakennettaisiin uusia asuntoja. Eli lapsi menee pesu-
veden mukana viimeistään silloin, kun opiskelijat haluavat muuttaa kalliimpiin asuntoi-
hin. Vuokrat nousevat, ja lisälasku siirtyy vuokranmaksajille, ja esimerkiksi ay-liikkeen
omistama vuokrataloyhtiö käärii osinkoja. Tämä ei voi olla oikein. Nimenomaan hallituk-
sen pitää seurata tätä uudistusta, mitä tästä seuraa, kuka lopulta hyötyy. Hallituksen tavoit-
teen pitää olla, että opiskelija on se hyötyjä.

18.50 Outi Alanko-Kahiluoto vihr: Arvoisa puhemies! Tämä esitys, joka sinänsä on ko-
konaisuudessaan askel parempaan suuntaan, ei todellakaan ole aivan ongelmaton, kuten jo
näissä edeltävissä puheenvuoroissa on tullut esille.

Hyvää on lyhyesti se, että uudistus parantaa etenkin yksin asuvien opiskelijoiden, pieni-
tuloisten opiskelijoiden asemaa, nimenomaan sellaisten, jotka maksavat nyt korkeita asu-
mismenoja.

Mutta suurimmat ongelmat liittyvät tosiaan siihen, että toisin kuin tämä opiskelijoiden
nykyinen asumislisä, tämä yleinen asumistuki ei ole yksilökohtainen vaan se on nimen-
omaan ruokakuntakohtainen, ja siitä seuraa erilaisia ongelmia. Olen edustaja Kivelän
kanssa samaa mieltä siitä, että näiden ongelmien vuoksi, joita tähän lakiesitykseen liittyy,
on aiheellista tehdä varmasti monenlaisia seurantaponsia.

Esimerkiksi asuntopolitiikan kannalta tällä voi olla merkittäviä seurauksia. Voi olla niin,
että kun yhdessä seurustelukumppanin tai puolison kanssa asuminen ei enää taloudellisesti
yksinkertaisesti ole mahdollista, niin nykyistä useampi joutuu valitsemaan yksin asumisen
nykyistä kalliimmassa asumismuodossa, mikä varmaan tulee nostamaan sitten yksiöiden
hintoja, jotka jo nyt ovat aika kohtuuttomia isoissa kaupungeissa. Tässä kohtaa voi mainita
esimerkiksi sen, että Helsingissä kaikkein nopeimmin kasvava asunnottomien joukko on
nimenomaan helsinkiläisten perheiden omat nuoret, joilla ei ole varaa asua omassa asun-
nossa tai ylipäätänsä missään. Eli tässä puhutaan köyhyyspolitiikankin näkökulmasta aika
vakavasta asiasta.

Ja sitten nämä perheelliset opiskelijat, joiden toimeentulo heikkenee: on selvää, että
opintotukeen tarvittaisiin vihdoin huoltajakorotus, jotta voitaisiin parantaa näiden opiske-
lijoiden asemaa, joilla jo on lapsia. — Kiitos.

18.53 Marisanna Jarva kesk: Arvoisa puhemies! Käsillä on hallituksen esitys, joka liit-
tyy olennaisesti opintotukimuutoksiin, joita on jo linjattu hallitusohjelmassa. Tässä yhtey-
dessä on kyllä mainittava, että vaikka ikävä kyllä joka puolelle näitä säästöjä kohdistuu ja
myös opintotuki saa osansa, niin tällä muutoksella, mikä nyt yleiseen asumistukeen teh-
dään opiskelijoitten kohdalla, itse asiassa isolla osalla, suurimmalla osalla, opiskelijoista
opintoaikana saatava tuki valtiolta paranee. Tämä on merkittävä asia tässä yhteydessä, eri-
3



Pöytäkirjan asiakohta PTK 110/2016 vp
tyisesti yksin asuville ja kaupungeissa, joissa on korkea vuokrataso — tämä on nimen-
omaan kädenojennus siihen, että tosiaan näitä korkeita vuokria siellä joudutaan maksa-
maan.

Kun tämä vuokrataso on korkea näissä isoissa kaupungeissa ja kun pelätään sitä, että se
vielä nousee esimerkiksi tämmöisen esityksen myötä, niin on tunnustettava kyllä se, että
tämä ei koske pelkästään opiskelijoita vaan myös muita pienituloisia ryhmiä. Ja se, miten
tähän vuokratason nousuun puututaan, on aivan oma asiansa, ja kyllä, siihen todellakin pi-
täisi puuttua ja tämä rahastus tiettyjen tahojen kautta lopettaa.

Mutta nyt tässä kohdassa puhutaan opiskelijoista, ja se, että toisen asteen opiskelijat ja
korkea-asteen opiskelijat nyt siirtyvät yleisen asumistuen piiriin, on tervetullut uudistus,
mitä ovat opiskelijajärjestöt ajaneet jo pitkään. Nyt se toteutetaan ja nimenomaan opiske-
lijat asetetaan muitten pienituloisten kanssa nyt yhdenvertaiseen asemaan. Järjestelmä
myös yksinkertaistuu.

Se, mikä on tässä haasteena, on tämä perheellisten opiskelijoitten tilanne, joka tiedoste-
taan. Todellakin esimerkiksi keskusta on pitkään ajanut sitä, että huoltajakorotus olisi sel-
lainen asia, joka pitäisi toteuttaa opintotuen osana, ja tässä yhteydessä pitää keväällä kyllä
viimeistään käydä se keskustelu, että tämä huoltajakorotus toteutetaan tässä yhteydessä,
että perheellisten opiskelijoitten asema ei heikkene sinänsä muuten erittäin hyvän uudis-
tuksen yhteydessä.

18.55 Petri Honkonen kesk: Arvoisa herra puhemies! Itse olen aina lähtenyt siitä, kun
opintotuesta puhutaan ja kun puhutaan muistakin etuuksista, että opintotuki on ennen kaik-
kea sosiaaliturvaa. Mielestäni tämä uudistus, josta nyt keskustelemme, kehittää meidän
opintotukijärjestelmän kokonaisuutta nimenomaan sosiaaliturvan suuntaan. Yleistä asu-
mistukea saavat ne, ketkä ovat eniten sen tarpeessa, ja nytten tämän uudistuksen myötä —
vaikka onkin näin, että osalla tämä asumisen tuki heikkenee — ne, ketkä sitä eniten tarvit-
sevat, tulevat jatkossa sitten saamaan enemmän tätä asumistukea. Tämä on myös, niin kuin
edustaja Jarva tässä aikaisemmin totesi, monien opiskelijajärjestöjen pitkäaikainen tavoi-
te, ja siinäkin mielessä on hienoa, että tämä nyt etenee läpi.

Arvoisa puhemies! Asumistukijärjestelmän yhtenäistäminen on myös ollut pitkään so-
siaaliturvajärjestelmämme uudistamisen tavoite, ja tämä myöskin sitä sitten osaltaan pal-
velee. Sinänsä nyt opintotukijärjestelmään tulevat muutokset, joita myöhemmin tänään
keskustelussa käsitellään, myös liittyvät tähän, ja tämä varmasti parantaa siihenkin peila-
ten sitten niiden heikommassa asemassa olevien opiskelijoiden asumisen tuen tasoa.

Tässä nyt on viitattu tähän kimppa-asumiseen, joka varmasti on monien opiskelijoiden
kohdalla haaste nyt, kun tulee tämä uusi järjestelmä. Yhdyn kyllä siinä niihin puheenvuo-
roihin, että tätä asiaa on tarkasteltava ja pyrittävä kehittämään tätä asumistukijärjestelmää
siihen suuntaan, etteivät sitten tällaisista ihan taloudellisista syistä saman katon alla asuvat
opiskelijat joudu eriarvoiseen asemaan tämän uudistuksen myötä.

18.57 Krista Mikkonen vihr: Arvoisa herra puhemies! Kuten tässä on tullut esille, tässä
lakiesityksessä on kyllä paljon semmoisia hyviä elementtejä, jotka parantavat nykyistä ti-
lannetta monien opiskelijoiden kohdalla. Mutta itsekin kyllä yhdyn siihen huoleen, mikä
tässä on tullut, että yksinhuoltajaperheiden ja lapsiperheiden asumistuki vähenee, ja sen ta-
kia olisi kyllä ensisijaisen tärkeää, että tämä huoltajakorotus saataisiin opintotukeen.
4



Pöytäkirjan asiakohta PTK 110/2016 vp
Toisaalta myös huolestuttaa se, että kun opiskelijat siirtyvät yleisen asumistuen piiriin,
niin siitä aiheutuvat lisäkustannukset katetaan nyt asumistuen enimmäisasumismenoja ra-
joittamalla elikkä muiden pienituloisten asumistukea leikkaamalla. Mehän tiedämme, että
tästä varmaankin tulee tulevaisuudessa osa valumaan toimeentulotukeen, elikkä sieltä jou-
tuu sitten osa pienituloisista enemmän hakemaan tukea omaan elämiseensä. Olisikin syytä
miettiä, miten varmistetaan se, että tämä ei nyt aiheuta kaikkein pienituloisimmille muille
kuin opiskelijoille lisäheikennyksiä.

Kaiken kaikkiaan varmaan meidän asumistukijärjestelmä kyllä vaatii ihan perusteellista
remonttia. Siitä on paljon nyt viime aikoina puhuttu, että meillä on tilanne, jossa varsinkin
monissa kasvukeskuksissa asuminen on niin kallista, että edes palkkatyötä tekevillä ei ole
mahdollisuutta sitä kustantaa ilman erillisiä tukia, saati sitten jos on palkkatuen ulkopuo-
lella. Tämä on mielestäni semmoinen asia, missä meidän pitäisi miettiä kokonaisuudistus-
ta. Sinänsä tämä palanen varmaan on ihan hyvä, mutta kuten tässä on tullut esille, on syytä
seurata sitä, miten tämä kehittyy, ja varmistaa se, että asumiskustannukset eivät karkaa.

18.59 Anneli Kiljunen sd: Arvoisa herra puhemies! Yhdyn näihin puheenvuoroihin, jois-
sa todetaan yleisellä kannalla, että hallituksen esitys on hyvä. Se parantaa ennen kaikkea
yksin asuvien opiskelijoitten asemaa ja huomioi myös paremmin todelliset asumiskustan-
nukset, mutta kuten täällä on todettu, ongelmia syntyy heti välittömästi siinä tilanteessa,
kun esimerkiksi kaksi opiskelijaa haluaisi asua yhdessä. Tämmöinen yksittäisen asumisli-
sän ja henkilökohtaisen asumistuen huomioiminen jää harkinnanvaraiseksi, ja sitä kautta
tulee ongelmia, elikkä tämä palauttaa niin sanotun ruokakuntakohtaisen asumisen, ja sitä
kautta varmaan entistä useampi opiskelija haluaa asua yksin ja pienessä asunnossa.

Kannan myös suurta huolta nimenomaan opiskelijalapsiperheistä. Meillä on tällä hetkel-
lä 45 000 perheellistä opiskelijaa, joista 60 prosenttia elää köyhyysrajan alapuolella. Nyt
kun tämä asumistukijärjestelmä muuttuu, tämä tulee myös entisestään heikentämään hei-
dän asemaansa, mutta tähän liittyy koko opintotukijärjestelmän uudistus, joka ei sinällään
tue millään tavalla perheellisiä opiskelijoita.

Tästä syystä tuen myös vahvasti sitä, että huoltajakorotus on vähimmäisasia, joka opis-
kelijaperheelle pitäisi mahdollistaa, sekä perheellisille opiskelijoille myös ansaintarajan
nostaminen, jotta he pystyisivät omilla tuloillaan myös paremmin elättämään oman per-
heensä ja sitä kautta sitten, voisiko sanoa, pääsisivät pois tästä lapsiperheköyhyydestä, joka
opiskelijaperheillä tällä hetkellä on.

19.01 Antti Kurvinen kesk: Arvoisa herra puhemies! Ensinnäkin sellainen yllättäväkin
tieto kollegoille, mitä ette ehkä tienneet ja mikä voi sotia vastoin teidän perinteisiä käsityk-
siänne: En tiedä, tiesittekö — mutta nyt ainakin tämän jälkeen tiedätte — sen, että keskus-
tan kannattajista yhtä paljon tai enemmän kuin maanviljelijöitä on opiskelijoita. Keskusta
on perinteisesti opiskelijoitten puolue. Keskusta on perinteisesti myös perusturvapuolue, ja
siihen liittyen tietysti tuntuu hyvältä käsitellä tällaista esitystä, tämähän on saanut runsaas-
ti kiitosta jo täällä salissa. Toki näitä haasteitakin tässä esityksessä on, mutta voi sanoa, että
jonkinlaista yksimielisyyden henkeäkin on ollut havaittavissa pitkästä aikaa tämän suuren
salin keskustelussa. Myös opiskelijajärjestöt ovat toivoneet tätä opiskelijoitten siirtymistä
yleiseen asumistukijärjestelmään, ja siihenkin liittyen nyt ollaan vastaamassa opiskelijoit-
ten toiveisiin.
5



Pöytäkirjan asiakohta PTK 110/2016 vp
Tämä yleiseen asumistukeen siirtyminen opiskelijoitten asumisen tukemisessa auttaa,
kuten aiemmat puhujat ovat jo hyvin kuvanneet, erityisesti niitä opiskelijoita, jotka tukea
tarvitsevat, sellaisilla paikkakunnilla, sellaisissa kaupungeissa opiskelevia, missä on kor-
kea vuokrataso, yksin asuvia opiskelijoita. Voidaan odottaa, että tämä myös tulee jonkin
verran vaikuttamaan valmistumisaikoihinkin, kun ei ehkä tarvitse ihan niin monta sivutyö-
tä tehdä siinä opintojen yhteydessä.

Yhdyn myös niihin toiveisiin, mitä täällä salissa on esitetty siitä, että voitaisiin saada
huoltajakorotus aikaiseksi perheellisille opiskelijoille. Tämä on ollut semmoinen hanke,
jota on varmasti jo ainakin 5 plus vuotta tai 10 vuotta pohdittu, ja tämä on varmaan sellai-
nen asia, että esimerkiksi hallituksen puoliväliriihessä kannattaa asiaa pohtia.

Muutenkin, puhemies, ehkä haluan tässä ottaa yleisellä tasolla kantaa meidän asumistu-
kijärjestelmään. Se on tällä hetkellä erittäin monimutkainen, maksaa erittäin paljon, ja se
valuu aika paljon yksityisten vuokranantajien taskuihin. Ehkä tätä asumistukijärjestelmää
pitäisi muutenkin järkeistää.

19.03 Tarja Filatov sd: Arvoisa puhemies! Asumistukijärjestelmää ja ylipäätään asunto-
politiikkaa pitäisi katsoa aina kokonaisuutena. Sinänsä on tervetullutta, että opiskelijat saa-
vat nyt, niin kuin kaikki muutkin asumistuen tarpeessa olevat ihmiset, ympärivuotisen tur-
van, koska ei ole ollut perusteltua se, että osa ihmisistä saa 12 kuukautta asumistukea ja osa
huomattavasti vähemmän kuukausia.

Mutta opiskelijan elämä on hyvin vaihtelevaa. Usein se, kuka on asuinkumppanina,
vaihtelee sen mukaan, miten kaverit valmistuvat ja miten heidän opintonsa toimivat. Toi-
sena vaihtelee usein myös se paikkakunta, jolla ollaan, koska opiskelijat ovat hyvin paljon
työn perässä liikkuva joukko, kesätöiden perässä nimittäin, ja toisaalta myös tulotasot
vaihtelevat sen mukaan, miten keikkatöitä onnistuu saamaan tai miten kesätöitä onnistuu
saamaan ja miten opintoja niihin yhteensovittamaan.

Kun hallitus paljon peräänkuuluttaa norminpurkutalkoita, niin toivoisin, että valiokunta
erityisesti katsoisi tästä näkökulmasta sitä, miten näitä asumistuen mukaisia tulorajoja sit-
ten tosiasiallisesti käsitellään, koska vaikka periaatteessa uudistus on ilman muuta hyvä ja
kannatettava, niin voi olla, että siinä käytännössä tulee monta sellaista mutkaa, jotka tuo-
vat viiveitä siihen toimeentuloon, mikä opiskelijoille kuitenkin on kuukausittain erittäin
tärkeä, kun opintotuen osuus yhä edelleen on hyvin pieni osa siitä toimeentulosta. Huoli
tietysti liittyy opiskelijaperheisiin, koska he ovat ne, jotka tässä ilmiselvästi ovat häviäjä-
puolella, ja siellä puolella tämä ikään kuin huoltajakorotus olisi se, joka olisi paras vastaus
tähän murheeseen. Jos sitä etsitään asumistuen kautta, niin voidaan joutua vielä monimut-
kaisempiin järjestelyihin.

19.05 Li Andersson vas: Arvoisa puhemies! Minä en kiellä sitä, etteikö tämä olisi paran-
nus joidenkin pienituloisten opiskelijoiden kohdalla, mutta kyllä nämä hallituspuolueiden
edustajien puheet sosiaalisesta oikeudenmukaisuudesta kuulostavat nololta hurskastelulta,
kun otetaan huomioon muun muassa se esitys, josta tullaan keskustelemaan vielä myöhem-
min tänään, eli opintorahaan kohdistuva jättimäinen leikkaus. Eli kyllä tämä hallituksen
politiikka kokonaisuudessaan, jos tarkastellaan opiskelijoiden näkökulmasta, on kaikkea
muuta kuin sosiaalisesti oikeudenmukaista. Opintorahaan siis kohdistetaan suurin yksittäi-
seen etuuteen kohdistuva leikkaus. Että se on tämä opiskelijapuolue keskustan arvovalinta
leikkausten osalta.
6



Pöytäkirjan asiakohta PTK 110/2016 vp
Jos hallitus olisi halunnut tehdä sosiaalisesti oikeudenmukaista politiikkaa tämän asu-
mistukiuudistuksen yhteydessä, niin ette olisi kattaneet näitä lisämenoja asumistukijärjes-
telmän sisältä, jolloin se kohdistuu, kuten tässä todettiin, kaikkiin muihinkin pienituloisiin
asumistuen saajiin, ja olisitte jo tässä vaiheessa antaneet lupauksen siitä, että tämä huolta-
jakorotusasia hoidetaan. Nyt tämä jää teidän lupauksenne varaan. Toivotaan, että tämä lu-
paus ei ole katteeton.

19.06 Antti Kurvinen kesk (vastauspuheenvuoro): Arvoisa puhemies! On ihan totta,
mitä edustaja Andersson sanoi, että tässähän on puutteita ja eletään taloudellisesti vaikeaa
aikaa. Joudutaan nipsimään ja napsimaan joka suunnalta, tekemään heikennyksiä. Eihän
sitä kannata kieltää. Sitä suuremmalla syyllä pitää kiittää sellaisia esityksiä, missä satsa-
taan, ja tämä on sellainen. Opiskelijoitten reilumpi asuminen — minusta se on erittäin so-
siaalisesti oikeudenmukainen ratkaisu. Yli 60 prosenttia opiskelijoista kuitenkin voittaa
tällä ratkaisulla, noin 120 000 opiskelijaa voittaa tällä ratkaisulla. Minusta se koskee aika
suurta joukkoa opiskelijoita.

Tuosta huoltajakorotuksesta voisi todeta sen, että edustaja Anderssoninkin puolue taisi
viime hallitusyritelmässä olla mukana. Miksi te ette silloin antaneet lupauksia, joita olisitte
voineet pitääkin siellä hallituksessa? Nyt sitten vaaditaan kaikenlaista oppositiossa.

19.07 Marisanna Jarva kesk (vastauspuheenvuoro): Arvoisa puhemies! Viitaten edusta-
ja Anderssonin puheenvuoroon: Suurimmalla osalla opiskelijoista todellakin tukitaso
opintojen aikana nyt nousee, täysin siis nousee rahamäärä näistä opintotukileikkauksista
huolimatta. Ja koska nyt siirrytään tällaiseen järjestelmään, joka on tasavertaisempi opis-
kelijoille ja myös muitten pienituloisten kesken yhdenvertaisempi, niin tätä tukea jaetaan
jatkossa oikeudenmukaisemmin: On niitä, jotka eivät sitä tukea tarvitse, perheitä, joissa
esimerkiksi puoliso on hyvätuloinen, korkeatuloinen — eiväthän he silloin sitä tukea tar-
vitse. Nyt sitä tukea voidaan lisätä useammille, nimenomaan korkean vuokratason kaupun-
geissa. Tämä on ollut nimenomaan se ongelma, kun opintotuki ei riitä näitten asumisme-
nojen kattamiseen. Tällä esityksellä me nimenomaan vastaamme tähän isoimpaan ongel-
maan.

19.08 Maria Tolppanen sd (vastauspuheenvuoro): Arvoisa puhemies! Haluaisin kyllä
huomauttaa, että vaikka tässä jotkut hyötyvät, niin noin 50 000 opiskelijaa tässä menettää.
Ja kun me puhumme siitä, että meidän pitäisi lyhentää opiskeluaikoja, että ihmiset pääsi-
sivät töihin aikaisemmin, pääsisivät työn syrjään kiinni, niin tämä ei kyllä ainakaan edes-
auta sitä. Se, että joillakin menee paremmin tämän uudistuksen takia, on hyvä asia heille.
Mutta on syytä muistaa ne, joilla tämä pienentää toimeentuloa: tämä pienentää toimeentu-
loa esimerkiksi opiskelijoiden lapsiperheillä. Tämä on siinä suhteessa erittäin huono asia,
ja varsinkin kun otetaan huomioon muut indeksisidonnaisten etuuksien leikkaukset, niin
tämä kyllä heikentää opiskelijoiden asemaa. Tämä lisää opiskeluaikaa, ja se on erittäin
huolestuttavaa meillä Suomessa. Meillä kestää liian kauan aikaa valmistua maisteriksi ja
päästä työhön kiinni.

Ensimmäinen varapuhemies Mauri Pekkarinen: Vastauspuheenvuoro, edustaja An-
dersson, ja sitten siirrytään puhujalistaan. Täällä pyytävät vastauspuheenvuoroja samat
edustajat, jotka ovat pyytäneet myöskin varsinaisia puheenvuoroja.
7



Pöytäkirjan asiakohta PTK 110/2016 vp
19.09 Li Andersson vas (vastauspuheenvuoro): Arvoisa puhemies! Vielä edustaja Kurvi-
selle ja edustaja Jarvalle: Minä puhuin nimenomaan tämän hallituksen kokonaisuudesta eli
siitä, minkälaisesta opiskelijanäkökulmasta politiikkaa tehdään ja mitä muutoksia opinto-
tukeen tulee. Edellisellä kaudella vasemmistoliitto teki erittäin kovaa työtä niin opintotuen
puolustamisessa leikkauksilta kuin sen eteen, että opintotuki saatiin sidottua indeksiin. Mi-
ten kävi opintotuen osalta heti, kun Sipilän hallitus tuli? Te poistitte opintotuen indeksisi-
donnaisuuden, ja nyt te esitätte 120 miljoonan euron leikkaukset opintorahaan. Kun tässä
edustaja Kurvinen puhuu pienistä nipsahduksista ja napsahduksista, niin en minä kyllä kut-
suisi 120 miljoonan säästötavoitetta opintotuen osalta pieneksi napsahdukseksi.

Ensimmäinen varapuhemies Mauri Pekkarinen: Puhujalistaan.

19.10 Outi Alanko-Kahiluoto vihr: Arvoisa herra puhemies! Iso ongelma tässä laissa
liittyy siihen, että laista seuraavat kustannusmuutokset rahoitetaan yleisen asumistuen si-
sältä, ja se tarkoittaa käytännössä sitä, että jatkossa siis, kyllä, jaetaan enemmän tukea joil-
lekin mutta tosiaan harvemmille kuin nykyään. Ja se tarkoittaa sitä, että osa opiskelijoista
väistämättä häviää. Kaikkein surullisinta on se, että häviäjiin kuuluu nimenomaan näitä
pienituloisia lapsiperheitä, elikkä voi arvioida, että lapsiköyhyys yhteiskunnassa syvenee
ja kasvaa.

Sitten toisaalta voi huomauttaa ihan asuntopolitiikan näkökulmasta, että sitä, että leika-
taan jo nykyisellään liian niukkaa asumistukea kolmannessa ja neljännessä kuluryhmässä
asumistuen puolella, ei voi pitää asuntopoliittisesti perusteltuna, se on vain keino rahoittaa
tämä uudistus.

Harmillisena pidän itse myöskin ideologisesti sitä, että tähän lakiesitykseen sisältyy se
ideologia, että pyritään ohjaamaan opiskelijoita ottamaan opintolainaa nykyistä enemmän.
Se on sosiaalipoliittisesti arveluttavaa, koska osa potentiaalisista opiskelijoista sitten ajat-
telee sillä tavalla, että koska heillä ei ole varmuutta toimeentulosta, niin he eivät uskalla
lähteä opiskelemaan laisinkaan, kun järjestelmästä tehdään opintolainapainotteinen. Tämä
on tosiasia.

Sitten myöskin jonkin verran kyseenalaisena pidän sitä ajatusta, että kun ajatellaan, että
yleinen asumistuki on ruokakuntakohtainen, eli siinä otetaan sitten huomioon kaikkien ta-
loudessa asuvien tulot, niin se ohjaisi siihen, että tehdään työtä vähemmän ja valmistutaan
nopeammin ja (Puhemies koputtaa) edetään uralle nopeammin. Näin ei välttämättä käy.
Ensinnäkin on paljon semmoisia akateemisia uria, joissa työllistyminen opintojen jälkeen
on paljon helpompaa, (Puhemies koputtaa) jos on ollut mahdollisuus opintojen aikana teh-
dä jonkin verran töitä, ja sitten toisekseen...

Ensimmäinen varapuhemies Mauri Pekkarinen: Edustaja Alanko-Kahiluoto, nyt minä
pyydän teitä siirtymään puhujapönttöön.

Okei, otan kohta uuden puheenvuoron.

Ensimmäinen varapuhemies Mauri Pekkarinen: Kun oli 2.15 jo aikaa mennyt, niin sen
takia näin.
8



Pöytäkirjan asiakohta PTK 110/2016 vp
19.12 Maria Tolppanen sd: Arvoisa puhemies! Opiskelijoiden siirtäminen yleiseen asu-
mistukeen tietenkin poistaa päällekkäisyyksiä asumisen tuissa ja vähentää tuelta toiselle
siirtymisen ongelmia. Tämä on tietenkin hyvä asia näissä norminpurkutalkoissa. Hyvää on
myöskin se, että yksin asuvien ja pienituloisten opiskelijoiden tulotaso paranee ja kesäajan
katkosta ei enää tule, niin kuin tähän saakka on tullut, se on ehdoton parannus tässä asiassa.
Myöskin se on hyvä asia, että asumistukea nyt sitten maksetaan yksin asuvalle alle 18-vuo-
tiaalle opiskelijalle. Se on nyt mahdollista, aikaisemmin ei ollut.

Mutta se, että 50 000 menettää uudistuksen johdosta asumisen tuen ja että tällä on kiel-
teisiä vaikutuksia lapsiperheitten toimeentuloon, on erittäin huolestuttavaa. On muistetta-
va, että tässä maassa on 120 000 — 120 000, se on kaksi kertaa enemmän kuin Vaasassa
asukkaita — köyhää lasta. Ja meillä on liki miljoona ihmistä, jotka elävät alle köyhyysra-
jan. Sitä tilastoa minulla ei ole, kuinka moni näistä 120 000 lapsesta on opiskelijoiden lap-
sia, mutta voinpa melkein vannoa, että opiskelijoiden lapset kuuluvat tähän köyhien lasten
joukkoon. Tämä on asia, johon meidän pitäisi kiinnittää huomiota. 

Tämä on juuri sitä, mitä tämä hallitus tekee — kiillottaa yhdeltä puolelta mutta ei malta
nostaa sitä lanttia toisinpäin ja katsoa, mitä se aiheuttaa. Nyt kun tämä tilanne on tämä,
minä haluaisin tietää kustannusvaikutukset siitä, kuinka paljon toimeentulotukimenot tule-
vat nousemaan, jollemme me ota millään tavalla huomioon näitä lapsiperheitä emmekä ota
näitä 50 000:ta opiskelijaa, jotka menettävät tässä. Hallituksella on vastuu siitä. Ei voida
vain ajaa yksien asioita, pitää ajaa kaikkien asioita.

19.14 Timo Heinonen kok: Arvoisa herra puhemies! Asumistuki opiskelijoillekin ympä-
rivuotiseksi on kyllä kannatettava ja hyvä asia, ja tämä tulee kattamaan paremmin näitä
vuokrakustannuksia. Mutta yhdyn niihin puheenvuoroihin, joissa tätä perheellisten opiske-
lijoiden asemaa, huoltajakorotusta, on esillä pidetty. Itse asiassa tätä samaa keskustelua on
käyty kyllä eduskunnassa monen aiemmankin hallituksen aikana. Itse olen kohta 10 vuotta
täällä ollut ja muistan, että koko sinä aikana on tämäntyyppistä keskustelua ollut, ja sen ta-
kia itse toivoisin, että meiltä poliitikoilta löytyisi yhteistä tahtoa. Itse uskon, että tämä on
lähes sellainen kysymys, että salin vasemmalta laidalta oikeaan laitaan voitaisiin löytää rat-
kaisu, joka olisi hyvin oikeudenmukainen opiskelijoiden näkökulmasta, ja pystyttäisiin
käyttämään nämä rahat niin, että se mahdollistaisi nykypäivää paremmin täysipäiväisen
opiskelun. Itse toivon tällaista kokonaisuudistusta, jota voitaisiin tehdä jopa parlamentaa-
risesti. Tämä asia on mielestäni niin tärkeä.

Mallin pitää olla kannustava. Asumistuki, opintoraha, opintolaina -kokonaisuus varmas-
ti tulevaisuudessakin tulee olemaan. Itse olen pitänyt myös esillä sitä huolta, että meillä-
hän opiskelijat ovat itse asiassa ainoat, joita rangaistaan ahkeruudesta. Olen joskus verran-
nut siihen, että maataloudessa saadaan tuotantotukea, kun tehdään tulosta, mutta opiskelija
ei saa, jos hän on vielä sen opiskelun rinnalla ahkera eli haluaa vielä hankkia itselleen työ-
kokemusta. Itse olen puhunut myös näiden vapaan tulon rajojen korottamisen puolesta tai
jopa poistamisen puolesta.

Itse en tässä salissa syyllisty siihen, että vähättelisin opiskelijoille tulevia leikkauksia.
Minun mielestäni ne ovat kovia. Ne ovat poikkeuksellisen kovia näinä vaikeinakin aikoi-
na, ja niitä on erittäin vaikea puolustaa.

19.17 Antti Kurvinen kesk: Herra puhemies! Tietysti on aina helppo olla, kun ei vastuus-
sa ole, sellainen puhdasoppinen, ja tietysti edustaja Andersson osoittaa nyt loistavaa puh-
9



Pöytäkirjan asiakohta PTK 110/2016 vp
dasoppineisuutta täällä salissa. Tietysti hänelläkin ehkä kai vähän asiat ovat kertaamatta.
Kertasin tuossa edellistä vaalikautta, mutta on tainnut silloinkin, kun vasemmisto ja sen
edeltäjä, vasemmistoliitto, on ollut hallituksessa, jopa oma ministerikin, teidän sukunimi-
kaimanne, olla opintotukiministerinä leikkaamassa opintotukea. Että näinhän se menee:
kun taloutta laitetaan kuntoon, niin silloin joudutaan tekemään kipeitä juttuja. Mutta on-
neksi nyt saadaan jotakin positiivistakin opiskelijoille. Se on erittäin hieno ja tärkeä asia.

Pitää vielä todeta se, että suurin osa opiskelijoista voittaa tässä ratkaisussa. Sellaiset
opiskelijat, joilla ei ole muita tuloja, ei ole palkkatuloja, ei ole sellaista avo- tai aviopuoli-
soa, joka saisi palkkatuloja, voittavat tässä ratkaisussa. Tämä on erittäin tärkeää muistaa.
On tärkeää muistaa, että tämä alentaa toimeentulotukimenoja. Senkin se tekee. Sekin on
erittäin järkevä ja positiivinen juttu.

Mutta, arvoisa puhemies, ehkä toteaisin vielä yleisesti opintotukijärjestelmästä sen, että
itsekin näen opintotuen ennen kaikkea sosiaaliturvana, mutta jos koko opintotukijärjestel-
mää ajatellaan juuri näitten valmistumisaikojenkin näkökulmasta, niin itse muokkaisin sitä
vähän joustavampaan suuntaan niin, että myös opiskelija voisi itse valita, nostaako sitä
opintotukea kokonaisuutena, esimerkiksi jos haluaa nopeasti tehdä tutkinnon, voisi nostaa
lyhyen aikaa korkeampaa tukea, tai sitten jos elämäntilanteet muuttuvat, haluaa tehdä työ-
keikkaa, voisi nostaa pidemmän aikaa matalampaa opintotukea. Se voisi siinä vähän jous-
taa, koska me tiedämme — täälläkin salissa on monia, jotka ovat vähän aikaa sitten val-
mistuneet korkeakoulusta — että varsinkin korkeakouluopintojen loppuvaiheessa on ihan
hyväkin hakea vaikka vuosi työkokemusta jostakin muualta, ja sitten saattaa vaikka mais-
terina saada paremminkin töitä, ja taas Suomi menee eteenpäin ja kuntoon.

19.19 Anneli Kiljunen sd: Arvoisa herra puhemies! Aivan kuten täällä on todettu, opiske-
lijoitten toimeentulo on kokonaisuus ja opintorahaa tullaan leikkaamaan hallituksen toi-
mesta 26 prosenttia ja tulevaisuudessa opintoraha on ainoastaan 250 euroa kuukaudessa.
Jokainen meistä ymmärtää sen, että ilman lainaa tai työtuloa kukaan opiskelija ei voi sillä
tulolla elää.

Tähän asumistukeen liittyen: On aivan totta, että meillä on tämän seurauksena 120 000
opiskelijaa, joiden asumistuki pysyy joko nykyisellään tai nousee. Mutta 54 000 opiskeli-
jalla tämä pienenee, ja noin 23 000 opiskelijaa menettää asumistuen kokonaan.

Täällä on puhuttu lapsiperheköyhyydestä ja kannettu siitä huolta, ja olen todella iloinen,
että siitä keskustellaan niin vahvasti nyt. Meillä on, kuten aikaisemmin totesin jo, 45 000
perheellistä opiskelijaa, ja heistä 60 prosenttia elää köyhyysrajan alapuolella tälläkin het-
kellä. He elävät tulevaisuudessa niillä tuilla, joita sitten hallitus leikkaa, ja käytännössä hei-
dän erityistilannettaan ei kompensoida millään tavalla. Sen takia huoltajakorotus on vä-
himmäisasia, mitä heidän kohdallaan pitäisi tehdä. Olen henkilökohtaisesti ajanut jo pit-
kään sellaista ajattelua, että tätä ansaintarajaa perheellisten opiskelijoitten osalta pitäisi ko-
rottaa, koska heillä on huoltajavastuu ja toimeentulovastuu perheestään ja lapsestaan. Ja
jos toimeentulo heikkenee, niin tämän seurauksena se käytännössä tarkoittaa sitä, että per-
heellinen opiskelija siirtyy työelämään, ja riskinä on, että hän keskeyttää opintonsa ja sitä
kautta ei myöskään valmistu. (Puhemies koputtaa) Elikkä tämä perheellisten opiskelijoit-
ten köyhyys ei ole millään tavalla perusteltua.

19.21 Outi Alanko-Kahiluoto vihr: Arvoisa puhemies! Tämän lakiesityksen vaikutuk-
sia pitää tosiaan huolella seurata, koska epäilen, että tämän lain seurauksena osa opiskeli-
10



Pöytäkirjan asiakohta PTK 110/2016 vp
joista joutuu vähentämään työntekoa saadakseen asumisen maksettua ja osa taas, jotta tältä
välttyisi, joutuu muuttamaan erilleen puolisostaan tai kumppanistaan. Ja sitten taas työnte-
on kannustamisen vähentäminen ei ole ongelmatonta kaikkien kohdalla, koska tosiaan on
todettu tutkimuksessa, että opiskelun aikainen työssäkäynti voi helpottaa työllistymistä
opintojen valmistuttua.

Olenkin sitä mieltä, että nämä yleisen asumistuen kannustinongelmat, jotka liittyvät eri-
tyisesti ruokakuntakohtaisuuteen, pitäisi tutkia erikseen ja selvittää se, olisiko edellytyksiä
lisätä asumistuen yksilökohtaisuutta. Nimittäin jo tällä hetkellä tämä yleisen asumistuen
ruokakuntakohtaisuus on iso ongelma, jos ajatellaan esimerkiksi niitä nuoria, jotka eivät
ole päässeet opiskelemaan, jotka joutuvat asumaan lapsuudenkodissaan sen vuoksi, että
töitä tai opiskelupaikkaa ei ole. He ovat siinä asemassa, että he eivät voi  tehdä edes ly-
hytaikaisia töitä, jos perhe saa asumistukea, koska koko perheen tulot lasketaan tosiaan yh-
teen yleisessä asumistuessa. Eli tämä on merkittävä kannustinongelma, joka varmasti lisää
jo nyt nuorten syrjäytymistä. Eli sen vuoksi minä kyllä katsoisin, että kun tämä askel teh-
dään, niin olisi aivan ehdottoman tärkeää tulevaisuudessa tarkastella sitä, voidaanko tästä
yleisen asumistuen ruokakuntakohtaisuudesta luopua, varsinkin kun on odotettavissa, että
tämä uudistus kasvattaa erityisesti yksiöiden vuokria isoissa kaupungeissa.

Toiseksi, huomautan edustaja Kurviselle, joka vinoili tuolta takarivistä, että tässä toi-
meentulotukimenoja vähennetään, (Puhemies koputtaa) että eihän se niin ole. Tämän hal-
lituksen esityksenkin mukaan säästöt yleisessä asumistuessa johtavat (Puhemies koputtaa)
lisääntyneisiin toimeentulotukimenoihin eli viimesijaisella toimeentulotuella katetaan
osittain ensisijaisen etuuden säästöjä.

Ensimmäinen varapuhemies Mauri Pekkarinen: Edustaja Alanko-Kahiluoto, jos tällä
kertaa voisin pyytää teitä tänne puhujakorokkeelle.

Sain sanottua kaiken.

19.23 Li Andersson vas: Arvoisa puhemies! On surullista, että ensimmäisen kauden
edustaja Kurvinen on jo löytänyt talon tavoille niin, että hänkin nyt kaivaa esimerkkejä 90-
luvulta oman hallituksen tänä vuonna tekemien huonojen päätösten perustelemiseksi, mut-
ta itse en lähde samaan mukaan.

Kuten todettua, minä en ole kieltänyt sitä, etteikö tämä uudistus siis hyödyttäisi isoa osaa
opiskelijoista ja ennen kaikkea pienituloisia yksin asuvia opiskelijoita. Mutta mielestäni on
äärimmäisen tärkeää, että tässä salissa myöskin käydään keskustelua niistä ongelmista, joi-
ta tähän esitykseen sisältyy.

Haluan erityisesti kiittää niitä hallituspuolueiden edustajia, jotka täällä omissa puheen-
vuoroissaan ovat painottaneet tämän huoltajakorotuksen saamisen tärkeyttä. Jäämme odot-
tamaan sitovaa lupausta hallitukselta ja ennen kaikkea tuloksia viimeistään sitten siinä ensi
kevään puoliväliriihessä.

Kannatan myöskin sitä, että tätä yleisen asumistuen yksilökohtaisuutta lähdettäisiin ke-
hittämään. Se olisi äärimmäisen tärkeää tämän uudistuksen yhteydessä, mutta kuten edus-
taja Alanko-Kahiluotokin toi esiin, se on itse asiassa ongelma, johon olisi pitänyt puuttua
jo nyt.

Keskustelu päättyi.
11



Pöytäkirjan asiakohta PTK 110/2016 vp
Asia lähetettiin ympäristövaliokuntaan, jolle perustuslakivaliokunnan, sivistysvaliokun-
nan ja sosiaali- ja terveysvaliokunnan on annettava lausunto.
12


