















































DEM3F37.tmp.xml


Pöytäkirjan asiakohta PTK 132/2017 vp

 Tarkistettu
4.0

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.25. Suullinen kysymys EU:n tulevaisuudesta (Toimi Kankaanniemi ps)
Suullinen kysymys SKT 198/2017 vp

Suullinen kyselytunti

Puhemies Maria Lohela: Seuraava kysymys, edustaja Kankaanniemi.

Keskustelu

16.53 Toimi Kankaanniemi ps: Arvoisa puhemies! Saksan sosiaalidemokraattien pu-
heenjohtaja Martin Schulz sanoi tänään: "Haluan eurooppalaisen perustuslain, joka luo Eu-
roopan yhdysvallat." Nyt on neuvottelut käynnissä Saksan uudesta hallituksesta, ja ilmei-
sesti sosiaalidemokraatit tekevät tänään päätöksen lähteä ainakin neuvottelemaan Merke-
lin johdolla uudesta hallituksesta. Ja todennäköistä on, että tämäntyyppinen hallitusohjel-
ma tulee eli Saksan tuleva hallitus haluaa Euroopan yhdysvallat, niin kuin mainitaan tässä
uutisessa hänen noin kolme neljä tuntia sitten käyttämästään puheenvuorosta. Ja tiedämme
Ranskan presidentti Macronin kannan, hän on pitänyt Schulziin koko ajan yhteyttä ja ha-
luaa, että tällainen hallitus Saksaan tulee. Eli politiikka aika lailla muuttuu. Mikä on, herra
pääministeri ja herra eurooppaministeri, teidän näkemyksenne tässä tilanteessa Euroopan
tulevaisuudesta ja Suomen asemasta siinä?

16.55 Pääministeri Juha Sipilä (vastauspuheenvuoro): Arvoisa rouva puhemies! Saksan
vaalit ja Saksan hallitusneuvottelut ovat toki keskeisessä roolissa, kun puhutaan Euroopan
tulevaisuudesta ja niistä lähiajan päätöksistä, joita meillä on edessä. Mutta teimme jo tä-
män vuoden maaliskuussa Rooman julistuksessa linjauksen siitä, että perussopimusta
muuttamaan tähtäävää muutosta emme halua ja siihen ei ole mitään edellytyksiä. Eli tä-
mänsuuntaista kehitystä ei ole kyllä näköpiirissä lähitulevaisuudessa. Sen sijaan meillä on
paljon tehtävää: Puolustusyhteistyö syvenee. Meillä on euron tulevaisuus, Emun jatkoke-
hittäminen edessä. Meillä on paljon käytännön tekemistä, jossa kyllä meidän seuraavien
kuukausien, seuraavien vuosien kädet ovat täynnä töitä. Tämänsuuntaisesta kehityksestä,
minkä edustaja esitti, ei ole kyllä pelkoa, koska se vaatisi perussopimuksen muuttamista ja
olemme yhdessä todenneet, [Puhemies koputtaa] että siihen ei ole edellytyksiä.

Kysymyksen käsittely päättyi.


