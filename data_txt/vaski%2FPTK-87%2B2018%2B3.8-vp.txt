















































DEM74F1.tmp.xml


Pöytäkirjan asiakohta PTK 87/2018 vp

 Tarkistettu
4.0

Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

3.8. Suullinen kysymys ulkoministerin toiminnasta suhteessa Suomen ulkopoliittiseen lin-
jaan (Sofia Vikman kok)

Suullinen kysymys SKT 141/2018 vp

Suullinen kyselytunti

Puhemies Paula Risikko: Kaksi ryhmäkysymystä vielä. — Kokoomuksen eduskuntaryh-
mä, edustaja Vikman.

Keskustelu

16.59 Sofia Vikman kok: Arvoisa puhemies! Oikeuskanslerin mukaan ulkoministeri Soi-
nin toiminta on ollut ongelmallista, vaikka ei lainvastaista. On varsin kohtuullista vaatia,
että ulkoministerimme antaa oikean kuvan maamme pyrkimyksistä naisten oikeuksien
puolesta. Naisten ja tyttöjen oikeuksien edistäminen on Suomen ulko- ja kehityspolitiikan
kulmakiviä. Näin sen kuuluu ollakin. Vastikään ulkoministeriölle julkaistun riippumatto-
man arvion mukaan Suomen kehityspolitiikka on onnistunut edistämään hyviä käytäntöjä
naisten ja tyttöjen oikeuksien vahvistamiseksi. Kysynkin teiltä, ministeri Soini: Oletteko
ottanut opiksenne oikeuskanslerin lausunnosta? Voiko eduskunta jatkossa luottaa siihen,
että ulkoministerinä jatkossa annatte oikean kuvan maastamme ja maamme ulkopolitiikan
pyrkimyksistä naisten oikeuksien puolesta?

17.00 Ulkoministeri Timo Soini (vastauspuheenvuoro): Arvoisa rouva puhemies! Tar-
kistin tässä, kun epäluottamuslausetta esitettiin, mitä olen puhunut ulkoministerinä naisten
ja tyttöjen oikeuksista. Olen puhunut niistä kymmeniä kertoja, ja niissä ei ole yhtään sel-
laista kertaa, jonka voisi millään tavalla tulkita naisten ja tyttöjen oikeuksien vastaiseksi.
[Kari Uotilan välihuuto] — Niitä kannattaa lukea, myös edustaja Uotilan. Ne löytyvät ul-
koministeriön nettisivuilta.

Oikeuskanslerin lausunto on kokonaisuus, jonka olen lukenut huolella. Siellä on minun
oma kantani. Siellä on oikeuskanslerin päätös: en ole toiminut lainvastaisesti. Otan tämän
kanslerin vastauksen erittäin vakavasti. [Kokoomuksen ryhmästä: Hyvä!] Tämän kanssa
pystyn hyvin elämään — uskon, että kaikki muutkin pystyvät elämään sen kanssa — ja
noudattamaan sitä, mitä kansleri on lausunut.

Puhemies Paula Risikko: Tämä kysymys on tässä vaiheessa loppuun käsitelty, jatkamme
siitä huomenna.

Kysymyksen käsittely päättyi.


