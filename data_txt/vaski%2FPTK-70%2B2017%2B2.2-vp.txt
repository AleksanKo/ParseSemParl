















































DEM36DC.tmpSave.xml


Pöytäkirjan asiakohta PTK 70/2017 vp
Pöytäkirjan asiakohta 

PTK 70/2017 vp

Täysistunto

Torstai 15.6.2017 klo 16.02—20.37

2.2. Suullinen kysymys eurooppaministerin EU-linjasta (Juho Eerola ps)
Suullinen kysymys SKT 96/2017 vp

Suullinen kyselytunti

Puhemies Maria Lohela: Seuraava kysymys, edustaja Eerola.

Keskustelu

16.09 Juho Eerola ps: Arvoisa rouva puhemies! Kulttuuri- ja eurooppaministeri Sampo
Terho totesi 22. toukokuuta omassa blogissaan seuraavasti: "Suomen on muiden jäsenmai-
den tapaan puolustettava EU:ssa ennen kaikkea kansallista etuaan" ja "EU-kritiikin on ol-
tava entistä tiukempaa". Lisäksi ministeri Terho on aiemmin väläytellyt Ison-Britannian ta-
paista kansanäänestystä täällä Suomessa ja aiheuttanut tyrmistystä hallituskumppaneissa.
Eilen Uusi vaihtoehto kuitenkin ilmoittautui vanhojen puolueiden joukkoon ja kertoi kun-
nioittavansa Suomen EU-jäsenyyttä. Kysynkin nyt ministeri Terholta: mitä mieltä olette
näistä aiemmin sanomistanne asioista tänään?

16.10 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Kuten aiemminkin, kun tästä on keskusteltu täällä sekä julkisuudessa,
olen sitoutunut hallitusohjelmaan — kuten muuten tekin olette aiemmin siihen sitoutuneet
— jonka minä olen neuvotellut myös EU:n osalta. Myös te olette ilmoittaneet olevanne sii-
hen täysin sitoutuneet vielä tänä maanantaina, joten siinä suhteessa meillä ei varmaan ole
suurta linjaristiriitaa. Tätä hyvää ohjelmaa tullaan noudattamaan tämä vaalikausi loppuun.

Puhemies Maria Lohela:  Yksi lisäkysymys on pyydetty.

16.10 Leena Meri ps (vastauspuheenvuoro): Arvoisa puhemies! Tuossa edustaja Sampo
Terho totesi — anteeksi, ministeri Terho — että olemme sitoutuneet hallitusohjelmaan.
Itse asiassa emme tällä hetkellä ole millään tavoin sitoutuneet. Me emme istu hallituksessa.

Olisin kysynyt vielä siitä, aikooko tämä hallitus millään tavoin selvittää mahdollista EU-
kansanäänestystä. Tästähän oli valtavasti keskustelua juuri puheenjohtajakampanjan yh-
teydessä, ja ministeri Terho puhui, että hän haluaisi tätä vaatia. Onko tämä voimassa vai
onko niin, että tästä ei enää saa ministeriaitiosta puhua?
 Tarkistettu
4.0



Pöytäkirjan asiakohta PTK 70/2017 vp
16.11 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Tässä on sitten käynyt niin, että minun linjani on sama kuin viime vii-
kolla, mutta teidän linjanne on muuttunut. Vielä maanantaina te ilmoititte olevanne täysin
hallitusohjelman takana.

Mutta joka tapauksessa, mitä tulee tähän kysymäänne asiaan, se ei ole juurikaan ajan-
kohtainen. Kuten olen ennemmin sanonut, noudatamme hallitusohjelmaa, ja mitä olen pu-
hunut tulevista vaalikausista, siihen täytyy palata myöhemmin. Tällä hetkellä minulla ei oi-
keastaan ole edes puoluetta, missä lähteä tulevia vaalikausia suunnittelemaan.

16.12 Ben Zyskowicz kok (vastauspuheenvuoro): Arvoisa rouva puhemies! Suomen ta-
lous kasvaa, työttömyys vähenee, työllisyys paranee, sitä kautta julkisen talouden asema
vahvistuu ja sitä kautta kansalaisten palveluista ja tulonsiirroista voidaan paremmin pitää
huolta. Tässä tilanteessa oppositio — edustaja Rinne, edustaja Ville Niinistö ja kumppanit
— vaatii hallituksen politiikalta täyskäännöstä. Voi ihmetellä, mihin suuntaan sitä politiik-
kaa pitäisi viedä, kun tällä hetkellä tehtävä politiikka parantaa tilannetta ja taloutta Suo-
messa.

Tässä kysyttiin Eurooppa-tason pakolais- ja maahanmuuttoasioista. Kysyn ministeri Ri-
sikolta: miten Suomi on omalta osaltaan kantanut vastuuta niiden ratkaisujen syntymisen
jälkeen, joissa Euroopan tasolla sovittiin tietynlaisesta vapaaehtoisesta taakanjaosta?

16.13 Sisäministeri Paula Risikko (vastauspuheenvuoro): Arvoisa puhemies! Todella-
kin silloin aikoinansa, heti silloin 2015 ja 2016, on sovittu siellä yhteisissä pöydissä taa-
kanjaosta. Niin sanotut sisäiset siirrot ja uudelleensijoittamiset ovat meillä nämä kategori-
at, ja siellä on jyvitetty määrättyjä määriä Suomeen sekä sisäisinä siirtoina Turkista mutta
sitten myöskin uudelleensijoittamisena pakolaisleireiltä heitä, joilla on jo tällainen pako-
laisstatus. Ja me olemme kaikki ne, mitä me olemme yhdessä sopineet, myös hoitaneet.
Meillä on muutama sisäinen siirto vielä tekemättä, mutta olemme sopineet, että määräajas-
sa sekin tehdään — päinvastoin kuin monissa muissa maissa on tapahtunut. Me kannamme
kyllä vastuumme, mutta me kannamme sen nimenomaan yhdessä ja vapaaehtoisesti so-
pien ja myöskin oman kantokykymme huomioiden.

16.14 Peter Östman kd (vastauspuheenvuoro): Arvoisa puhemies! Aivan niin kuin edus-
taja Zyskowicz totesi, talous on kääntynyt nousuun ja työllisyys paranee. Tässä mielessä
tämä hallituksen tekemä ratkaisu on lyhyellä tähtäimellä pragmaattinen, ja se edistää va-
kautta lyhyellä tähtäimellä. Mutta kysyisin ministeri Terholta: edistääkö tämä tehty ratkai-
su kansalaisten luottamusta politiikkaan pidemmällä tähtäimellä?

16.14 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Aivan kuin tässä olisi palattu edelliseen kysymykseen. Vastaus on edel-
leen se, että tähän keskusteluun palataan ensi viikolla. Nyt keskustelemme hallituksen po-
litiikasta. [Välihuutoja]

16.14 Eero Heinäluoma sd (vastauspuheenvuoro): Arvoisa puhemies! Vanha tapahan on
se, että kyselytunti on sitä varten, että täällä oppositio saa esittää kysymyksiä hallitukselle
2



Pöytäkirjan asiakohta PTK 70/2017 vp
ja sitten hallituksen ministerit vastaavat niihin. Olen kyllä huomannut, että joskus käy niin,
ettei siellä ole vastausta, mutta tähän mennessä en ole kyllä nähnyt yhtään ministeriä, joka
kieltäytyy asiasta keskustelemasta.

Kun tässä kysyttiin Eurooppa-politiikasta ja pakolaispolitiikasta, [Eduskunnasta: Uusi
vaihtoehto!] niin haluan kysyä ministeri Terholta. Julkisuudessa olleiden tietojen mukaan
hallituksen uudelleenmuodostamisen yhteydessä on sovittu myös Eurooppa-politiikkaan
liittyvistä asioista ja on sanottu, että hallitus on valmis kulkemaan nyt Eurooppa-yhteis-
työssä pidemmälle, kun sen koostumus on muuttunut. Kysyn ministeri Terholta: pitääkö
tämä paikkansa, oletteko tässä sopimuksessa mukana?

16.15 Eurooppa-, kulttuuri- ja urheiluministeri Sampo Terho (vastauspuheenvuoro): 

Arvoisa puhemies! Tämä oli poliittinen selvä linjakysymys. Hallitus noudattaa sitä samaa
hallitusohjelmaa, mitä edelliselläkin viikolla ja sitä edellisellä. Se on erittäin hyvä EU-
asioiltaan. Siinä on erilaisia rajauksia ja toisaalta avauksia siitä, mihin olemme sitoutuneet
ja mitä emme hyväksy. Ne ovat edelleen voimassa, ne voi sieltä lukea, joten linja on muut-
tumaton.

16.16 Li Andersson vas (vastauspuheenvuoro): Arvoisa puhemies! Me olemme eduskun-
nan kyselytunnilla, ja täällä ovat oppositiopuolueiden edustajat koko ajan esittäneet kysy-
myksiä siitä, mitä tämä tilanne tarkoittaa hallituksen harjoittamalle politiikalle ja sen suun-
nalle. Kun tässä edustaja Zyskowicz kysyy, mihin opposition mielestä politiikan suuntaa
pitäisi viedä, niin voin kyllä hänelle vastata: eriarvoisuutta vähentävään suuntaan, että teh-
dään pienituloisia huomioivia sosiaalipoliittisia verotusratkaisuja; koulutuksen asemaa
huomioivaan suuntaan, että lisätään resursseja koulutukseen; ja julkisia hyvinvointipalve-
luita vahvistavaan suuntaan, että hallitus muuttaa suunnitelmiaan, mitä tulee sote-uudis-
tukseen, jossa lähdetään laajasti markkinaehtoistamaan julkisia palveluita. Mutta nyt olem-
me tilanteessa, jossa meillä on hallituksessa ministereitä ilman puoluetta. Kysymys herää
tietenkin, mitä tämä tarkoittaa hallituksen harjoittamalle politiikalle ja sen suunnalle tule-
vaisuudessa. Haluankin kysyä trioministeri Sampo Terholta: tuleeko muutosta hallituksen
harjoittamaan politiikkaan esimerkiksi siihen suuntaan, mitä oppositio koko ajan on pe-
räänkuuluttanut?

16.17 Sisäministeri Paula Risikko (vastauspuheenvuoro): Arvoisa puhemies! Koska
olen täällä pääministerin sijaisena, niin sanon ja vastaan tähän, että hallitusohjelmaa nou-
datetaan, se on ollut lähtökohta tälle yhteistyösopimukselle, mikä nyt on tehty — hallitus-
ohjelma. Varmasti käydään keskustelua. Koska se on strateginen hallitusohjelma, niin käy-
dään yksityiskohdista keskustelua aivan niin kuin on tämä kaksi vuottakin tehty. Mutta hal-
litusohjelma on ne pitkospuut, se tiekartta, millä mennään.

Kysymyksen käsittely päättyi.
3


