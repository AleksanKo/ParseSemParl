















































DEM937A.tmpSave.xml


Pöytäkirjan asiakohta PTK 126/2016 vp
Pöytäkirjan asiakohta 

PTK 126/2016 vp

Täysistunto

Keskiviikko 7.12.2016 klo 14.02—0.46

4. Hallituksen esitys eduskunnalle puolustusmateriaalialan pohjoismaisesta yhteistyöstä 
tehdyn sopimuksen hyväksymisestä ja laiksi sopimuksen lainsäädännön alaan kuuluvien 
määräysten voimaansaattamisesta sekä laiksi puolustusmateriaalialan teollisuuden yhteis-
työn tukemisesta pohjoismaiden välillä tehdyn sopimuksen lainsäädännön alaan kuuluvien 
määräysten voimaansaattamisesta annetun lain muuttamisesta

Hallituksen esitys HE 253/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään puolustusvaliokuntaan.

Keskustelu

16.08 Lea Mäkipää ps:  Arvoisa puhemies! Hallituksen esityksen tavoitteena on, että
eduskunta hyväksyisi maaliskuussa 2015 allekirjoitetun valtiosopimuksen puolustusmate-
riaalialan yhteistyöstä Suomen, Tanskan, Norjan ja Ruotsin välillä. Esityksen antaminen
on viivästynyt jonkin verran, koska pääsopimukseen kuuluneen yhteishankintoja koske-
van liitesopimuksen viimeistely viivästyi. Se allekirjoitettiin kuitenkin toukokuussa. Pää-
sopimuksen liitteeksi on tulossa vielä alasopimus huoltovarmuuden alalta. Siitä käydään
tällä hetkellä neuvotteluja.

Pohjoismaisella ulko- ja turvallisuuspoliittisella yhteistyöllä on keskeinen merkitys
myös Suomelle. Myös puolustusmateriaalialan kansainvälinen yhteistyö tukee Suomen
turvallisuus- ja puolustuspolitiikan tavoitteita. Puolustusmateriaaliyhteistyön parantami-
sella pyritään muun muassa saavuttamaan kustannustehokkuutta eli säästöjä sekä edistä-
mään Suomen huoltovarmuutta. Lisäksi puolustusmateriaaliyhteistyö edistää puolustuk-
sellista yhteensopivuutta keskeisten kumppanimaidemme kanssa. Sopimuksella pyritään
luomaan edellytyksiä puolustusmateriaaliteollisuuden yhteistyön laajentamiselle, ja se
muun muassa mahdollistaisi yhteiset puolustusmateriaalihankinnat. Sopimuksen voimaan-
saattaminen vahvistaa olemassa olevaa Nordefco-yhteistyörakennetta. Sopimuksen tarkoi-
tuksena on hyödyntää mahdollisimman tehokkaasti yhteistyömahdollisuuksia ja välttää
toimintojen tarpeetonta päällekkäisyyttä. Suomihan toimii pohjoismaisen puolustusyhteis-
työn kehittämisen suhteen Nordefcon puheenjohtajamaana vuonna 2017.

Pohjoismaiden erilaiset turvallisuus- ja puolustuspoliittiset ratkaisut eivät estä käytän-
nön yhteistyötä, sillä Pohjoismaat jakavat monilta osin samankaltaisen käsityksen turval-
lisuuden edellytyksistä ja haasteista. Nyt solmittava sopimus korvaa suurelta osin vuonna
2001 solmitun sopimuksen puolustusmateriaalialan yhteistyöstä Tanskan, Suomen, Nor-
jan ja Ruotsin välillä. Tämän uudistetun puolustusmateriaalialan valtiosopimuksen taustal-
la ovat muun muassa EU:n direktiivien vaatimukset puolustusalan hankinnoista. Direktii-
 Tarkistettu
4.0



Pöytäkirjan asiakohta PTK 126/2016 vp
vit määrittävät ja luovat velvoitteita yhteishankinnoille. Tavoitteena on varmistaa mahdol-
lisimman sujuva, tarkoituksenmukainen puolustusmateriaalin yhteishankintamenettely.
Sopimusta oli tarkoituksenmukaista päivittää myös pohjoismaisen turvallisuusluokitellun
tiedon vaihtamista varten tehdyn sopimuksen tultua voimaan 2013.

Ja, arvoisa puhemies, lopuksi vielä haluaisin korostaa kotimaista omavaraisuutta ja
huoltovarmuutta, jolla on suuri merkitys suomalaisille puolustusalan yrityksille ja työ-
markkinoille. Puolustusvälineteollisuuden jatkuvuus Suomessa tulisi varmistaa. Se on tär-
keää itsenäiselle maalle. Suomen on oltava alan kehityksessä mukana, ja tätä tämä esitys
osaltaan varmasti myös tukee. 

Keskustelu päättyi.

Asia lähetettiin puolustusvaliokuntaan.
2


