















































DEMFE7C.tmp.xml


Pöytäkirjan asiakohta PTK 41/2019 vp
Pöytäkirjan asiakohta 

PTK 41/2019 vp

Täysistunto

Keskiviikko 2.10.2019 klo 13.59—16.44

3. Hallituksen esitys eduskunnalle laeiksi kevytautoja koskevien lakien voimaantulosään-
nösten muuttamisesta ja tieliikennelain muuttamisesta annetun lain kumoamisesta

Hallituksen esitys HE 21/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 3. asia. Puhemiesneuvosto ehdottaa, että asia lähetetään liikenne- ja viestin-
tävaliokuntaan.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.05 Timo Heinonen kok: Arvoisa rouva puhemies! Hyvät edustajakollegat ja muut pai-
kallaolijat! Täällä on eduskunnan täysistuntoa seuraamassa myös paljon nuoria. Uskon,
että myös näistä nuorista moni odotti marraskuun ensimmäistä päivää. Moni perhe odotti
marraskuun ensimmäistä päivää — päivää, jolloin oli päätetty, että Suomessa otetaan mo-
poautoja turvallisemmat kevytautot käyttöön. Liikenne- ja viestintäministeriön valmistele-
ma hallituksen esitys kevytautoista hyväksyttiin eduskunnassa poikkeuksellisen suurin lu-
vuin: 167 kansanedustajaa äänesti kevytautojen puolesta ja vain 12 niitä vastaan. Itse asias-
sa tämän esitetyn kevytautolainsäädännön puolesta äänestivät yhtä lukuun ottamatta kaik-
ki sosiaalidemokraatit viime kaudella oppositiossakin ollessaan ja myös nykyinen liiken-
neministeri Sanna Marin. Tasavallan presidentti vahvisti eduskunnan säätämät kevytauto-
ja koskevat lait 18. tammikuuta 2019, ja silloin viimeistään oli selvää, että laki astuu
voimaan 1. marraskuuta 2019, jolloin kevytautojen muutoskatsastukset voidaan aloittaa. 

Aika moni on tähän uskonut, luottanut eduskunnassa tehtyihin päätöksiin, jotka presi-
dentti on vahvistanut, ja luottanut, että näin myös toimitaan, ja aika moni perhe — ehkä
näistäkin nuorista osalla on jo kotona odottamassa kevytauto marraskuun ensimmäistä päi-
vää varten — odotti sitä hetkeä, että he saisivat nuorelleen turvallisemman kulkupelin. He
myös odottivat sitä, että kulkeminen esimerkiksi yhä harvempaan asutulla maaseudulla tai
seutukaupungista keskuskaupunkiin tai maalaiskunnasta seutukaupunkiin onnistuisi jat-
kossa helpommin nuorille senkin myötä, kun julkinen liikenne on vähentynyt. 

Kevytautot ovat siis 15 vuotta täyttäneille kuljettajille tarkoitettuja oikeita, pieniä hen-
kilöautoja, joissa nopeus on rajoitettu 60 kilometriin tunnissa. Itse asiassa voisi sanoa, että
kevytautojen suurin etu on nimenomaan niiden turvallisuus meidän nuorillemme, sillä ne
ovat nykyaikaisia, lainsäädännössä hyvinkin tuoreiksi määriteltyjä henkilöautoja, joissa on
siis aina kattavat, modernit, parhaat turvavarusteet ja turvallisuus edellä suunniteltu kori-
rakenne. Ja nopeushan on taajamissa 30 kilometriä tai 40 kilometriä, kun se on erikseen
 Tarkistettu
4.0



Pöytäkirjan asiakohta PTK 41/2019 vp
siellä nopeusrajoituksella määrätty. Itse asiassa korirakenne nimenomaan on myös jalan-
kulkijoille mopoautoja huomattavasti turvallisempi, eli törmätessään polkupyöräilijään tai
kävelijään tällainen kevytauto on myös jalankulkijan tai pyöräilijän näkökulmasta huomat-
tavasti turvallisempi kuin nykyiset mopoautot. 

No, EU-komissiosta tuli yhden virkamiehen kirje, huomautus, Suomen ministeriöön ul-
koministeri Haavistolle kevytautoja koskevasta sääntelystä. Komission elokuun alussa an-
taman huomautuksen sisältö oli samansuuntaisia huomioita kuin on ollut aiemminkin,
mutta ministeriöstä todettiin jo tuolloin, että komission huomautus ei estä lain voimaantu-
loa mutta voi noudattamatta jätettynä johtaa rikkomusmenettelyn käynnistämiseen komis-
sion toimesta. Komission huomautuksessa esitettyjä huolia ovat tieturvallisuus — joka itse
asiassa on hyvin perusteltua katsoa myös toisinpäin olevan huomattavasti parempi kuin
mopoautoilla — ja mahdolliset ympäristöongelmat. Olen itse sitä mieltä, että kevytautot
ovat myös huomattavasti ympäristöystävällisempiä kuin tämän päivän mopoautot. Ja sit-
ten se tärkein: markkinoiden vääristyminen, mistä tässä on kyse. Lopulta isot mopoauto-
valtiot Italia ja Ranska lobbasivat mahdottomasti EU:ssa estääkseen järkevien kevytauto-
jen tulon, sillä ei heitä kiinnostanut se, mitä tapahtuu Suomessa — Suomessa mopoautoja
myydään normaalissa tilanteessa noin sata vuodessa — mutta heitä kiinnostaa se, että jos
nämä turvallisemmat, nuorille turvallisemmat, kävelijöille turvallisemmat kevytautot tule-
vatkin Ranskaan ja Italiaan, niin silloin sillä onkin mopoautovalmistajille huomattavasti
isompi merkitys. [Leena Meri: Juuri näin!] 

Onhan näitä muikkareita tullut EU:sta aiemminkin, eikä niiden edessä ole tällä tavalla
sätkitty kuin nyt näytetään sätkittävän. Meidän autoveroa on arvosteltu EU:sta — eipä ole
ryhdytty toimenpiteisiin, että se olisi muutettu. Tai monta muuta, joita täältä voi asiakir-
joista katsoa. 

Pitkät välimatkat, heikko joukkoliikenteen palvelutaso maaseudulla, kaupunkiseutujen
reuna-alueet ja haastavat talvikauden liikenneolosuhteet ovat sellaisia asioita, jotka ovat
nousseet esille nimenomaan puoltamaan tätä kevytautolainsäädäntöä. 

Arvoisa puhemies! En ymmärrä sitä, että nyt ollaan tekemässä tällainen toimenpide.
Onko niin, että lakia ainoana viime eduskunnassa vastustaneet vihreät heiluttavatkin nyt
meidän hallitustamme? [Välihuutoja vihreiden ryhmästä] He äänestivät viimeksi tätä lain-
säädäntöä vastaan, mutta kaikki muut olivat sen puolesta. 

En ymmärrä, että tähän ollaan ottamassa vuoden viivästystä, ja pidän, arvoisa puhe-
mies, erittäin huolestuttavana ja valitettavana sitä, että näin keskeistä lainsäädäntöä ja
muutosta eduskunnassa käsiteltäessä ei liikenneministeri Marin ole paikalla tätä keskuste-
lua käymässä. Ja jos oikein olen ymmärtänyt, tämä on tarkoitus viedä vielä eduskunnassa
mahdottoman nopeassa aikataulussa läpi ilman perusteellista, huolellista kuulemista. Olen
huolissani myös siitä omaisuudensuojasta, mikä tässä on jäänyt täysin selvittämättä, ja
tämä lainsäädäntö pitäisi viedä perustuslakivaliokunnan arvioitavaksi tämän lykkäyksen-
kin osalta. Kun kuuntelen tämän keskustelun, niin toivottavasti tässä nyt vastuullisuus voit-
taa ja nuorten liikenneturvallisuus voittaa, ja jos korjauksia tehdään, ne toivottavasti teh-
dään niin, että — voisi lainata vaikkapa ministeri Kiurua — nämä onnistuisi muutamassa
tunnissa ja muutamalla lauseella korjata lakiin, jos ne halutaan tehdä. Nyt näyttää siltä, että
tosiasiallinen tavoite on kumota koko kevytautolainsäädäntö, ja ymmärrän, että ihmiset
ovat siitä kiukkuisia.
2



Pöytäkirjan asiakohta PTK 41/2019 vp
14.13 Jari Myllykoski vas: Arvoisa rouva puhemies! Kunnioitettu edustaja Heinonen, en
tiedä kummasta olette enemmän huolissaan: että asiaa ei käsitellä nopeasti vai että asia kä-
sitellään nopeasti? Jäi vähän niin kuin epäselväksi, mutta varmasti tässä ehkä jonakin päi-
vänä sitten ratkeaa, onko se, että hallitus haluaa tuoda tämän nopeasti käsittelyyn, huono
asia, vai se, että tässä otetaan nyt vuoden lisäaika. Se jääköön sitten vaikka meidän kahden-
keskiseen kahvilakeskusteluun.

Edustaja Heinonen puhui arvokkaasti ja ansiokkaasti siitä, että me olimme hyvin yksi-
tuumaisia siitä, että me haluamme kevytautot suomalaiseen liikenteeseen. Omalta kohdal-
tani voisin sanoa, että olisin tässä vaiheessa, jos minulla olisi sen ikäisiä lapsia, ostamassa
pojalleni tai tyttärelleni aiemmin mopon kuin kevytauton. Minä olen aina sanonut, että sel-
laiseen saippuakoteloon minä en lastani laittaisi isojen rekkojen liikenteeseen. Meillä var-
masti oli nopea tahto ja hyvä edellytys siihen, että me haluamme lastemme turvallisuutta ja
koko liikenneturvallisuuden nimissä sellaisia ajoneuvoja, jotka kaupunkiolosuhteissakin
ovat jalankulkijalle ja pyöräilijälle turvallisempia korirakenteensa vuoksi, koska niissä on
testattuja törmäystutkimuksia, mutta kevytautoissa niitä ei ole lainkaan.

Me voisimme ehkä, jos olisi mahdollista avata tätä lainsäädäntöä, vielä tarkastella siinä
yhteydessä, kuinka paljon me haluamme tämän kevytauton käytön laajenevan. Itse, kun
olin puoltamassa tätä kevytautohanketta, jossain vaiheessa rupesin miettimään, että saat-
taa olla, että ammattiautoilijoilta ei tulisi kaunista kiitosta edustaja Myllykoskelle, kun
nämä 60 kilometriä tunnissa kulkevat, kesäfestareille menevät kevytautot täyttäisivät val-
tatiet. Joten ehkä voisimme, jos se on mahdollista, vähän keskustella siitä, onko sellaisia
alueellisia tai käyttöön liittyviä rajoitteita. Saimme ne pois moottoriteiltä ja moottoriliiken-
neteiltä, mikä oli hyvä ratkaisu valiokunnassa. Me tarvitsemme ehkä vähän enemmän ajo-
opetusta kevytautojen ajo-oikeuteen, ehkä kehittämistä siihen, että mopoautojenkin osalta
voisimme edellyttää enemmän ajokokemusta myös vaikeissa olosuhteissa. Ja rikosseuraa-
muksen pitäisi olla kyllä enemmän määriteltävissä niin, että sakolla siitä ei pääse. Sen pi-
täisi olla tieliikennerikkomus, mistä viritetty kevytauton kuljettaja saa tuntuvan sanktion
— onko se kolme kuukautta tai heti kortti siirtyy sinne 18 vuoteen. Näitä pitäisi uskaltaa
vielä tutkailla.

Mutta kuten tuossa edellä edustaja Heinonen toi hyvin esille, se kaikki, mitä me tässä sa-
lissa viime kaudella pohdimme, oli hyvää tutkiskelua, ja toivotaan, että tämän vuoden ai-
kana, ehkä vielä nopeamminkin, voimme viedä tämän asian sellaiseen päätökseen, että
meidän nuorilla on käytössä turvallisuutta lisäävät kevytautot. Painorajoista voidaan kes-
kustella, mutta teennäisiä traktoriluokkaan siirtämisiä ei ole kansantaloudellisesti järkevää
tehdä. — Kiitoksia, puhemies.

14.17 Jukka Kopra kok: Arvoisa puhemies! Ajatus tästä kevytautosta on elänyt käsityk-
seni mukaan ainakin vuodesta 2013, jolloin tästä eduskunnassa ensimmäisen kerran on pu-
huttu. Viime kaudella eduskunta sitten varsin yksituumaisesti sai tämän lain säädettyä.

Tämä kevytauto on tarkoitettu nuorison käyttöön, ja ajatus on siinä se, että sillä paran-
netaan nuorten liikkumismahdollisuuksia. Tämä ilmaisu ”kevytauto” on ehkä vähän har-
haanjohtava, sillä kyseessähän on tavanomainen ajoneuvo, joka painoltaan ja ominaisuuk-
siltaan on siis henkilöauto. Ehkäpä tulisikin tätä kutsua ennemminkin nuorisoautoksi kuin
kevytautoksi.

Olin liikennevaliokunnassa käsittelemässä asiaa edellisellä kaudella, ja tuolloin linja-
simme muun muassa auton nopeudeksi 60 kilometriä tunnissa ja olimme varsin tiukkoja
3



Pöytäkirjan asiakohta PTK 41/2019 vp
auton vuosimallin ja turvatekniikan suhteen. Vuosimalliksihan rajattiin vähintään 2014 tai
sitä uudempi ja jatkossa maksimissaan 10 vuotta vanha. Syy tähän on se, että tällaiset autot
on varustettu aina lähes moderneimmilla turvavälineillä ja erityisesti vuodesta 2014 eteen-
päin törmäyksenestolla, ABS-jarruilla ja niin edelleen, turvakorin lisäksi. Edelleen tässä
kevytautossa tai nuorisoautossa hyvää on se, että ei tarvitse investoida erilliseen kulkuvä-
lineeseen, vaan tämä auto olisi sitten jatkossa konvertoitavissa tavalliseksi henkilöautoksi,
kun sen käyttäjä täyttää 18 vuotta. 

Me äänestimme tästä viime kaudella ja olimme hyvin yksimielisiä siitä: 167 oli tämän
esityksen puolella. Toivonkin nyt eduskunnalta samaa yksituumaisuutta ja määrätietoi-
suutta tämän asian eteenpäin viemiseksi jatkossa. Ei nyt anneta Euroopan unionin ohjata
meitä, vaan tehdään se, mikä on suomalaisille nuorille ja Suomelle hyväksi. Uskon vakaas-
ti, että kun eduskunta tahtonsa tässä asiassa ilmaisee, niin meidän virkamiehemme kyllä
ovat niin taitavia, että osaavat tämän asian säätää sellaiseksi, että se kestää myös laajem-
man kriittisen tarkastelun. Erityisen kiinnostavaa on nyt sitten kuulla keskustelua ja käydä
tätä asiaa läpi, ja toivottavasti tämä etenee suunnitelman mukaisesti. 

14.20 Suna Kymäläinen sd: Arvoisa rouva puhemies! Edustaja Heinosen puheenvuo-
roon totean heti aluksi, että — kuten ministeri Marin on esimerkillisesti eduskunnalle,
meille jokaiselle edustajalle, sähköpostilla ilmoittanut — ministeri on esteellinen tänään
osallistumaan eduskunnan käsittelyyn osallistuessaan presidentin delegaation ulkomaan-
matkaan. [Timo Heinonen: Siirretäänkö myöhemmäksi?]

Käsittelyssä on hallituksen esitys eduskunnalle laiksi kevytautoja koskevien lakien voi-
maantulosäännösten muuttamisesta ja tieliikennelain muuttamisesta annetun lain kumoa-
misesta. Esityksen tarkoituksena on siirtää kevytautoja koskevien lakien voimaantuloa
vuodella. Voimaantulon siirtämisen tarkoituksena on selvittää, onko kevytautoja koskevia
lakeja mahdollista muuttaa siten, että ne olisivat Euroopan unionin lainsäädännön ja erityi-
sesti ajokorttidirektiivin mukaisia. Kevytautoja koskevilla laeilla mahdollistetaan nopeu-
deltaan rajoitetun henkilöauton kuljettaminen 15 vuotta täyttäneelle mopoautoa vastaavas-
ti AM-luokan ajokortilla. Lainmuutoksella luodaan uusi T1-luokan ajoneuvoryhmä, kevy-
tauto, jotka on muutettu henkilöautoista siten, että suurin rakenteellinen nopeus on rajoi-
tettu 60 kilometriin tunnissa. 

Arvoisa rouva puhemies! Kevytautojen on tarkoitus parantaa erityisesti nuorten liiken-
neturvallisuutta tuomalla mopojen ja mopoautojen rinnalle uusi liikkumismuoto. Eduskun-
ta hyväksyi kevytautoja koskevat lait suurella enemmistöllä. Lakien hyväksymisen puoles-
ta äänesti 167 edustajaa ja hylkäämisen puolesta vain 12 edustajaa. Komissio antoi elo-
kuussa huomautuksen myös valtioneuvoston asetusten ja määräysluonnoksen johdosta.
Komission huomautuksessa pääasiallinen peruste on kevytautojen EU-ajokorttidirektiivin
vastaisuus. Komissio katsoo, että kevytautoihin ei voida soveltaa ajokorttidirektiivin maa-
talous- ja metsätraktorin määritelmää, vaan niihin sovelletaan moottoriajoneuvon määritel-
mää ja ne kuuluvat siten ajokorttidirektiivin soveltamisalaan. Komission mukaan kevytau-
tojen kuljettamiseen ei voida kansallisesti säätää AM-ajokorttiluokan ja 15 vuoden alaikä-
rajan vaatimusta. Totean tässä, että huomautus ei ole vain yhden virkamiehen käsialaa,
vaan koko komission päätös. 

Euroopan unionin komissiolta epävirallisesti saadun tiedon mukaan sille on myös tehty
kevytautolaista kymmenkunta kantelua. [Timo Heinosen välihuuto] Komission huomau-
tuksen ja sille tehtyjen kantelujen vuoksi on kevytautojen voimaantuloon vahvistetussa
4



Pöytäkirjan asiakohta PTK 41/2019 vp
muodossa ja aikataulussa arvioitu liittyvän huomattava riski siitä, että komissio käynnistää
Suomea vastaan rikkomusmenettelyn. Myöskään valtioneuvoston oikeuskansleri ei ole pi-
tänyt oikeudellisesta näkökulmasta suositeltavana komission arvion mukaan EU-oikeuden
kanssa ristiriidassa olevia lakeja toimeenpanevien valtioneuvoston asetusten ja määräys-
ten antamista.

Näin ollen lakien voimaantuloon liittyy myös vaara siitä, että lait tulevat voimaan ilman
niitä tarkentavia säännöksiä ja määräyksiä. Tämä voi johtaa vaaratilanteisiin, jos oikeusti-
la on epäselvä esimerkiksi sen suhteen, millainen kevytauton nopeudenrajoittimen tulisi
olla tai pitääkö kevytautoja katsastaa ja tuleeko niissä käyttää hitaan ajoneuvon kolmiota. 

Arvoisa puhemies! Marraskuun 1. päivään 2019 mennessä ei ole mahdollista selvittää,
olisiko kevytautoja koskevia lakeja mahdollista muuttaa Euroopan unionin lainsäädännön
mukaisiksi, eikä valmistella ja käsitellä kevytautojen vaatimuksia ja käyttöä koskevia la-
keja ja lakien muutosehdotuksia. Lain muutosehdotukset on teknisten määräysten ilmoi-
tusmenettelyn mukaan ilmoitettava komissiolle ja jäsenvaltioille, ja teknisten määräysten
ilmoitusmenettelyn mukaista kolmen kuukauden odotusaikaa on noudatettava. Myös sää-
dösvalmisteluun liittyvät valmistelut, kuten sidosryhmien kuulemiset, käännökset ja lain
tarkastus, edellyttävät muutosten laajuudesta riippuen usean kuukauden valmisteluaikaa.

Mikäli eduskunta hyväksyy, että kevytautolakien voimaantuloa siirretään, tullaan la-
kien muutosehdotuksia valmistelemaan tiiviissä yhteistyössä sidosryhmien ja EU:n komis-
sion kanssa. Tarkoitus on selvittää mahdollisimman nopeasti, onko löydettävissä ajokort-
tidirektiivin mukainen ratkaisu. Lakien mahdolliset muutosehdotukset tai kumoamisesitys
tulisi saattaa eduskunnan käsiteltäväksi niin, että ne ehditään käsitellä ennen lain uutta voi-
maantuloa ja epävarmuus kevytautolakien voimaantulosta kestäisi mahdollisimman ly-
hyen aikaa.

Edellä mainituista syistä johtuen on tärkeää, että eduskunta käsittelisi voimaantulon siir-
tämistä koskevat lakiehdotukset kiireellisinä, jotta ne on mahdollista saattaa voimaan 1.
marraskuuta 2019. Kiireellisen aikataulun vuoksi liikenne- ja viestintävaliokunta on aloit-
tanut kevytautolainsäädännön ennakkokäsittelyn jo tänään pidetyssä valiokunnan kokouk-
sessa.

Arvoisa puhemies! Hyvät kansanedustajat! Esityksen kiireellisyyden johdosta ja koska
eduskunnassa on käyty keskustelua siitä, olisiko asiasta vielä syytä keskustella, esitän itse
heti tähän alkuun, että asia jätetään pöydälle tänään pidettävään toiseen täysistuntoon.

Ensimmäinen varapuhemies Tuula Haatainen: Edustaja Suna Kymäläinen on ehdotta-
nut, että asia pannaan pöydälle tänään pidettävään toiseen täysistuntoon. Asia jää siis pöy-
dälle. Onko muita ehdotuksia pöydällepanon ajankohdasta?

Pyydän niitä edustajia, jotka haluavat käyttää tässä puheenvuoron, nousemaan seiso-
maan. 

Ilkka Kanerva kok: Puhemies! Varmasti pöydällepano on asiallinen, perusteltu ehdotus,
mutta jos oikein ymmärsin täällä tähän saakka käydyn keskustelun, niin siinä on painotettu
sitä argumenttia, että olisi paikallaan kuulla asianomaista ministeriä. [Eduskunnasta: Kyl-
lä!] Sen vuoksi näin kiireellinen, tänä päivänä uuteen istuntoon siirrettävä ehdotus ei täyt-
täisi sitä asiallisuuden vaadetta, että kuultaisiin ministeriä. Sen vuoksi kysyn asiaan syvem-
min perehtyneiltä kollegoiltani, mikä mahdollistaisi tämmöisen asiallisen asiaan perehty-
misen sen jälkeen, kun tiedämme, milloin asianomainen ministeri on mahdollisesti paikal-
5



Pöytäkirjan asiakohta PTK 41/2019 vp
la tässä täysistunnossa — todennäköisesti jo ensi viikolla kuitenkin. [Eduskunnasta: Bud-
jettiviikko!]

Ensimmäinen varapuhemies Tuula Haatainen: Pyydän nyt edustajia tekemään mahdol-
lisia vaihtoehtoisia ehdotuksia. Tässä käydään keskustelua pöydällepanosta, aivan kuten
edustaja Kanerva puhui, mutta tämä keskustelu käydään nyt yksinomaan pöydällepanosta.

Satu Hassi vihr: Arvoisa puhemies! Kannatan edustaja Kymäläisen tekemää ehdotusta.
Mehän asiantuntijoita kuulemme valiokunnissa, ei tämä täysistunto koskaan kuuntele
asiantuntijoita. [Välihuutoja] Kaikki tietävät, että tämän asian käsittelyllä on kiire. Kanna-
tan edustaja Kymäläisen tekemää ehdotusta siitä, että jatkamme tämän esityksen käsittelyä
tänään.

Leena Meri ps: Arvoisa puhemies! En ymmärrä ollenkaan tätä pöydällepanoesitystä: ha-
lutaan, että asiasta keskustellaan, mutta nyt se keskustelu halutaan keskeyttää, kun minis-
teri ei ole tänään myöhemmin paikalla. Lisäksi itse jopa kaipaisin täällä eurooppaministe-
riä, koska tämähän on tilanne, jossa hyvin vahvasti haluamme noudattaa EU:n jopa hie-
man epäasiallisia perusteluita, jos tätä sivua kaksi lukee.

Esitän, että tämä laitetaan pöydälle ensi viikolle täysistuntoon 16.10., jos ministeri on
paikalla.

Seppo Eskelinen sd: Arvoisa rouva puhemies! Kannatan edustaja Kymäläisen pöydälle-
panoehdotusta. Tänään käytiin pitkä keskustelu valiokunnassa asian tiimoilta, ja ne perus-
teet pitkälti rakentuivat siellä valiokunnan keskustelussa.

Kalle Jokinen kok: Arvoisa rouva puhemies! Ajatukseni olivat samansuuntaiset kuin ar-
vostetun edustaja Kanervan tässä. Tämänkaltaisessa asiassa, joka herättää niin suurta mie-
lenkiintoa, olisi syytä, että esittelevä ministeri on paikalla kertomassa eduskunnalle, mistä
tässä oikeasti on kysymys. Onhan kuitenkin otettava huomioon se, että tätä lakia on kan-
nattanut 167 kansanedustajaa tässä salissa. Laki on hyväksytty, sen on presidentti allekir-
joittanut, sille on määrätty voimaantulopäivä, ja nyt on tullut sitten yllättäviä muutoksia ja
tarkennettavia asioita. Näiden osalta olisi syytä, että ministeri on paikalla ja kuulemme ne
tarkentavat asiat, joita tässä täytyy ottaa huomioon. Sen vuoksi tämä pöydällepanopäivä-
määrä pitää olla sellainen, että ministeri on paikalla. Nyt en osaa sanoa sitä päivämäärää,
kun en tiedä ministerin aikataulua, mutta toivon, että täällä joku kollegoista sanoo, milloin
ministeri on saapuvilla.

Ensimmäinen varapuhemies Tuula Haatainen:  Pyydän edustajia keskittymään nyt tä-
hän ajankohtaan. Täällä on tehty kannatettu esitys, että tänään pidettävään istuntoon. Edus-
taja Meri on ehdottanut päivää 16.10.

Timo Heinonen kok: Arvoisa rouva puhemies! Toivon, että eduskunnan arvovaltaa puo-
lustetaan tässä salissa ja sitä, että meillä olisi meille kansan antamaa tehtävää varten hyvät
mahdollisuudet käydä keskustelu myös asian esittelevän ministerin kanssa. Ei tämä täytä
hyvän lainsäädännön käsittelyn vaatimuksia, arvoisa puhemies ja arvoisa pääsihteeri ja
muut eduskunnan salissa olijat. 
6



Pöytäkirjan asiakohta PTK 41/2019 vp
Ei voi olla niin, että laki käsitellään etukäteen ja huomenna tehdään jo mietintöä ja run-
notaan läpi täällä ilman perusteellista, huolellista läpikäyntiä. Sen takia on syytä eduskun-
nan etsiä aika, että paikalla on myös ministeri Marin vastaamassa kysymyksiin, käymässä
tätä keskustelua.

Kannatan tuota edustaja Meren tekemää esitystä päivästä 16.10. ja pyydän ja esitän, että
eduskunta pyytää myös perustuslakivaliokunnalta lausunnon tähän esitykseen.

Ensimmäinen varapuhemies Tuula Haatainen: Kaksi kannatettua esitystä on tehty.
Onko muita ehdotuksia? Pyydän edustajia nousemaan seisomaan ja tekemään ehdotuksia. 

Jos ei, näin ollen keskustelu pöydällepanosta on päättynyt. Näin ollen istunto keskeyte-
tään 15 minuutiksi, minkä jälkeen me äänestämme tästä. Istunto jatkuu kello 14.50.

Täysistunto keskeytettiin kello 14.33.

————

Täysistuntoa jatkettiin kello 14.52.

Ensimmäinen varapuhemies Tuula Haatainen: Nyt jatketaan kello 14.33 keskeytettyä
istuntoa ja päiväjärjestyksen 3. asian käsittelyä. 

Suna Kymäläinen on Satu Hassin kannattamana ehdottanut, että asia pannaan pöydälle
tänään pidettävään toiseen täysistuntoon. 

Leena Meri on Timo Heinosen kannattamana ehdottanut, että asia pannaan pöydälle
16.10.2019 pidettävään täysistuntoon.

Selonteko hyväksyttiin.

Ensimmäinen varapuhemies Tuula Haatainen: Ehdotuksista on äänestettävä. Pöydälle-
pano tänään pidettävään toiseen istuntoon ”jaa”, pöydällepano 16.10. pidettävään istun-
toon ”ei”.

Äänestysjärjestys hyväksyttiin.

Suna Kymäläisen ehdotus "jaa", Leena Meren ehdotus "ei". Äänestyksen tulos: jaa 78, ei
54; poissa 67 (äänestys 1). 

Asia pantiin pöydälle tänään 2.10.2019 pidettävään toiseen täysistuntoon.
7


	3
	14.05
	14.13
	14.17
	14.20


