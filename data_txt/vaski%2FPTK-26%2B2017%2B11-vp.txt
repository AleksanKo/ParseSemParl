















































DEME047.tmp.xml


Pöytäkirjan asiakohta PTK 26/2017 vp

 Tarkistettu
4.5

Pöytäkirjan asiakohta 

PTK 26/2017 vp

Täysistunto

Tiistai 21.3.2017 klo 13.59—19.04

11. Hallituksen esitys eduskunnalle laiksi rikoksen johdosta tapahtuvasta luovuttamisesta 
Suomen ja muiden Euroopan unionin jäsenvaltioiden välillä annetun lain 54 ja 58 §:n 
muuttamisesta

Hallituksen esitys HE 11/2017 vp
Valiokunnan mietintö LaVM 3/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 11. asia.
Käsittelyn pohjana on lakivaliokunnan mietintö LaVM 3/2017 vp. Nyt päätetään lakiehdo-
tuksen sisällöstä.

Keskustelu

18.58 Antero Laukkanen kd: Arvoisa rouva puhemies! Tämän esityksen käsittelyn aika-
na kävi ilmi sellainen mielenkiintoinen asia, joka ansaitsee tulla tässä mainituksi. Se on se,
että tämän esityksen taustalla on Euroopan unionin tuomioistuimen 10. marraskuuta 2016
antamat tuomiot. Kun paljon puhutaan siitä Suomen itsenäisyydestä ja meidän suhteestam-
me EU:hun ja siitä, millä tasolla EU Suomeen vaikuttaa ja minkälaiset päätökset sieltä sit-
ten lopulta rantautuvat suomalaiseen lainsäädäntöön, niin tässä on erittäin hyvä esimerkki
siitä, että tuomioistuinten päätökset hyvin nopeassa tahdissa — marraskuussa tehdyt —
ovat jo meillä olleet täällä käsittelyssä, ja suomalaista tuomioistuinkäytäntöä tässä muova-
taan tämän esityksen pohjalta. Ei sen kummempaa, tämä on hyvin yksinkertainen ja pieni
ja hyvä asia, niin kuin valiokunta on todennut. Mutta kyllä tämä Euroopan unionin ohjaus
Suomen elämään on todella voimakasta ja merkittävää. Tästä meidän itsenäisyydestämme
oikeasti ihan liian vähän keskustellaan.

Yleiskeskustelu päättyi.

Eduskunta hyväksyi hallituksen esitykseen HE 11/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


