















































DEMB15.tmp.xml


Pöytäkirjan asiakohta PTK 97/2018 vp
Pöytäkirjan asiakohta 

PTK 97/2018 vp

Täysistunto

Tiistai 9.10.2018 klo 14.00—17.39

8. Hallituksen esitys eduskunnalle laiksi virvoitusjuomaverosta annetun lain liitteen muut-
tamisesta

Hallituksen esitys HE 166/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 8. asia. Puhemiesneuvosto ehdottaa, että asia lähetetään valtiovarainvaliokun-
taan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 9. asiakohtaan.

Keskustelu

15.41 Timo Harakka sd: Arvoisa puhemies! Harvasta asiasta on tässä salissa vallinnut
yhtä suuri yksimielisyys kuin siitä, että kansanterveysperusteinen vero olisi toivottava.
Muistaakseni noin kaksi vuotta sitten tästä käytettiin monta puheenvuoroa, kun makeis- ja
virvoitusjuomavero jouduttiin poistamaan valtion budjetista Euroopan unionin kilpailuoi-
keudellisista syistä, ja sillä tavalla tuli 100 miljoonan euron veroaukko. Ja harvasta asiasta
on vastaavasti eduskunnan tahtoa yhtä vähän kuultu, eli sitä kansaterveysperusteista veroa
ei ole valmisteltu tämän hallituksen toimesta. Siinä on monia teknisiä ongelmia, joista jo-
kainen veroasioihin vihkiytynyt on tietoinen, mutta toisaalta on huomioitava, että kansan-
terveysperusteisia veroja on eräissä Euroopan maissa, ja myöskin sosiaali- ja terveysminis-
teriö on sitä voimakkaasti toivonut. 

Meillä kuitenkin on nyt virvoitusjuomavero olemassa, joka perustuu varsin pistoko-
keenomaisiin tullinimikkeisiin, ja siitä aiheutuu vääjäämättä varsin kummallisia tilanteita
ja suomalaisen elintarviketeollisuuden, elintarviketyöntekijöiden kannalta varsin vaikeita
oikeusturvakysymyksiä. Mutta kansanterveydellisesti on vaikea perustella sitä, miksi suo-
sitellun hanaveden kaltainen pullotettu vesi on nyt yhtäkkiä tällaisen veron kohteena. Sama
tuote, eri pakkauksessa ainoastaan. 

Mutta kaikkein räikein epäkohta liittyy kyllä suomalaisen marjanviljelijän, hedelmän-
viljelijän ja marjanjalostuksen sekä mehun tekemisen kuvioihin, nimittäin tämä vero kos-
kisi myös marjasoseita, niitä samoja soseita, joita siis suositellaan vauvoille syötettävän.
Jos tämä todellakin on haittavero, niin tarkoittaako tämä todellakin sitä, että suomalaiset
ovat ehdoin tahdoin halunneet aiheuttaa vauvoille haittaa syöttämällä marjasoseita? 
 Hyväksytty
1.0



Pöytäkirjan asiakohta PTK 97/2018 vp
On arkijärjellä aivan selvää, että marjasoseen ja limonadin välillä on suuri ero, joten
meidän täytyy pystyä parempaan. Meidän täytyy pystyä esimerkiksi erottelemaan se, mikä
on luonnollista sokeria, joka tulee hedelmästä ja marjoista, ja millä tavalla taas sitten voi-
taisiin suhtautua eri tavalla lisättyyn sokeriin ja yhtä lailla lisättyihin lisäaineisiin, joiden
terveysvaikutukset ovat taatusti kyseenalaisia. Eli esittäisin valiokunnan pohdittavaksi,
millä tavalla voidaan vielä tätä osumatarkkuutta ja oikeudenmukaisuutta parantaa.

15.44 Hanna-Leena Mattila kesk: Arvoisa rouva puhemies! Kaukana tuntuvat olevan ne
ajat — minä luulen, että aika monella meillä on täällä salissa on samanlainen historia —
jolloin virvoitusjuomat kuuluivat lähinnä juhannuksen aikaan ja semmoisiin juhlahetkiin. 

Yläkouluopettajataustaisena minä olen huolissani nuorten todella lisääntyneestä virvoi-
tusjuomien käytöstä ja erityisesti energiajuomista. Kun en itse tosiaan tuoreena kansaedus-
tajana ole ollut tätä asiaa valmistelemassa, niin olisi ollut mielenkiintoista kuulla niiltä ih-
misiltä, jotka ovat olleet lakia ylipäätänsä valmistelemassa, minkälaisia keskusteluja ener-
giajuomiin liittyen on ollut. Täällä on jo tosiaan väläytetty sitä, että jotakin keskustelua nii-
hin liittyen on ollut, ja voin tosiaan koulumaailman terveisinä kertoa, että ne ovat ihan oi-
keasti ongelma siellä. 

15.45 Pia Viitanen sd: Arvoisa rouva puhemies! Kaiken kaikkiaan tällähän nyt tavoitel-
laan jälleen kerran fiskaalisesti valtion kassaan 25:tä miljoonaa. Haluaisin myös omalta
osaltani muistuttaa siitä, mistä edustaja Harakka tuossa puhui, eli siitä, että jokin aika sit-
ten meiltä poistui makeisvero. Muistan erittäin hyvin keskustelun silloin, kun se oli pois-
tumassa: ministeri Orpo sanoi, että pikapikaa valtiovarainministeriössä aletaan valmistella
jotain korvaavaa terveysperusteista veroa. Ja sitä me jäimme odottamaan. Omiin vaihtoeh-
toihinsa SDP on laittanut jo kauan sitten nämä, koska me näimme ja tiesimme sen tilan-
teen, mikä EU:ssa koittaa. 

Mutta sitten noin vuosi takaperin, vai oliko se viime syksynä, saimme tiedon Petteri Or-
von ministeriöstä, että ei tällaista makeisveroa tai terveysperusteista veroa itse asiassa sit-
ten valmistellakaan. Eli tässä tavallaan se viesti, mikä tuli silloin kun makeisvero poistui,
on nyt jo muuttunut toisenlaiseksi, ja mielestäni kyllä olisi varsin perusteltua nyt olla heit-
tämättä kintaita nurkkaan ja ajattelematta niin, ettemme voisi asialle tehdä mitään, koska
monet syyt puoltavat juuri sitä, että tämän kaltaisista kohteista sitä veroa tulevaisuudessa-
kin kerättäisiin. Varmasti löytyy keino, vaikka se, puhemies, ei kovin helppoa olekaan.
Tiedän toki, että on vuosien varrella monta erilasta vaihtoehtoa käyty läpi ja mietitty, mut-
ta jonkinlainen rakennelma tähän on varmasti saatavissa pystyyn.

Toinen huolenaiheeni on ihan yhtä lailla — edustaja Harakka siitä jo puhui — kotimai-
sen, muun muassa mehuteollisuuden tilanne ja juuri tämä meidän marjanviljely- ja marjan-
jalostustoimintamme. Olemme sieltä saaneet aika huolestuttavia viestejä. Todellakin, ha-
luammeko tällä esityksellä kohdella kaltoin esimerkiksi marjasoseita? Tai jos, kuten tässä
kävi ilmi, jopa tällaiset pienten lasten, vauvojen marjasoseet ovat sitten rinnastettavissa
virvoitusjuomiin, niin kyllä se aika kaukaa haettua on. Meidän pitäisi pitää nimenomaan
kotimaisen teollisuutemme, mehuteollisuuden puolta näissä asioissa, ja siksi yhdyn erit-
täin lämpimästi siihen terveiseen, minkä edustaja Harakka aiemmin sanoi, että kyllä tässä
täytyisi nyt kiinnittää huomiota tämän esityksen oikeudenmukaisuuteen ja ennen kaikkea
sen osumatarkkuuteen. Olen aivan varma, että tästä myös jaostossa tulemme vielä käy-
mään jatkokeskustelut.
2



Pöytäkirjan asiakohta PTK 97/2018 vp
15.48 Simon Elo sin: Arvoisa rouva puhemies! Edustaja Mattilalta ihan perusteltu kysy-
mys sokerillisista juomista, virvoitusjuomista ja myös energiajuomista. Eihän siinä oikein
muuta osaa sanoa kuin että valistustyön lisäksi nämä juoma-automaatit pois kouluista. Jos
koulu ei halua erityisesti edistää sokerijuomien käyttöä oppilaidensa keskuudessa, niin se
nyt on ainakin sellainen, minkä voi tehdä. Muistan, että kyllä omana lukioaikanani siellä
niitä juoma-automaatteja oli. Voipi olla, että on edelleen monissa kouluissa, niin että se nyt
on ainakin sellainen, mitä koulu voi itse tehdä.

Mitä tulee tähän esitykseen, niin edustaja Harakan kriittiset huomiot ovat sinänsä ihan
oikeutettuja, ja kun tätä esitystä on hallituksen piirissä tehty, niin toki on huomattu se, että
tämä kohdistaminen on varsin vaikeaa ja on näitä erilaisia esimerkiksi mehuja, joihin sit-
ten saattaa tietyllä tavalla epäoikeudenmukaisestikin tämä kohdistua. Mutta kuitenkin läh-
dettiin siitä, että veron ohjausvaikutus tällä tavalla vahvistuu, kun nimenomaan sokeripi-
toisissa juomissa se veronkorotus on selvästi suurempi. Täytyy sanoa, että kuluttajan nä-
kökulmasta se vaikutus ei ole kauhean suuri: sokeripitoisten virvoitusjuomien vähittäis-
myyntihinnat nousisivat keskimäärin kolme prosenttia ja muiden virvoitusjuomien noin
prosentin, eli jälleen puhutaan pienistä hinnanmuutoksista. Ja niin kuin edustaja Viitanen
sanoi, sinänsä fiskaalinen syyhän tälle esitykselle on, mutta kyllä minäkin toivotan terve-
tulleeksi sen, että jaostossa sitten katsotaan tätä kohdentamista mahdollisimman tarkkaan,
mutta täytyy sanoa, että hallituksen esitystä tehtäessä kyllä huomattiin, että kohdentami-
nen juuri tästä terveysnäkökulmasta, niin että se todella kohdistuisi niin, että se näkökulma
otettaisiin mahdollisimman vahvasti huomioon, on varsin vaikea.

15.50 Pekka Puska kesk: Arvoisa rouva puhemies! Toisin kuin alkoholin ja tupakan koh-
dalla, ravintoasioihin on verotuksella paljon hankalampi puuttua muun muassa syistä, joi-
hin edustaja Harakka viittasi. Siinähän taustana on se, että ravinto on aika monitahoinen
asia: nyt on pinnalla sokeri, toisaalta suola ja toisaalta rasvan laatu ja kasvikset, hedelmät,
kuitu, ja toisaalta ravinto ei ole mustavalkoinen, vaan kysymys on myöskin määrästä. Tä-
hän liittyy se, että esimerkiksi itse sokeria on todella vaikea verottaa, koska sitä on melkein
kaikissa tuotteissa. Ehkä pieniä määriä on lisättyä ja luonnollista sokeria. On todella erit-
täin vaikea saada tasapainoista, kokonaisvaltaisempaa verotusratkaisua. Tasapainoisempi
ratkaisu on esimerkiksi merkintä. Taisi olla tämä Sydänmerkki, joka kattaa nämä kaikki
tietyllä tavalla kokonaisuutena. 

Mutta kaikesta tästä huolimatta minusta virvoitusjuomaveroon on sinänsä kyllä hyvät
perusteet, vaikka sen suuntaamiseen liittyy näitä ongelmia. Nimittäin mitalin toinen puoli
on se, ja se on joka tapauksessa muistettava, että lasten ja nuorten lihominen on iso ongel-
ma. Siihen pitää koettaa käyttää useita keinoja, ja on täysin kiistatonta, että virvoitusjuo-
mat ovat kuvassa mukana niitten nuorten ja lasten kohdalla, joilla on tämä lihomisongelma. 

Toinen on karkit, ja on valitettavaa, että karkkivero poistettiin. Meille annettiin se väärä
käsitys, että EU kielsi tämän. Valtiovarainministeriö on, en muista, missä valiokunnan kä-
sittelyn yhteydessä, selvästi sanonut, että tämä ei ollut EU:n kielto. Annettiin vain ymmär-
tää, että komissio ei tykkää tästä. Varmaankaan tietty osa komissiota ei tykännyt. Terveys-
komissaari Andriukaitis nimenomaan ilmoitti kannattavansa karkkiveroa ja piti sitä tärkeä-
nä. 

Olin ilahtunut myös siitä, että tässä puututtiin juoma-automaatteihin ja karkkiautomaat-
teihin kouluissa. Siihen on koetettu vaikuttaa monella tavalla, ja ilahduttava kehitys on ol-
lut se, että limsan ja karkkien myynti meidän kouluissa on vähentynyt. Mutta edelleenkin,
3



Pöytäkirjan asiakohta PTK 97/2018 vp
muistaakseni viimeisen selvityksen mukaan noin kolmasosassa Suomen yläasteen kouluja
on vielä säännöllistä makean myyntiä. Opetushallitus ja THL ovat pyrkineet tähän vaikut-
tamaan, ja toivottavasti tässä saadaan vielä lisää parannusta. Eli kaiken kaikkiaan toivon,
että valiokunta näitä asioita pohtisi tässä yhteydessä. 

15.52 Eero Suutari kok: Arvoisa puhemies! Tässäkin on kyseessä fiskaalinen perusta, 25
miljoonaa euroa, ja on tietysti huono asia se, että kotimainen pieni mehuteollisuus joutuu
tästä ikään kuin kärsimään. Vielä ei ole lopullista päätöstä saatu sille, että jos ei siihen tuot-
teeseen, mehuun, lisätä siinä mehussa tai sitten siinä marjassa olevan sokerin lisäksi muuta
sokeria, niin onko se epäterveellisempää kuin se, jos se sokeri poistetaan ja sen tilalle lai-
tetaan vaikka makeutusaineita. Niistähän on ollut varsinkin viime aikoina monessa paikas-
sa tutkimustuloksia, joissa on esimerkiksi muuttunut bakteerikanta ihmisellä ja on tullut
sitten muita sairauksia sen lisäksi, ja saattaa vielä olla, että se on pahempaa myös sen liho-
misen kannalta.

Itse soitin muutamalle valmistajalle, jotka valmistavat soseita, ja kun on ollut sellainen
käsitys, että soseisiin sovelletaan myös tätä virvoitusjuomaveroa, niin he vahvistivat sen
kyllä, vaikka se ei ollutkaan alkuperäinen lain tarkoitus, että myös heille se osoitetaan, kos-
ka se on niin sanotusti sen verran terveellistä, että ei sille ole ollut tarkoitus tällaista haitta-
veroa alun perin laittaa. Tässä on kysymyksessä ilmeisesti ollut tullinimikkeen löytämät-
tömyys. Kun ei tulli löydä sopivaa nimikettä, niin silloin on laitettu sitten tämä sama vero
myös soseille. Olisi syytä tutkia, pitäisikö tämä perua.

15.54 Esko Kiviranta kesk: Arvoisa puhemies! Täällä opposition edustajat käyttivät kak-
sikin hellyttävää puheenvuoroa tästä lasten marjasosekysymyksestä, joka tuli esille tämän
päivän asiantuntijakuulemisessa ilmeisesti kaikille uutena asiana.

Tämä asia selvitetään varmasti jaostossa, ja jos siinä on ongelma, niin se tietysti korja-
taan. Mutta tämä ei ole mikään uutuus tässä hallituksen esityksessä, vaan se ongelma on
sitten ollut olemassa jo aikaisemminkin.

15.55 Timo Harakka sd: Arvoisa puhemies! Enää ihan lyhyt kommentti näihin aikaisem-
piin liittyen.

Todella se, mikä tässä häiritsee, on se ristiriita siinä, että tässä on kuitenkin aidosti vain
fiskaaliset syyt tämän veron aikaansaamisessa, mutta sitä silti perustellaan terveyssyillä eli
sillä, miksi jotkut tuotteet kuuluvat sen piiriin, miksi toiset eivät.

On kyllä varsin ihmeellistä kuulla terveysviranomaisilta, että olisi jollakin tavalla perus-
teltua, että marjasoseita kohdellaan samalla tavalla kuin kolajuomia siitä syystä, että hedel-
mät ja marjat kokonaisina ovatkin eittämättä terveellisempiä kuin muusattuna, mutta, hy-
vät ihmiset sentään, kyllähän on nähtävä se ero ja tehtävä se ero. Emme voi hyväksyä sitä,
että valtiovarainvaliokunnasta tulee ulos tällainen kaikkien oikeustajua ja tervettä järkeä
loukkaava Bona-vero.

15.56 Hannu Hoskonen kesk: Arvoisa rouva puhemies! Asia on sillä keinoin, että jos
näitä virvoitusjuomaveroja korotetaan, niin itse tervehdin tällaisia korotuksia erittäin suu-
rella ilolla, koska juttuhan on niin, että jos emme pikkuhiljaa ala tässä maassa itse kiinnit-
tää huomiota siihen, niin ei sitä pysty verottaja tekemään, ei varmasti pysty. Vain me itse
pystymme tekemään päätöksen, ostammeko sitä sokeripitoista limonadia vai juommeko
4



Pöytäkirjan asiakohta PTK 97/2018 vp
mahdollisesti kotimaista marjamehua, jossa jonkun verran on sokeria varmaan, mutta sii-
henkin voimme vaikuttaa, kun itse teemme hieman töitä, onko siinä sokeria paljon vai ei eli
maksetaanko veroa. Jokaisesta tuotteesta maksamme ainakin jonkun verran arvonlisäve-
roa — kaupassakin kun ostamme pussin sokeria, siinäkin on arvonlisäveroa.

Mutta toivon kuitenkin hartaasti, että tässä vähäpätöiseltä tuntuvassa lakiesityksessä se
iso sydän ymmärretään olevan niin, että pikkuhiljaa siirrymme käyttämään kotimaisia
omia marjoja, herukoita ja niin edelleen. Itsekin käytän herukkajuomia, maakunnasta tuo-
tuja, varmasti puhtaita herukkajuomia. Joka aamu ison määrän juon sitä mehua ja kohtuul-
lisen terveenä olen säilynyt. Tärkeintä olisi huomata se, että verolla emme pysty maailmaa
parantamaan, mutta pikkuhiljaa jos tuo maalaisjärki rupeaisi leviämään yleisimminkin, se
olisi hyvä asia.

Keskustelu päättyi.

Asia lähetettiin valtiovarainvaliokuntaan.
5


