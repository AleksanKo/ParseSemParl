















































DEM3A46.tmpSave.xml


Pöytäkirjan asiakohta PTK 57/2015 vp
Pöytäkirjan asiakohta 

PTK 57/2015 vp

Täysistunto

Tiistai 3.11.2015 klo 13.59—22.02

11. Hallituksen esitys eduskunnalle  laeiksi maa- ja elintarviketalouden  sekä maaseudun 
tutkimus- ja  kehittämishankkeiden rahoituksesta  annetun lain muuttamisesta, saariston 
kehityksen edistämiseksi annetun lain 14 §:n muuttamisesta sekä alueiden kehittämisen  ja 
rakennerahastohankkeiden rahoittamisesta annetun lain muuttamisesta

Hallituksen esitys HE 86/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 11. asia. Puhemiesneuvosto ehdottaa, että asia lähetetään hallintovaliokuntaan.

Ministeri Rehn, olkaa hyvä.

Keskustelu

21.06 Elinkeinoministeri Olli Rehn (esittelypuheenvuoro):  Arvoisa rouva puhemies!
Lyhyellä kaavalla. Nyt käsiteltävä hallituksen esitys sisältää kaksi erillistä asiaa:

Ensinnäkin tässä esityksessä esitetään sitä, että kansallisen maaseudun kehittämisen yh-
teensovitus, saariston kehittäminen, kansalliset maaseudun tutkimus- ja kehittämishank-
keet sekä maaseutupolitiikan yhteistyöryhmä ja saaristoasiain neuvottelukunta siirretään
työ- ja elinkeinoministeriöstä maa- ja metsätalousministeriöön. Lisäksi tässä siirretään
myöskin kaksi maaseudun kehittämisestä vastaavaa ja yksi saariston kehittämisestä vastaa-
va henkilö ja näiden virat. Tämä esitys sisältää tätä siirtoa varten tehtävät muutokset sekä
maa- ja metsätalousministeriön että työ- ja elinkeinoministeriön rahoitustukilakeihin.Tä-
män motiivi on se, että kansallisen maaseutupolitiikan yhteensovittaminen ja maa- ja met-
sätalousministeriön toimialalle kuuluvan maaseudun kehittämisen toteuttaminen samassa
ministeriössä helpottaa riittävien voimavarojen varmistamista tilanteessa, jossa ministeri-
össä käytettävissä olevat henkilöstö- ja muut resurssit pienenevät.

Toisena kokonaisuutena on uuden alueellisten innovaatioiden ja kokeilujen käynnistä-
miseen tarkoitetun määrärahan käyttöä koskevat säännökset. Määräraha olisi 10 miljoonaa
euroa per vuosi, ja tällä toteutetaan osaltaan hallituksen kärkihankkeen "Kilpailukyvyn
vahvistaminen elinkeinoelämän ja yrittäjyyden edellytyksiä parantamalla" tavoitteita. Va-
roja on tarkoitus käyttää aluelähtöiseen ennakoidun rakennemuutoksen toimintaan sekä
valtion ja kaupunkien välisiin kasvusopimuksiin ja kasvukäytäviiin.

Ennakoidun rakennemuutoksen hankkeilla on tarkoitus vauhdittaa alueella nopeita ja
kokeiluluontoisia uusia toimenpiteitä sekä vahvistaa niiden kykyä sopeutua elinkeinora-
kenteen muutokseen ja selvitä siitä. Rahoituksen näille ennakoidun rakennemuutoksen
hankkeille myöntävät maakuntien liitot. Vastaavasti kasvusopimusten ja kasvukäytävien
 Tarkistettu
4.1



Pöytäkirjan asiakohta PTK 57/2015 vp
toteuttamiseen varat kohdentaa työ- ja elinkeinoministeriö. Sopimusten toteuttamiseen
myönnetyt varat osoitetaan maakuntien liitoille, jotka tekisivät lopulliset rahoituspäätök-
set hankkeille. — Kiitoksia.

Keskustelu päättyi.

Asia lähetettiin hallintovaliokuntaan.
2


