















































DEM6791.tmp.xml


Pöytäkirjan asiakohta PTK 62/2019 vp
Pöytäkirjan asiakohta 

PTK 62/2019 vp

Täysistunto

Tiistai 12.11.2019 klo 14.01—20.37

6. Hallituksen esitys eduskunnalle laeiksi julkisesti tuetuista vienti- ja alusluotoista sekä ko-
rontasauksesta annetun lain 4 ja 8 §:n, valtion erityisrahoitusyhtiöstä annetun lain 8 a §:n 
ja valtion vientitakuista annetun lain 10 §:n muuttamisesta

Hallituksen esitys HE 79/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään talousvaliokuntaan.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta ennalta sovittuja menettelytapoja.

Keskustelu

16.06 Elinkeinoministeri Katri Kulmuni (esittelypuheenvuoro): Arvoisa herra puhe-
mies! Suomen valtion ja sen kansalaisten hyvinvointi on tietenkin pitkälti sidoksissa sii-
hen, miten kotimaisen tuotannon ja kulutuksen ohella maailmankauppa ja Suomen vienti
kehittyvät. Tässä yhteydessä vienninrahoitusvaltuuksien korotus ei ole ainoastaan panos-
tusta vienninrahoitukseen, vaan valtuuskorotuksilla tavoitellaan myös myönteistä työlli-
syyskehitystä Suomessa ja luodaan positiivista uskoa yrittämiseen ja investoimiseen tässä
maassa. Valtuuksien korotuksella pyritään osaltaan edistämään myös investointeja, ja on
huomattava, että vientitakuulain nojalla Finnvera Oyj voi myös edistää kotimaassa tapah-
tuvia vientiä edistäviä investointeja. Tästä eräs aikaisempi esimerkki on Äänekosken bio-
jalostamolaitos. Vienninrahoitusvaltuuksien korotuksesta hyötyvät viejien lisäksi tieten-
kin laajat alihankkijaverkostot, minkä vuoksi taloudelliset hyödyt jakautuvat varsin laajas-
ti yhteiskunnassa. Myös Suomen valtio hyötyy tästä panostuksesta taloudellisesti muun
muassa verotulojen ja työllisyysvaikutuksen muodossa. 

Maailmankaupassa on tällä hetkellä epävarmuustekijöitä, ja niihin tietenkään tämä maa
ei yksistään pysty vaikuttamaan. Vienninrahoitusvaltuuksien korottamisella kuitenkin luo-
daan työvälineitä hallita tätä epävarmuutta ja luodaan vientiyrityksille mahdollisuuksia
saada vienninrahoitusta kilpailukykyisin ehdoin. Kysymys on suoraan vientiyritysten kil-
pailukykyjen turvaamisesta rahoituselementtien osalta, kun pankkien vakavaraisuusvaati-
mukset, pääomamarkkinoiden kehitys ja muut muutokset ovat siirtäneet pääomavaltaisten
vientikauppojen rahoitusta yhä enenevässä määrin erityisluottolaitosten vastuulle.

Hallitusohjelman tavoitteiden mukaan Finnvera Oyj:n valtuuksien riittävyys varmiste-
taan ottaen huomioon riskinhallinnan tarpeet, ja nyt ollaankin toteuttamassa tätä kohtaa ja
tavoitellaan samalla tietenkin hyviä työllisyys- ja talouskehityksiä. Marraskuun alussa val-
tioneuvosto antoi eduskunnalle tämän lakiesityksen, jota nyt käsitellään, ja tällä varaudu-
 Tarkistettu
4.0



Pöytäkirjan asiakohta PTK 62/2019 vp
taan siis suomalaisten yritysten vientikauppojen OECD-ehtoisen ja kilpailukykyisen rahoi-
tuksen riittävyyden turvaamiseen.

Esityksessä ehdotetaan muutettavaksi kolmea lakia: lakia julkisesti tuetuista vienti- ja
alusluotoista sekä korontasauksesta, valtion erityisrahoitusyhtiöstä annettua lakia sekä la-
kia valtion vientitakuista. Suomen Vientiluotto Oy:n vienti- ja alusluottojen enimmäisval-
tuutta sekä korontasausvaltuutta ehdotetaan korotettavaksi kumpaakin nykyisestä 22 mil-
jardista eurosta 33 miljardiin. Valtion vientitakuista annettua lakia ehdotetaan muutetta-
vaksi siten, että Finnveran myöntämien vientitakuiden ja niihin liittyvien suojautumisjär-
jestelyjen yhteenlaskettu enimmäisvastuu nostettaisiin 27 miljardista 38 miljardiin eu-
roon. Lisäksi valtion erityisrahoitusyhtiöstä annettua lakia esitetään muutettavaksi siten,
että Finnveran valtion takaamien lainojen takaisin maksamatta olevien pääomien ja laina-
ohjelmien enimmäismäärää korotetaan 15 miljardista 20 miljardiin.

Vienninrahoitusvaltuuksien korottaminen lainsäädäntötoimella ei lisää valtion vastuita
sellaisenaan. Vastuut kasvavat vasta siinä vaiheessa, jos ja kun toivottavasti valtuuksien
perusteella myönnetään vienninrahoitusta tulevaisuudessa. Valtuuksien korotuksia voi-
daan pitää monilla mittareilla mitattuna sinänsä merkittävinä, mutta niistä ei arvioida ai-
heutuvan välittömiä menovaikutuksia valtiontalouteen. Vientitakuiden enimmäismäärän
korottaminen 11 miljardilla eurolla lisää tulevaisuudessa vienninrahoitukseen liittyvää ko-
konaisriskiä. Nyt voimassa olevia ja vastaisuudessa syntyviä riskejä kuitenkin arvioidaan
ja seurataan säännöllisesti ja riskeiltä pyritään suojautumaan monella eri tavalla usean eri
tahon toimesta. Lähtökohta on, että Finnveran vienninrahoitustoimintaa toteutetaan hyvin
ammattimaisesti ja korkealla tasolla, ja jos yksittäistapauksessa vientitakuukorvausvelvol-
lisuus realisoituisi, korvaukset maksettaisiin ensisijaisesti korvauksen maksuvuoden ta-
kuumaksutuloista ja sen jälkeen käytetään Finnveran vientitakuu- ja erityistakaustoimin-
nan rahaston ja Valtiontakuurahaston varoja. Näiden varojen arvioidaan kattavan takuu-
kantaan sisältyvät luottoriskit. Veronmaksajien tukeen ei ole tarvinnut turvautua, eikä tä-
hän oleteta olevan tarvetta vastaisuudessakaan.

Arvoisat kansanedustajat! Esitykset kertovat siitä, että maailmankaupan epävarmojen
kehitysnäkymien ohella on myös valoisia näkymiä vientivetoisesta kehityksestä, ja olem-
me perustellusti iloisia näistä myönteisistä näkymistä. Vienninrahoitusvaltuudet merkitse-
vät ensi sijassa perusteltuja odotuksia paremmasta vienti- ja talouskehityksestä tässä maas-
sa ja myös sitä, että odotukset hyvälle työllisyyskehitykselle ovat olemassa. 

16.11 Jari Myllykoski vas: Arvoisa herra puhemies! Nyt on tilaisuus kysyä ministeriltä,
millä lailla nyt tämän hallituksen näkökulmasta näette sen, palvelevatko nämä vientitakuut
nyt paremmin kuin aiempina vuosina esimerkiksi sitä, että meillä pk-sektori ja siellä toi-
mivat yritykset voivat paremmin saada vientitakuurahoja. Onko meillä yrityskokoon liit-
tyviä kriteereitä, niin että me voimme mahdollisesti vaikkapa yhdistellä eri yritysten kom-
ponenttien vientiä yhdessä? 

Kun me keskustelemme tästä, niin me yleensä puhumme isoista risteilijöistä ja laivati-
lauksista. Se on varmasti selvää, että tässä maassa ei juurikaan rakennettaisi loistoristeili-
jöitä, jollei meillä olisi tätä järjestelmää, jolla me voimme saada tänne laivanrakennustoi-
mintaa siinä mittakaavassa kuin nyt on ollut. Toivottavasti tämä hyvä jatkumo edelleen ke-
hittyy ja suomalainen laivanrakennus, joka on osoittanut jälleen voimansa, nousee sieltä
ilta-auringonlaskun alalta. 
2



Pöytäkirjan asiakohta PTK 62/2019 vp
Tätä keskustelua voitaisiin enemmänkin siirtää vielä sinne, kuinka meidän välineistöm-
me riittää pk-sektorin vientiyritysten vientitakauksiin. Jos vain ministerillä tähän on jota-
kin tietoa ja valaistusta kansanedustajille, niin mielelläni sen kuulen.

Toinen varapuhemies Juho Eerola: Näin. Nyt ei enempää puheenvuoropyyntöjä ole kuin
ministeri Kulmuni. 

16.13 Elinkeinoministeri Katri Kulmuni (vastauspuheenvuoro): Arvoisa puhemies!
Edustaja Myllykosken kysymys on varsin tärkeä, kun ajattelee meidän monimuotoista yri-
tyskantaamme. Kyllä jo itse asiassa hallitusneuvotteluissa kiinnitettiin siihen huomiota,
että onhan meillä esimerkiksi Business Finlandille tarjotut työkalut ja myös rahoitus sen-
kaltaista, että siellä pystytään ohjaamaan yrityksiä kansainväliseen kasvuun, vientiin. Tä-
hän liittyen työ- ja elinkeinoministeriössä on valmisteilla viennin ja kansainvälistymisen
ohjelma ja sitä ennen tässä vuodenvaihteessa tulee valmistumaan myös yrittäjyysstrategia,
ja ne ovat mitä suurimmassa määrin kytköksissä toisiinsa. 

Mitä tulee tähän esitykseen, niin aivan kuten edustaja totesi, tietenkin tällä pyritään pi-
tämään tässä maassa ja myös saamaan lisää suuria telakkainvestointeja, laivatilausinves-
tointeja, ja koska se markkina on varsin kovasti kilpailtu, niin jos Suomi haluaa olla siellä
mukana, meillä täytyy olla myös instrumentit sellaisia. Vastaus kysymykseen on siis kyllä,
eli kasvuhaluisuutta on niin pienille yrityksille mutta sitten myös isoille laivatilauksille.

Keskustelu päättyi.

Asia lähetettiin talousvaliokuntaan.
3


	6
	16.06
	16.11
	16.13


