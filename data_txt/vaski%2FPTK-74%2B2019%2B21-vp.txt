















































DEM177A.tmp.xml


Pöytäkirjan asiakohta PTK 74/2019 vp
Pöytäkirjan asiakohta 

PTK 74/2019 vp

Täysistunto

Tiistai 3.12.2019 klo 14.01—15.37

21. Hallituksen esitys eduskunnalle ympäristöministeriön hallinnonalan eräiden muutok-
senhakua koskevien säännösten muuttamisesta

Hallituksen esitys HE 72/2019 vp
Valiokunnan mietintö YmVM 2/2019 vp

Toinen käsittely

Toinen varapuhemies Juho Eerola: Toiseen käsittelyyn esitellään päiväjärjestyksen 21.
asia. Nyt voidaan hyväksyä tai hylätä lakiehdotukset, joiden sisällöstä päätettiin ensimmäi-
sessä käsittelyssä.

Keskustelu

15.30 Tiina Elo vihr: Arvoisa puhemies! Tämän lakimuutoksen tarkoituksena on, että la-
kien muutoksenhakusäännökset erityisesti valitusluvan osalta olisivat myös ympäristöhal-
linnon osalta yhdenmukaiset vuoden 2020 alussa voimaan tulevan oikeudenkäynnistä hal-
lintoasioissa annetun lain kanssa. Kyse on siitä, että valittaminen korkeimpaan hallinto-oi-
keuteen rajoitetaan vain asioihin, joiden osalta siihen on erityiset perusteet. Valituslupajär-
jestelmän tavoitteena on mahdollistaa korkeimman hallinto-oikeuden keskittyminen ny-
kyistä paremmin vaativiin oikeuskysymyksiin ja oikeuskäytännön yhtenäisyyden turvaa-
miseen. 

Ymmärrän tarpeen lainsäädännön yhdenmukaistamiseen, ja sikäli esitetyt lakimuutok-
set ovat perusteltuja. Mutta ymmärrän myös kuulemisissa esitetyt Suomen luonnonsuoje-
luliiton ja Kuntaliiton näkemykset ja huolen siitä, että valitusoikeuden rajoittamisella voi
olla vaikutuksia oikeusturvaan, osallistumisoikeuteen tai ympäristön tilaan. No, miksi va-
litusluvan rajaaminen sitten koetaan ongelmalliseksi? No, se koetaan ongelmalliseksi eri-
tyisesti siksi, että korkein hallinto-oikeus perustelee päätöksensä vain silloin, kun se käsit-
telee valituksen. Korkein hallinto-oikeus ei siis perustele päätöstään silloin, kun valituslu-
paa ei myönnetä, ja näin vain osa valituksen tehneistä saa perustelut asiaansa koskevalle
päätökselle. 

Arvoisa puhemies! Kannan huolta myös siitä, millaisia yhteisvaikutuksia ympäristölain-
säädännön osallistumismenettelyihin tehdyillä muutoksilla on. Valitusoikeuden rajaami-
sen lisäksi esimerkiksi oikeudenkäyntimaksuja on korotettu. Sillä on merkitystä vähävarai-
sille kansalaisille ja pienille järjestöille. Siksi pidän tärkeänä, että ympäristövaliokunnan
mietintöön kirjattiin tarve arvioida ympäristölainsäädännön osallistumismenettelyihin teh-
tyjen muutosten yhteisvaikutukset sen varmistamiseksi, ettei lainmuutoksilla ole myös-
kään kokonaisuutena arvioiden merkittävää haitallista vaikutusta asianosaisten oikeustur-
vaan, osallistumisoikeuteen tai ympäristöön.
 Tarkistettu
4.0



Pöytäkirjan asiakohta PTK 74/2019 vp
Yksi valitusoikeuksien kattavuuden tarkastelun paikka on myös hallitusohjelmaan kir-
jatun luonnonsuojelulainsäädännön uudistuksen yhteydessä. Jos haitallisia vaikutuksia il-
menee, on järjestelmää niiltä osin korjattava. Tämän lisäksi olennaista on varmistaa hallin-
to-oikeuksien riittävä asiantuntemus ja resurssit, jotta virheellisten tulkintojen määrä eri
asiaryhmissä vähenee. Riittävät resurssit ja sujuvat prosessit auttavat myös siihen, että pe-
rusteettomat valitukset saadaan nopeasti käsiteltyä ilman, että se heikentää osallisten mah-
dollisuuksia hakea oikeutta silloin, kun kokevat jonkin päätöksen lainvastaiseksi.

Arvoisa puhemies! Nämä huolet halusin nyt vielä tuoda julki, vaikka hallituksen esitys
ja ympäristövaliokunnan mietintö ovat perusteltuja ja yksimielisiä.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 72/2019 vp sisältyvät 1.-29. lakiehdotuksen. Eduskunta hyväksyi valiokunnan
mietinnössä ehdotetun uuden, 30. lakiehdotuksen. Lakiehdotusten toinen käsittely päättyi.
Asian käsittely päättyi.
2


	21
	15.30


