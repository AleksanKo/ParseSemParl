















































DEMD0F7.tmp.xml


Pöytäkirjan asiakohta PTK 119/2018 vp

 Tarkistettu
4.3

Pöytäkirjan asiakohta 

PTK 119/2018 vp

Täysistunto

Torstai 22.11.2018 klo 16.00—19.08

18. Lakialoite laiksi tuloverolain 88 §:n muuttamisesta
Lakialoite LA 81/2018 vp Olavi Ala-Nissilä kesk ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 18. asia. Puhemiesneuvosto ehdottaa, että asia lähetetään valtiovarainva-
liokuntaan.

Keskustelu

18.50 Olavi Ala-Nissilä kesk (esittelypuheenvuoro): Arvoisa herra puhemies! Tässä on
todellakin lakialoitteeni tuloverolain 88 §:n muuttamisesta, jonka myöskin edustaja Suuta-
ri on allekirjoittanut. Se koskee lakkoavustusten verovapautta niin sanottujen laittomien
lakkojen osalta ja niin sanottujen poliittisten lakkojen osalta. Tässähän on nyt kysymys
enempi periaatteesta, sillä lakkoavustuksen verovapaushan on 16 euroa päivässä eli ei ko-
vin suuri summa.

Mehän tiedämme, että etujärjestöjen jäsenmaksu on vähennyskelpoinen verotuksessa, ja
se on myöskin saajalleen verovapaa tulo eli etujärjestölle verovapaa tulo. No, en tähän ole
puuttumassa, mutta kun näistä varoista sitten annetaan lakkoavustus ja kun se on verova-
paa, niin siinä teoreettisesti on kolminkertainen verovapaus kyseessä.

Tässä ei puututa myöskään itse lakkoavustuksen verovapauteen, vaan tässä esitetään,
että tämä verovapaus poistettaisiin, kun tuloverolaki on seuraavan kerran esillä, silloin jos
lakko on laiton — laitonta toimintaahan yhteiskunnan ei pidä tukea — tai se on poliittinen
eli se ei liity työehtoihin vaan esimerkiksi eduskunnan painostamiseen tai sellaisiin asioi-
hin, jotka eivät ole työmarkkinoiden agendalla olevia asioita.

Arvoisa puhemies! Tämän tein silloin, kun meillä oli poliittinen lakko ja siinä lasten ruo-
kahuolto vaarantui. Silloin minua vähän suututti, ja päätin, että tehdäänpä lakialoite tästä.
Mutta minusta tässä on tärkeä periaatteellinenkin näkökulma, ja en usko, että etujärjestöt-
kään vastustavat sitä, että tällainen verovapaus periaatteellisesti tarpeettomana ja virheel-
lisenä poistettaisiin.

Keskustelu päättyi.

Asia lähetettiin valtiovarainvaliokuntaan.


