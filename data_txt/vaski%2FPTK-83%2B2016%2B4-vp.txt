















































DEMC66F.tmpSave.xml


Pöytäkirjan asiakohta PTK 83/2016 vp
Pöytäkirjan asiakohta 

PTK 83/2016 vp

Täysistunto

Keskiviikko 14.9.2016 klo 13.59—19.33

4. Valtioneuvoston oikeuskanslerin kertomus vuodelta 2015 
Kertomus K 4/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 4. asia. Puhemiesneuvosto ehdottaa, että asia lähetetään perustuslakivaliokuntaan.

Keskustelu asiasta alkaa. Esittelypuheenvuoron käyttää oikeuskansleri. Ole hyvä.

Keskustelu

14.01 Valtioneuvoston oikeuskansleri Jaakko Jonkka  (esittelypuheenvuoro): Arvoisa
puhemies! Arvoisat kansanedustajat! Kiitän tilaisuudesta saada esitellä oikeuskanslerin
kertomuksen vuodelta 2015. Toimintakertomus antaa kuvaa siitä, minkälaisia kysymyksiä
Oikeuskanslerinvirastossa on vuoden aikana käsitelty ja millaisia kannanottoja niihin on
esitetty.

Poimin käsiteltyjen asioiden laajasta kirjosta muutamia äärilaitoja. Pohdittavina olleet
aiheet ulottuivat Suomen ja Naton välisistä yhteistyökuvioista koulun sisäilmaongelmiin.
Lausuntoja annettiin yhtäältä tiedustelulainsäädännön ja toisaalta varhaiskasvatuslainsää-
dännön uudistamisesityksistä. Ratkaisuissa käsiteltiin niin ydinvoimalaitoksen rakennus-
luvan edellytyksiä kuin työnhakijan ja toimeentulotuen hakijan oikeusturvaongelmia. Oi-
keuskanslerinvirasto on näköalapaikka yhteiskuntaan, jossa esiintyvät oikeudelliset kysy-
mykset heijastuvat tavalla tai toisella virastoon. Monesti ne tulevat tuota pikaa myös konk-
reettisesti työpöydille.

Kertomusvuosi oli Oikeuskanslerinviraston toimintaympäristössä poikkeuksellisen vai-
herikas. Taloudellinen tilanne ja sen korjaustarpeet työllistivät päättäjiä ja loivat yleistä
huolestuneisuutta. Painetta lisäsi äkillisesti ryöpsähtänyt maahanmuutto sen vaatimine toi-
menpiteineen ja seurausilmiöineen. Mieleen nousi kysymyksiä: Voiko totutun kaltainen
hyvinvointivaltio ylipäänsä enää kestää, ja miten käy oikeusvaltion? Kaikkea hyvää ei riitä
kaikille, mutta riittääkö oikeuttakaan? Ihmisten turvallisuudentunne oli monista syistä koe-
tuksella.

Tällaiset huolet kuulsivat taustalla monissa Oikeuskanslerinvirastoon tulleissa yhtey-
denotoissa. Kantelut oikeuskanslerille ovatkin varsin hyvä yhteiskunnallisen tilanteen il-
mapuntari. Tosin on otettava huomioon sekin, että kaikkein suurimmassa avuntarpeessa
olevat eivät välttämättä kykene kantelemaan. Tämän vuoksi laillisuusvalvonnan on herkäl-
lä korvalla kuunneltava heikkojakin signaaleja.

Ihmisten ajankohtaiset huolet näkyvät myös kertomuksen alkulehdille painetuissa rat-
kaisijoiden puheenvuoroissa. Apulaisoikeuskansleri Risto Hiekkataipale käsittelee työhön
 Tarkistettu
4.1



Pöytäkirjan asiakohta PTK 83/2016 vp
ja työttömyyteen liittyviä kysymyksiä laillisuusvalvojan näkökulmasta. Hänen puheen-
vuorostaan käy ilmi, miten kauas ulottuvia jälkiä pitkäaikaistyöttömyydellä ja sen seurauk-
silla saattaa olla. (Hälinää — Puhemies koputtaa)

Omassa puheenvuorossani pohdin oikeuskanslerin roolia oikeusvaltion puolustajana
sekä oikeuden ja politiikan rajapintaa. Tähän pohdintaan on syynsä. Oikeusvaltion rajoja ja
periaatteita ollaan näinä aikoina haastamassa monesta suunnasta, joskus sinänsä hyvienkin
arvojen ja tavoitteiden nimissä. Laillisuusvalvonnalta edellytetään tässä kohdin korostet-
tua valppautta ja harkintakykyä ja myös omien rajojensa tiedostamista. Perusoikeuksien
tinkimätön kunnioittaminen on yksi oikeusvaltion tunnusmerkeistä, mutta näitäkin sään-
nöksiä joudutaan tulkitsemaan ja joskus myös punnitsemaan. Perusoikeussäännöksillä on
kova juridinen ydinalueensa, mutta mitä etäämmälle siitä mennään, sitä enemmän tulkin-
taan tulee mukaan arvostuksenvaraisuutta. Säännöksiä sovellettaessa joudutaan arvioi-
maan, missä menee oikeuden ja politiikan raja, milloin tulkinnassa ollaan jo oikeuden tuol-
la puolen alueella, joka kuuluu pikemmin arvopolitiikoille kuin juristille. Jos tämä raja hä-
märtyy, on olemassa vaara, että politiikka tulee tulkintaan oikeuden kaavussa — tai toisin-
päin, arvot teknistyvät juridisiksi minimivaatimuksiksi. Oikeuden ja politiikan ja yleisem-
min sanottuna asiantuntijatiedon ja poliittisen ohjauksen sekoittuminen on lähimmillään
luonnollisesti lainvalmisteluprosessissa. Tämän asian eteen joudutaan todennäköisesti yhä
useammin, kun taloudellisessa niukkuudessa on sovitettava yhteen erisuuntaisia arvo- ja
tavoitepohjaisia intressejä ihmis- ja perusoikeusnormien asettamissa raameissa.

Arvoisat kansanedustajat! Otan vielä esille yhden kysymyksen, jota olen kosketellut
myös puheenvuorossani, nimittäin yhteiskunnallisen legitimiteetin. Oikeusvaltion toimi-
vuuden kannalta on keskeistä, että julkisten tehtävien hoito perustuu lakiin, mutta yhtä tär-
keää on, että ihmiset luottavat niitä hoidettavan oikeudenmukaisesti. Jos luottamus tähän
murenee ja päätösten yleinen hyväksyttävyys heikkenee, julkisen vallan legitimiteetti kär-
sii. Tässä on oikeuskanslerillakin oma roolinsa. Oikeuskanslerin laillisuusvalvonnan sy-
vällisin merkitys onkin mielestäni siinä, että organisaatioiden ulkopuolinen ja riippumaton
laillisuusvalvonta tukee luottamusta julkisen päätöksenteon lainmukaisuuteen. Siihen kuu-
luu niin lopputuloksen oikeellisuus kuin se, että itse menettely koetaan oikeudenmukaisek-
si. Ajoittain esitetään epäilyjä siitä, että viranomaistoimintaan olisi ulkoapäin puututtu ob-
jektiivisuutta vaarantavalla tavalla. Tällaisia epäilyjä syntyy muun muassa virkanimitys-
ten yhteydessä. Valvonnassa on siten tärkeä kiinnittää huomiota myös päätöksentekopro-
sessiin ja pyrkiä avaamaan sitä. Näin voidaan yhtäältä paljastaa päätöksentekoa rasittavia
epäasiallisia vaikuttimia ja toisaalta hälventää aiheettomia epäluuloja. Laillisuusvalvon-
nan tästäkin puolesta on käsillä olevassa kertomuksessa esimerkkejä.

Arvoisa puhemies! Hyvät kansanedustajat! Olen kosketellut tässä puheenvuorossa eräi-
tä mieltäni laillisuusvalvojana askarruttavia yleisen tason kysymyksiä. En ole halunnut ra-
sittaa kuulijoita kertomukseen sisältyvillä yksityiskohdilla ja tilastoilla. Pari toimintaam-
me kuvaavaa tunnuslukua haluan kuitenkin vielä mainita.

Olemme asettaneet tavoitteeksi saada kaikki kantelut ratkaistuksi yhden vuoden aikana.
Tämä tavoite on käytännöllisesti katsoen saavutettu. Yli vuoden vireillä olleita kanteluita
on tällä hetkellä vain muutama. Keskimäärin kantelut ratkaistaan vajaassa kolmessa kuu-
kaudessa.

Valtioneuvoston valvonnan tärkein muoto on yleisistuntoon menevien asioiden enna-
kollinen tarkastus. Tämän niin sanotun listatarkastuksen merkitystä osaltaan kuvastaa se,
että esittelylistoista noin 15 prosentissa havaitaan korjaamista vaativia puutteita tai virhei-
2



Pöytäkirjan asiakohta PTK 83/2016 vp
tä. Valtioneuvoston valvontaan liittyvissä tehtävissä on kyettävä reagoimaan tarvittaessa
hyvinkin nopeasti, laadusta kiireessäkään tinkimättä. Oikeuskanslerinviraston laajan teh-
täväkentän mukanaan tuoma henkilöstön monipuolinen asiantuntemus on tämän tavoit-
teen saavuttamisessa avainasemassa.

14.09 Merja Mäkisalo-Ropponen sd: Arvoisa puhemies! Kiitos oikeuskanslerille mie-
lenkiintoisesta kertomuksesta ja esittelypuheenvuorosta. Kertomuksessa käsitellään mo-
nia tärkeitä teemoja, muun muassa työllisyyspolitiikkaan ja sosiaaliturvaan liittyviä kysy-
myksiä, ja kuten oikeuskansleri totesi, kantelut ovat lisääntyneet ja kaikkein heikoimmas-
sa asemassa olevat eivät pysty itse edes kantelemaan.

Itse nostan tässä omassa puheenvuorossani esille kuitenkin aivan toisenlaisen asian eli
lainvalmistelun ja yleensäkin asioiden valmistelun tason, josta oikeuskanslerikin oli kerto-
muksessaan huolissaan. Kuluneen vuoden aikana eduskunnan käsittelyyn on tullut liian
monta huonosti valmisteltua lakiesitystä. Kuten oikeuskansleri mainitsee, pahimmassa ta-
pauksessa liian nopealla aikataululla laadittu lakiesitys voi toteutuessaan sisältää ristiriitai-
suuksia ja epäselvyyksiä. Kiireeseen vetoaminen on kyseenalaista, sillä lait vaikuttavat
kansalaisten elämään monella tavalla usein pitkän aikaa, ja siksi on mielestäni epäeettistä
tehdä lainvalmistelua liialla kiireellä. Kysymys on kansalaisten oikeusturvasta.

Myös lakiesitysten arviointien taso ja laajuus vaihtelevat huomattavasti, ja arvioinnit
puuttuvat joistakin esityksistä kokonaan. Täällä salissakin on moneen kertaan kyselty, että
missä ovat vaikuttavuusarvioinnit tai vaihtoehtoiskustannuslaskelmat. Yhtenä esimerkki-
nä voi mainita lapsivaikutusarviointien puutteet, vaikka hallitus alkutaipaleellaan lupasi
niitä tehdä. Toisena esimerkkinä on se, että täällä on ollut lukuisia lakiesityksiä, jotka vai-
kuttavat lapsiperheiden toimeentuloon, mutta nämä esitykset on tuotu erillisinä asioina kä-
sittelyyn, eikä näiden erillisten lakiesitysten kokonaisvaikutuksia ole esitelty missään.
Lapsiperheköyhyys uhkaakin kasvaa ja syventyä huolestuttavalla tavalla.

Arvoisa puhemies! Kansanedustajan menestyksekkään työn kannalta on välttämätöntä,
että eduskunnassa sovittuja sääntöjä noudatetaan. Kansanedustajan ja erityisesti oppositio-
kansanedustajan yksi tärkeä työväline on kirjallinen kysymys.

Kirjalliseen kysymykseen vastausajaksi on sovittu 21 päivää, ja monessa ministeriössä
tämä toteutuu hyvin ja jopa erinomaisesti. Olen kuitenkin huomannut ja saanut palautetta
myös kollegoilta, että tietyissä ministeriöissä aikataulut eivät useimmiten pidä. Ääriesi-
merkkinä omalla kohdallani on se, että vastauksen antaminen kesti lähes 60 vuorokautta ja
saatuani vastauksen huomasin, että kysymykseeni ei oltu lainkaan vastattu, vaan niin sano-
tussa vastauksessa puhuttiin ihan muusta asiasta kuin mitä olin kysynyt. Tein uuden kysy-
myksen samasta asiasta antaen samalla palautetta edellisen vastauksen laadusta. Toisella
kerralla kysymykseeni oli vastattu hyvin ja erittäin asiallisesti, mutta jälleen aikataulut rei-
lusti ylittäen. Toisin sanoen: kun minun olisi pitänyt saada vastaus kolmessa viikossa, vas-
tauksen saaminen kysymykseeni kesti yli kolme kuukautta.

Eikö näitä määräaikoja tarvitsekaan noudattaa? Totta kai joskus voi tulla viivästys, enkä
sitä yhtään ihmettele, mutta kun sama toistuu tietyissä ministeriöissä usein, ei voi olla ky-
symättä, mistä tämä johtuu ja eikö asialle pitäisi tehdä jotakin. Kysynkin, arvoisa oikeus-
kansleri: miten näihin viivästyksiin tulee tavallisena rivikansanedustajana suhtautua?

14.13 Timo Heinonen kok: Arvoisa herra puhemies! Hyvät edustajakollegat! Tässä oi-
keuskanslerin kertomuksessa viime vuodelta olisi lukuisia kohtia, joista olisi mielenkiin-
3



Pöytäkirjan asiakohta PTK 83/2016 vp
toista käydä keskustelua, ja on hyvä, että erilaisiin asioihin on puututtu. Esimerkiksi oi-
keuskansleri on käsitellyt kantelun poliittisista virkanimityksistä, kun opetus- ja viestintä-
ministeri Krista Kiuru nimesi Kansallisen koulutuksen arviointikeskuksen Karvin johta-
jan, ja tätä asiaa on muun muassa täällä laajasti käyty läpi, ja poliittiset virkanimitykset
ovat yksi sellainen asia, josta tässäkin salissa on usein keskusteltu. Myös Malmin lentoken-
tän päätöksentekoprosessi nousee oikeuskanslerin kertomuksessa esille, ja siitäkin mielel-
läni voisin puhua.

Mutta oikeastaan halusin tässä vaiheessa keskusteluun nostaa oikeuskanslerin päätök-
sen, jossa hän moittii erästä kaupunkia liian hitaasta koulun sisäilmaongelmiin puuttumi-
sesta. Tämä on asia, josta eduskunnassakin on tehty runsaasti selvityksiä ja työtä.

Oikeuskansleri Jaakko Jonkka käsitteli kantelua, jossa kantelijan mukaan viiden vuo-
den aikana jopa 20 opettajaa, ja oppilaita, oli joutunut jättämään työnsä sisäilmaan liittyvi-
en terveysongelmien vuoksi. Kaupungin selvityksen mukaan koulurakennuksessa oli ollut
sisäilmaongelmia jo vuosia ja rakennusta oli vuosien mittaan remontoitu useasti, mutta sen
kuntoon saaminen oli osoittautunut poikkeuksellisen hankalaksi. Tämä koulu on rakennet-
tu vuonna 64, ja ensimmäiset sisätilaongelmista johtuneet korjaukset tehtiin vuonna
2007—2008, ja vauriokorjauksia tehtiin myöhemmin 2010—2012, eli vain muutama vuo-
si tuosta peruskorjauksesta jouduttiin tekemään uusia korjauksia. Kaupungin selvityksistä
ei käynyt ilmi, milloin ensimmäiset epäilyt näistä sisätilaongelmista olivat tulleet perus-
opetuksesta vastaavien viranomaisten tietoon, ja tämä on aika iso ongelma tällä hetkellä
kunnissa monissa paikoissa — puhutaan päiväkodeista, kouluista tai jopa vanhainkodeis-
ta, palvelulaitoksista: tämäntyyppisistä ongelmista valitettavasti vaietaan ja niihin ei tartu-
ta sillä vakavuudella kuin pitäisi. Viime viikolla itseeni otti yhteyttä eräs nuori opettaja,
joka on vasta muutamia vuosia ollut opettajana, ja tällä hetkellä hän ei pysty tekemään
opettajan työtä sen takia, että hänelle on tullut niin vaikeat ongelmat terveyden kanssa si-
säilmaongelmista.

Myös oikeuskansleri Jonkka löysi moitittavaa siitä, kuinka kaupunki oli soveltanut asia-
kirjajulkisuutta. Kaupungin tilakeskus oli vuosien ajan kieltäytynyt antamasta koulun si-
säilmaongelmiin liittyneitä asiakirjoja niitä pyytäneille. Tästä voi hyvin kysyä, miksi täl-
laisia tietoja ei anneta. Ja kun tässä kantelussa puhuttiin viidestä vuodesta, niin se on usein
siellä työtä tekevälle opettajalle tai muulle henkilökunnalle kohtalokasta, mutta ajatelkaa-
pa niitä lapsia, jotka ovat olleet noiden viiden vuoden aikana, lähes koko alakouluikänsä,
näissä luokkahuoneissa — mikä terveydellinen haitta heille on mahdollisesti tullut?

Sisäilmaongelmat julkisissa tiloissa, eli kouluissa ja muissa, on todella laaja ongelma
meidän maassa laajemminkin. Sisäilmaongelmat kohdistuvat arviolta jopa 600 000—
800 000 ihmiseen vuosittain. He altistuvat kosteus- ja homevaurioille päivittäin. Ongelmia
on niin julkisissa kuin yksityisissä rakennuksissa, ja sairastumiset sekä korjaustyöt tulevat
kalliiksi. Hallitukset ovat tehneet erilaisia hometalkoita, korjaustalkoita, mutta siitä huoli-
matta nämä ongelmat jatkuvat.

Jo pelkästään julkisten tilojen ongelmat ovat laajoja ja aiheuttavat miljardikustannuk-
sia. Eduskunta puuttui asiaan neljä vuotta sitten tekemänsä raportin kautta, jossa todettiin,
että vaurioituneissa rakennuksissa on päiväkotien ja koulujen osalta 172 000—259 200
henkilöä, hoitolaitoksissa 36 000:sta 47 000:een ja toimistoissa 27 500:sta jopa 55 000:een
henkilöä. Tämä antaa hieman kuvaa siitä, miten isosta ongelmasta on kyse.

Kyse ei ole pelkästään homeongelmista. Julkisten tilojen sisäilmaongelmat eivät aina
johdu homeesta vaan esimerkiksi erilaisista mattojen ja kosteuden synnyttämistä ongel-
4



Pöytäkirjan asiakohta PTK 83/2016 vp
mista. Sanomalehti Kaleva aikanaan teki jutun, jossa kuvattiin näitä tapauksia ja itse asias-
sa selvitettiin sitä, että jopa kolme tapausta neljästä oli tämän tyyppisen matto-kosteus-yh-
distelmän aiheuttamia eikä kyse ollutkaan perinteisestä homeongelmasta. Sisäilmaongel-
mien syyksi paljastuvat usein myös erilaiset ilmanvaihdon häiriöt. Tampereen teknillisen
yliopiston rakennusfysiikan professori Juha Vinhan mukaan ongelmia aiheuttaa muun
muassa rakennusten huono huolto ja ylläpito. Vanhoissa rakennuksissa ilmanvaihto voi
tuoda ongelmia, jos rakenteet jossain kohtaa vuotavat ja tilassa on epäpuhtauksia, mikro-
beja tai vaikka radonia. Jos ilmastoinnin painesäädöt eivät ole kohdallaan, rakennukseen
voi Vinhan mukaan syntyä voimakkaita alipaineita ja ilmanvaihto imaisee epäpuhtauksia
rakenteista sisäilmaan. Tämä on entistä useammassa keskustelussa noussut esille. Paino-
voimaisessa ilmanvaihdossa paine-erot rakenteiden yli ovat olleet niin pieniä, etteivät ne
yleensä ole aiheuttaneet tämän tyyppisiä ongelmia, joista nyt monet ovatkin ilmastoinnin
aiheuttamia.

Pari vuotta sitten uutisoitiin, että Tampereen kaupungin kyselyssä epäiltiin yli 30 kou-
lussa olevan jonkinlaisia sisäilmaongelmia. Samaan aikaan Tampereen kaupungin hallit-
semissa rakennuksissa oli energiansäästön vuoksi rajoitettu ilmanvaihtoa siten, että ilmas-
tointi suljettiin tai sitä vähennettiin, kun rakennuksia ei käytetty. Voisi hyvin nyt pohtia si-
tä, kuinka iso ongelma on itse asiassa rakentamisen rinnalla osaamaton käyttö ja kiinteis-
töjen huolto. Valtion liikuntaneuvostossa liikuntarakentamisessa laajensimme ja velvoi-
timme jokaisen uuden liikuntapaikan pitämään huoltokirjaa siitä, mitä rakennuksessa teh-
dään sen elinkaaren aikana. Meillä oli tilanne, että valtiolta haettiin tukea peruskorjaukseen
liikuntapaikassa, joka oli alle kymmenen vuotta vanha. Eli peruskorjaustarve oli tullut va-
jaassa kymmenessä vuodessa. Silloin voi kysyä, mikä on sellainen syy, mikä ajaa kiinteis-
tön niin nopeasti peruskorjaustarpeeseen. Ainakin olisi hyvä, että tällaisen huoltokirjavel-
voitteen kautta pakotettaisiin pitämään kirjaa siitä, mitä näissä rakennuksissa tehdään.

Toinen iso kysymys sitten, mihin ehkä enempikin on puututtu, on rakentaminen. Kui-
vausaikojen täytyy olla tarpeeksi pitkiä, ja yksi iso kysymys, mikä minun mielestäni pitäisi
jopa lainsäädännöllä miettiä tässä kaikkien norminpurkutalkoidenkin keskellä, on se, että
pitäisikö rakennusaikainen kosteudensuojauskin vahvistaa jollain tavalla pääsäännöksi. Se
ei itse asiassa rakentamiskustannuksia kovin paljon nostaisi. Se helpottaisi rakentamista
myös huonolla säällä, pakkassäällä ja suojaisi nämä rakenteet kosteusvaurioilta. Meillä on
hyviä esimerkkejäkin: Pudasjärven kaupunki päätti näiden kaikkien sisäilmaongelmien
keskellä ryhtyä rakentamaan julkisia tiloja hirrestä, ja nyt Pudasjärvellä on maailman suu-
rin hirsikoulu. On mielenkiintoista nähdä, mitä siellä sisäilma-asioiden kanssa tapahtuu —
itse uskon, että ei sellaisia ongelmia, mitä näissä meidän betonibunkkereissa nyt on nähty,
ja valitettavaa on, että niitä betonibunkkereita, missä näitä sisäilmaongelmia on, ei ole ra-
kennettu vain 60—70-luvuilla vaan aivan viime vuosina.

Haluan kiittää oikeuskansleria siitä, että tähän asiaan on myös hänen kertomuksessaan
puututtu erään kantelun kautta, mutta nämä asiat pitää saada kuntoon ilman, että niistä
opettajien, vanhempien tai muiden tarvitsee edes kanteluita tehdä.

14.24 Ben Zyskowicz kok: Arvoisa herra puhemies! Arvoisa oikeuskansleri! Hyvät kan-
sanedustajat! Oikeuskanslerin äsken käyttämässä esittelypuheenvuorossa ja myös oikeus-
kanslerin kertomuksen johdantotekstissä sivuilla 12 ja 13 tätä kertomusta oikeuskansleri
kiinnittää huomiota ilmiöön, joka on nimeltään perusoikeusfundamentalismi. Oikeuskans-
leri ei luonnollisestikaan käytä tätä ilmaisua mutta siteeraa emeritusprofessori Markku He-
5



Pöytäkirjan asiakohta PTK 83/2016 vp
linin artikkelia, joka professori Markku Helin on tämän ilmaisun isä. Oikeuskansleri kir-
joittaa seuraavaa:

"Perustuslailla ja erityisesti perusoikeuksilla on tietysti keskeinen asema. On kuitenkin
huomattava, että perusoikeuksia koskevilla säännöksillä on sisällöllinen ydinalueensa
(’kova juridinen ydin’), mutta mitä etäämmälle siitä mennään, sitä enemmän mukaan tulee
arvosidonnaisuutta. Tämä herättää muun muassa kysymyksen, voiko käytännössä käydä
niin, että tulkinnassa oikeus ja politiikka sekoittuvat — ja äärimmillään jopa niin, että po-
litiikka tulee tulkintaan oikeuden kaavussa. Missä on oikeuden ja politiikan raja? Milloin
tulkinnassa ollaan jo oikeuden tuolla puolen?

Kokenut lainvalmistelija ja juristiprofessori kirjoittaa: Tasapaino järkkyy, jos perustus-
lakiin kirjoitettuja arvoja ei oteta todesta. Mutta se järkkyy myös, jos ’perustuslakiasian-
tuntijat katsovat voivansa antaa tieteellisiä vastauksia kysymyksiin, jotka ovat poliittisia’.
Kirjoittaja korostaa, että perustuslakikysymyksiä ei voida ratkaista pelkällä asiantuntijatie-
dolla. ’Perustuslakien tulkinnassa on kysymys siitä, miten perusoikeuksissa ilmaistuja ar-
voja — yhdenvertaisuutta, yksityiselämän suojaa ja sananvapautta — on sovellettava kä-
sillä olevassa konkreettisessa lakihankkeessa. Tämän arvioiminen on pikemminkin arvo-
poliitikkojen kuin juristien työtä.’"

Herra puhemies! Olen hyvin tyytyväinen siitä, että korkea lainvalvoja, korkea juristi, oi-
keuskansleri on kiinnittänyt huomiota tähän ilmiöön, johon olen itsekin jonkun verran huo-
miota kiinnittänyt. Kuulemme nyt näiden perusoikeusfundamentalistien kannanottoja me-
diassa ja äskettäin olleessa valtioseminaarissa siitä, että perusoikeudet tai ihmisoikeudet ei-
vät ole muodissa tai että perustuslakivaliokunta ei kiinnitä niihin riittävästi huomiota, kun
tosiasiassa on kyse siitä, että näissä asioissa esitetään muitakin tulkintoja kuin sellaisia, jot-
ka heidän mielestään ovat oikeita.

Uusin tulkintakiista aivan viime päiviltä on syntynyt siitä, tuleeko sellaisillekin ulko-
maalaisille, jotka ovat Suomessa laittomasti, antaa sama toimeentuloturva, normaali toi-
meentulotuki, kuin laillisesti Suomessa oleville ihmisille. Mehän tiedämme, että viime
vuonna Suomeen tuli yli 32 000 turvapaikanhakijaa, jotka tulevat ensi vuoden kuluessa
saamaan ratkaisunsa turvapaikkahakemukseensa. Jo nyt tiedämme, että tulee olemaan pal-
jon kielteisiä päätöksiä, jotka saavat lainvoiman, jolloin myös samassa yhteydessä tehty
käännytyspäätös saa lainvoiman. Kuitenkin poliisin arvion ja kaikkien muiden arvioiden
mukaan meille Suomeen tulee joka tapauksessa jäämään satoja, valitettavasti ehkä jopa tu-
hansia ihmisiä, jotka ovat saaneet lainvoimaisen kielteisen päätöksen turvapaikkahake-
mukseensa, joiden tulisi poistua maastamme, jolle poistumiselle ei ole mitään objektiivisia
esteitä, mutta jotka kuitenkaan eivät suostu maastamme poistumaan vaan laittomasti jää-
vät Suomeen. Mikä on näiden ihmisten oikeus toimeentulotukeen?

Tämä viimeisin keskustelu lähti liikkeelle pari viikkoa sitten olleesta Yleisradion uuti-
sesta, joka netissä oli otsikoitu "Tiesitkö? Suomi antaa toimeentulotukea ulkomaalaisille,
jotka jäävät maahan ilman lupaa." No en todellakaan tiennyt. Ja tässä uutisessa, jossa vii-
tataan virheellisesti muun muassa apulaisoikeusasiamies Sakslinin viime joulukuussa an-
tamaan päätökseen, joka ei lainkaan koskenut laittomasti maahan jääviä ulkomaalaisia,
väitetään, että näillä laittomasti maahan jäävillä ulkomaalaisilla olisi muka oikeus yhtäläi-
seen toimeentulotukeen kuin laillisesti maassa olevilla ihmisillä. Minä annoin pyydettäes-
sä tästä myös oman arvioni ja sanoin, ja sanon nyt, että totta kai, kun Suomi on sivistysval-
tio, Suomi on oikeusvaltio, jokainen ihminen Suomessa, vaikkapa rahansa hukannut turis-
ti, saa riittävän tuen siihen, että hänellä on riittävä ravinto, hänellä on mahdollisesti tarpeel-
6



Pöytäkirjan asiakohta PTK 83/2016 vp
liset lääkkeet, hänellä on riittävä majoitus, ainakin pakkasella — tämä on oikeusvaltio Suo-
men velvollisuus, se lähtee jo Euroopan ihmisoikeussopimuksesta ja kaikista muistakin
kansainvälisistä velvoitteistamme — eli jokaisesta ihmisestä Suomessa viime kädessä pi-
detään huolta, mutta sellainen käsitys, että tällaisella ihmisellä, oli se sitten vaikka rahaton
turisti tai laittomasti Suomessa oleva ulkomaalainen, olisi yhtäläinen oikeus esimerkiksi
toimeentulotukeen, josta on säädetty toimeentulotukilaissa, kuin laillisesti maassa olevilla
ihmisillä, ei tietystikään ole perusteltu eikä meidän perustuslakimme sitä edellytä. Tämän
minä Yleisradiolle lausuin.

Tämän jälkeen astui kuvaan mukaan perusoikeusfundamentalistien koulukunta. Tähän
koulukuntaan kuuluva professori Lavapuro kommentoi Ylen uutisissa esittämääni, mieles-
täni oikeaa tulkintaa Suomen perustuslaista ja Suomea sitovista kansainvälisistä sopimuk-
sista. Jos professori Lavapuroa on siteerattu oikein, niin hänen käsityksensä on täysin kä-
sittämätön. Luen nämä sitaatit. "Zyskowiczin tulkinta on kuitenkin Lavapuron mukaan on-
gelmallinen siitä syystä, että se asettaa ulkomaalaiset paperittomat eriarvoiseen asemaan."
"Ihmiset ovat yhdenvertaisia. Eivät suomalaiset, vaan ihmiset. Tämä — siis perustuslain
19 §:n 1 momentti — koskee jokaista, eikä meillä ole mitään perustetta kohdella heitä eri
tavoin." "Lavapuron mukaan perustuslaki on kuitenkin asiassa yksiselitteinen." "Jokaisel-
le on taattu oikeus välttämättömään toimeentuloon. Jos siihen ei olla tyytyväisiä, voidaan
muuttaa perustuslakia", toteaa Lavapuro ylimielisesti.

Hyvät ystävät, perustuslaki, 19.1, totta kai takaa jokaiselle Suomessa olevalle oikeuden
sellaiseen toimeentuloon, että pidetään huolta ihmisen ravinnosta, pidetään huolta esimer-
kiksi hänen tarpeellisista lääkkeistään, pidetään huolta hänen majoittumisestaan. Mutta
sellainen tulkinta, että me emme saisi tehdä eroa sen perusteella, onko ihminen Suomessa
vastoin Suomen lakia vai onko hän Suomessa aivan normaalisti, laillisesti, ulkomaalainen
tai suomalainen, on todellinen pohjanoteeraus. Totta kai tämä ero saadaan ja se pitää teh-
dä. Jos ihminen on Suomessa laittomasti, se tarkoittaa sitä, että koko meidän oikeusjärjes-
telmämme, viime kädessä näissä tapauksissa korkein hallinto-oikeus, on todennut, että
asianomaisella ei ole laillista perustetta olla Suomessa. Silloin meidän oikeusjärjestyksem-
me edellyttää ja olettaa ja odottaa, että tällainen laittomasti maassa oleva ihminen poistuu
Suomesta ensi tilassa. Ja niinpä minäkin kannatan sitä, että hänelle annetaan toimeentulo-
tukena matkalippu kotimaahan. Jos nyt lähtisimme siitä, että tällaisella ihmisellä on kui-
tenkin oikeus normaaliin toimeentulotukeen, esimerkiksi kuukaudeksi aina kerrallaan, niin
sehän olisi vastoin koko sitä ajattelua, mihin meidän oikeusjärjestyksemme on perustunut
asianomaisen ihmisen kohdalla, kun hän on saanut kielteisen päätöksen ja kun hänellä on
voimassa oleva käännytyspäätös, jota hänen pitää noudattaa. Tämä on niin omituinen tul-
kinta, että meinaavat sanat loppua kesken. (Pertti Salolainen: Käsittämätön!)

Professori Lavapuron tulkinta ei ole myöskään (Puhemies: Aika!) Euroopan ihmisoi-
keustuomioistuimen linja — päinvastoin. Heinäkuussa Euroopan ihmisoikeustuomiois-
tuin otti kantaa Hollannin tapaukseen, jossa etiopialaismies ei suostunut poistumaan maas-
ta, vaikka hänellä oli lainvoimainen kielteinen päätös oleskelulupaansa. Euroopan ihmis-
oikeustuomioistuin totesi, että Hollannin laki, joka antaa oikeuden neljän viikon toimeen-
tulotukeen ja tietyin ehdoin majoitukseen mutta sen jälkeen vain välttämättömimpään, on
sopusoinnussa Euroopan ihmisoikeussopimuksen kanssa.

Herra puhemies! Kuten sanoin, meillä tulee olemaan satoja näitä ihmisiä ensi vuonna,
lähinnä pääkaupunkiseudun kunnissa, mahdollisesti muissakin kunnissa — no, ensi vuon-
na toimeentulotuki siirtyy Kelalle. (Puhemies koputtaa) Kun tästä meidän perustuslakim-
7



Pöytäkirjan asiakohta PTK 83/2016 vp
me sisällöstä vallitsee näköjään tällä tavoin erilaisia tulkintoja, niin pidän erittäin tärkeänä,
että eduskunnan perustuslakivaliokunta ottaisi tähän asiaan kantaa ja selkiyttäisi tämän ti-
lanteen. Sitä varmasti toivovat nekin sosiaali- ja terveysministeriön virkamiehet, jotka täl-
lä hetkellä valmistelevat uutta ohjeistusta koskien myös toimeentulotuen myöntämistä lait-
tomasti maassa oleville. Tietysti kaikkein parasta olisi se, että toimeentulotukilakia (Puhe-
mies koputtaa) tältä osin...

Toinen varapuhemies Arto Satonen: Pyydän, että puhuja noudattaa puhemiesneuvoston
suosittelemaa aikaa.

Joka tapauksessa parasta olisi, että tältä osin toimeentulotukilakia selkeytettäisiin, mut-
ta sitäkin työtä varten perustuslakivaliokunnan kannanotto olisi hyvin tervetullut.

Toinen varapuhemies Arto Satonen: No niin, avaamme vastauspuheenvuorokierroksen.

14.36 Peter Östman kd (vastauspuheenvuoro): Arvoisa puhemies! Kaikkea hyvää ei rii-
tä kaikille, ja siinä mielessä yhdyn edustaja Zyskowiczin näkemyksiin. Mutta tähän maa-
hanmuuttopolitiikkaan ylipäätään liittyy myös muita haasteita kuin tämä toimeentulotuki-
asia. Totean, niin kuin arvoisa oikeuskansleri sanoi puheessaan, että oikeuden ja politiikan
rajapinta kipinöi.

Oikeusvaltion toimivuuden kannalta on tärkeää, että julkisten tehtävien hoito perustuu
lakiin. Kansalaiset ovat viime päivinä järkyttyneet Maahanmuuttoviraston päätöksistä pa-
lauttaa kotimaahansa muun muassa pakkoavioliittoa ja kunniamurhaa pakeneva afganista-
nilaisnainen sekä myös jumalanpilkkasyytöksiä pakeneva pakistanilainen pastori perhei-
neen. Herää kysymys, onko turvapaikan saavien määrä päätetty poliittisesti etukäteen.

Nämä ovat vakavia kysymyksiä, eli miten oikeusvaltion käy ja miten käy pienen pohjoi-
sen hyvinvointivaltion, niin kuin oikeuskanslerikin totesi.

14.37 Annika Lapintie vas (vastauspuheenvuoro):  Arvoisa herra puhemies! Edustaja
Zyskowicz on kiihtyneessä mielentilassa, käytti hyvän puheenvuoron ja otti siihen puuroja
ja vellejä vähän sekaisin. Eli, kuten edustaja Zyskowicz kahdeksan vuotta perustuslakiva-
liokunnan puheenjohtajana toimineena hyvin tietää, ne asiat, mistä julkisuudessa käydään
keskusteltua ja mitä tiedotusvälineet siteeraavat, ovat kyllä ihan muuta kuin mitä perustus-
lakivaliokunta sitten tulkitsee.

Kuten edustaja Zyskowicz ja muutkin varmasti hyvin tietävät, niin perustuslakivalio-
kunnan tehtävänä on tutkia sen käsittelyssä olevien lakiehdotusten perustuslainmukaisuut-
ta ja ihmisoikeussopimuksien noudattamista. Siinä mielessä näitä ennenaikaisia toiveita
saa totta kai esittää, kun sananvapauttakin kunnioitamme.

Mutta olen oikein iloinen siitä, että edustaja Zyskowiczin puheenvuorossa kuitenkin sel-
västi todettiin, että perusoikeudet ja ihmisoikeudet kuuluvat kaikille riippumatta siitä, min-
kä maan (Puhemies koputtaa) kansalaisia he ovat, ja se on kaiken lähtökohta.

14.38 Markus Lohi kesk (vastauspuheenvuoro): Arvoisa puhemies! On helppo yhtyä
edustaja Zyskowiczin puheenvuoroon siinä, että perustuslain tulkinta on aina tietyllä taval-
la arvosidonnaista. On tietenkin turha kuvitellakaan, että se olisi puhdasta, pelkkää juri-
8



Pöytäkirjan asiakohta PTK 83/2016 vp
diikkaa, kun mietitään sitä, miten meidän perusoikeuksia yksittäisissä tapauksissa tulki-
taan, kun meille tulee perustuslakivaliokuntaan hallituksen esityksiä lausunnolle.

Joskushan on esitetty sitä, että pitäisi perustaa Suomeen perustuslakituomioistuin sitä
varten, että päästäisiin eroon tästä ongelmasta. Mutta minusta tämä olisi väärä tie. Meillä
perustuslakivaliokunta on aika usein osoittanut, että systeemimme on aika toimiva. Ja niis-
säkin maissa, joissa on perustuslakituomioistuin, se politiikka ja arvosidonnaisuus siirtyy
sinne tuomioistuimen sisälle. En halua tässä lähteä nyt arvioimaan kuitenkaan yksittäisten
tutkijoiden tai professorien kannanottoja, heillä on oikeus niihin, mutta, kuten valiokun-
nan puheenjohtaja edellä totesi, perustuslakivaliokunta lopulta tekee ja arvioi sen, (Puhe-
mies koputtaa) mikä on se voimassa oleva tulkinta.

14.40 Veera Ruoho ps (vastauspuheenvuoro): Arvoisa puhemies! Edustaja Zyskowiczin
pohdinta osui täysin oikeaan ja asian ytimeen. Kuvaamallaan tavalla perustuslain tulkinta
vesittäisi tyystin koko turvapaikkatutkinnan ja siitä tehtävät päätökset.

14.40 Ilkka Kantola sd (vastauspuheenvuoro): Arvoisa puhemies! Perustuslakivaliokun-
taa on totuttu pitämään valiokuntana, jossa puoluepoliittiset intressit eivät ole sillä tavalla
esillä kuin substanssivaliokunnissa. Tämä ei voi tarkoittaa sitä, etteivätkö perustuslakiva-
liokunnan jäsenet silti voisi toimia arvopoliitikkoina, niin kuin tässä on peräänkuulutettu.
Ymmärrän niin, että perustuslaki eräällä tavalla on kirjannut suomalaisessa yhteiskunnas-
sa meille kaikille tärkeimpiä yhteisiä arvoja. Vaikka sitä sanotaankin normihierarkian
ylimmäksi tasoksi, niin kysymys on meille yhteisistä perustavanlaatuisista arvoista ja näi-
tä sitten valiokunta yhteisesti siellä tulkitsee. Tämä on tärkeää pitää mielessä.

Mitä tulee edustaja Zyskowiczin tärkeään puheenvuoroon ja haasteeseen perustuslaki-
valiokunnalle, niin ajattelen, että tämä liittyy nyt siihen, että perustuslakia on tulkittava ko-
konaisuutena, ei vain yksittäisinä lainkohtina, yksittäisinä pykälinä. Kun katsomme perus-
tuslain 2 luvun 6 §:ää, jossa puhutaan yhdenvertaisuudesta, niin siellä todetaan: "ketään ei
saa ilman hyväksyttävää perustetta asettaa eri asemaan" ja niin edelleen. Tämä täytyy pitää
mielessä silloin kun tulkitaan (Puhemies koputtaa) muita vaihtoehtoja.

14.41 Jani Mäkelä ps (vastauspuheenvuoro): Arvoisa puhemies! Haluaisin huomauttaa,
että nämä edustaja Zyskowiczin mainitsemat perustuslakifundamentalistit — näinkö il-
maisu meni — nämä yksittäiset oikeusoppineet eivät ole mitä tahansa yksittäisiä sananva-
pauden käyttäjiä, vaan monilla heistä ja heidän lausunnoillaan on keskeinen painoarvo sii-
nä, millaista lainsäädäntöä tässä maassa menee läpi perustuslakivaliokunnasta. Ei heidän
lausuntojaan julkisuudessa voi ohittaa silleen, että heillä on oikeus sanoa, mitä he halua-
vat. Nyt sieltä on viime päivinä tullut muun muassa lausuntoja, joissa otetaan kantaa yksit-
täisten perustuslakivaliokunnan jäsenten edustajakokemukseen ja tällaisiin täysin käsittä-
mättömiin asioihin, joka asettaa näiden henkilöiden objektiivisuuden asiantuntijoina var-
sin kyseenalaiseksi.

14.42 Anna Kontula vas (vastauspuheenvuoro): Arvoisa puhemies! Voidaan kysyä, että
silloin kun on kysymys asiasta, josta meidän kaikki ykkösketjun perustuslakiasiantuntijat
ovat suurin piirtein samaa mieltä ja täällä poliitikot heidän kanssaan eri mieltä, eikö silloin
tulla sille alueelle, jolla juurikin perustuslailla politikoidaan. Uuden perustuslain "jokai-
9



Pöytäkirjan asiakohta PTK 83/2016 vp
nen" ei tee eroa ihmisten välillä laillisuuden ja laittomuuden mukaan, vaan oleellista on
oleskelu Suomen lainkäyttöalueella. Jokainen tarkoittaa jokaista.

Mitä tulee toimeentulotukeen: Tämän lisäksi oleellista sen määrittelemisessä, kuuluuko
näille henkilöille toimeentulotuki, on se, määritelläänkö toimeentulotuki sellaiseksi välttä-
mättömäksi toimeentuloksi, johonka perustuslaki antaa subjektiivisen oikeuden. Sen si-
jaan se, oleskeleeko maassa oleskeluluvalla vai ilman sitä, ei ole tässä keskeinen tekijä.

14.43 Arja Juvonen ps (vastauspuheenvuoro): Arvoisa herra puhemies! Täällä puhutaan
perusoikeuksista, ja yksi perusoikeus on tehdä kantelu muun muassa terveydenhuoltoon
liittyvistä teemoista.

Hyvä oikeuskansleri, olette tässä kirjassa kertonut kahdesta kantelusta liittyen tervey-
denhuollon teemaan ja mainitsitte puheessanne osuvasti, että kantelu on yhteiskunnan il-
mapuntari, joka kertoo siitä, miten meillä menee ja saavatko kaikki äänensä kuuluviin —
myös ne hiljaisimmat, joista meidän kaikkien tulee kantaa huolta. Kysyisin teiltä, oletteko
tässä vuosien aikaan huomanneet minkälaista kehitystä kantelujen määrässä: mistä asiois-
ta tulee kanteluja, mistä asiapiiristä ja missä ne mahdollisesti ovat vähentymässä? Meillä
kuitenkin sosiaali- ja terveydenhuollon asiat ovat hyvinkin näkyviä ja tapahtuu potilasva-
hinkoja. Voisi kuvitella, että siellä, jos jossakin, on mahdollisuus, että kanteluja tulee en-
tistäkin enemmän.

14.44 Outi Mäkelä kok (vastauspuheenvuoro): Arvoisa puhemies! Tuen myöskin edusta-
ja Zyskowiczin näkemyksiä tästä perustuslakivaliokunnan roolista. Samoin myös edustaja
Kantolan näkemystä siitä, että perustuslakivaliokunnalla on rooli tulkita ikään kuin arvo-
jen myötä tätä yhteiskuntaa, pidän tärkeänä. Mielestäni kulloinenkin perustuslaillinen ar-
vio pitää tehdä siinä arvoympäristössä, jossa kulloinkin eletään. Meillä kuitenkin yhteis-
kunnassa asiat muuttuvat ja tilanteet muuttuvat, ja perustuslakivaliokunnalla on ollut tässä
ihan lähiaikoinakin eriäviä näkemyksiä esimerkiksi tästä tupakoinnista autossa silloin kun
autossa on lapsi. Ihan perustelluista syistä tänä päivänä perustuslakivaliokunta on asiasta
ottanut eriävän kannan kuin aikaisemmin. Eli perustuslakivaliokunnankin tulkinta varmas-
ti voi olla muuttuva, ja mielestäni perustuslain pitäisi olla enemmän mahdollistava kuin ra-
jaava. (Puhemies koputtaa) Tässä ollaan menossa vaarallisille vesille, kun tänä päivänä pe-
rustuslakia käytetään lähestulkoon jarruna asiassa kuin asiassa.

14.45 Ari Jalonen ps (vastauspuheenvuoro): Arvoisa puhemies! Lienemme kaikki sitä
mieltä, että elämme oikeusvaltiossa. Keskustelu lähti siitä, mikä on laittomasti maassa ole-
vien oikeus eri näköisiin palveluihin. Uskallan väittää, että jos lähetämme täältä viestin,
että lakia ei tarvitse noudattaa eli jos joku on todennut, että teillä ei ole oikeutta olla täällä,
niin onko se viesti silloin se, että ei tarvitse noudattaa lakia, mikä tarkoittaa sitä, että hänel-
lä on avoin valtakirja olla noudattamatta kaikkia muitakin lakeja. Näin ollen olen ehdotto-
masti samaa mieltä, mitä tulkitsen Zyskowiczin olevan, että näillä, jotka ovat laittomasti
maassa, ei ole samoja oikeuksia kuin meillä muilla.

14.46 Ben Zyskowicz kok (vastauspuheenvuoro): Arvoisa herra puhemies! Edustaja La-
pintie, en ole kiihtyneessä mielentilassa vaan yhtä rauhallinen kuin aina muutoinkin. (Nau-
rua)
10



Pöytäkirjan asiakohta PTK 83/2016 vp
Edustaja Kontula, en ole huomannut, että kukaan muu valtiosääntöoppinut kuin Lava-
puro olisi esittänyt tällaisen täysin omituisen kannan, ja nyt te toisena henkilönä ilmoittau-
duitte tähän joukkoon.

Korostan sitä, että olen apulaisoikeusasiamies Sakslinin kanssa samaa mieltä siitä, että
joka tapauksessa pitää tehdä yksilöllinen harkinta. Jos meillä on vaikka laittomasti maassa
oleva ihminen, jonka lapsi on sairaalahoidossa esimerkiksi seuraavat kolme viikkoa, niin
on aivan luonnollista, että tälle henkilölle annetaan riittävä toimeentulo tämän kolmen vii-
kon ajaksi eikä edellytetä, että hän poistuu välittömästi.

Lopuksi totean, edustaja Lapintie, että kyllä, teillä on nyt perustuslakivaliokunnassa oi-
keusasiamiehen kertomus vuodelta 15, jossa on tämä mainittu Sakslinin tapaus. Ja esimer-
kiksi suvivirsi oli asia, jossa otitte kantaa ilman, että oli mitään lakia.

14.48 Simon Elo ps (vastauspuheenvuoro): Arvoisa puhemies! Mitä ilmeisimmin tässä
on kysymys tästä perustuslain 19 §:n 1 momentin tulkinnasta eli siitä, että "jokaisella, joka
ei kykene hankkimaan ihmisarvoisen elämän edellyttämää turvaa, on oikeus välttämättö-
mään toimeentuloon ja huolenpitoon". Tässä kohtaa, niin kuin edustaja Zyskowicz otti
esille, apulaisoikeusasiamies on ottanut tähän asiaan kantaa, että oleskelulupa ei ole toi-
meentulon edellytys ja kaikille Suomessa oleskeleville tulee myöntää toimeentulotukea.
Tosin, jos katsoo tarkemmin tätä Sakslinin lausuntoa, niin siinä ei suoraan sanota ihan näin
vaan itse asiassa otetaan kantaa siten, että kun ei ole vielä lopullista päätöstä tämän henki-
lön kielteisestä turvapaikkapäätöksestä, niin siinä vaiheessa voisi toimeentulotuki tulla ky-
seeseen. Mutta oli asia miten tahansa, niin joka tapauksessa itse näen, että tämä "välttämä-
tön" — jos sitä tulkitaan, mikä on "välttämätön" — tarkoittaisi ennemminkin sitä, että ruo-
ka, majoitus ja menolippu kotimaahan voisivat olla niitä välttämättömiä, (Puhemies koput-
taa) mitä pitäisi tarjota. Tämä on se tulkinta, mikä minusta tässä olisi syytä tehdä.

14.49 Anna Kontula vas (vastauspuheenvuoro): Arvoisa puhemies! Minähän en ottanut
samaa kantaa kuin Lavapuro, koska en ole perustuslakiasiantuntija, en uskalla tehdä niin
pitkää loikkaa, että arvioisin suoraan toimeentulotuen olevan subjektiivinen oikeus pape-
rittomille henkilöille Suomessa. Sen sijaan siitä, mitä sana "jokainen" tarkoittaa meidän
perustuslaissa tässä yhteydessä, muistan lukeneeni sekä professori Ojaselta että myöskin
professori Viljaselta kannanoton, asiaa käsittelevän artikkelin. Nyt joudun toimimaan
muistin varaisesti eli voin olla väärässäkin mutta voin tarkistaa tämän jälkikäteen. Näin ol-
len uskalsin puhua siitä, että perusoikeusasiantuntijoiden ykkösketju on tästä asiasta mel-
ko lailla yksimielinen. Me voimme yhdessä edustaja Zyskowiczin kanssa tutustua tarkem-
min tämän istunnon jälkeen uuden perustuslain esitöihin ja katsoa, mitä siellä asiasta sano-
taan.

14.50 Ben Zyskowicz kok (vastauspuheenvuoro): Arvoisa herra puhemies! Olen tutustu-
nut perusoikeusuudistuksen esitöihin, ja tässähän ei olla eri mieltä siitä, etteikö perustus-
lain 19 § 1 momentin mukaan jokaisella — jokaisella — Suomessa ole oikeus välttämät-
tömään toimeentuloon. Eri mieltä ollaan siitä, kun Lavapuron mukaan, jos häntä on oikein
referoitu, näillä laittomasti maassamme olevilla on yhtäläinen oikeus toimeentulotukeen
— siis toimeentulotukeen, joka on tarkoitettu erilaisiin asioihin, jotka toimeentulotukilais-
sa on lueteltu — kuin niillä, jotka ovat laillisesti Suomessa. Näin ei ole, ja näin ei voi olla.
11



Pöytäkirjan asiakohta PTK 83/2016 vp
Ei löydy, en usko, sellaista perustuslakivaliokuntaa Suomesta, joka tämän tulkinnan voisi
vahvistaa. En usko, että sellaista valiokuntaa Suomesta löytyy.

Lopuksi piti sanoa jotain vielä lisäksi, mutta sen unohdin.

14.51 Anne Kalmari kesk: Arvoisa herra puhemies! Oikeuskanslerin kertomuksessa oli
yllättävän vähän valituksia viljelijän oikeusturvan toteutumista kohtaan. Meidän hallitus-
ohjelman linjauksenamme oli myös tämän kohdan sekä viljelijän omaisuudensuojan pa-
rantaminen. Tällä hetkellähän viljelijän omaisuudensuojaa ei koske kotirauha, ja siksi
maatilat ovat melko suojattomia erilaisten aktivistien hyökkäyksiltä. Mutta tärkein asia,
miksi oikeusturvan ei katsota oikein toteutuvan, on se, että meidän tukivalvontamme, sekä
valvonnat, maksatukset että sanktiot, ei tunnu toteutuvan oikeudenmukaisesti. Jo pelkäs-
tään se, että maksatusten viiveestä ei tullut minkäänlaista viivästyskorkoa, siitä ei voinut
valittaa, saiko sitä rahaansa viljelijä ajoissa, ja itse asiassa, jos oli jotakin epäselvyyksiä esi-
merkiksi ympäristötuessa, sitä eivät ole viime vuodelta viljelijät saaneet vieläkään, vaikka
se kuuluisi jopa täysimääräisenä, jos kaikkia valvontoja ja raportteja näiltä osin, epäsel-
vyyksien osilta, ei ole keretty tekemään. Valvonnoista ei edelleenkään viljelijä saa min-
käänlaista pöytäkirjaa, ei ole tietoa siitä, onko valvonnassa havaittu puutteita vai ei. Vaik-
ka suullisesti todettaisiin, että asiat ovat kunnossa, voi puolen vuoden päästä ilmestyvä val-
vontapöytäkirja osoittautua sellaiseksi, että siitä on seuraamuksia. Mutta ennen kaikkea
sanktioitten kohtuullisuus olisi asia, johon pitäisi pystyä puuttumaan. Luen erään kansalai-
sen maaliskuun sähköpostista suoraan:

"Meillä Mavin tarkastajat tekivät valvontakäynnin lokakuussa 2014. Noin 170 eläintä
käytiin läpi hyvässä hengessä, ja tulos oli 99-prosenttisesti oikea. Vain kolmen vasikan
syntymäilmoituksissa oli viiveitä. Tänään oli sitten elyn tarkastus, ja sekin meni kohtuul-
lisen hyvin: 185 eläintä valvottiin, poistoissa ei ollut yhtään viivettä, korvamerkit olivat ok.
Muutaman vasikan kohdalla oli jokunen ylipäivä, ja kolmen astutussonnin pitopaikassa oli
virhe, vaikka tietenkin eläimet nyt olivat tilalla, olivat kesällä astumassa toisessa paikassa.
Kysynkin, kuinka se on perustuslain ja yleisen oikeuskäytännön mukaista lainsäätäjän
mielestä, että kun laki täydentävistä ehdoista on nyt tullut voimaan ja kiristettiin tulkintaa,
niin ennen uuden tulkinnan voimaantuloa tehdyt virheet rangaistaan nyt. Siis jos oikeus-
käytäntö muuttuu ja edellisen käytännön mukaan on toimittu, niin voiko olla, että sankti-
oidaan siitä vanhan käytännön tavasta? Kaiken lisäksi Mavin tarkastajat eivät tätä pitopaik-
kavirhettä silloin tarkastuksessaan ilmoittaneet vuonna 2014."

Tässä tapauksessa sanktio oli noin 5 000 euroa, ja sen lisäksi viljelijä joutuu kolmen
vuoden erityistarkkailuun. Viljelijä kysyy, mitä tekemistä tämänkaltaisella idiotismilla on
ruokaturvallisuuden kanssa. No, ei tietenkään mitään, ja kyllä se tuntuu kohtuuttomalta,
että vanhoista rikkeistä, jotka itse asiassa tässäkään salissa eivät varmaan kenenkään mie-
lestä niin huimilta rikkeiltä tunnu, että sonni on ollut toisella laitumella eikä sitä ole ym-
märretty ilmoittaa mutta se on ollut tallessa, tämäntyyppisistä seuraamuksena sitten voi
olla vaikka se 5 000 euroa.

Sen lisäksi nostan vielä erittäin kipeän lainsäädäntökohdan maatalouslomituslaista.
Henkilö oli hakenut työkyvyttömyyseläkettä, sitä ei hyväksytty, hän valitti tästä. Siitä oli
seurauksena, että viljelijä ei voi saada sijaisapua. Siis viljelijällä ei ole oikeutta sairastaa,
jos hänellä on oikeusprosessi kesken. Minusta tämä ei ole oikeusturvan mukaista.
12



Pöytäkirjan asiakohta PTK 83/2016 vp
14.57 Jani Mäkelä ps: Arvoisa puhemies! Kiitokset oikeuskanslerille mielenkiintoisesta
kertomuksesta.

Nostan tähän keskusteluun mukaan jatkoa tähän politiikan ja juridiikan väliseen proble-
matiikkaan. Otan lainauksen heti kertomuksen alusta: "Juristit ovat jarrumiehiä — niissä-
kin tilanteissa, joissa oikeastaan pitäisi jo painaa kaasua. Oikeusoppineet ovat pikemmin-
kin kehityksen esteitä kuin sen eteenpäin viejiä. Lakikirja kädessä ei uudistuksia tehdä."
Vaikka tämä onkin ehkä hieman karrikoiva avaus, se on silti ajankohtainen ja hyvä nosto
keskusteluun. Täytyy todeta ääneen, että juristitkin ovat ihmisiä. Ihmisillä on halu vaikut-
taa ympäristöönsä, ja niin on myös juristeilla. Joskus juristit voivat olla jarrumiehiä, silloin
kun he hakemalla hakevat laista tulkintoja, jotka edistävät heidän omaa maailmankuvaan-
sa ja elämänkatsomustaan. Erityisesti tämä näkyy perustuslakia tulkitsevilla ihmisoikeus-
juristeilla, joille lain tulkinta voi olla jopa tapa tehdä politiikkaa — tai siltä se ainakin näyt-
tää — politiikkaa, joka heille ei lakimiehinä kuulu. Asia kun on niin, että juristit tai asian-
tuntijat eivät ole saaneet yhtään ääntä, joiden mandaatilla voi säätää lakeja. Heidän tehtä-
vänsä on noudattaa lakeja ja kommentoida lakeja kysyttäessä.

Toinen asia, mikä tulee mieleen, on tämä keskustelu vaikutusarvioista ja niiden käyttö
poliittisena lyömäaseena. Nykyään tuntuu olevan keskusteluissa muotia, että jos joku pää-
tös tai esitys ei miellytä, niin ensimmäinen argumentti, mikä kaivetaan esiin on, että tätä,
tätä ja tätä vaikutusarviota ei ole tehty. Jos vaikutusarvio tehdään, niin seuraava vastaus on,
että vaikutusarvio ei kelpaa. Jokuhan ne vaikutusarviotkin aina tekee, ja se joku, joka ne te-
kee, on tyypillisesti virkamies tai asiantuntija, jota edelleenkään kansa ei voi vaihtaa. Po-
liitikot kansa voi vaihtaa.

Arvoisa puhemies! Minun mielestäni meidän täytyy korostaa eduskunnan valtaa päättää
näistä asioista. Meidät kansa voi vaihtaa.

14.59 Arja Juvonen ps: Arvoisa herra puhemies! Jossakin puheenvuorossa täällä arvos-
teltiin lainvalmistelun laatua. Kuitenkaan oikeuskanslerin tehtäviin ei kuulu osallistua itse
säädösvalmisteluun. Teillä on kuitenkin suuri ja tärkeä rooli valtioneuvoston ennakollises-
sa valvonnassa. Lainvalmistelussa voidaan olla yhteydessä Oikeuskanslerinvirastoon, kun
pohdittavana on perus- ja ihmisoikeuskysymykseen liittyviä seikkoja ja niitä tulee arvioi-
da. Kysyisin teiltä: millaisia yhteydenottoja saatte, ja ollaanko teihin yhteydessä?

Arvoisa puhemies! Sitten vielä palaan tähän terveydenhuollon kysymykseen: Täällä on
muun muassa tutkittu kantelua liittyen asian viipymiseen, jossa kantelija on pyytänyt poti-
lasasiakirjoihin merkityn väärän tiedon oikaisemista ja se on tehty pitkällä viiveellä, kui-
tenkin ilmeisesti sitten toteutettu. Nämä ovat juuri niitä pieniä asioita, joista tuossa ensim-
mäisessä puheenvuorossani myös mainitsin: kuinka kaikki ne, jotka eivät välttämättä ym-
märrä eivätkä tiedä tätä prosessia, miten kantelussa mennään eteenpäin ja mistä kaikista
asioista voidaankaan kannella, saavat äänensä kuuluviin? Täytyy sanoa, että tämä on sel-
lainen teema, josta itse olen saanut myös sähköpostia. On ollut henkilö, joka on ollut poti-
laana, ja sitten hänestä kirjoitetut diagnoositiedot ovat olleet hänen mielestään joiltakin
osin virheellisiä, ja hän on ihmetellyt, kuinka niitä voi sitten mennä oikaisemaan ja millai-
seen prosessiin siitä sitten joutuu. Kysyisinkin teiltä: miten me saamme nämä ihmisten ää-
net kuuluviin?

15.01 Johanna Ojala-Niemelä sd: Arvoisa herra puhemies! Ottaisin myös kantaa, kuten
edellä edustaja Mäkisalo-Ropponen, lainvalmistelun tasoon. Esimerkiksi eduskunnan pit-
13



Pöytäkirjan asiakohta PTK 83/2016 vp
käaikainen pääsihteeri Tiitinen otti kantaa asiaan jäädessään eläkkeelle vuodenvaihteessa,
ja hän arveli, että yksi heikentymisen syistä on se, että yksittäisiä selvitysmiehiä käytetään
entistä enemmän monijäsenisten työryhmien sijaan. Aiempina vuosikymmeninä nämä työ-
ryhmät olivat yleisempiä lakihankkeiden valmistelussa. Vaikka näihin paikka paikoin ras-
kassoutuisiin komitea-aikoihin ei ehkä kaivata takaisin, on totta, että yksittäisten selvitys-
miesten valmistelussa lait jäävät pakostakin kapeampialaisiksi kuin jos tämä olisi tehty
ryhmässä, jossa eri näkökulmia punnitaan painavammin.

Ongelmana on myös se, että uusien lakihankkeiden aikataulut ovat liian kireät. Voisin
luetella tukuittain esityksiä, joissa lausuntoaika on lyhyt tai lausuntoja jopa on hyvän hal-
lintotavan vastaisesti pyydetty kesäisin, jolloin esimerkiksi kuntien on suorastaan melkein
mahdoton ollut antaa lausuntoa, kun luottamushenkilöitä ei ole saatu kokoustamaan pai-
kalle. Meillä on myös isoja uudistuksia, jotka menevät yli vaalikausien, esimerkiksi nyt so-
te- ja maakuntaitsehallintouudistus. Myös koulutuksen osalta kaivattaisiin pitkäjänteisem-
pää politiikkaa kuin vain vaalikaudelle ulottuvaa, ja näkisin kyllä parempana, että valmis-
teltaisiin parlamentaarisessa ryhmässä, jolloin kaikki puolueet hallituspohjasta riippumat-
ta olisivat sitoutuneet viemään näitä uudistuksia eteenpäin isojen hankkeitten osalta. Myös
vaikutusarviot monesti puuttuvat, ei ole rahoituslaskelmia tai ne ovat vaillinaisia, sukupuo-
livaikutusten arviointia tai vaikutusarvioita lasten asemasta ei ole tehty. Olisi hyvä, että
laadusta ei kiireessäkään tingittäisi.

15.03 Lea Mäkipää ps: Arvoisa puhemies! Tästä kirjasta olisi paljon sanottavaa, mutta
puutun vain yhteen asiaan, joka on minulle läheinen ja josta esimerkiksi edustaja Heino-
nen käytti jo puheenvuoron. Eli täällä on otsakkeena "Koulun sisäilmaongelmiin olisi tul-
lut tarttua ripeämmin". Tosiaan eilen illalla oli tämä kansalaisinfo, ja olen jättänyt sisäil-
maa koskevan toimenpidealoitteen, ja refereeraan aika pitkälti eilistä puhettani.

Työterveyslaitoksen mukaan Suomessa ainakin 800 000 ihmistä altistuu päivittäin si-
säilmaongelmille. Altistumista kosteusvaurioille voi tapahtua niin kodeissa, päiväkodeis-
sa, kouluissa kuin työpaikallakin. Rakentamisen ja korjauksen tavoista on puhuttu paljon ja
niihin on etsitty oikeita tapoja ja ratkaisuja, samoin rakennusten oikeanlaista käyttöä oh-
jeistetaan. Kuitenkin kosteusvaurioiden johdosta jo sairastuneet ovat jääneet aivan liian vä-
hälle huomiolle. Kemikaaliherkistyneiden sekä sairastuneiden määrä kasvaa jatkuvasti, ja
sairastuneiden joukossa on kasvavassa määrin lapsia. Lukuisten kansainvälisten tutkimus-
ten mukaan kyseessä on voimakkaasti kasvava, työkyvyttömyyttä ja syrjäytymistä lisäävä
kansanterveysongelma. Jos oireiluun ei reagoida ajoissa ja oikealla tavalla, sairaus muut-
tuu krooniseksi ja aiheuttaa merkittäviä seurauksia sairastuneiden elämään, kuten toimeen-
tulon ja työ- tai opiskelupaikan menetys, taloudellinen romahdus, sosiaalinen eristäytymi-
nen ja jopa kodittomuus. Monen sisäilman vuoksi sairastuneen oireita ei oteta vakavasti,
vaan ne tilastoidaan vasten asianomaisten tahtoa usein psyykkisinä sairauksina mielenter-
veyspotilastilastoihin. Tällaisia kokemuksia on suurella osalla sairastuneista, joten synty-
vä tilastollinen harha on oletettavasti merkittävä. Sairastumisen tunnistaminen mahdolli-
simman aikaisessa vaiheessa ja varhainen puuttuminen tilanteeseen ovat edellytykset sai-
rauden pahenemisen ehkäisemiseksi. Putoaminen työelämästä tai nuoren syrjäytyminen si-
säilmasairauden vuoksi aiheuttaa yhteiskunnalle suurempia kustannuksia kuin ennaltaeh-
käisy tai kuntoutus.

Vuonna 2015 ympäristöherkkyys lisättiin kansainväliseen ICD-10-tautiluokitukseen
Suomessa nimikkeellä R68.81 eli Jatkuva tai toistuva poikkeuksellinen herkkyys ympäris-
14



Pöytäkirjan asiakohta PTK 83/2016 vp
tön tavanomaisille tekijöille. Kyseinen koodi ei kuvaa sairautta vaan oireita eikä täten oi-
keuta esimerkiksi sosiaalivakuutusetuuksiin. Koodi ei siis tuo kuntouttavaa apua sisäilma-
sairastuneille. Toistaiseksi on myös määrittelemättä, lasketaanko sisäilman kosteusvaurio-
mikrobit ja kemikaalit näihin tavanomaisiin tekijöihin. Jos Kela ei myönnä sisäilman aihe-
uttamaa oirekuvaa sairaudeksi, jäävät sairauspäivärahat saamatta. Sairauspäivärahaa ha-
kiessa ei voi samanaikaisesti olla työtön työnhakija. Sisäilmasta sairastunut ei voi myös-
kään päästä sairauseläkkeelle tai saada tarvittavaa päivittäistä apua ja tukea, vaikka olisi
pysyvästi invalidisoitunut, kun virallista sairautta tai todistetta invaliditeetista ei ole. Si-
säilmasairauksiin liittyviä eläkkeitä tai ammattitauti- ja työperäisiä sairauksia ei pääasial-
lisesti tällä hetkellä korvata. Kuntouttavia toimia korvataan satunnaisesti, kun diagnoosik-
si saadaan jokin muu kuin itse sisäilmasairastuminen.

Nykyisellään vaikeassakin tilanteessa olevat sairastuneet jäävät vaille yhteiskunnan
apua tai tukea eivätkä heidän kohdallaan toteudu samat perustuslailliset oikeudet kuin
muilla kansalaisilla. Tästä saimme hiljattain tietoa vihaisilta äideiltä. Sairastuneiden ohjaa-
minen erilaisiin käyttäytymisterapioihin tavoitteena opetella sietämään muun muassa ho-
metoksiinialtistusta on lisääntynyt. Työterveyslaitos ohjaa ympäristösairaita näihin tera-
pioihin ja järjestelmällisesti jopa pieniä lapsia, jotka oireilevat niin sanotuissa homekou-
luissa. Kokemusten kautta paras tapa edistää paranemista on altistuksen välttäminen.

Arvoisa puhemies! Lääkärikoulutukseen ei Suomessa ole vielä sisällytetty erilaisten al-
tisteiden tunnistamista, niihin liittyvien oireiden diagnosointia ja hoitoa. Virallinen lääkä-
rikoulutus esittää edelleen ympäristömyrkkyjen aiheuttamien sairastumisten olevan puh-
taasti psykosomaattispohjaista. Lääkärikoulutuksen ja yleisen tietotaidon saaminen ajan-
mukaiselle tasolle on yksi perusedellytys sille, että maahan saadaan luotua uusia tuki- ja
toimintajärjestelmiä, jotka estävät sairastuneiden putoamisen normaalielämästä.

Lopuksi yhteenvetona voin todeta, että sairastuneet tarvitsevat uudet diagnoosinumerot
saadakseen tukea toimenpiteisiin ehkäisemään lisäsairastumista, tukea kuntoutumiseen,
työllistymiseen, sairastuneille soveltuvien asuntojen hankintaan ja yhdenvertaiseen sosiaa-
liturvaan. Lisäksi terveydenhoitohenkilökunnalle tarvitaan ajanmukaista koulutusta sairai-
den diagnosointiin ja hoitoon. Tarkastusvaliokuntahan antoi 2. toukokuuta 2013 mietin-
nön, jossa se ehdottaa eduskunnan hyväksyttäväksi 14:ää erilaista kannanottoa. Siihen
kannattaa jokaisen tutustua.

Arvoisa puhemies! Toivon, että tämä vaikea asia pystyttäisiin ottamaan täällä eduskun-
nassa käsittelyyn. Kun on puhuttu tasavertaisesta ihmisestä, niin ajattelen juuri niitä pieniä
lapsia, kymmeniätuhansia, jotka käyvät tänä päivänä homekouluissa — voi olla niitä lap-
sia, jotka eivät parane siitä koskaan — ja samoin työelämässä olevia tuhansia aikuisia, jot-
ka ovat menettäneet työpaikkansa, jopa asunnonkin, koska he eivät pysty asumaan tavalli-
sissa asunnoissa, että mieluummin eletään teltassa tai parvekkeella. — Tämä lyhyesti, kii-
tos.

15.10 Anna Kontula vas: Arvoisa puhemies! Jotenkin viime vuosina on ollut muodikasta
poliitikoille syyttää oikeustieteilijöitä politikoinnista silloin, kun oikeustieteilijöiden kom-
mentit eivät miellytä. On totta, että perustuslaki ei ole ikuinen. Perustuslakiin on tehty sen
historian aikana useita muutoksia, ja Suomessa vielä useammin on tapana venyttää perus-
tuslain sisältöä tulkintakäytännön kautta. Mutta perustuslaki ei myöskään ole jotakin sel-
laista, minkä pitää taipua ja muuttua arvoilmapiirissä, niin kuin täällä joku esitti.
15



Pöytäkirjan asiakohta PTK 83/2016 vp
Perustuslaki on määritelmällisesti luonteeltaan ja idealtaan konservatiivinen. Se on tar-
koitettu tasaamaan maailman tuulia ja niitä arvoilmapiirien heilahduksia. Se näkyy jo sii-
nä, että se on vaikeutetun säätämisjärjestyksen takana. Se näkyy myös siinä, että muualla
perustuslaki on useimmiten tuomioistuimen takana ja meilläkin ykköstulkitsija, perustus-
lakivaliokunta, katsoo roolinsa itsenäiseksi muista poliittisista intresseistä. Viimeiseksi pe-
rustuslain konservatiivisuutta lisää se, että sen minimitason määrittää kansainväliset ihmis-
oikeussopimukset, jotka nimenomaan aikanaan ovat syntyneet suojaamaan ihmisiä polii-
tikkojen tyhmyyksiltä, sellaisilta poliittisilta päätöksiltä, jotka ovat ihmiskunnan historias-
sa johtaneet hirveisiin lopputuloksiin. Perustuslaki ja sen sisältö ei siis ole kiukuttelukysy-
mys, vaan se on kysymys, joka tulee ottaa vakavasti, ymmärtää sen merkitys, ymmärtää
sen rooli tässä meidän päätöksentekojärjestelmässä.

No, mitä tulee sitten paperittomiin. Paperittomat ovat meille poliittisesti melko uusi asia.
Minä tiedän paljon poliitikkoja, jotka joutuivat ensimmäistä kertaa pohtimaan paperitto-
muuskysymystä vasta pari vuotta sitten, kun asia tuli eduskunnassa esille terveydenhoi-
toon liittyvän lainsäädännön yhteydessä. Sen sijaan kansainvälisen ihmisoikeuskeskuste-
lun näkökulmasta paperittomat ovat hyvin vanha kysymys. Siitä näkökulmasta se, että
meillä perusoikeusuudistuksessa siirryttiin kansalaisesta "jokaiseen", ei ole mikään kau-
hean radikaali uudistus, vaan hyvässä linjassa sen kanssa, mihinkä kansainvälinen ihmis-
oikeuskeskustelu on menossa. On selvää, että se, mitä tämä "jokainen" tarkoittaa suhteessa
paperittomiin ihmisiin, selkiytyy vasta vähitellen tulkintakäytännön myötä.

On myös selvää, että meillä on paljon vanhentunutta lainsäädäntöä, paljon vielä sellais-
ta lainsäädäntöä, joka ei ehkä ole uudessa linjassa uuden perustuslain kanssa tai jolle ei ole
tehty perustuslakitarkastelua uuden perustuslain voimassa ollessa. Niitä sitten muokkail-
laan vähitellen sitä myöten, kun asia tulee ajankohtaiseksi, perustuslakivaliokunnan työlis-
tan kautta.

Meillä tehtiin keväällä 2015 eduskunnassa iso muutos meidän maahanmuuttopoliitti-
seen linjaan, kun päätettiin, että ne ihmiset, joita ei voida palauttaa kansainvälisten sopi-
musten vuoksi ja jotka toisaalta eivät suostu palaamaan vapaaehtoisesti, jätetään vain kai-
ken säätelyn ulkopuolelle, ikään kuin heitä ei olisi olemassa. Silloin kun tämä asia oli kes-
kustelussa, minä koetin kovasti kysellä, mitä me teemme sitten, kun näitä ihmisiä on sato-
ja, mitä me teemme sitten, kun näitä ihmisiä on tuhansia, kun meillä on tuhansia ihmisiä,
jotka ovat kokonaan tai merkittävältä osin meidän oikeusjärjestyksen näkökulmasta mar-
ginaalissa ja jotka vaativat meiltä aivan uusia erityistoimia. Silloin kukaan ei halunnut täs-
tä asiasta puhua. Nyt se tuntuu kovasti aktuaalilta.

Jos paperittomuus hoituisi maailmasta pois se kieltämällä, asia olisi monessa muussa
maassa, jossa paperittomuutta on ollut paljon pitempään kuin Suomessa, hoidettu jo ajat
sitten. Se ei toimi, se ei mene niin, sen me ainakin voimme oppia katsomalla vähän ympä-
rillemme. Me emme myöskään Suomesta käsin, niin kauan kuin meillä on jonkinnäköiset
hyvinvointirakenteet, voi tehdä niin huonoa tarjousta, että ihmisten kannattaisi palata nii-
hin olosuhteisiin, joista monet heistä ovat tulleet. Lisäksi on selvää, että tämä meidän jär-
jestelmämme ei kestä loputtomiin tämän kysymyksen välttelyä. Ja tässä kohtaa minä pa-
laisinkin oikeuskanslerin ja oikeuskansleri-instituution kertomukseen, oikeusasiamieheen
ja sen toimintaan. Nämä ovat niitä tahoja, joilta minä toivoisin enemmän kannanottoa,
enemmän linjausta suhteessa jo meidän olemassa olevaan lainsäädäntöön ja siihen, miten
sitä tulisi paperittomien kohdalla toteuttaa.
16



Pöytäkirjan asiakohta PTK 83/2016 vp
Toinen varapuhemies Arto Satonen: Jatkamme puhujalistaan, ja jos on puheenvuorotar-
peita, niin voi pyytää varsinaista puheenvuoroa.

15.16 Simon Elo ps: Arvoisa puhemies! Täällä kertomuksessa sivulla 146 käsitellään teh-
tyjä ratkaisuja, ja täällä on käsitelty ratkaisua, jonka korkein hallinto-oikeus teki 19. mar-
raskuuta 2014, jolloin korkein hallinto-oikeus kumosi lainvastaisena opetus- ja kulttuuri-
ministeriön päätöksen Perussuomalaiset Nuoret ry:n avustushakemuksesta nuorisotoimin-
taan vuodelle 2013. Henkilökohtaisesti tämä on tietysti siinä mielessä mielenkiintoinen
ratkaisu täältä lukea ja katsoa sitä oikeuskanslerinkin lausuntoa, kun itse olen tämän vali-
tuksen ollut aikanaan tekemässä. Ensinnäkin kiitän oikeuskansleria hyvin asiallisesta ja
punnitusta harkinnasta ja lausunnoista. Täällä oikeuskansleri toteaa "ministeriön asiaan
osallisten virkamiesten menetelleen lainvastaisesti perustaessaan päätöksensä muun ohel-
la järjestön esittämiin poliittisiin kannanottoihin ja jättäessään kuulematta järjestöä kysei-
sistä kannanotoista, joilla oli ollut vaikutusta ministeriön päätökseen". Varsin merkittävää,
että tosiaan päätös syntyi siitä, että nähtiin lainvastaiseksi se, että päätös perustui poliitti-
siin kannanottoihin, joita järjestö on tehnyt. Aikanaanhan tämä tukipäätös tehtiin silloin,
kun edustaja Paavo Arhinmäki toimi kulttuuri- ja urheiluministerinä — tämä tietysti teh-
tiin virkamiestyönä, esityksenä ministerille. Mikä on tässä korkeimman hallinto-oikeuden
päätöksessä ja tässä oikeuskanslerinkin luonnehdinnassa asiasta mielenkiintoista, on se,
että tässä hyvin vahvasti nähdäkseni puolustetaan sanan- ja mielipiteenvapautta, mikä on
hyvin hienoa.

Mutta se, minkä otin esille opetusministeri Sanni Grahn-Laasoselle, kun käsiteltiin nuo-
risolakia, sen uudistusta, on tietysti se, minkä oikeuskanslerikin täällä ottaa esille — kun
uudistustyö on käynnissä — että lakia olisi tältä osin kyllä selkiytettävä. Pitää varoa sitä,
että nuorisolailla ei kavenneta sanan- ja mielipiteenvapautta esimerkiksi tällaisen valtion-
avustusharkinnan yhteydessä.

Se, mikä tässä Perussuomalaiset Nuoret ry:tä koskevassa päätöksessä aikanaan oli var-
sinaisesti kyseessä tämän poliittisen mielipiteen osalta, johon silloin opetus- ja kulttuuri-
ministeriön virkamiehet ottivat kantaa, oli heidän mukaansa se, että "järjestön näkemykset
monikulttuurisuuteen liittyvissä asioissa ovat olleet ristiriidassa nuorisolain arvopohjan
kanssa". Eli kuten nähdään, niin suoraan viitataan nuorisolakiin, sen arvopohjaan, eli sii-
hen lainsäädäntöön, mitä nyt sitten ollaan uudistamassa. Herää tietysti juuri kysymys siitä,
missä menee tavallaan se raja, milloin voidaan esimerkiksi valtiontuen kohdalla katsoa,
että jonkun järjestön, joka tukea hakee sinänsä muuten asiallisin perustein, joku tällainen
mielipide sitten estäisi tuen saamisen.

Aikanaan, kun tämä oli käsittelyssä, niin media nosti mielestäni hyvin aiheellisesti esil-
le sen, että samaan aikaan esimerkiksi Kokoomusnuoret oli tehnyt lausunnon siitä, että kii-
hottaminen kansanryhmää vastaan pitäisi poistaa lainsäädännöstä. Se ei kuitenkaan ollut
heitä estänyt saamasta valtiontukea. Eli on hyvin vaikea tehdä harkintaa tämmöisen suh-
teen, että mikä on sitten nuorisolaissa se arvopohja, jonka perusteella lähdettäisiin joltain
järjestöltä valtiontukea eväämään. Ja siksi onkin nähdäkseni merkittävää, että sekä kor-
kein hallinto-oikeus että oikeuskansleri tässä omassa tulkinnassaan näkevät, että sanan- ja
mielipiteenvapaudella pitää olla hyvin merkittävä painoarvo ja ei voi kovin heppoisin pe-
rustein lähteä määrittelemään sitä, mitä poliittinen järjestö saa olla mieltä jostain poliitti-
sesta kysymyksestä.
17



Pöytäkirjan asiakohta PTK 83/2016 vp
Se, mikä tästä on myös tehnyt hyvin ongelmallisen kysymyksen silloin aikanaan, ja
näyttää siltä, että tekee edelleen, on se, että nämä esitykset tästä valtiontuesta nuorisojär-
jestöille tekee, voi sanoa, osittain poliittisesti nimitetty toimikunta, jossa on siis toimijat,
jotka ovat toimineet tai toimivat aktiivisesti poliittisissa puolueissa tai poliittisissa nuoriso-
järjestöissä. Eli siinäkin mielessä on hyvin vaikea ajatella, miten tällaiset toimijat voisivat
tavallaan arvioida toisten poliittisten toimijoiden oikeutta muodostaa mielipiteitään poliit-
tisiin kysymyksiin. Toivon, että tähän ministeri Grahn-Laasonen myös tosiaan paneutuu,
että sanan- ja mielipiteenvapautta kunnioitetaan mahdollisimman pitkälle, muuten yleisen
lain ja hyvän maun rajoissa.

Sen verran haluan ottaa kantaa siihen, mitä edustaja Kontula tässä sanoi ja pohdiskeli:
Pohdintahan on paikallaan — itse olen perustuslakivaliokunnan jäsen, ja täytyy käydä jat-
kuvaa pohdintaa siitä, mikä on suomalaisen yhteiskunnan suhde perustuslakiin, miten sitä
tulkitaan. Uskon, että ei kukaan halua sulkea oikeusoppineiden suuta julkisuudessa esittää
näkemyksiään, ja heidän pitääkin suorastaan esittää näkemyksiään, varsinkin jos toimitta-
ja niitä kysyy. Mutta se, mikä on ongelmallista näin perustuslakivaliokunnan jäsenen nä-
kökulmasta, on se, että jos tulee sellainen tunne, että tavallaan julkisuuden kautta jollain ta-
valla ohjattaisiin tiettyyn suuntaan päätöksentekoa tai, sanoisin, liialti ihmisten ajattelua
siinä suhteessa, että unohdetaan se, että on kansanvallan kautta valitut kansanedustajat, jot-
ka sitten ovat näitä asioita arvioimassa ja myöskin sitten lopulta päättämässä, ja heidän har-
kintaansa sitten viime kädessä perustuu se, miten oikeusoppineiden näkemykset sitten sii-
nä päätöksessä otetaan huomioon. Useinhan kuitenkin on kyse asioista, joissa oikeusoppi-
neidenkin näkemykset jakaantuvat hyvin vahvasti. Eli tavallaan tällaista määräenemmis-
töistä harkintaa, että oikeusoppineista valtaosa olisi tätä mieltä ja sen perusteella voidaan
tehdä tietty päätös, niin on niin, että aika harvassa kysymyksessä asia menee niin, vaan jou-
dutaan enemmänkin tekemään laadullista harkintaa eli siltä pohjalta, kenellä on paras ar-
gumentti, sitten tekemään tämä perustuslakivaliokunnan mietintö tai lausunto.

Ja mitä tulee tähän kysymykseen paperittomista, niin ymmärrän sinänsä tämän edustaja
Kontulan näkemyksen siitä, että paperittomat pitää ottaa jollain tavalla lainsäädännössä
huomioon, ja tämän ryhmän olemassaoloa ei tietenkään voi kiistää, mutta toisaalta on mi-
nusta erikoinen ajatus, että ei olisi mitään merkitystä sillä, onko laittomasti vai laillisesti
maassa, esimerkiksi mitä tulee siihen, millainen tulkinta otetaan siitä, saako toimeentulo-
tukea vai ei. Minun nähdäkseni — viitaten siihen, mitä edustaja Kontula sanoi — se ei toi-
mi ja se ei ole oikein, jos ajatellaan, että kaikki samat oikeudet ovat paperittomalla kuin oli-
si Suomen kansalaisella. Eli kyllä jonkinlainen ero täytyy olla sen laillisen ja laittoman vä-
lillä, ja tämä on sitä tulkintaa, mitä tässä sitten täytyy valiokunnankin tehdä.

Mutta tosiaan, kiitän oikeuskansleria erinomaisesta toimintakertomuksesta, ja näillä
huomioilla halusin nykyiselle opetusministerille myös antaa hieman evästystä siihen, että
tällainen tapaus on aikanaan ollut sanan- ja mielipiteenvapaudesta ja se on syytä ottaa huo-
mioon myös tätä uutta nuorisolakia sorvattaessa.

15.24 Ilkka Kantola sd: Arvoisa puhemies! Eduskunta ja perustuslakivaliokunta joutui
viime vaalikaudella useampaan kertaan pysäyttämään yritykset saada sote-ratkaisu Suo-
meen. Valiokuntaan tuotiin paperi, josta ei voitu lausua, koska se ei ollut hallituksen laki-
esitys. Sitten tuotiin parikin lakiesitystä, toinen hallituksen esitys ja sitten valiokunnan no-
peasti tekemä esitys, ja kaikki nämä törmäsivät perustuslakiin, eikä asioita voitu viedä
eteenpäin. Silloin heräsi kysymys siitä, eikö lainvalmisteluvaiheessa olisi syytä kuulla pe-
18



Pöytäkirjan asiakohta PTK 83/2016 vp
rustuslakiasiantuntijoita huomattavasti systemaattisemmin, niin että siitä hallituksen laki-
esityksestä, joka tulee eduskuntaan, voitaisiin silloin jo varsin suurella todennäköisyydellä
tietää, että se on perustuslain piiriin mahtuva.

No, tähän problematiikkaan itse asiassa, arvoisa oikeuskansleri, emeritusprofessori
Markku Helin viittaa siinä mielipidekirjoituksessaan, josta osaa olette siteerannut tässä
kertomuksessa. Löysin tämän Markku Helinin mielipidekirjoituksen. Hän ottaa esiin mi-
nisteri Rehnin pohdiskelun siitä, miten tässä niin sanotussa pakkolakiasiassa olisi pitänyt
saada ajoissa perustuslakiasiantuntijoilta arvio siitä, kannattaako hallituksen tässä ja tässä
suunnassa edetä. Lainvalmistelun probleemiksi Markku Helin toteaa juuri sen, että riittä-
vää perustuslakiasiantuntijoiden käyttöä, sellaista instituutiota, meillä ei oikein ole siinä
vaiheessa, kun valtioneuvosto tai ministeriö valmistelee lakiesityksiä. Kysyisin oikeus-
kanslerin kantaa siihen, pitäisikö meidän kehittää tai korostaa tätä perustuslakiasiantunti-
joiden käyttöä jo siinä lainvalmisteluvaiheessa ennen kuin tulevat sitten esitykset perustus-
lakivaliokunnan käsittelyyn, jossa tietysti eduskunta sitten ottaa kantaa näihin.

15.26 Sari Tanus kd: Arvoisa puhemies! Tässä on otettu monia tärkeitä asioita esille,
muun muassa nämä sisäilmaongelmat ja niiden moninaiset terveysvaikutukset ja terve ra-
kentaminen jatkossa ja niin edelleen. Tärkeitä asioita.

Mutta minä haluaisin nostaa esille perus- ja ihmisoikeudet Suomessa. Tämä puheenvuo-
ro tulee vähän yllättäen. Mutta kun selasin tätä oikeuskanslerin kertomusta vuodelta 2015,
täällä hyvin selkein kirjaimin on sanottu, että oikeuskanslerin toimenkuvaan kuuluu muun
muassa perus- ja ihmisoikeuksien valvonta, ja sen otsikon alla on eri kappaleita yhdenver-
taisuudesta, siellä on uskonnon- ja omantunnonvapaudesta, oikeudesta työhön ja niin edel-
leen, ja sitten kun kääntelin näitä sivuja, niin täällähän tulee selkeästi: esimerkiksi perus-
tuslain 6 §:n mukaan ihmiset ovat yhdenvertaisia lain edessä, ketään ei saa ilman hyväk-
syttävää perustetta asettaa eri asemaan sukupuolen, iän, alkuperän, kielen, uskonnon, va-
kaumuksen, mielipiteen, terveydentilan, vammaisuuden tai muun henkilöön liittyvän syyn
perusteella. Edelleen perustuslain 11 §:n mukaan jokaisella on uskonnon- ja omantunnon-
vapaus. Uskonnon- ja omantunnonvapauteen sisältyy oikeus tunnustaa ja harjoittaa uskon-
toa, oikeus ilmaista vakaumus ja oikeus kuulua tai olla kuulumatta uskonnolliseen yhdys-
kuntaan ja niin edelleen. Edelleen, jos yhtenä kappaleena vielä nostan esiin, perustuslain
18 §:n mukaan jokaisella on oikeus lain mukaan hankkia toimeentulonsa valitsemallaan
työllä, ammatilla tai elinkeinolla ja niin edelleen.

En tiedä, kuinka hyvin arvoisa oikeuskansleri on tietoinen, että Suomessa kaikkia näitä
perustuslain lupaamia oikeuksia rikotaan terveydenhuollossa. En tiedä, kuinka hyvin ar-
voisa oikeuskansleri on tietoinen siitä, että jos on vakaumus, kristillinen, uskonnollinen tai
eettinen vakaumus, ettei halua olla osallisena elämän lopettamiseen, niin se rajoittaa Suo-
messa opiskelumahdollisuuksia, opiskelupaikkaan pääsemistä. Esimerkiksi gynekologian
alalla ei ole Suomessa mahdollista saada erikoistumispaikkaa, mikä rajoittaa sen alan am-
matin harjoittamista, sillä alalla eteenpäin pääsemistä. Kätilöt nykytietämyksen mukaan
voivat hankkia ammatin, mutta heillekin, jos he eivät suostu elämän lopettamiseen, esimer-
kiksi täällä pääkaupunkiseudulla osoitetaan ovea tai paremminkin ei anneta työpaikkaa ol-
lenkaan, elleivät he suostu raskaudenkeskeytyksiä suorittamaan. Tämä siitäkin huolimat-
ta, että synnytysten hoitaminen, elämän auttaminen tähän maailmaan on yksi perustavaa
laatua olevista ammateista ja samoin naistentautien, synnytysten erikoislääkärin ammatti.
19



Pöytäkirjan asiakohta PTK 83/2016 vp
Itse olin alullepanijana siinä kansalaisaloitteessa, joka keräsi lähes 70 000 allekirjoitus-
ta. Nimenomaan siinä peräänkuulutettiin, että he, jotka joko uskonnollisen tai eettisen va-
kaumuksen perusteella eivät voi osallistua elämän lopettamiseen, voisivat saada yhtäläiset
oikeudet ja yhtäläiset mahdollisuudet opiskeluun, ammatin hankkimiseen, ammatin har-
joittamiseen ja uralla etenemiseen.

Kuitenkin eduskunnassa, kun käytiin keskustelua aiheesta, sitä jyrättiin monien kansan-
edustajien toimesta sillä perustelulla, että se vaikeuttaisi abortin saamista Suomessa. Kui-
tenkin naisilla on lainmukainen oikeus saada abortti. Itse naistentautien, synnytysten eri-
koislääkärinä olen sitä mieltä, että tämän osa-alueen potilaiden hoito, niin ennen toimenpi-
dettä kuin sen jälkeenkin, tulee saada paremmaksi tässä maassa. Kun on lakisääteinen oi-
keus tähän hoitomuotoon tai hoitoon, niin se tulee turvata joka ikisessä kolkassa Suomes-
sa. Kukaan tässä salissa, joka käytti tuolloin puheenvuoroja, ei ollut huolissaan siitä, että
läheskään kaikki lääkärit pienellä paikkakunnalla tai pohjoisessa eivät suorita esimerkiksi
sydämen varjoainekuvauksia, jos tulee hyvinkin elämää uhkaavia rintakipuja, eikä moni-
kaan siellä suorita polvi- tai lonkkaleikkauksia tai monia muita toimenpiteitä, mutta kaik-
kien näidenkin potilaitten hoito järjestyy niin kuin järjestyy kaikkien tarvittavien naisten-
tautien, synnytysten alaan kuuluvien potilaidenkin tutkimus ja hoito asianmukaisella taval-
la, niin kuin lain mukaan ja hyvän hoitokäytännön mukaisesti kuuluukin.

No, tämä kansalaisaloite äänestettiin nurin joulukuussa, mutta tämän jälkeen se on saa-
nut hyvin laajaa huomiota kansainvälisesti, ja kun tätä kerron, olen oikeastaan hyvin kak-
sijakoisella mielellä, koska toisaalta olen iloinen siitä, että monin paikoin monet järjestöt
kansainvälisesti ovat kiinnittäneet huomiota ja itse asiassa ihmetelleet, voiko Suomessa,
joka on länsimainen demokratia ja oikeusvaltio ja jossa naisten oikeuksia, lasten oikeuk-
sia, ihmisoikeuksia, sanan- ja uskonnonvapautta, perusoikeuksia kunnioitetaan, tämä olla
totta. Minulle se on ollut hyvin kipeä ja itse asiassa häpeällinen asia. Olen aikaisemmin ol-
lut maailmalla hyvin paljon rinta rottingilla ylpeänä Suomesta, suomalaisuudesta ja yhteis-
kunnan rakenteista ja oikeuksista huolehtimisesta täällä.

Mutta joka tapauksessa Brysseliin Euroopan parlamenttiin omantunnonvapausseminaa-
riin kutsuttiin alkuvuodesta. Siellä oli suuria juristijärjestöjä, ja sieltä meni komissiolle tie-
toa, ja suurten puolueiden eri järjestöjen edustajia oli siinä seminaarissa, ja siellä muun
muassa kysyttiin, että ymmärsimmekö me oikein, että suomalaisilta gynekologeilta voi-
daan evätä kokonaisuudessaan synnytysten hoitaminen, jos he eivät voi osallistua joko eet-
tisen tai uskonnollisen vakaumuksen vuoksi elämän lopettamiseen eli aborttiin, siitäkin
huolimatta että se voi monissa työpaikoissa tulla erittäin harvoin eteen. Ja minä sanoin, että
tämä on aivan totta, koko tämmöinen perustavaa laatua oleva ammatti voidaan Suomessa
evätä vakaumuksen perusteella.

Sen jälkeen Pikkuparlamentissa keväällä oli koolla For the Next Generations, tämmöi-
sen YK:n alaisen niin sanotun round table -verkoston jäsenet, ja heidän kokouksessaan sain
olla puheenjohtajana. Siellä oli parlamentaarikkoja eri maista ja edelleenkin, kun oli kyse
koulutuksesta, heidän oli vaikea uskoa, että Suomessa voidaan näin rajoittaa koulutuspaik-
kaan pääseminen ja ammatin saaminen ja sen harjoittaminen. For the Next Generations ke-
räsi Pikkuparlamentissa edustajia yli sadasta eri maasta, ja siellä oli muun muassa Brysse-
listä suuren juristijärjestön edustaja puhumassa, ja hän toi edelleenkin esiin sitä epäkohtaa,
mikä Suomessa on.

Monissa muissakin tällaisissa kansainvälisissä järjestöissä — viimeksi taisi olla toissa
päivänä, kun ihmisoikeusjärjestön edustaja vieraili täällä Suomen eduskunnassa, meillä oli
20



Pöytäkirjan asiakohta PTK 83/2016 vp
ihmisoikeusryhmän kokous siellä — edelleen hämmästystä herättää, voiko Suomen kaltai-
sessa oikeusvaltiossa, missä pyritään kaikkien ihmisoikeudet, myös uskonnonvapaus, ta-
kaamaan, edelleen tänä päivänä 2016 olla tilanne, että evätään vakaumuksen vuoksi opis-
kelupaikka, työpaikka ja uralla eteneminen. Minä tiedän, että Brysselissä Euroopan parla-
mentissa on useampia järjestöjä, joille Suomi on silmätikkuna siinä mielessä, että täältä ke-
rätään raportteja ja tullaan julkaisemaan niiden raporttien perusteella myös julkaisu.

Sanoisin lyhyesti nyt näin: Minä toivoisin, kun oikeuskanslerin, niin kuin ymmärrän,
toimenkuvaan myös kuuluu huolehtia näistä asioista, että me voisimme saada tämänkin
asian Suomessa tolalleen. Silloin reilut 40 vuotta sitten, kun raskaudenkeskeytys tuli lail-
liseksi Suomessa, se mahdollisti sen, että monet tavattoman ikävät ja henkeä uhkaavat
komplikaatiot, mitä laittomista aborteista oli käsillä, saatiin pois. Ja monet iäkkäämmät gy-
nekologit, jotka silloin olivat toimessa, sanoivat, että se oli hyvä asia, pelastettiin henkiä.
Raskaudenkeskeytys on laillinen Suomessa, ja sitä tietyissä paikoissa tietyillä poliklini-
koilla hoidetaan, niin kuin kuuluukin. Mutta ei voi olla oikeusvaltiossa niin, että samanai-
kaisesti kun tytöt ja naiset saavat oikeuden halutessaan saada myös tällainen toimenpide,
niin niinkin perustavaa laatua olevia ammatteja kuin esimerkiksi kätilön tai naistentautien
ja synnytysten lääkärin ammatti evätään, toisin sanoen, että suomalaiset joutuvat matkus-
tamaan ulkomaille ja hankkimaan siellä esimerkiksi naistentautien ja synnytysten erikois-
lääkärin spesialiteetin ja palaamaan sen jälkeen Suomeen. Suurin osahan minun ammat-
tialaani kuuluvista erikoislääkäreistä toimii sellaisissa toimipaikoissa, missä tämäntyyppi-
siä potilaita ei edes käsitellä, eli suurin osa gynekologeista hoitaa esimerkiksi ikäihmisiä,
syöpätauteja, lapsettomuushoitoja ja monia monia muita, ammattiala on tavattoman laaja.
Toivoisin, että oikeuskansleri puuttuu tähän asiaan.

15.36 Jari Ronkainen ps: Arvoisa puhemies! Olisin tuohon edustaja Kontulan puheen-
vuoroon halunnut äsken puuttua. Käytettiin sanaa "paperiton henkilö". Täytyy muistaa,
että paperiton henkilö voi myös olla laillisesti maassa, jos hän on vielä siinä tilanteessa, et-
tei hänen tilannettaan ole käsitelty. Laittomasti maassa oleva henkilö on sitten ihan jotain
muuta, hänen asiansa on jo saanut päätöksen.

Täällä salissa on puhuttu perusoikeuksista ja ihmisoikeuksista. Välttämättömät tarpeet
pitää tietysti taata kaikille, mutta se, mitä se tarkoittaa, on nimenomaan ruoka, majoitus,
hygieniatarvikkeet, lääkkeet ja muu välttämätön. Lähtökohta on kuitenkin se, että nämä
kyseiset henkilöt ovat laittomasti maassa — ei heillä voi olla samoja oikeuksia kuin niillä
henkilöillä, jotka ovat laillisesti. Tämä sinänsä toimii, jos näin olisi, myös houkuttavuuste-
kijänä, ja aivan kuten tuossa edustaja Jalonen ja muutama muukin ovat sanoneet, niin ha-
luammeko me antaa sitä viestiä maailmalle, että meillä Suomessa ei lakia tarvitse noudat-
taa, että jos et noudata lakia, niin ei se mitään haittaa, ei sinulta rahoja silti evätä? Näinhän
se asia ei voi olla.

15.37 Teuvo Hakkarainen ps: Arvoisa puhemies! Sosialismi on sairautta, minun mieles-
täni ainakin, mutta valitettavasti nykyinen lainsäädäntö istuttaa meitä kaikkia niihin sosia-
lismin saappaisiin, ja se ei toimi.

Kiitän erityisesti edustaja Zyskowiczia niistä puheenvuoroista, joita hän käytti tähän ai-
heeseen liittyen. Minusta kallis ja pitkä turvapaikanhakuprosessi menettäisi ainakin osit-
tain merkityksensä, jos lopputulemana olisi se, että toimeentulotuki kuuluisi myös laitto-
masti maassa oleville. Niille, jotka saavat kielteisen päätöksen, voimme maksaa paluuli-
21



Pöytäkirjan asiakohta PTK 83/2016 vp
pun ja lisäksi antaa elinikäisen maahantulokiellon. Meillä ei ole varaa eikä velvollisuutta
elättää kaikkia, jotka tänne tulevat enemmän tai vähemmän sepitettyine tarinoineen. Ai-
dosti hädänalaiset ovat asia erikseen, mutta heillä tuskin on varaa maksaa tuhansia euroja
salakuljettajalle, he pysyvät siellä kotimaassaan. Sieltä nyt tulee näitä turvapaikkaturisteja,
jotka tulevat tänne siipeilemään, sinne niihin oloihin jäävät heidän vaimonsa, lapsensa, jot-
ka tarvitsisivat sitä apua. (Anna Kontula: Te kielsitte perheenyhdistämisen!)

Sitten vielä tästä, mitä tulee terveydenhuoltoon, ilmaiseen semmoiseen. Minulta esimer-
kiksi monet huolestuneet ihmiset kysyvät, miksi meillä on rahaa hoitaa tuhansien maahan-
tulijoiden terveyttä, nuorten miesten, kun kantasuomalaiset miettivät, miten saisi rahaa ja
miten pääsisi vastaanotolle, lääkkeet maksavat ja niin edelleen, leikkausjonot ovat pitkiä.
Nämä laittomasti täällä olevat tulevat kaikkien jonojen ohitse, ja heitä kyllä hyysätään. Sik-
si sanon, että sosialismi ei käy tähän hommaan. Meidän täytyy kansallisesti ottaa ensin
suomalaiset ja täällä asuvat työtä tekevät ihmiset huomioon, ja sitten vasta ruvetaan maa-
ilmaa parantamaan. — Kiitos.

15.41 Anna Kontula vas: Toteaisin ensin edustaja Ronkaiselle, että tietoisesti en käytä
käsitettä "laittomasti maassa oleva" sen takia, että kansainvälisessä keskustelussa se on
erittäin ristiriitainen käsite ja siihen liittyy monia semmoisia taustaolettamia, joita minä en
halua olla kannattamassa ja tuoda suomalaiseen keskusteluun.

Mutta kovasti suosittaisin edustaja Ronkaista tutustumaan siihen, mitä toimeentulotuel-
la nykypäivänä saa, kun hän sanoo, että pitää taata ruoka, majoitus, lääkkeet ym. mutta ei
toimeentulotukea. Toimeentulotuki, 484 euroa, jos oikein muistan, kuussa, ei kyllä riitä
kauheasti muuhun kuin siihen ruokaan, majoitukseen, lääkkeisiin ym., eikä kaikkien koh-
dalla kyllä siihenkään. Näiden käsitteleminen kahtena eri kysymyksenä osoittaa vain tietä-
mättömyyttä siitä, mikä on suomalaisen toimeentulotuen nykytaso.

Mitä tulee perustuslakiin ja siihen keskusteluun, että se estäisi, perustuslaki, meiltä po-
liittisen päätöksenteon ja poliittisen tahdon toteutumisen: Useimmitenhan perustuslakiva-
liokunnan tekemät muutokset — huom. muutokset ja huomiot ovat suosituksia — silloin
kun ne ovat säätämisjärjestyskysymyksiä, liittyvät tavallisesti johonkin sellaiseen pieneen
yksityiskohtaan, joka on varsin helppo korjata. Meillä on loppujen lopuksi meidän lainsää-
dännössä hallituksen esityksissä hyvin vähän sellaisia, jotka menevät pykälän taakse pe-
rustuslakivaliokunnassa. Prosentti on todella todella pieni. Mutta jos nyt sitten on kuiten-
kin niin, että on iso ristiriita perustuslain ja jonkun hallituksen esityksen välillä ja poliittis-
ta tahtoa sen läpiviemiseen, niin siinä tapauksessa me muutamme perustuslakia. Ei siinä
ole mitään sen ihmeellisempää. Meillä on olemassa siihen ihan vakiintunut käytäntö, mi-
tenkä se tapahtuu. Ei perustuslaki mitään poliittista tahtoa estä, se vain vähän hidastaa pa-
himpia tyhmyyksiä.

15.43 Heli Järvinen vihr: Arvoisa puhemies! Nyt kun oikeuskansleri on paikalla, on pak-
ko kommentoida terveydenhuollon ammattilaisten oikeutta kieltäytyä abortista. Täällä
eduskunnassa käytiin aiheesta laaja, monipuolinen ja suurimmaksi osaksi hyvin asiallinen
keskustelu, jonka lopputulema oli se, että yhteispäätöksellä tämä nykyinen käytäntö pää-
tettiin pitää voimassa eli se, että terveydenhuollon ammattilaisilla ei ole oikeutta kieltäytyä
abortista.

Isona syynä siihen ratkaisuun oli muun muassa se, että jos uskonnollisista tai muista eet-
tisistä syistä tällainen oikeus tulisi, olisi yhtä lailla tultava oikeus muun muassa kieltäytyä
22



Pöytäkirjan asiakohta PTK 83/2016 vp
hoitamasta naisia, ja sitä emme halua, vaan haluamme pitää lääkärit kaikkien yhteisessä
käytössä. Lisäksi juttelin silloin, keskustelin useammankin lääkärin kanssa ja muun muas-
sa näiden aloitteen tekijöiden kanssa tilanteesta, ja hekin tunnustivat sen tosiasian, että suu-
rimmassa osassa terveydenhuoltolaitoksia pyritään kunnioittamaan lääkäreiden arvoja ja
ajattelumaailmaa ja pyritään siihen, ettei kukaan vastentahtoisesti joutuisi tätä ikävää toi-
menpidettä hoitamaan. Ymmärrän hyvin, jos lääkärille se ei ole niitä työpäivän kohokoh-
tia.

Tästä lakialoitteesta, kansalaisaloitteesta oli kuitenkin se hyöty, että selkeästi pohdin-
taan jäi se, millä saisimme abortin tarvetta vähenemään ja millä saisimme ehkäisyä paran-
nettua. Ja on ollut ilo huomata, että moni kunta tämän keskustelun ja kansalaisaloitteen jäl-
keen on ottanut käyttöön muun muassa maksuttomia e-pillereitä nuorille, mikä on selkeä
parannus entiseen, menneeseen ja mikä auttaa tässä tilanteessa myös niitä lääkäreitä, jotka
eivät näitä toimenpiteitä halua tehdä.

15.45 Sari Tanus kd (vastauspuheenvuoro): Arvoisa puhemies! Olen aivan samaa mieltä
edustaja Järvisen kanssa, että raskaudenkeskeytyksen tarpeen vähentämiseksi pitäisi ni-
menomaan saada ehkäisyasiat sillä tavalla kuntoon, että kun raskaus tulee ajankohtaiseksi,
se olisi aina iloinen asia. On totta, että osassa sairaaloita pyritään vakaumus huomioimaan
ja myös esimerkiksi jos lääkäri tai hoitaja, kätilö on itse raskaana, niin on aivan yleinen
käytäntö, että silloin ei tarvitse osallistua raskaudenkeskeytyksiin.

Mutta niin kuin sanottu, tässä laajassa ammatissa raskaudenkeskeytykset ovat nykyisin
vain hyvin hyvin hyvin pieni osa sitä koko ammatinkuvaa, varsinkin kun nykyisin raskau-
denkeskeytykset tehdään suurelta osilta — yli 90 prosenttia — kotona eli naiset itse teke-
vät sen. Mutta edelleenkin on, että erikoistumaan ei pääse, se evätään ja että toisaalta, niin
kuin sanottu, on myös suuria sairaaloita, missä kätilöille jo ilmoitetaan se, että jos ei osal-
listu, voi osallistua raskaudenkeskeytykseen... Vaikka nämä samaiset kätilöt (Puhemies
koputtaa) esimerkiksi ovat sanoneet, että he voisivat hoitaa esimerkiksi vaikeita tapauksia,
jolloin on syntymässä vammainen lapsi tai kuollut lapsi.

Ja vielä jos saan sanoa sen, että tässä (Puhemies koputtaa) on kyse elämästä ja kuole-
masta. Tämä on aivan erityyppinen kysymys kuin mikään muu.

Toinen varapuhemies Arto Satonen: Palataan puhujalistaan.

15.46 Veera Ruoho ps: Arvoisa puhemies! Edustaja Kontulalle sanoisin näin, että itse
sekä turvapaikkatutkintaa että maastakarkotusesityksiä tehneenä ja siihen tutkintaa tehnee-
nä näen, että kylläkin tämä termi "laittomasti maassa oleskeleva" on täysin validi ja voim-
me sitä kyllä, kuten edustaja Ronkainen käytti, aivan hyvin käyttää. Itse ajattelen monia
turvapaikanhakijoita, jotka ovat tulleet paperittomina: kun he ovat hakeneet turvapaikkaa,
he ovat laillisesti maassa, kunnes kielteinen päätös on lainvoimainen.

15.47 Ben Zyskowicz kok: Arvoisa herra puhemies! Jouduin välillä olemaan toisessa ko-
kouksessa eikä minulla ole ollut tilaisuutta seurata keskustelua, mutta itsekin kiinnitin huo-
miota siihen, että edustaja Kontula aikaisemmin käytti ilmaisua "paperittomat", ja tiedän
hyvin, että tämä on yleinen käsite, jota käytetään eri kielissä ja eri yhteyksissä. Mielestäni
"paperittomat" on kuitenkin jonkin verran hämäävä yleiskäsite, koska tuon käsitteen alle
sijoittuu sekä heitä, jotka ovat laillisesti Suomessa, että heitä, jotka ovat laittomasti Suo-
23



Pöytäkirjan asiakohta PTK 83/2016 vp
messa. Mitä tarkoitan? Tarkoitan sitä, että kun Suomessa viime aikoina on puhuttu pape-
rittomista, esimerkiksi Global Clinicin yhteydessä, niin usein tarkoitetaan esimerkiksi Suo-
messa, lähinnä pääkaupunkiseudulla, olevia EU-kansalaisia, jotka elättävät itseään kerjää-
mällä. Heitä me kutsumme paperittomiksi, mutta nämä ihmiset, nämä EU-kansalaiset, ovat
täysin laillisesti Suomessa. Se on aivan eri asia, että minä kieltäisin kerjäämisen, mutta sii-
tä ei nyt ole kyse. Eli nämä ihmiset ovat laillisesti Suomessa. Samoin turvapaikanhakija,
joka on hakenut turvapaikkaa ja saanut esimerkiksi Maahanmuuttovirastolta kielteisen
päätöksen, josta on valittanut Helsingin hallinto-oikeuteen, on täysin laillisesti Suomessa.
No, sitten jos paperiton-käsitteellä tarkoitetaan sellaista turvapaikanhakijaa, joka on saa-
nut lainvoimaisen kielteisen päätöksen ja jolla myös käännytyspäätös on voimassa, niin
silloin hän voi olla jonkun mielestä paperitonkin, mutta hän on laittomasti Suomessa. Siis
Suomen lain mukaan hänellä ei ole oikeutta olla Suomessa ja hänen pitäisi poistua Suo-
mesta.

Viitaten siihen, mitä aikaisemmin puhuin toimeentulotuen saamisen edellytyksistä, on
tärkeätä, että teemme eron laillisesti ja laittomasti Suomessa olevien välillä. Esimerkiksi
EU-kansalaiset, jotka kerjäävät Suomessa, ovat täysin laillisesti, mutta heillä on omat
syynsä olla hakematta toimeentulotukea, joka tietyn ajan itse asiassa heille kuuluisi, mutta
se olisi myös, jos he toistuvasti turvautuvat toimeentulotukeen, peruste siihen, että heillä ei
ole oikeutta oleskella Suomessa. Näin ollen, kun puhutaan paperittomista, siinä hämärre-
tään se oleellinen ero, onko ihminen laittomasti vai laillisesti Suomessa. Näin ollen, kun
puhutaan esimerkiksi oikeudesta toimeentulotukeen, on asian kannalta kaikin tavoin sel-
keämpää ja täsmällisempää, että erotetaan laillisesti ja laittomasti Suomessa olevat ihmi-
set, ja toivon, että tämä pidetään mielessä. Esimerkiksi, sanon vain, kun Yleisradio uutisis-
saan, siis verkossa, siteerasi jotain lausumaani tähän liittyen, niin siinä oli otsikkona, että
Zyskowiczin mielestä paperittomilla ei ole oikeutta täyteen toimeentulotukeen. En ole sitä
mieltä. Jos niin sanottu paperiton on laillisesti Suomessa, niin hänellä on oikeus täyteen
toimeentulotukeen. En itse ainakaan tällä hetkellä näe perustetta, miksi toimeentulotuen
kohdalla katsoisimme laillisesti maassa olevien kohdalla merkittäväksi sen eron, onko hä-
nellä voimassa oleva, esimerkiksi pysyvä, oleskelulupa vai ei.

Tältä osin sosiaali- ja terveysministeriön antamat ohjeet vuodelta 2013, joita apulaisoi-
keusasiamies Sakslin tarkasteli, aivan aiheellisesti ja ymmärrettävästi joutuivat kritiikin
kohteeksi, ja nythän ollaan valmistelemassa uusia ohjeita, joita minun mielestäni tullaan
tarvitsemaan nimenomaan siinä tilanteessa ensi vuonna, kun meillä on satoja ihmisiä, jot-
ka ovat laittomasti Suomessa, mikä on heidän mahdollisuutensa saada toimeentulotukea
samoin perustein kuin niiden, jotka ovat laillisesti Suomessa. Minun mielestäni on itses-
tään selvää, että heillä ei voi olla samanlaista oikeutta. Mutta kuten aikaisemminkin sa-
noin, niin yksilöllinen harkinta jokaisen kohdalla on varmasti tarpeen, koska tällaisella lait-
tomasti Suomessa olevalla ihmiselläkin voi olla siinä tilanteessa sellaisia perusteita, esi-
merkiksi, kuten mainitsin, että hänen lapsensa on Suomessa sairaalahoidossa, että hänelle
on perusteita myöntää toimeentulotukea pidemmäksi aikaa kuin esimerkiksi siihen kiireel-
liseen tilanteeseen, että hän saa katon pään päälle ja riittävästi ruokaa siihen saakka, jolloin
voi ensitilassa poistua Suomesta.

Herra puhemies! Sen haluan vielä tehdä täysin selväksi, että Suomen oikeusjärjestelmä
ei voi sietää sellaista tilannetta, että kun korkein hallinto-oikeus on lainvoimaisesti toden-
nut, että ihmisellä ei ole oikeutta oleskelulupaan Suomessa eikä kansainväliseen suojeluun
Suomessa ja hänen tulisi poistua kotimaahansa, sen jälkeen yksittäinen kunnan sosiaalitoi-
24



Pöytäkirjan asiakohta PTK 83/2016 vp
men virkailija tai vuodenvaihteen jälkeen yksittäinen Kansaneläkelaitoksen toimeentulo-
tuesta päättävä virkailija päättäisi hänen mahdollisuudestaan palata kotimaahansa eri ta-
voin kuin mitä maan oikeusjärjestelmä ja viime kädessä korkein oikeus on päättänyt. Eli
minun mielestäni semmoinen tilanne, että korkein oikeus viime kädessä on arvioinut, että
asianomaisella on mahdollisuus palata kotimaahansa ja että hän ei saa kansainvälistä suo-
jelua Suomessa Suomen lainsäädännön perusteella, ja sen jälkeen joku Kelan virkailija
päätyisi siihen, että hän ei voikaan palata omaan kotimaahansa, poiketen siitä, mitä kor-
kein hallinto-oikeus on lainvoimaisesti päättänyt, olisi täysin mahdoton ajatellen meidän
oikeusjärjestystämme, ajatellen sitä, että viranomaisten pitää toimia johdonmukaisesti ja
panna täytäntöön lainvoimaiset oikeusistuinten ratkaisut tehokkaasti ja viivytyksettä.

Arvoisa puhemies! Ihan toisena asiana olisin todennut, että kun edustaja Östman moitti
täällä Maahanmuuttoviraston ratkaisuja eräissä yksittäisissä turvapaikanhakijoiden tilan-
teissa, niin haluan aivan yleisesti sanoa, että demokratiassa, kuten Suomessa, eduskunta
säätämällä lait on päättänyt, mikä on Suomen linja kansainvälisen suojelun tapauksissa,
sen jälkeen Maahanmuuttovirasto virkavelvollisena viranomaisena noudattaa eduskunnan
säätämiä lakeja ja viime kädessä riippumaton oikeuslaitos päättää siitä, onko tulkinta oi-
kea missäkin kohdassa. Ei siis ole kyse virheiden korjaamisesta, vaan siitä, että eri tilan-
teissa tehdään erilaisia tulkintoja ja viime kädessä riippumaton oikeuslaitos tekee sen auk-
toritatiivisen tulkinnan. On aivan varma, että Maahanmuuttovirastoon kohdistuu paineita,
mutta niitä tulee kahdesta suunnasta: tulee sellaisia toiveita, että pitäisi olla tiukka tai tiu-
kempi linja, mutta tulee myös sellaisia toiveita, esimerkkinä nyt edustaja Östmanin pu-
heenvuoro tai lukuisat julkiset kannanotot, muun muassa median puolelta, juristien puolel-
ta, pakolaisjärjestöjen puolelta, sellaisia kannanottoja, joissa toivotaan nykyistä löysem-
pää tai, sanotaan, lempeämpää tulkintaa. Ja näitä paineita, totta kai, demokratiassa aina on,
mutta Maahanmuuttovirasto noudattaa Suomen lakia, ja itse ainakin luotan siihen, että
Maahanmuuttovirasto tekee hyvää ja tarkkaa työtä niissä vaikeissa olosuhteissa, joihin he
ovat joutuneet, joissa tulostavoitteet ovat kovat. Sen sijaan, kun on väitetty, että poliittinen
johto tai poliittinen taho vaatii lisää kielteisiä, sehän on täysin väärä väite — vaatii tiettyjä
määrällisiä tavoitteita ja ne paineet ovat kovat, mutta me emme voi, siis poliittiset päättä-
jät, vaatia heiltä sen enempää tiukempaa tai löysempää linjaa, vaan he virkavelvollisuuk-
siensa ja virkansa mukaisesti ja virkavastuulla soveltavat voimassa olevia lakeja, joista tie-
tysti viime kädessä eduskunta päättää.

15.56 Sari Tanus kd: Arvoisa puhemies! Vielä siihen terveydenhoitohenkilökunnan ti-
lanteeseen liittyen haluaisin alleviivata sitä, että meidän aloitteessamme ja tuossa omassa
aiemmassa puheenvuorossani on nimenomaan kyse aivan erityislaatuisesta tilanteesta, on
kyse elämästä ja kuolemasta. Ja minusta silloin kun puhutaan näistä asioista, sen täytyy
olla aivan oma kategoriansa eikä siihen samaan koriin voi mitään muita mielipiteitä tai aat-
teita liittää. Meillä Suomessa ei ole kuolemanrangaistusta, ja toivon mukaan koskaan ei tu-
lekaan, meillä ei ole eutanasiaa, mutta niissä maissa — kun puhutaan länsimaisesta demo-
kratiasta, oikeusvaltiosta — joissa eutanasia on tai kuolemanrangaistus on, ketään virka-
miestä tai terveydenhuollon henkilökunnan edustajaa ei pakoteta vastoin vakaumustaan
osallistumaan kuolemanrangaistuksen suorittamiseen eikä eutanasiaan. Mutta jos ajatte-
lemme sitä, että eutanasia jossakin vaiheessa Suomeen tulisi lailliseksi ja tulisi vastaavan-
lainen tilanne kuin nyt on raskaudenkeskeytysten suhteen ja esimerkiksi naistentautien ja
synnytysten erikoisalalla toimivien lääkäreitten tai hoitajien suhteen, niin silloinhan tilan-
25



Pöytäkirjan asiakohta PTK 83/2016 vp
ne esimerkiksi lääkäreillä olisi, että oikeastaan ne lääkärit, jotka eivät vakaumuksensa
vuoksi voi osallistua elämän lopettamiseen, eivät juuri voisi erikoistua muuhun kuin, sano-
taanko, patologiaan, jossa tutkitaan jo valmiiksi kuolleita ihmisiä, koska eutanasiatoive voi
tulla millä erikoisalalla tahansa. Ja jos on vastaavanlainen käytäntö kuin tällä hetkellä on
gynekologiassa, niin silloinhan ei voisi lähteä erikoistumaan millekään alalle.

Euroopan neuvoston parlamentaarinen yleiskokous on ottanut selkeän kannan, että sekä
potilaiden oikeudet että hoitohenkilökunnan oikeudet tulee ja voidaan molemmat toteut-
taa. Itse yli 20 vuotta lääkärinä toimineena lisäisin tähän vielä, että se pitää toteuttaa vielä
nykyistä paremmin (Puhemies koputtaa) potilaiden hyviä hoitoketjuja toteuttaen. Toivon,
että oikeuskansleri puuttuu tähän asiaan, eikä meidän tarvitsisi olla enää silmätikkuna
myöskään maailmalla.

15.58 Anna Kontula vas: Arvoisa puhemies! Minä olen edustaja Zyskowiczin kanssa ai-
van samaa mieltä siitä, että "paperiton" on epämääräinen käsite. Sitä ei käytetä sen takia,
että se olisi kauhean tarkka, vaan sen takia, että se on keskusteluissa käytännöllisempi kuin
ne muut vaihtoehdot, joita sen yhteydessä käytetään.

Miksi se on käytännöllisempi?
Ensinnäkin sen takia, että se kuvaa nimenomaan suhdetta juridiikkaan. Puhutaan pape-

rittomuudesta silloin, kun henkilöltä puuttuu jokin sellainen status, jokin sellainen asiakir-
ja, joka mahdollistaisi oikeuden johonkin palveluun. Tässä Zyskowiczin puheenvuorossa
mainitut Romanian ja Bulgarian romanit, jotka elättävät täällä itseään kerjäämällä, pullon-
keräyksellä ja lehtiä myymällä, eivät ole paperittomia sanan samassa mielessä kuin henki-
lö, jolta puuttuu oleskelulupa, mutta he ovat paperittomia suhteessa meidän terveyspalve-
luihimme, koska heillä ei oman maansa terveysjärjestelmän takia ole oikeutta siihen sosi-
aalivakuutukseen, joka muuten kattaa suurimman osan EU-kansalaisista. Samalla lailla
sellainen Suomen kansalainen, joka on menettänyt kotikuntaoikeutensa Suomessa muutet-
tuaan muualle ja sitten toisaalta täällä toisesta maasta takaisin tullessaan siirtynyt jo sikä-
läisen terveysvakuutuksen ulkopuolelle, on paperiton suhteessa meidän terveysjärjestel-
määmme, vaikka hänellä totta kai on oikeus palata kansalaisena omaan kotimaahansa. Täs-
sä mielessä paperittomuus on monimutkainen käsite. Mutta silloin, kun me puhumme oi-
keudesta johonkin tiettyyn asiaan, esimerkiksi välttämättömään toimeentuloon ja huolen-
pitoon, niin silloin se on hyvin eksakti käsite ja se yhdistää ryhmiä, joista osa on vajaaoi-
keuksisia, osa on täysin oikeudettomia meidän järjestelmämme näkökulmasta, koska
problematiikka näiden kannalta on kuitenkin sama.

Toinen syy, minkä takia paperittomuus on käytännöllinen käsite ja ehdottomasti käytän-
nöllisempi kuin erilaiset laittoman ja kriminaalin muodot, on se, että se ei ole samalla lailla
stigmatisoiva. Silloin kun me puhumme laittomasta, me puhumme lähtökohtaisesti henki-
löstä, joka on rikkonut lakia, mutta myös näissä ihmisissä, jotka ovat maassa luvatta, on hy-
vin monentyyppisiä tapauksia. Yksi hyvin tyypillinen esimerkki on avioliitto, jonka mei-
dän viranomaisemme ovat tuominneet valeliitoksi ja ilmoittaneet tälle ulkomaalaiselle osa-
puolelle, että mene kotios. Ainoa keino, jolla pariskunta voi tehdä valituksen ja osoittaa jat-
kokäsittelyssä, että yhteiselämä ja rakkaus on aitoa, on se, että he pysyttelevät yhdessä sii-
tä huolimatta, että tämän toisen osapuolen Suomessa oleskelu onkin siinä tilanteessa luva-
tonta. Ja hallinto-oikeuksiin päätyneistä valituksista 40 prosenttia valeliittoepäilyistä
kumoutuukin. Yleensä syynä on se, että on joko syntynyt tai syntymässä vauva tästä vale-
liitosta, joka ei ole mahdollista ilman tätä luvatonta yhdessä oloa ja yhteiselämää.
26



Pöytäkirjan asiakohta PTK 83/2016 vp
Oma kysymyksensä sitten on se, mitkä ovat henkilöiden oikeudet, ja, riippumatta siitä,
puhummeko me laittomista, puhummeko me paperittomista, puhummeko me joistakin ai-
van muista, käydään sitten keskustelu siitä, millaiset oikeudet kuuluvat kenellekin, mikä
on se minimitaso, mikä meidän järjestelmässämme kuuluu jokaiselle ja mitkä ovat ne ti-
lanteet, mitä meidän järjestelmämme kestää. Ja jos me katsomme muuta maailmaa, missä
on pidempi kokemus laajasta paperittomuudesta, niin me huomaamme, että kuripolitiikka
ei toimi: Ne ihmiset, jos ovat jäädäkseen, jäävät sinne yhteiskuntaan. Jos he eivät saa vi-
rallisia työpaikkoja, he kasvattavat harmaata sektoria työllistyen sinne. Jos he eivät pääse
viralliseen lääkäriin, syntyy epävirallisia kansalaisjärjestöjen sairaaloita. Jos he eivät pää-
se oikeaan kouluun, syntyy erilaisia hämäriä omaoppimisympäristöjä. Ja niissä maissa,
missä on iso paperiton väestö, on jouduttu ottamaan lusikka kauniiseen käteen ja myöntä-
mään, että näille ihmisille on pakko antaa jotkut oikeudet ihan jo sen takia, että järjestelmä
ei kestä sitä, että siellä on valtava väestönosa oikeuksien ulkopuolella, ja koska tavalliset
ihmiset joutuessaan joka päivä tekemisiin paperittomien henkilöiden kanssa eivät pidä
enää legitiiminä semmoista järjestystä, jossa osa porukasta, osa heidän arkisesta naapurus-
tostaan on ihan perustavien oikeuksien ulkopuolella. Tämä on kysymys, johonka me jou-
dumme ottamaan kantaa.

Minä toivoisin, että ihmiset perehtyisivät ja ottavat tämän vakavasti, koska ei se pape-
rittomuus tule tästä maasta mihinkään häviämään. Ei se katoa sillä, että säädetään lakeja ja
kielletään. Ne ihmiset ovat täällä, ja heidän täällä olonsa määrä riippuu ihan muista teki-
jöistä kuin siitä, kuinka paljon erilaisia kieltoja me onnistumme saamaan aikaiseksi tässä
talossa.

16.04 Ben Zyskowicz kok: Arvoisa herra puhemies! Ymmärrän hyvin edustaja Kontulan
esittämät näkökohdat. Haluan kuitenkin sanoa, että en mielelläni käytä yleiskäsitettä "pa-
periton" silloin, kun puhun ihmisistä, jotka kiistatta ovat laittomasti Suomessa. Tarkoitan
ihmisiä, joilla on lainvoimainen päätös siitä, että heillä ei ole oikeutta jäädä Suomeen, joil-
la on lainvoimainen käännytyspäätös olemassa ja jotka itse asiassa ihan ulkomaalaislain
mukaan syyllistyvät ulkomaalaislain mukaiseen ulkomaalaisrikkomukseen, kun eivät nou-
data sitä päätöstä, että heidän tulisi lähteä Suomesta pois.

Samaa mieltä olen siitä, että meille tulee jäämään niitä — pelkään niiden ihmisten mää-
rän olevan vähintään sadoissa — jotka saatuaan lainvoimaisen kielteisen ratkaisun turva-
paikkahakemukseensa, jäävät kuitenkin Suomeen. Ja pidän tärkeänä sitä, että me valmis-
taudumme tähän tilanteeseen, että meillä olisi selvät ohjeet ja säädökset, esimerkiksi juuri
aikaisemmin puheena olleen toimeentulotuen suhteen, joka ei luonnollisestikaan voi hei-
dän kohdallaan olla yhtä laaja kuin niiden ihmisten kohdalla, jotka ovat Suomessa täysin
laillisesti. Tähän tilanteeseen meidän on varauduttava, ja pyrkimyksenä tietysti voi olla
laillisuutta kunnioittavassa yhteiskunnassa vain se, että ne, jotka ovat laittomasti Suomes-
sa, poistuvat Suomesta ensi tilassa. Mihin kaikkeen tässä joudutaan, se jää nähtäväksi, mut-
ta en kannata sitä, että esimerkiksi vahvistamalla heidän toimeentulotukeaan loisimme li-
sää perusteita heille jäädä maahamme.

16.06 Jani Mäkelä ps: Arvoisa puhemies! Edustaja Kontula otti esiin käytännönläheisen,
pragmaattisen näkökannan siitä, että joku laki olisi pakko säätää esimerkiksi sen takia, että
maassa olisi niin paljon laittomia tai paperittomia maassa oleskelijoita. Toisaalta, jos tä-
män logiikan kääntää toisinpäin, maailmassa on satoja miljoonia ihmisiä, jotka voisivat
27



Pöytäkirjan asiakohta PTK 83/2016 vp
tulla hakemaan parempaa elintasoa Suomesta. Jokainen ymmärtää, ettemme me voi ottaa
tänne satoja miljoonia ihmisiä hakemaan parempaa elintasoa. Eli eikö meillä olisi tällä sa-
malla logiikalla käytännön pakko säätää semmoinen laki, että raja pistetään jossain kohtaa
kiinni? Montako miljoonaa ihmistä me voimme tänne ottaa? Emme ainakaan niitä satoja.

Ensimmäinen varapuhemies Mauri Pekkarinen: Keskustelu on siinä vaiheessa, että
myöntäisin nyt puheenvuoron oikeuskanslerille. Aikaa on suurin piirtein sen mukaan, min-
kä verran aikaa katsoo tarvitsevansa, ehkä 5 minuuttia voisi olla se sopiva maksimi. — Ol-
kaa hyvä.

16.07 Valtioneuvoston oikeuskansleri Jaakko Jonkka : Arvoisa puhemies! Vastaan
yhteen kysymykseen, joka tuli usealta taholta tässä — ja yritän olla lyhytsanainen. Elikkä
kysyttiin sitä, miten lainvalmistelussa paremmin voitaisiin perustuslaki- ja säätämisjärjes-
tysnäkökohdat ottaa huomioon. No, ensinnäkin näen niin, että ministeriön omat lainval-
mistelijat, omat virkamiehet, ovat avainasemassa tässä, että ministeriöissä on riittävä pe-
rustuslain tuntemus. Toinen asia on se, että me olemme Oikeuskanslerinvirastossa viestit-
täneet ministeriöille, että me olemme käytettävissä, jos ministeriöissä on tällaisia perustus-
lakipohdintoja, säätämisjärjestyspohdintoja. Ja mielellämme näemme niin, että me saam-
me etukäteen tämmöiset ongelmalliset tapaukset käsiteltäväksi, että ne eivät tule vastaan
sitten pari päivää ennen istuntoa listatarkastuksessa, jolloin sitten peli on jo oikeastaan me-
netetty, varsinkin jos ministeriöissä on sitten kova kiire lähettää se hallituksen lakiesitys
eduskuntaan.

Semmoinen hypoteettinen mahdollisuus, että meidän duubioita ei otettaisi huomioon
tässä lainvalmistelussa — siitä voin vain todeta, että oikeuskanslerilla ei ole oikeutta py-
säyttää sen hallituksen lakiesityksen eduskuntaan lähettämistä.

No, miten sitten näitä ulkopuolisia perustuslakiasiantuntijoita voitaisiin käyttää jo siinä
lainvalmistelun varhaisessa vaiheessa? Minä en uskalla mennä sanomaan sitä, miten nämä
perustuslakiasiantuntijat sitten olisivat käytettävissä. En minä näe siihen mitään estettä, ja
tietämäni mukaan joskus tällaisia perustuslakiasiantuntijoita, professoreja, on lainvalmis-
telussa jo tuossa vaiheessa käytetty.

Keskustelu päättyi.

Asia lähetettiin perustuslakivaliokuntaan.
28


