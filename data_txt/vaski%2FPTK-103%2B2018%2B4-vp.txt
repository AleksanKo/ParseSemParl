















































DEM822C.tmp.xml


Pöytäkirjan asiakohta PTK 103/2018 vp
Pöytäkirjan asiakohta 

PTK 103/2018 vp

Täysistunto

Torstai 18.10.2018 klo 16.00—19.11

4. Hallituksen esitys eduskunnalle laiksi ajokorttilain 32 ja 61 §:n muuttamisesta
Hallituksen esitys HE 186/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Lähetekeskusteluun varataan enintään 30 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestykseen seuraa-
vaan eli 5. asiakohtaan. 

Ministeri Berner esittelee, olkaapa hyvä.

Keskustelu

17.34 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Käsittelyssä on hallituksen esitys ajokorttilain 32 ja 61 §:n muuttamiseksi.
Ehdotuksella toteutetaan yksi kevään kehysriihessä esille nousseista uusista norminpurku-
hankkeista eli mobiiliajokortin käyttöönotto. Lisäksi luodaan edellytyksiä matkailun kas-
vulle sekä lisätään pohjoismaista yhteistyötä hyväksymällä Grönlannissa ja Färsaarilla
myönnetyt ajokortit myös Suomessa lyhytaikaiseen ajoon. 

Ehdotamme ajokorttilakia muutettavaksi niin, että perinteisen ajokortin rinnalle otettai-
siin käyttöön vapaaehtoinen ja maksuton sovellus eli niin sanottu mobiiliajokortti. Mobii-
liajokortilla ajo-oikeus voitaisiin osoittaa liikennevalvonnassa vastaavasti kuin perinteisel-
lä ajokortilla. Sen sisällöstä, kehittämisestä ja turvallisuudesta vastaisi Liikenteen turvalli-
suusvirasto. Mobiiliajokortti ei korvaisi varsinaista ajokorttia vaan olisi ajokortin haltijoil-
le tarkoitettu lisäpalvelu. Mobiiliajokortti on yksi käytännön esimerkki siitä, mitä digitali-
saatio mahdollistaa liikenteen alalla. Se on ollut testikäytössä joulukuusta 2017, ja käyttä-
jäkokemukset ovat olleet erinomaisia niin käyttäjien kuin yritysten osalta. Suomalainen
mobiiliajokortti on herättänyt suurta kiinnostusta myös ulkomailla, ja Suomella onkin erin-
omainen tilaisuus olla myös tässä kehityksen kärjessä. 

Ehdotamme lisäksi ajokorttilakia muutettavaksi niin, että Färsaarilla ja Grönlannissa
myönnetyt ajokortit hyväksyttäisiin Manner-Suomessa ajamiseen enintään yhden vuoden
ajan maahantulosta. Ajokortin kelpoisuudesta riippuen sillä voisi kuljettaa moottoripyörää
ja B-luokkaan kuuluvia ajoneuvoja. Ajokortin vaihtaminen suomalaiseen edellyttäisi kui-
tenkin vastaavan kuljettajatutkinnon suorittamista. Esitetty muutosehdotus on vastaus
myös Pohjoismaiden ministerineuvoston rajaesteneuvoston esiin nostamaan epäkohtaan.
Färsaarten ja Grönlannin itsehallintoalueiden ajokortteja ei hyväksytä tällä hetkellä kaik-
 Hyväksytty
1.0



Pöytäkirjan asiakohta PTK 103/2018 vp
kialla Pohjoismaissa rajoituksetta. Kansallinen lakimuutoksemme on kädenojennus näille
alueille. Jatkossa myös vuodelta 1985 olevaa pohjoismaista ajokortti- ja rekisteröintisopi-
musta on mahdollista muuttaa niin, että kaikki Pohjoismaat hyväksyisivät näiden alueiden
ajokortit. 

Molemmat ehdottamamme muutokset koskevat Manner-Suomea. Ahvenanmaalla on it-
sehallintolain mukainen oikeus omaan ajokorttilainsäädäntöön. Lakimuutokset ehdote-
taan tuleviksi voimaan 1. helmikuuta 2019. — Kiitos.

Puhemies Paula Risikko: Puhujalistalle.

17.37 Timo Heinonen kok: Arvoisa rouva puhemies! Kiitos jälleen kerran ministeri Ber-
nerille hyvästä esityksestä. Mobiiliajokortti on tervetullut uudistus, joka varmasti on tietyl-
lä tavalla vasta alkusoittoa sille, mitä tällä saralla tullaan näkemään. Asiahan on osa laa-
jempaa Autoilija-sovellusta, jossa mukaan saadaan esimerkiksi rekisteriotteen tekninen
osa. Suomi on tässä asiassa edelläkävijä, ja kokemukset näistä noin 12 000 koekäyttäjästä
ovat olleet yksinomaan myönteisiä, kun järjestelmä saatiin käyntiin.

Niin kuin ministeri Berner kertoi, tämä ei korvaa perinteistä ajokorttia. Ja oikeastaan ky-
syisin, miksi ei. Miksi emme voisi mennä tässä samantien siihen? Sillä tällä hetkellä kui-
tenkaan poliisitkaan, kun meikäläisen pysäyttävät joskus ja jonkun toisen toisella kertaa,
eivät enää tänä päivänä edes kysy sitä paperista tai muovista ajokorttia, vaan he katsovat
koneelta, onko ajo-oikeus voimassa. Näin ainakin omalla kohdallani on nyt viimeiset vuo-
det ollut niinä kertoina, kun on pysäytetty. En ole joutunut näyttämään korttia — eivätkä he
ole minua edes tunnistaneet, ei syy ole ollut se. Kysyisin siis, voisiko ajatella, että tämä
korvaisi myös tuon perinteisen.

Toisaalta tämä mielestäni avaisi mahdollisuuksia tällaiseen vahvan sähköisen mobiili-
identiteetin luomiseen. Ja kysyisin ministeri Berneriltä myös tätä: voitaisiinko tässä lähteä
määrätietoisesti etenemään siihen suuntaan, että puhelimessa voisi jatkossa olla tällainen
sähköinen vahva identiteetti, jossa olisi mukana esimerkiksi ajokortti, Kela-kortti, henki-
lökortti? Esimerkiksi nyt ainakin nämä, mitä omassa maassa käytetään, ja ehkä tulevaisuu-
dessa sitten muitakin asioita. Tämä olisi varmasti monelle tervetullut. 

Siis kaksi kysymystä: Miksi ei voisi korvata perinteistä ajokorttia, ja voisiko tätä viedä
määrätietoisesti vahvan sähköisen mobiili-identiteetin suuntaan?

17.39 Kari Kulmala sin: Arvoisa rouva puhemies! Tässä hallituksen esityksessä ehdote-
taan ajokorttilakia muutettavaksi siten, että ajo-oikeus voitaisiin liikennevalvonnassa
osoittaa myös sähköisesti. Tämä esitys on ehdottomasti toteutettava, kuten jo viime viikol-
la käsittelemämme sähköinen rahtikirjakin. Ajokortti on ajo-oikeuden osoittava asiakirja.
Ajokortti on olemassa, olipa se paperilla, muovilla tai sitten sähköisessä muodossa. Pää-
asiahan lienee, että henkilöllä on ajo-oikeus voimassa.

Tällä hetkellä ajo-oikeus tarkistetaan liikennevalvonnassa siten, että pyydetään kuljetta-
jaa esittämään ajokortti. Ellei hänellä ole sitä mukana, ajo-oikeuden voimassaolo tarkiste-
taan poliisin toimesta liikenneasioiden rekisteristä. Pahimmassa tapauksessa kuljettaja saa
poliisilta rikesakon, koska ajokortti ei ollut ajossa mukana. Lisäksi ajokortin haltija voi-
daan velvoittaa esittämään ajokortti määräajassa poliisille. Tämä esittämisvelvollisuus on
hyvin tavanomaista ja yleinen toimenpide. 
2



Pöytäkirjan asiakohta PTK 103/2018 vp
Monissa maissa on vielä hankkeita, joiden tavoitteena on edetä sähköisen ajokortin
käyttöönoton suuntaan. Trafissa on kehitetty ajokortin tiedot sisältävää mobiilisovellusta,
joka kulkee nimellä mobiiliajokortti, osana laajempaa autoilijasovellusta. Mobiiliajokortti
on ajokortteihin liittyvä vapaaehtoinen lisäpalvelu ajo-oikeuden haltijoille. Ajokorttisovel-
luksen tavoitteena on sen käyttö ajo-oikeuden osoittamiseen ja vastaavissa muissa tarkoi-
tuksissa, joissa ajokorttia tällä hetkellä voidaan käyttää.

Arvoisa rouva puhemies! Ajokorttia ei hyväksytä edelleenkään henkilöllisyyttä osoitta-
vana tunnistamisasiakirjana esimerkiksi passia ja henkilökorttia haettaessa. Se kuitenkin
hyväksytään henkilöllisyyden osoittavaksi selvitykseksi esimerkiksi äänestyspaikalla ja
ravintoloissa henkilön iän todistamiseen. Vaikka ajokortin käyttö on varsin rajallista muis-
sa kuin edellä mainitsemissani paikoissa ja tilanteissa, voi tätä ajokortin sähköistä versiota,
ja samalla tätä hallituksen esitystä, kannattaa.

17.41 Arja Juvonen ps: Arvoisa rouva puhemies! Ilmeisen yksimielinen on kanta tähän
hallituksen esitykseen myös asiantuntijalausuntojen perusteella, ja en itsekään tätä nyt käy
vastustamaan, mutta kysyn muutamaa asiaa. 

Se on ihan hyvä, että digitalisaatio lisääntyy Suomessa ja että se on hallituksen linja, ja
siihenhän me menemme tulevaisuudessa. Millä tavalla pidätte huolen siitä, että myös ne,
jotka eivät ole siellä digitalisaation keskiössä, esimerkiksi ikäihmiset, ottavat vastaan tä-
män uudistuksen? Kuitenkaan tämähän ei ole pakollinen, elikkä vanhalla ajokortilla pää-
see kulkemaan ja sitä näyttämällä — josta tulikin mieleeni, mitä edustaja Heinonenkin
tuossa sanoi, että ajokorttiahan ei nykyään tarkasteta juurikaan, vaikka muuten auto pysäy-
tetään, niin mistähän se sitten mahtaa johtua? Se olisi kuitenkin erittäin tärkeää, koska
myös ajokortitta ajoahan — aina silloin tällöin tupsahtaa näitä uutisia, että ajetaan ilman
ajokorttia. Olisi erittäin tärkeää, että kun tulee tämmöinen sähköinen ajokortti, niin sitten
myös sitä tarkastettaisiin ja että se olisi käytössä.

Miten sitten tämä sähköisessä muodossa oleva henkilöllisyyden todistaminen — sehän
olisi hyvin tärkeä asia myös. Me tiedämme, että ajokortti riittää hyvin monessa paikassa
Suomessa: sinä pystyt esittämään sen henkilöllisyytesi, mutta jos esimerkiksi lähdet mat-
kalle vaikkapa Viroon, niin pitää olla se passi, elikkä se ajokortti ei riitä. Mitenkä tässä
asiassa voitaisiin edetä?

Näen hyvänä sen, että — olen itsekin ollut Pohjoismaiden neuvostossa ja tiedän, että
siellä tehtiin paljon toimia rajaesteiden poistamiseksi — jokainen rajaesteen poistaminen
on hyvä asia. Pidän myös sitä hyvänä, että tehdään esitys, että Färsaarilla ja Grönlannissa
myönnetyt ajokortit hyväksyttäisiin Manner-Suomessa. Elikkä näitä rajaesteitä on hyvä
poistaa.

Mutta lupaatteko ministeri, että pidätte yllä sitä teemaa, että kaikki emme elä siinä digi-
talisaation keskiössä? Meillä on myös paljon Suomessa väestöä, jotka eivät ymmärrä sitä
ollenkaan, niin kuin monesti täälläkin tuntuu, että pysyykö tässä kärryillä näissä kaikissa
hienoissa muutoksissa.

17.43 Markku Pakkanen kesk: Arvoisa rouva puhemies! Tämä ajokorttisovellus tai di-
giajokortti, millä nimellä mobiilikorttia halutaan kutsua, niin tämä on todellakin hyvä uu-
distus ja tämä on tätä, mitä tällä hallituskaudella on monessa asiassa tehty. Sovellutukset,
mihin tämä käy, tulevaisuudessa totta kai kehittyvät, koska tämä on nyt ensimmäinen as-
3



Pöytäkirjan asiakohta PTK 103/2018 vp
kel tällä puolella. Kun tässä on ollut tämä kokemuskäyttäjäryhmä, niin hehän ovat anta-
neet erittäin hyvän myönteisen lausunnon tästä mobiiliajokortista, ja sillä lailla hyvä.

Ajokortti, niin kuin täällä on kerrottu, ei joka paikkaan kelpaa tunnistamista varten vi-
rallisena paperina. Lienee tärkeä asia kuitenkin, että meillä säilyy passi. Sitten tähän tun-
nistamiseen aikaa myöten tulee varmaan erilaisia biotunnistevaihtoehtoja lisää, ja tuleeko
nämä yleistymään muun muassa ajokorttipuolelle.

On syytä muistaa kuitenkin, että tämä sähköinen tunnistaminen on edelleen Suomessa
haasteellista ihan noin teknisten yhteyksien kannalta. Siksi pidän tärkeänä, että tästä ei tule
ensisijaista vaihtoehtoa, vaan meillä säilyy se perinteinen ajokortti. Muissakin asioissa,
muun muassa junassa, joskus se junalipun avaaminen on aika haasteellista, ja silloin, kun
tämän tunnistamisen pitäisi toimia nopeasti, niin saattaa olla, että menee minuutti pari en-
nen kuin pystyy junalipun tarkistamaan, niin siinä vaiheessa tällainen manuaalinen versio
olisi aika nopea kuitenkin olla.

Autoilijasovellutus on mielenkiintoinen asia, että kuinka paljon tähän tietoa sitten sisäl-
lytetään. Mutta uskon näin, että tulevaisuudessa kaikki pystytään tarpeen vaatiessa tällä
lailla sähköisesti tunnistamaan. Tämähän on monessa asiassa poliisin liikennevalvontaa
helpottava tekijä. Itse kun siellä useasti poliisien kanssa tavallaan keskustelen, niin totta kai
se keskustelu halutaan mahdollisimman nopeasti käydä. Siinä mielessä tämä sähköinen
tunnistaminen on hyvä asia.

17.45 Katja Taimela sd: Arvoisa rouva puhemies! Niin kuin täällä on jo kuultu, niin tämä
on tämmöinen varsin riidaton hallituksen esitys. Ja niin kuin on myös kuultu, niin tällä la-
kiesityksellä tuotaisiin nyt ajokortin kanssa rinnalle tämä mobiilisovellukseen perustuva
sähköinen ajokortti, joka salasanan ja vahvan tunnistautumisen kautta tarjoaisi ajokortin
rekisteritiedot. Palvelun käyttö olisi vapaaehtoista ja maksutonta, ja sähköistä ajokorttia
voisi käyttää kuten fyysistäkin. Erona perinteiseen ajokorttiin käyttäjä voisi tilanteessa,
jossa ei ajo-oikeutta tarvita, näyttää vain rajatut tiedot. Uskallan tässä nyt ottaa esimerkiksi
ikänsä näyttämisen Alkon kassalla tai Alkon tiskillä.

Sitten samallahan tässä nyt Suomi hyväksyisi Färsaarten ja Grönlannin ajokortit vuoden
ajan maahantulosta osana yhteispohjoismaisen rajaesteneuvoston tavoitteita.

Koen itse, että paitsi, että tämä tuntuu hyvin simppeliltä ja kannatettavalta, niin jatkossa
tämäntyyppisissä esityksissä pitää kiinnittää erityistä huomiota meidän tietoturvaamme.

17.47 Sari Essayah kd: Arvoisa rouva puhemies! Pohjoismaisen yhteistyön nimessä var-
mastikin on erittäin kannatettavaa, että tämä yhden vuoden ajo-oikeuden mahdollisuus an-
netaan Grönlannissa ja Färsaarilla lunastetuille ajokorteille.

Tämä mobiiliajokortti sinällänsä kuulostaa kyllä ihan hyvältä, ja on mielenkiintoista ol-
lut kuullakin näistä onnistuneista piloteista ja kokeiluista. Toki tässä aina sitten herää se
kysymys tietoturvasta ja vahvasta tunnistautumisesta ja näistä kysymyksistä. Mutta uskon,
että tätä on varmasti ministeriössä huolella sitä kautta valmisteltu, koska niin kuin täällä on
tuotu puheenvuoroissa esille, niin tässähän ajo-oikeuden osoittamisen lisäksi tätä asiakir-
jaa kyllä käytetään varsin usein myöskin sitten henkilön tunnistautumiseen. Kun tuntuu,
että tänä päivänä melkein minkälaisia tahansa tietosuojaportteja pystytään ammattimais-
ten hakkereitten puolelta murtamaan, niin totta kai tällaisestakin tulee aina sitten se huoli,
että onko mahdollista, että puhelin päätyy vääriin käsiin.
4



Pöytäkirjan asiakohta PTK 103/2018 vp
Siinä mielessä, kun edustaja Heinonen totesi, että kaikki pitäisi saada sinne mobiiliin,
niin vähän huolestuttaa: jos siellä sitten kerralla on kaikki ja puhelin viedään ja on kuiten-
kin sitten mahdollisuus murtaa tuo tunnistautuminen, niin silloin kyllä kaikki mahdolliset
tiedot ovat sitten myöskin väärinkäyttäjän käsissä.

Ministeri Bernerille voi ylipäätänsä antaa kiitoksen tästä digitaalisuuden edistämisestä.
Tämä näkyy sellaisena läpileikkaavana otteena ministerin erilaisissa hankkeissa. Näissä
varmasti se on juuri sitä tulevaisuutta, mitä kohti ollaan menossa. Mutta tänä päivänä tun-
tuu, että yhä enemmän sitten kaikessa tässä digitaalisuudessa herää kaksi kysymystä: En-
sinnäkin se, ovatko kaikki mukana, elikkä tämä digisyrjäytymisen vaara, mikä täällä tuli
myöskin esille. Sitten toinen, mikä liittyy tähän tietoturvakysymykseen.

17.49 Kari Kulmala sin: Arvoisa rouva puhemies! Haluan vielä hieman korjata edustaja
Juvosen ja edustaja Heinosen kommentteja siinä mielessä, että kun poliisi valvoo liiken-
nettä ammattitaitoisesti — ellei hän suorita massapuhallutuksia elikkä suorita rattijuopu-
musvalvontaa — niin kun hän pysäyttää ajoneuvon, hän aina kysyy ajokorttia ja myös re-
kisteriotetta. Täytyy myöntää, että minullakin on kerran meinannut yksi kortiton päästä lä-
pi, mutta seuraavana päivänä asia korjattiin. Niin kuin sanoin, ammattitaitoinen poliisi aina
tarkistaa ajokortin silloin kun hän pysäyttää ajoneuvon. Se on ihan perusasioita poliisin
hommassa, ja ellei se työ kiinnosta, voi mennä vaikka sisätöihin. 

17.49 Timo Heinonen kok: Arvoisa puhemies! Minulla on kokemusta poliiseista, ja pi-
dän heitä kaikkia kyllä hyvin ammattitaitoisina, vaikka eivät ole sitä korttia halunneet näh-
dä. Olen ymmärtänyt, että he varmistavat sen mieluummin sähköisen järjestelmänsä kaut-
ta, sillä tiedän, että ihmisillä voi olla näitä kortteja useampiakin kappaleita. Näin on. [Kari
Kulmala: Ei voi olla kuin yksi kortti voimassa!] — Onko se laillista, niin todennäköisesti ei
ole, mutta sen tiedän.

Edustaja Essayahin puheenvuoroon: Oikeastaan itse otin sen takia puheenvuoron, kun
edustaja Essayah vähän duubioi tätä, että tulisi puhelimeen tämäntyyppisiä. Itse mietin,
että onhan meillä tällä hetkellä jo hyvin monella esimerkiksi rahat siellä puhelimessa, eli
meillä on tileihin yhteydet sieltä, niin en ymmärrä, miksi ei olisi mahdollista luoda järjes-
telmää, missä lupa-asiakirjat, esimerkiksi ajokortti, olisivat siellä. Tämä, mistä ministeri
Berneriltä jo kysyin, ja ehkä kohta saan siihen vastauksenkin, on nimenomaan mobiilinen,
vahva sähköinen identiteetti, missä olisi siis mukana ajokortti, Kela-kortti, henkilökortti ja
tämäntyyppiset. Näen tämän tulevaisuutena ja uskon, että näin tulee tapahtumaan, ja ehkä
kohta kuulemme ministeri Berneriltä, että nopeastikin, toivottavasti. 

Puhemies Paula Risikko: No niin, ministeri Berner vastaa. Enintään 3 minuuttia. 

17.51 Liikenne- ja viestintäministeri Anne Berner: Arvoisa rouva puhemies! Tässäkin
yhteydessä tahtotila on edetä vaiheittain, ja se tarkoittaa käytännössä sitä, että kun kaikilla
ei ole vielä mahdollisuuksia käyttää mobiilisovellutusta, niin meillä on tarkoitus, että tämä
on rinnakkainen palvelu. Samanaikaisesti EU ei tunnista tällä hetkellä vielä mobiiliajokort-
tia. Senkin takia tämä voi Suomessa nyt olla rinnakkainen, ja sitä kautta me voimme olla
aktiivisesti mukana kansainvälisessä standardin kehityksessä ja siihen liittyvässä työsken-
telyssä.
5



Pöytäkirjan asiakohta PTK 103/2018 vp
Me saamme erittäin paljon pyyntöjä muun muassa Pohjoismaiden neuvostosta siitä, että
Pohjoismailla pitäisi olla yhteinen vahva sähköinen identiteetti, joka mahdollistaisi asioi-
misen mutta myöskin sosiaaliturvan yhdistämisen, Kelan ja muiden palveluiden, ja samal-
la poistaisimme myös sitä kautta rajaesteitä. 

Suomessa on ollut tärkeää, että me teemme sitä työtä juuri niin, että me katsomme, että
taustapalvelut voidaan sovittaa yhteen, minkä jälkeen me pystymme viemään niitä sähköi-
seen muotoon. Sähköinen identiteetti on varmasti tärkeä tulevaisuudessa, ja meillä nyt jo
vahvaa tunnistamista tarvitaan kaikkeen pankkiasioimiseen, joka on nimenomaan sähköi-
sessä muodossa oleva palvelu, niin kuin edustaja Heinonen totesikin. Eli kaikki pidetään
mukana, ja haluaisinkin tuoda esille sen, että kun me puhumme digitaalisista mobiileista
palveluista, ne eivät lähes koskaan sulje pois niitä edellisiä palveluita vaan ne ovat rinnak-
kaisia mahdollisuuksia. Olisi tärkeää, että me emme jättäisi niitä käyttämättä ja että myös-
kin niille, jotka haluavat uusia, moderneja, digitaalisia palveluita, mahdollistamme sen,
vaikka meillä säilyvät sitten edelleen aina lankapuhelimesta alkaen myöskin kaikki perin-
teiset muodot ja mahdollisuudet. 

Mobiiliajokortin tietoturvaominaisuudet vastaavat passin tietoturvaominaisuuksia, ja
näitä molempia tietysti jatkuvasti kehitetään, mutta tässä on kannettu erityisen hyvää huol-
ta tietoturvaominaisuuksista. 

Färsaarten ja Grönlannin osalta haluaisin todeta, että tässä on nimenomaan kysymys
pohjoismaisesta yhteistyöstä ja rajaesteen purkamisesta ja että sekä Färsaaret että Grönlan-
ti noudattavat jo käytännössä lähes kaikkea EU:n yhteistä ajokortteihin liittyvää lainsää-
däntöä ja siihen liittyvää tietoturvaa. Tämän osalta olemme siis luottavaisin mielin. — Kii-
toksia, rouva puhemies! 

17.54 Kari Kulmala sin: Arvoisa rouva puhemies! Vielä tästä ajokortista. Suomessa
meillä voi olla vain yksi suomalainen ajokortti kerrallaan voimassa. Toki minullakin voi
taskussa olla kolme kappaletta ajokorttia, mutta minä voin tehdä sillä tavalla, että minä
omasta mielestäni hävitän sen ajokortin ja menen hakemaan poliisilaitokselta uutta ja taas
hävitän ja käyn hakemassa jälleen uuden. Minä olen itse eräänkin kuljettajan säilöönpa-
notarkastuksen yhteydessä häneltä löytänyt kolme ajokorttia, jotka hänelle oli myönnetty.
Että on mahdollista kukkarosta löytää niitä kortteja, mutta se ei ole mahdollista, että on voi-
massa enemmän kuin vain yksi ajokortti. [Timo Heinonen: Ei kukaan väittänytkään, että ne
ovat voimassa!]

Keskustelu päättyi.

Asia lähetettiin liikenne- ja viestintävaliokuntaan.
6


