















































DEME303.tmp.xml


Pöytäkirjan asiakohta PTK 6/2018 vp
Pöytäkirjan asiakohta 

PTK 6/2018 vp

Täysistunto

Keskiviikko 14.2.2018 klo 14.06—18.57

15. Hallituksen esitys eduskunnalle laiksi Suomen Akatemiasta annetun lain muuttamises-
ta

Hallituksen esitys HE 2/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 15. asia. Puhemiesneuvosto ehdottaa, että asia lähetetään sivistysvalio-
kuntaan.

Keskustelu

17.07 Pekka Puska kesk: Arvoisa puhemies! Pääministerin ilmoituksen perusteella äs-
ken käydyssä laajassa keskustelussa puhuttiin Suomen tulevaisuudesta ja hyvän kehityk-
sen rakennuspuista. Ei ole epäilystäkään siitä, etteikö kansallisella tutkimuksella, sen hyö-
dyntämisellä ja siihen tukeutuvalla koulutuksella olisi tässä tärkeä merkitys, ja tähän liit-
tyy tämä Suomen Akatemian rooli.

Äskeisen hyvin laajan keskustelun jälkeen nyt on kysymys siis aika spesifisestä laista,
mutta sekin vaatii kyllä tarkastelua, koska korkeimman tutkimuksen yliopistojen hallin-
non linjauksiin on syytä kiinnittää huomiota, ja sen vuoksi jo tässä lähetekeskustelussa il-
lansuussa vielä muutama lyhyt kommentti.

Todella, yliopistojen ja tutkimuslaitosten rooli korkeatasoisen tutkimuksen toteuttami-
sessa on tärkeä ja usein vielä kansainvälisessä tieteellisessä yhteistyössä. Vain tämän avul-
la meidän yliopistot pystyvät antamaan korkeinta opetusta, tutkijat voivat osallistua kan-
sainvälisiin tieteellisiin konferensseihin, voidaan tuottaa uusia innovaatioita ja ylläpitää
kansallista sivistystä. Tämän rahoituksessa Suomen Akatemialla on tärkeä rooli, ja sen
vuoksi Akatemian toiminnan järjestämiseen ja hallintoon tulee suhtautua vakavuudella.

Akatemian merkitys kansainvälisesti katsoen meidän aika rajallisessa tutkimusrahoituk-
sessa on hyvin keskeinen. Kun yliopistojen omat tutkimusvarat ovat pienet, kaikki merkit-
tävä tutkimus tehdään ulkopuolisen rahoituksen turvin. Viime vuosina on korostettu pal-
jon elinkeinoelämää ja sen innovaatioita tukevaa tutkimusta, ja se onkin tärkeää, mutta sen
rahoitus tapahtuu usein ulkopuolisen päätöksenteon raameissa. Hyvä ja vapaa perustutki-
mus rahoitetaan kilpaillusti vertaisarviointiin perustuen. Sellaisen unohtaminen olisi vaka-
va virhe.

Yksimielisiä ollaan siitä, että todelliset innovaatiot eivät synny ylhäältä ohjatusti vaan
vapaassa tiedeyhteisössä. On toki selvää, että yhteiskunnalla on oikeus jossakin määrin oh-
jata verovaroilla rahoitettavaa tutkimusta, mutta liian pitkälle menevä ohjaus olisi suuri
virhe.
 Tarkistettu
4.1



Pöytäkirjan asiakohta PTK 6/2018 vp
Viime vuosien kehitys on yliopistojen ja tieteen hallinnossa lisännyt tiedeyhteisön ulko-
puolista valtaa. Yliopistoissa on yliopistolain perusteella lisätty ulkopuolista panosta hal-
linnossa, ja sillä onkin varmasti ollut myönteisiä vaikutuksia — yliopistojen hallinto on
jäntevöitynyt. Mutta mitalin toinen puoli on ollut se, että tiedeyhteisö on vieraantunut
oman yliopistonsa asioista. Tämä on nähty kiistattomasti yliopistoväen lisääntyvänä tyyty-
mättömyytenä, ja tämä on vaarallista kehitystä, jonka ongelmia parasta aikaa todistamme
Tampereen uuden yliopiston kohdalla.

Myös Suomen Akatemian kohdalla on ollut samanlaista kehitystä. Aikoinaan Akate-
mian korkein hallintoelin oli tieteen keskustoimikunta. Se muodostui pääasiassa tieteellis-
ten toimikuntien puheenjohtajista. Sen jälkeen tilalle tuli Akatemian hallitus, joka muodos-
tettiin yliopistomaailman ulkopuolisista ja usein elinkeinoelämän ja hallinnon asiantunti-
joista. Tieteellisten toimikuntien puheenjohtajilla oli sentään läsnäolo- ja puheoikeus. Tie-
dän, että tätä lakia valmisteltaessa oli esillä ajatus poistaa tämä läsnäolo-oikeuskin. Se olisi
ollut aivan liian pitkälle menevä toimenpide eliminoida tiedettä Akatemian hallinnosta, ja
maan hallitukselle on siis nostettava hattua siitä, että tämä ajatus hylättiin.

Lakiesitykseen tämän pohdinnan valossa jäi kuitenkin toinen ongelma. Tieteellisten toi-
mikuntien jäsenten kausi rajattaisiin nyt aiemmasta kahdesta yhteen, ja se on kyllä ongel-
ma, kun tiedän, että uusilla jäsenillä menee aina oma aikansa päästä sisälle päätöksente-
koon, ja näin tämä olisi edelleen omiaan siirtämään päätöksenteon painopistettä hallinnol-
le. Tiedän, että perusteeksi on sanottu jäsenten työmäärä, joka voi tutkijoita painaa, mutta
tällaisessa tilanteessa voi aina ilmoittaa, ettei ole käytettävissä toiselle kaudelle.

On myös keskusteltu tieteellisten toimikuntien lukumäärästä. Aikaisemmin niitä oli tie-
teenalojen mukaan kuusi, nyt tällä hetkellä niitä on neljä, ja lakiesityksen mukaan tulisi
vain kolme. Tämänkin merkitystä tieteellisen arvioinnin kannalta on kyselty, mutta kun
toisaalta tiedetään, että tieteiden välinen yhteistyö ja aitojen ylittäminen on tärkeää, niin
tätä esitystä voi kyllä hyvin puolustaa.

Tässä lakiesityksessä kaiken kaikkiaan on siis käsittääkseni hyvin tarpeellisia uudistuk-
sia, ja esitys on kannatettava. Mutta toivon, että valiokunta pohtii huolella, onko riittäviä
perusteita rajata toimikuntien jäsenten kausi vain yhteen.

Suomen Akatemian merkitys on suuri, ja sitä sekä sen rahoittamaa perustutkimusta pi-
tää kaikin tavoin tukea. Mutta niin yliopistojen kuin Akatemian kohdalla pitää tulevassa
päätöksenteossa katsoa, että tiedettä ja yliopistoyhteisöä ei lakaista pois hallinnosta, ja voi-
daankin kysyä, onko yliopistojen ja Akatemian hallinnoissa jo menty liian pitkälle ulko-
puolisen yhteiskunnan, talouselämän intressin ja hallinnon painotuksessa tieteen ja tiede-
yhteisön kustannuksella. Tiedettä ei saa unohtaa tieteellisen tutkimuksen johtamisessa.

Keskustelu päättyi.

Asia lähetettiin sivistysvaliokuntaan.
2


	15
	17.07


