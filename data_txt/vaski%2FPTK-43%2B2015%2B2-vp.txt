















































DEMF0F1.tmpSave.xml


Pöytäkirjan asiakohta PTK 43/2015 vp
Pöytäkirjan asiakohta 

PTK 43/2015 vp

Täysistunto

Torstai 1.10.2015 klo 10.02—21.41

2. Hallituksen esitys eduskunnalle valtion talousarvioksi vuodelle 2016 
Hallituksen esitys HE 30/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 2. asia.
Asia lähetetään valtiovarainvaliokuntaan, jolle muut erikoisvaliokunnat voivat antaa työ-
järjestyksen mukaisesti lausunnon 30 päivän kuluessa siitä, kun esitys on lähetetty valtio-
varainvaliokuntaan.

Keskustelu keskeytettiin tiistaina 29.9.2015 pidetyssä täysistunnossa. Keskustelu jat-
kuu nopeatahtisena. Etukäteen varattujen puheenvuorojen pituus on enintään 5 minuuttia.
Puhemiesneuvosto suosittaa, että nopeatahtisen keskustelun jälkeenkin pidettävät puheen-
vuorot kestävät enintään 5 minuuttia.

Tämän asian yhteydessä sallitaan keskustelu myös päiväjärjestyksen 4.-28. asiasta. 
Keskustelun aloittaa pääministeri Sipilä, 5 minuuttia, olkaa hyvä.

Keskustelu

10.03 Pääministeri Juha Sipilä: Arvoisa rouva puhemies! Miksi hallitus ja eduskunta
joutuvat leikkaamaan? Siksi, että maamme ei ole kyennyt uudistumaan. Edellinenkin hal-
litus päätti mittavista rakenteellisista uudistuksista; niitä ei kyetty viemään läpi. Leikkaus-
ten tekeminen on äärimmäisen vastenmielistä ja epämukavaa puuhaa: joudumme koske-
maan monien saavutettuihin etuihin ja kyseenalaistamaan melkein kaikkien yhteiskunnan
rakenteiden nykyisiä toimintatapoja. Tilannetta pahentaa entisestään se, että olemme me-
nettäneet ketteryytemme liiaksi kasvaneella sääntelyllä ja hallinnoinnilla. Tämän kaiken
seurauksena liian moni on vailla työtä ja julkinen taloutemme on kriisissä. Olemme ajau-
tuneet tilanteeseen, jossa meidän on samaan aikaan sekä säästettävä että vietävä isoja uu-
distuksia läpi. Emme olisi tässä, jos uudistukset ja varautuminen väestörakenteen voimak-
kaaseen muutokseen olisi tehty ajoissa. Nyt se on tehtävä. Tämä ei tule olemaan hauskaa,
eikä siitä heru irtopisteitä. Nyt on ajateltava Suomen etua ja tehtävä se, mitä nyt vaaditaan.
Tällä menolla emme pysty huolehtimaan edes peruspalveluistamme, käänne on saatava
senkin vuoksi aikaiseksi.

Tämä vaalikausi tulee olemaan helppoa niille, jotka vastustavat muutosta. Arvostelta-
vaa löytyy joka nurkasta, kaikkiin rakenteisiin joudutaan koskemaan. Tämä hallitus ei ai-
noastaan puhu uudistuksista vaan tulee toteuttamaan ne. Monet meistä pitävät itseään uu-
distajina. Kaivetaan nyt se uudistaja esiin sieltä pölyn keskeltä. Nyt puheiden on muutut-
tava käytännön teoiksi. Tämä hallitus saa voimansa hallitusohjelmaan kirjoitetusta visios-
ta. Siinä määritellään se Suomi, johon muutoksilla pyritään. Olemme sitoutuneet siihen,
sen eteen kannattaa ponnistella.
 Tarkistettu
4.0



Pöytäkirjan asiakohta PTK 43/2015 vp
Täällä eilen viitattiin monta kertaa kätilöihin. Miksei oppositiota nyt kuunnella, kun kä-
tilöitäkin kuunneltiin? Kätilöt, kuten useimmat ihmiset, ratkaisevat jatkuvasti ongelmia
käytännönläheisesti, joka päivä, joka tunti. Kätilöillä oli heti spontaani ratkaisu tilantee-
seen, johon he joutuivat yllättäen: älkää koskeko sunnuntailisiin, mutta osasta lomarahoja
voidaan leikata, se kohtelee palkansaajia tasapuolisemmin. Voi kun tuo käytännönlähei-
nen ongelmanratkaisukyky leviäisi nopeasti tähän saliin, työmarkkinajärjestöjen pöytään
ja laajemmin koko yhteiskuntaan! (Välihuutoja) Silloin meillä ei olisi mitään hätää. Val-
mistautukaamme kunnolla uudistusten tekemiseen.

Tämän ja edellisen hallituksen listalla oli esimerkiksi kuntien tehtävien karsiminen mil-
jardilla eurolla. Kaikki tässä salissa ovat olleet hallituspuolueen asemassa kirjoittamassa
tätä tavoitetta. Odotan, että siitä työstä ehdotuksia satelee vastuulliselle ministerille niin
oppositiosta kuin hallitusryhmistäkin. Myöskään sote-uudistus ei synny itsestään, sekin on
meidän yhteinen harjoituksemme. Aloitimme viime kaudella, se on kesken. Seuraavan
kuukauden aikana on tehtävä merkittävät päätökset, että päästään eteenpäin.

Haluan vielä lopuksi kiinnittää huomion budjettikirjan taseeseen. Olemme tehneet lu-
paamamme muutoksen: otamme myös omaisuuden budjettiprosessin osaksi. Valtion omai-
suus eli tase on laiskassa käytössä. Tase on saatava töihin, luomaan uutta ja uudistamaan
yhteiskuntaamme. Vaadin sitä useaan otteeseen viime kaudella. Tämä hallitus tulee laitta-
maan valtion omaisuuden aivan uudenlaisella tavalla töihin: luomaan työpaikkoja, uusi-
maan suomalaista teollisuutta. Tuon tämän kokonaisuuden eli valtion omistajastrategian
keskusteltavaksi tähän saliin ensi vuoden keväällä. Nyt kun tase on osana budjettikirjaa,
toivon teidän ehdotuksianne tässäkin keskustelussa siitä, miten tase saadaan yhdessä luo-
maan ja uusimaan yhteiskuntaamme. Tässäkin asiassa olemme omituisella tavalla kiinni
vanhassa.

Elämme tulevaisuuden kannalta yhtä herkimmistä hetkistä Suomessa. Emme saa antaa
nyt periksi, vaan meidän on huolehdittava siitä, että vuonna 2025 Suomi on uudistuva, vä-
littävä ja turvallinen maa, jossa jokainen voi kokea olevansa tärkeä, ja yhteiskunnassa val-
litsee keskinäinen luottamus.

Puhemies Maria Lohela: Sitten aloitetaan debatti. Pyydän niitä edustajia, jotka haluavat
käyttää puheenvuoron, nousemaan seisomaan ja painamaan V-painiketta.

10.09 Antti Rantakangas kesk (vastauspuheenvuoro): Arvoisa rouva puhemies! Päämi-
nisterin puhe oli jälleen erinomainen ja erinomaisen rakentava myöskin opposition suun-
taan. Eli nyt jos oppositio lähtisi käynnistämään tätä keskustelua vähän toisessa asennossa,
te voisitte nauttia tyydytystä siitä, että kun esitätte ministeri Vehviläiselle pitkän listan niis-
tä tehtävistä, mitä kevennetään kuntien tehtäväkentässä, niin te voisitte sanoa kannattajil-
lenne, että te olette saaneet aikaan oppositiosta enemmän kuin ehkä monet oppositiot vuo-
sikymmeniin. Tarttukaa tähän pääministerin tarjoukseen, tuokaa esityksiä, jotka osaltaan
vaikuttavat siihen, että Suomen talous saadaan tasapainoon ja tämä hyvä, yhteinen isän-
maamme parempaan asentoon.

Sitten oli erinomainen asia myös tämä valtion taseen aktiivisempi hoitaminen, tässäkin
on paljon tehtävää. Tehkää siinäkin aloitteita, että millä tavalla ja mihin toimiin valtio voi-
si ryhtyä uusien työpaikkojen saamiseksi ja mitä passiivista omaisuutta voitaisiin panna
uuteen työhön.
2



Pöytäkirjan asiakohta PTK 43/2015 vp
10.10 Martti Mölsä ps (vastauspuheenvuoro): Arvoisa puhemies! Tämä on vähän täm-
möinen samanlainen puheenvuoro kuin edustaja Rantakankaalla ja tämä on samalla täm-
möinen työjärjestyspuheenvuoro: Rakentavaa keskustelua kaivataan. Viime aikoina tämä
sali on alkanut muistuttaa enemmän tämmöistä punakaartien tilaisuutta, jossa asiat ratkais-
taan huutamalla eikä keskustelemalla. (Välihuutoja) Eilen edustaja Arhinmäki yritti rat-
kaista asioita laulamalla. En ollut paikalla — oliko hän taas juovuksissa, sitä en tiedä.
(Eduskunnasta: Ohhoh! — Välihuutoja)

Puhemies Maria Lohela: Edustaja Mölsä, no niin, tämä riittää!

10.11 Timo Heinonen kok (vastauspuheenvuoro): Arvoisa puhemies! Kyllä myös minä
haluan antaa kiitosta pääministerille ja maamme hallitukselle uudenlaisesta tavasta toimia.
Minua on ihmetyttänyt se, että ensin syytetään, (Hälinää — Puhemies koputtaa) että ei
kuunnella, ja sitten kun kuunnellaan ja vielä annetaan sen vaikuttaakin, niin ei sekään näy-
tä kelpaavan meidän oppositiolle. Minun mielestäni oli hienoa, että kuunneltiin kätilöitä
mutta myös niitä 30 000 ihmistä, jotka olivat mieltään osoittamassa. Nyt pitäisi tehdä pie-
niä viilauksia ja katsoa, että löydämme sellaisen paketin, joka kohtelee meitä tasapuolises-
ti ja oikeudenmukaisesti. 

Minä annan tästä kyllä täyden kiitoksen pääministerille ja meidän hallitukselle ja toi-
von, että tällainen keskustelun kulttuuri jatkuu jatkossakin, että otamme toiset huomioon ja
rakennamme yhdessä sellaista maata, jossa jatkossa on työtä enempi, on hyvinvointia
enempi ja missä itse kukin voi pärjätä.

10.12 Antti Rinne sd (vastauspuheenvuoro): Arvoisa puhemies! Pääministeri Sipilä, me
olemme valmiita kyllä yhteistyöhön, mutta emme sellaiseen leikkauspolitiikkaan, joka vie
vähävaraisimmilta ihmisiltä Suomessa toimeentulomahdollisuuksia: ei pienituloisilta elä-
keläisiltä, ei lapsiperheiltä, ei työttömiltä.

Me tuomme oman vaihtoehtomme tähän sopeutuspolitiikkaan sitten, kun saadaan tietää
tässä eduskunnassa, milloin meidän vaihtoehtobudjettimme esittelyn aika on. Me tuomme
myös paketin, joka kertoo, miten talouskasvua ja työllisyyttä saadaan rakennettua toisella
tavalla kuin mitä hallitus nyt on lähtenyt viemään eteenpäin.

Minä kysyn, pääministeri, teiltä: oletteko te valmiit tulemaan tähän yhteisen vastuun so-
pimuksen prosessiin mukaan hallituksena, rakentamaan kättä päälle suomalaista yhteis-
kuntaa? Siellä on yli 60 kansalaisjärjestöä ja paljon asiantuntijoita mukana, ja se prosessi
jatkuu. Tervetuloa!

10.13 Johanna Karimäki vihr (vastauspuheenvuoro): Arvoisa puhemies! Hallitus kurit-
taa leikkauksillansa kaikkein heikoimpiosaisia: lapsia, vanhuksia, eläkeläisiä, pienituloi-
sia.

Pääministeri Sipilä, olette todennut, että vammaisilta ei leikata ollenkaan, ja ihmettelen,
mihin tämä perustuu, sillä hallitus korottaa sosiaali- ja terveyspalvelujen asiakasmaksuja,
heikentää pienituloisten eläkeläisten asumistukea, jäädyttää kansaneläkkeitä, pienentää
lääkekorvauksia, suurentaa sairaiden taksimatkakorvausten omavastuita, poistaa ruokava-
liokorvausta. Nämä kaikki iskevät pahiten heikoimmassa asemassa oleviin, kuten eläkeläi-
siin ja vammaisiin.
3



Pöytäkirjan asiakohta PTK 43/2015 vp
Koulutuksesta ja tutkimuksesta leikkaatte isolla kädellä yliopistojen määrärahoja ja Te-
kesin myöntövaltuuksia. Toisaalta ohjaatte kärkihankkeillanne rahaa valittuihin kohtei-
siin, ja ihmettelenkin: onko teillä viisaus valita voittajia? Tieteessä on erittäin tärkeää, että
on tutkimuksen vapaus. (Puhemies koputtaa) Mistä tahansa voi nousta tulevaisuuden me-
nestystarina.

10.14 Paavo Arhinmäki vas (vastauspuheenvuoro): Arvoisa puhemies! Pääministeri Si-
pilä sanoi, että leikkaaminen on vastenmielistä, ja halusi ongelmalähtöisiä ratkaisuja. 

Meidän ongelmamme on se, että meillä ei ole riittävästi tuloja. Ja yksi syy siihen on, että
meillä rehottaa harmaa talous ja veroparatiiseihin valuu miljardeja euroja joka vuosi. Har-
maan talouden vastaisen työn ja veroparatiisien kuriin laittamisen pitäisi olla aivan yk-
kösasia niin Suomessa kuin Euroopassa. Mutta mitä tekee hallitus? Viime kaudella lisät-
tiin harmaan talouden torjunnan resursseja — hallitus leikkaa niitä. 99 poliisia vähemmän
tutkimaan harmaata taloutta. 

Eikö, pääministeri Sipilä, nyt pitäisi nimenomaan panostaa siihen, että harmaa talous ei
rehota ja veroparatiiseilla kikkailu saadaan kuriin? Kun teillä hallituksen sisälläkin on ko-
kemusperäistä asiantuntemusta siitä, miten veroparatiisiyritykset toimivat, niin sieltä var-
maan voi saada myös (Puhemies koputtaa) vinkkejä siitä, miten tähän ongelmaan voidaan
puuttua.

10.15 Carl Haglund r (vastauspuheenvuoro): Ärade fru talman, rouva puhemies! Herra
pääministeri, näin yleisellä tasolla on ainakin minun helppo yhtyä siihen visioon, mitä äs-
ken maalasitte. Toimista voidaan olla vähän eri mieltä.

Yritimme itse asiassa jo viime hallituksessa tehdä näitä uudistuksia ja muuttaa Suomea.
Silloin keskustapuolue ikävä kyllä vastusti melkein kaikkia uudistuksia. Tämä on ainakin
minun kokemukseni. Voin toki olla väärässä, mutta tältä se kyllä tuntui. Joka tapauksessa
uudistaminen on välttämätöntä, ja siinä tietenkin teille nytten jaksamista.

Mitä tulee näihin priorisointeihin, niin on kysyttävä edelleenkin sitä, minkä takia koulu-
tus, tiede, tieteen tekeminen on se, mitä rokotetaan kaikkein eniten. Se ei mielestäni ole
johdonmukainen tapa toimia, koska väitätte, herra pääministeri, teidän ohjelmassanne, että
osaaminen on Suomelle kärkihanke, se on meidän valttikorttimme. Niin teidän hallitusoh-
jelmassa lukee. Mielestäni se ei oikein näy nyt teidän politiikassanne, ja toivoisin, että voi-
sitte vähän tätä edelleen perustella.

10.16 Sari Essayah kd (vastauspuheenvuoro): Arvoisa rouva puhemies! Täällä on pe-
räänkuulutettu rakentavaa oppositiopolitiikkaa, ja sitä kristillisdemokraatit ovat nimen-
omaan pyrkineet koko ajan tekemään. Myöskin pyysitte sitä, että valmistaudutaan kunnol-
la, ja tietenkin on hyvä, että esimerkiksi eläkeläisten asumistukea kohtuullistettiin ja perut-
tiin sunnuntai- ja vuorolisiin kohdistuvat paineet ja leikkaukset, solidaarisuusveron tulora-
jaa laskettiin. Nämä ovat ihan oikeita liikkeitä, mutta jotenkin on jäänyt vähän se tunnel-
ma, että näihin ei ehkä oltu valmistauduttu kunnolla, että ne ovat olleet sellaisia liikkeitä,
joissa tuntuu, että ei ole meinattu pysyä perässä, kun näissä asioissa on sitten tehty muu-
toksia. Mutta muutokset ovat olleet oikeansuuntaisia, kiitos siitä.

Arvokkain tase-erä, mikä tällä kansakunnalla on, on meidän lapset ja nuoret. Siinä mie-
lessä hienoimmatkaan innovaatiostrategiat ja kehityspolitiikat eivät tule onnistumaan, mi-
käli meidän lapset ja nuoret syrjäytyvät. (Puhemies koputtaa) Olisinkin kysynyt tästä, mil-
4



Pöytäkirjan asiakohta PTK 43/2015 vp
lä tavoin me pidämme huolta siitä, että nämä leikkaukset, mitkä kohdistuvat lapsiin ja nuo-
riin, (Puhemies koputtaa) eivät syö tämän kansakunnan tulevaisuutta.

10.17 Pia Viitanen sd (vastauspuheenvuoro): Arvoisa rouva puhemies! Kyllähän tässä
nyt se tilanne on, että kylmä oikeistolainen talouslinja on valittu. Kun katsoo tätä keltaista
paksua kirjaa, niin ei täällä kyllä kauheasti oikeudenmukaisuustekoja löydy eikä niitä työl-
listäviä tekoja myöskään. Päinvastoin, toisin kuin keskusta viime hallituskaudella puhui,
täältä leikataan eläkkeensaajilta, lapsiperheiltä, opiskelijoilta, työttömiltä. Nämä ovat ar-
vovalintoja, myös talouspoliittisia arvovalintoja, arvoisa puhemies. Minua vähän harmit-
taa, että tässä keskusta on omaksunut nyt tämän kylmän, oikeistolaisen, kokoomuslaisen
talouslinjan, perussuomalaiset siinä mukana. Meiltä tulee selkeä vaihtoehto. Me tämän lin-
jan tulemme haastamaan muun muassa työllisyydellä.

Arvoisa puhemies! Haluan tähän loppuun kysyä, kun neljä vuotta keskustapuolue ja pu-
heenjohtaja Sipilä puhuivat, että on kasvurahasto, (Eero Heinäluoma: Miljardiluokan!) —
miljardiluokan kasvurahasto — jolla tullaan ratkaisemaan koko työllisyysongelma, niin
nyt kun valta on teillä, valtikka käsissänne, niin täältä löytyy 35 miljoonaa (Puhemies ko-
puttaa) panostusta tähän. Mihin tämä kasvurahasto katosi?

10.19 Timo Kalli kesk (vastauspuheenvuoro): Arvoisa puhemies! Yhdyn niihin, jotka
ovat todenneet, että elämme valtavassa muutoksessa, ja tämä muutos on kylmä. Jos tarrau-
dumme olemassa olevaan, niin meidän käy niin, että me menetämme omat mahdollisuu-
temme. Sen tähden meillä, vaikka tuntuisi turvalliselta tarttua olemassa olevaan tilantee-
seen, se ei vie meitä eteenpäin. Sen tähden tarvitaan rajallisista resursseista muutamia va-
lintoja, ja sen tähden hallitus on valinnut nämä kärkihankkeet.

Kärkihankkeilla on olemassa oma riski, mutta nyt on otettu tämä riski, ja me uskomme
vakaasti, että tässä muutoksessa, jonka myllerryksessä olemme, näitä kärkihankkeita
eteenpäin viemällä voimme säilyttää ja saada aikaan tulevaisuudessa uusia työpaikkoja,
50 000:sta jopa 100 000:een. Sen tähden tätä asiaa kannattaa nyt viedä eteenpäin.

Totean lopuksi, että meille kaikille on hyvä, että meillä on aikaa, (Puhemies koputtaa)
meillä on muutama viikko aikaa löytää sitä yhteistä konsensusta.

10.20 Antti Lindtman sd (vastauspuheenvuoro): Arvoisa puhemies! Pääministeri Sipilä
ennen vaaleja puhui paljon uudesta poliittisesta kulttuurista ja nyttenkin äskeisessä puhees-
sa vetositte yhteistyön henkeen. Itse asiassa paljon ennen vaaleja herätitte toiveita, puhuit-
te laajasta yhteiskuntasopimuksesta. Nyt olette tekemässä vain työmarkkinaratkaisuja, jos-
sa ajatte vain työnantajan etua. Te sanoitte, että pakko on pelolla johtamista ja menneisyy-
den maailmaa. Nyt tuotte pakkolakeja. Sanoitte äsken, että sote-uudistus on yhteinen pro-
sessi. Nyt viette vain sitä hallituksen enemmistöllä eteenpäin ja oppositiolle on jätetty seu-
rantarooli. Me tarjosimme teille yhteistyön kättä normitalkoissa. Sanotte, että tämäkin vie-
dään hallituksen hartioilla eteenpäin kesällä. Peruskoulun parlamentaarinen kehittäminen
on unohdettu ja sitten sanoitte ennen vaaleja, että jos tehdään kasvurahasto, niin Suomen
talous lähtee nousuun, eikä pienituloisista tarvitse leikata senttiäkään. Miten itse arvioitte
nyt, (Puhemies koputtaa) miten olette vaikuttaneet poliittiseen (Puhemies koputtaa) luotta-
mukseen? Miten itse arvioitte omaa toimintaanne tässä poliittisessa (Puhemies koputtaa)
uudessa kulttuurissa?
5



Pöytäkirjan asiakohta PTK 43/2015 vp
10.21 Arto Satonen kok (vastauspuheenvuoro): Arvoisa puhemies! Edustaja Lindström
sanoi täällä, että te olette tekemässä työmarkkinaratkaisua, jolla ajetaan vain työnantajan
etua. Jos näin olisi, niin kun SAK:kin on tullut aika paljon vastaan ja ovatko hekin teke-
mässä nollaratkaisua vain siksi, että ajetaan työnantajan etua. Minä luulen, että se kertoo
siitä, että paremmin kuin poliittinen oppositio, niin siellä työmarkkinajärjestöissäkin on
ymmärretty tämä tilanteen vakavuus. Ja näitä ollaan tekemässä sen takia, että me ajetaan ja
turvataan niitä työpaikkoja, jotka tällä hetkellä ovat olemassa ja että saadaan työtä vasta-
valmistuneille, saadaan työtä työnsä menettäneille. Me ollaan työttömien asialla ja kaik-
kien niiden suomalaisten asialla, joiden työllisyystilanne on tällä hetkellä heikko tai uhat-
tuna. Se on se asia, jota tässä ajetaan ja toivon, että siihen yhteistyöhön kaikki lähtee mu-
kaan.

10.22 Antti Lindtman sd (vastauspuheenvuoro): Arvoisa puhemies! Toistan vielä ker-
ran. Me olemme kannattaneet sitä yhteiskuntasopimusta, josta pääministeri Sipilä puhui
ennen vaaleja. Me olemme kannattaneet myös työmarkkinaratkaisuja, jopa tarjonneet sii-
hen edustaja Lauri Ihalaista kätilöimään, mutta se ei ole hallitukselle kelvannut. Ja sitten
kun katsoo, että miten hallitus on toiminut, niin onhan se kuvaavaa, onhan se kuvaavaa,
että kun te nyt ajatte tätä sairauskarenssia, josta vain kokoomus puhui ennen vaaleja, jonka
Sipilä ja perussuomalaiset tyrmäsivät, niin te perustatte sen vain yhden osapuolen laskel-
miin, EK-laskelmiin, joilla on tässä oma intressi, ettekä ole edes kysyneet palkansaajapuo-
lelta mitään. Te olette menneet täysin työnantajan pukukoppiin, hoidatte paremmin EK:n
edunvalvontaa kuin Häkämies itse konsanaan. Kysytään: teidän palkkanne maksaa Suo-
men kansa, eikö teidän pitäisi olla tasapuolinen? Ja se paketti mitä nyt ajatte, ensimmäis-
täkään toimea ei ole tulossa voimaan tänä vuonna, ei ensi vuonna, (Puhemies koputtaa)
ehkä 17 ja sekin on pitkä ja (Puhemies koputtaa) kivinen tie.

10.23 Kari Uotila vas (vastauspuheenvuoro): Arvoisa puhemies! Puhe oli pääministerin
puhetta, mutta siinä oli vähän sellainen yritysjohtajan sävy. Yritysjohtajana voidaan tehdä
johdonmukaisia koviakin yksiselitteisiä ratkaisuja yrityksissä, mutta pääministeri johtaa
hallitusta ja suurelta osin maata, ja silloin pitää ottaa monia realiteetteja huomioon. Yksi
realiteetti on työmarkkinoiden logiikka. Te olette tekemässä pakkolakeja, heikentämässä
tuloja, pidentämässä työaikaa ja puuttumassa sairauslomaoikeuteen muun muassa. EK ei
suostu keskitettyyn ratkaisuun, sen on Häkämies moneen kertaan todennut. Minkälaisen
riskin te otatte työmarkkinoiden vakauden ja samalla kustannuskehityksen kannalta sillä,
että te pakkolakeja säätämällä ammattiyhdistysliikkeen vastaantulon tyrmäämällä ajatte ti-
lanteeseen, jossa kompensaatiovaatimukset ensi syksyn työmarkkinakierroksella ovat to-
della tuntuvia.

10.24 Kaj Turunen ps (vastauspuheenvuoro): Arvoisa puhemies! Tässä salikeskustelus-
sa hyvin helposti mennään pieniin yksityiskohtiin, stilistisiin yksityiskohtiin, johonkin tiet-
tyyn asiaan ja ruoditaan sitten sitä. Kun kysymyksessä on kuitenkin iso kokonaisuus, tässä
on mukana budjetti, budjettikehys, kaikki nämä toimenpiteet, mitä tehdään kustannuskil-
pailukyvyn parantamiseksi ja tämä kokonaisuutena luo sitten edellytykset sille lopputulok-
selle, mitä haetaan. Ja tässähän haetaan erityisesti, niin kun pääministeri eilen jo täällä sa-
lissa moneen kertaan totesi, työllisyyden parantamista, 110 000 uuden työpaikan luomista
Suomeen, joka taas vaikuttaa suoraan siihen, että me pystytään vähentämään velkaantu-
6



Pöytäkirjan asiakohta PTK 43/2015 vp
mista ja jopa lopettamaan velkaantumisen. Ja kun pääministeri kysyi tässä nyt, että miten
tätä valtion tasetta voitaisiin laittaa niin kun töihin ja miten sitä parhaiten voisi hyödyntää,
niin kysyn pääministeriltä: (Puhemies koputtaa) kun meidän pk-sektorin viennin rahoitus
on (Puhemies koputtaa) pikkusen heikoissa kantimissa, niin voitaisiinko tätä (Puhemies
koputtaa) käyttää muun muassa tämmöiseen tarkoitukseen?

10.26 Matti Vanhanen kesk (vastauspuheenvuoro): Arvoisa puhemies! Keskustellaan
myös tästä johtamisjärjestelmässä tapahtuneesta muutoksesta, joka on tämän hallituksen
aikana selvästi tapahtunut. 

Tuo Albert Einstein joskus sanoi jotenkin näin, että ongelmat harvoin ratkeavat samalla
ajattelulla, jolla ne ovat syntyneet. Minusta on hyvä, että tässä aika poikkeuksellisen vai-
keassa tilanteessa, seitsemän vuoden kroonisen alijäämän jälkeen, on omaksuttu uuden-
laista johtamistapaa valtionhallintoon, kun tässäkin budjettikeskustelussa edellisinä päivi-
nä on välillä kuulunut syytöksiä yksittäisten ministereiden suuntaan, että miksi ette puolus-
ta oman ministeriönne hallinnonalan asioita, niin kuin ennen on tehty. 

Nyt minä olen huomannut, kun olen seurannut hallituksen työskentelyä aika läheltä, että
nyt tässä hallituksessa ministerit edustavat hallituksen eduskunnassa hyväksyttyä hallitus-
ohjelmaa omissa ministeriöissään, ovat osa tätä koko johtamisjärjestelmää, eikä sektoreit-
tain ajeta vain yhden intressisuunnan näkemyksiä. Minä tervehdin (Puhemies koputtaa)
kyllä tätä muutosta erittäin tyytyväisenä.

10.27 Jani Toivola vihr (vastauspuheenvuoro): Arvoisa puhemies! Tässä salissa on mon-
ta kertaa esitetty kysymyksiä ja toiveita siitä, mistä saadaan uutta työtä, mistä saadaan tälle
yhteiskunnalle uutta kasvua tai ideoita, hyvinvointia ja uusia rakenteita, jotka ovat kette-
rämpiä, keveämpiä, kestävämpiä. 

Minä ehkä kiinnittäisin hallituksen huomiota meidän tämänhetkiseen turvapaikanhaki-
jakysymykseen. Ennemmin kuin että me katsomme sitä ikään kuin kriisinä tai katastrofi-
na, niin minun mielestäni se on nostanut yhteiskunnassa esiin paljon myöskin hyvää. Pai-
kalliset ihmiset ovat ruvenneet toimimaan aivan uudella tavalla, on syntynyt uudenlaista
erilaisten kulttuurien kohtaamista. Se on nostanut uusia nuoria osaajia kehittämään erilai-
sia teknologisia ratkaisuja. On omaehtoisesti kunnissa lähdetty rakentamaan nopeasti eri-
laisia kotouttamispolkuja. Siellä on paljon vahvaa tietoa ja osaamista, ja ennen kaikkea
ehkä se erilaisten ihmisten kohtaaminen, tai alueellisesti joku koulu, mikä on ollut lakkau-
tusuhan alla, saakin yhtäkkiä tämän kysymyksen kautta uusia mahdollisuuksia. 

Minä toivon, että kun tämä uudistus tehdään, niin otettaisiin myöskin tämä akuutti tilan-
ne, turvapaikanhakijat, tässä kysymyksessä vahvasti ikään kuin kulkemaan siinä rinta rin-
nan, koska me voisimme aika paljon ruohonjuuritasolta saada myöskin niitä ratkaisuja (Pu-
hemies koputtaa) siihen uudistamiseen, eikä niin, että se tulee ylhäältä alaspäin, jolloin
myöskin tuntuu, että ikään kuin... 

Puhemies Maria Lohela: Edustaja Toivola, aika!

...ihmisellä ja toimijalla ei ole sitä omaa sanottavaa.
7



Pöytäkirjan asiakohta PTK 43/2015 vp
10.28 Anders Adlercreutz r (vastauspuheenvuoro): Värderade fru talman! Pääministeri
Sipilä sanoi, että uudistuksiin pitää valmistautua kunnolla. No, uudistuksia tarvitaan, ja
valmistautua pitää, ja mielellään kunnolla. 

Kuultiin viikko sitten, että lomarahoja ei voi leikata. Sitten kuultiin, että niitä voi leikata
30 prosenttia, se on tasapuolista. Sitten kuultiin, että niitähän ei ole kaikilla, joten ne pitää
luoda, pitää luoda 25 000 yritykselle lisäkustannus, kunnes todettiin, että ei luodakaan. Mi-
ten hallitus valmistautuu kunnolla muutoksiin?

10.29 Seppo Kääriäinen kesk (vastauspuheenvuoro): Rouva puhemies! Pääministerin
puheenvuorohan käsitteli ymmärtääkseni poliittista kulttuuria, ilmapiiriä ja johtamista, itse
kunkin vastuuta Suomen nykytilasta. 

Se on niin, että emme me kyllä tästä nykypälkähästä tule selviytymään, oli johdossa
kuka tahansa, menneitä märehtimällä ja toisiamme täällä syyttelemällä ja aina vaan men-
neisiin palaamalla. Tarvitaan poliittisen ilmapiirin muutos, ja tämä näkemys koskee kaik-
kia meitä, jokaista puoluetta tässä isossa salissa. Kaikilla on tässä suhteessa kyllä vastuu
siitä, kuinka meille on käymässä. 

Tässä mielessä työmarkkinajärjestöjen nyt viime aikoina ottamat askeleet ovat myöntei-
siä merkkejä, sillä näyttää, että otetaan vastuuta vaikeista asioista ja tehdään historiallisia
uusia avauksiakin neuvottelupöytään. Vähän samantapaista kyllä tarvitaan myös täällä po-
liittisella kentällä. En ole mikään neuvomaan oppositsionia, se tietää, mitä se tekee, ja tun-
tee vastuunsa, mutta toivon, että sillä rintamalla lähdettäisiin tähän suunnanmuutoksen,
jonka tärkeä asia on vain yksi: töitä suomalaisille, (Puhemies koputtaa) ja se on kaukana oi-
keistolaisuudesta.

10.30 Eero Heinäluoma sd (vastauspuheenvuoro): Arvoisa puheenjohtaja! Edustaja
Kääriäisen sanoma oli todella aito ja tärkeä. Mehän emme ole eri mieltä siitä, pitääkö Suo-
messa tehdä uudistuksia. Kysymyshän on vain siitä, mitä uudistuksia ja miten ne vaikutta-
vat. Suuri pelko on, että tällä hallituksen linjalla työllisyys ei parane mutta tuloerot kasva-
vat. 

Tarjoan kaksi vaihtoehtoista uudistusta keskusteluun.
Ensimmäinen on, että työttömyysturvasta tehtäisiin passiivituen sijaan aktiivituki, joka

edistäisi työllistymistä. Puheenjohtaja Rinne on ehdottanut, että työtön voisi saada mu-
kaan setelin, joka auttaisi uuden työpaikan löytymisessä. Onko hallitus valmis tämän to-
teuttamiseen? (Kokoomuksen ryhmästä: Tätähän tutkitaan!)

Toinen: Hallitus on leikkaamassa VR:n ostopalveluja, mikä tarkoittaa sitä, että henkilö-
kuljetukset itä—länsi-suunnassa ovat loppumassa, monia rataosuuksia poistetaan koko-
naan käytöstä. Länsi-Uudellamaalla tällä on erittäin suuri vaikutus työmatkaliikenteeseen.
Se on 13,5 miljoonaa. (Puhemies koputtaa) Oletteko, pääministeri, valmis siihen, että vä-
hennetään 13,5 miljoonaa autoverolaskua ja käytetään se tähän elinvoimaratkaisuun, juna-
liikenteen turvaamiseen?

10.31 Sanna Lauslahti kok (vastauspuheenvuoro): Arvoisa puhemies! Ihan erinomaisia
ehdotuksia, että mieluummin aktiivista työttömyysturvaa kuin passivoivaa työttömyystur-
vaa. Tässä kohdin olemme varmasti ehdottomasti samaa mieltä.

Otan tässä kuitenkin tämän lasten ja nuorten näkökulman. Olen aivan samaa mieltä
edustaja Essayah’n kanssa, että lapset ja nuoret ovat se paras voimavaramme taseessa. Jo-
8



Pöytäkirjan asiakohta PTK 43/2015 vp
kaisen toimen, jonka me tänään teemme, me teemme lasten puolesta. Tänään syntyvä lapsi
on se lapsi, joka maksaa sitä velkaa, joka on otettu eilen pitkäaikaisena velkana. 

Juuri siksi meidän tulee tehdä kaikkemme, jotta me saamme velkaantumisen haltuun. Se
edellyttää, että me myös teemme leikkauksia ja kevennämme meidän julkisen sektorimme
taakkaa ja luomme sitä uutta työtä. Mielestäni kärkihankkeet ovat erinomainen tapa koh-
dentaa ja lähteä rakentamaan sitä uutta maailmaa, sitä uutta elinkeinoelämää, jossa meidän
lapsemme ja nuoremme tulevat työskentelemään.

10.32 Jukka Gustafsson sd (vastauspuheenvuoro): Arvoisa puhemies! Jatkan näitä sosi-
alidemokraattisten edustajien hyviä, rakentavia esityksiä.

Teillä, pääministeri, ei ollut mahdollisuutta olla paikalla, kun kävimme keskustelua kou-
lutuspoliittisen välikysymyksen ympärillä. Viittasin silloin Kone Oyj:n ex-toimitusjohtaja
Alahuhtaan, tituleerasin vuorineuvokseksi. Tänä aamuna toivottavasti mahdollisimman
moni kuunteli vuorineuvos Stig Gustavsonia. Hän ei ole minulle sukua. (Naurua) Vuori-
neuvos Gustavson oli erittäin huolissaan näistä koulutukseen ja tutkimukseen tehtävistä
leikkauksista ja säästöistä. Kysyn teiltä, arvon pääministeri: ettekö te voisi ottaa nyt edes
tässä asiassa myöskin tällaista osaamisloikkaa ja myöntää sen, että nämä koulutukseen
kohdistetut säästöt ovat kohtuuttomat? Ne syövät Suomen tulevaisuuden oksaa. 3 miljar-
dia (Puhemies koputtaa) kumulatiivista säästöä. Teitte oman välikysymyksenne, kun edel-
linen hallitus oli tehnyt...

Puhemies Maria Lohela: Edustaja Gustafsson, aika on täynnä!

...1,7 miljardin edestä. Rakentava kysymys pääministerille.

10.33 Hanna Sarkkinen vas (vastauspuheenvuoro): Arvoisa puhemies! Suomi kärsii täl-
lä hetkellä investointilamasta, ja olennainen kysymys tulevaisuuden kannalta on, miten
saamme Suomeen investointeja. Investointien kannata tärkeätä on, että meillä on vakaa toi-
mintaympäristö, vakaat työmarkkinat, ja laaja palkkaratkaisu olisi hyvä sen kannalta, että
yrityksillä olisi tulevaisuudennäkymä siitä, miten työmarkkinat kehittyvät, ja työmarkki-
noilla olisi rauha. Sitä ei kannata uhrata nyt näiden pakkolakien kannalta.

Julkiset investoinnit on toinen iso asia. Myös niiden pitää olla työkalupakissa, kun kat-
sotaan sitä, mitä investointeja tehdään ja miten tulevaisuuden talouteen luodaan mahdolli-
suuksia. Panoksien laittaminen osaamiseen, tutkimukseen, tuotekehitykseen ja kasvualoil-
le on todella tärkeätä.

Lisäksi täytyy miettiä, miten me kannustamme yksityisiä investointeja. Palkkojen alen-
nus ei riitä ratkaisuksi, koska jos se riittäisi, niin silloin Romaniassa ja Bulgariassa olisi hir-
veät investoinnit ja ne olisivat EU:n vetureita, mutta näin ei ole.

Ei voida ajatella, että palkkojen alennus (Puhemies koputtaa) ratkaisee Suomen talou-
den kompleksiset ongelmat. Nyt me tarvitsisimme toivoa ja tulevaisuudennäkymiä...

Puhemies Maria Lohela: Edustaja Sarkkinen, aika on täynnä!

...ja investointeja.
9



Pöytäkirjan asiakohta PTK 43/2015 vp
10.35 Sampo Terho ps (vastauspuheenvuoro): Arvoisa puhemies! Tässä on keskusteltu
johtamistavasta niin hallituksen kuin pääministerin osalta. Kehottaisin kritisoijia muista-
maan ja asettamaan arvostelunsa tähän kontekstiin, mikä meillä nyt on. Suomi elää kriisiai-
kaa. Silloin vaaditaan johtajuutta ja päättäväisyyttä, nopeita päätöksiä ja etenemistä. Kri-
tiikki on hetkittäin ollut aika abstraktia, mutta tällä hetkellä jo tuntuu hieman rakentavam-
malta. On puhuttu kylmistä tuulista, pukukopeista. Enpä nyt usko, että jos käymme jonkin
puolueen pukukoppia tutkimassa, että sieltä aivan väritön pelipaita löytyy kenenkään osal-
ta, ei myöskään hallituksen. Mutta tämä ei sinänsä ole poliittiselle puolueelle mikään hä-
peä. Ainoa tapa, miten päästään eteenpäin, on nyt vastuulliset päätökset. Ne perustuvat lin-
jaan, jota kansa on kannattanut, jota puolueet edustavat. Niiden edessä... (Välihuutoja va-
semmalta) — Tältä perusteelta mennään eteenpäin. Jokaista uudistusta vastustaa aina joku
eturyhmä. Jokaista uudistusta vastustaa aina joku eturyhmä, ja silloin nimenomaan tarvi-
taan johtajuutta.

10.36 Carl Haglund r (vastauspuheenvuoro): Arvoisa puhemies! Olen täsmälleen samaa
mieltä edustaja Terhon kanssa. Haluan vain muistuttaa yhdestä asiasta: että viime vaalikau-
della keskusta ja perussuomalaiset vastustivat puolustusvoimauudistusta, poliisiuudistus-
ta, toisen asteen uudistusta, vaalipiiriuudistusta, kuntauudistusta ja ensin myös sote-uudis-
tusta. Tämä nyt vain muistin virkistykseksi. (Välihuutoja)

10.36 Antti Lindtman sd (vastauspuheenvuoro): Arvoisa puhemies! Voin täysin yhtyä
siihen, mitä edustaja Haglund täällä sanoi. Näinhän se on, jos näitä muistellaan, mutta käy-
däänpä vielä läpi. 

Ensinnäkin minusta on hyvä, että Terho tunnusti nyt tämän asian, että kun äsken edus-
taja Satonen, kokoomuksen ryhmäpuheenjohtaja Satonen, yritti täällä puhua mustaa val-
koiseksi, että hallitus ei ole ryhtynyt EK:n asiamieheksi, niin Terho tässä tunnusti, että sen
värinen pelipaita sieltä pukukopista löytyy. (Välihuutoja — Hälinää) 

Sitten toinen asia. — Arvoisa puhemies, jos saan vielä jatkaa loppuun. — Kun Terho pu-
hui siitä, että nyt on saatu kansan mandaatti viedä näitä uudistuksia läpi, esimerkiksi näitä
pakolla toteutettavia palkanalennuksia, muistanko oikein, että Timo Soini sanoi ennen vaa-
leja, että työmies on palkkansa ansainnut. Ja kun teidän sloganinne oli, että sitä saa, mitä ti-
laa, niin kysyn nyt neljännen kerran, olen aikaisemminkin kysynyt, kuka nämä palkanalen-
nukset teiltä tilasi ja mistä sen tilauksen voi perua.

10.37 Sampo Terho ps (vastauspuheenvuoro): Arvoisa puhemies! Juuri kun pääsin kehu-
masta, että kritiikki on muuttunut hieman paremmaksi, niin se valahti takaisin sinne lähtö-
pisteeseen. (Naurua) Kohtuullisen epätarkka oli tämä lainaus, mikä äsken esitettiin. Pu-
huin puolueista ylipäänsä, en pelkästään hallituspuolueista, enkä varsinkaan siitä, mikä pe-
lipaita kenenkin pukuhuoneesta löytyy. 

10.38 Ville Niinistö vihr (vastauspuheenvuoro): Arvoisa puhemies! Kun keskustellaan
tosiaan siitä, miten voisimme luoda työtä, minkälaisia uudistuksia tarvitaan, niin itse näen,
että on kolmenlaisia asioita, mitä hallitus voisi tehdä pontevammin. Yksi on se, että edis-
tetään Suomen pääsyä uusille kasvualueille, vähäpäästöisen teknologian käyttöönottoon,
älyratkaisuihin, digitalisaatioon. Toinen on se, miten madalletaan työllistymisen ja työllis-
10



Pöytäkirjan asiakohta PTK 43/2015 vp
tämisen kynnystä, puhutaan sosiaaliturvan uudistamisesta. Sitten sen lisäksi pitää myös
miettiä sitä, miten pienyrittäjien edellytyksiä helpotetaan. 

Kaikissa näissä asioissa toivoisin, että tapahtuisi konkreettisia asioita, ja haluan tuoda
esille sen, että jotta maailmalla on edelläkävijä esimerkiksi vähäpäästöisten ratkaisujen
käyttöönotossa, tarvitaan myös uusia normeja. Koko Suomen ympäristöteknologinen
osaaminen on syntynyt sillä, että meillä ei enää saa saastuttaa vesiä. Vesien puhdistamisen
normien kautta meille on tullut maailman paras vesienpuhdistamisteknologia. Milloin mi-
nisteri Rehn ja hallitus vievät eteenpäin esimerkiksi biopolttoaineiden lisäämistä polttoai-
neissa, milloin viedään eteenpäin sitä, että vähennetään päästöjä siinä, (Puhemies koput-
taa) että saadaan energiatehokkuutta lisättyä? Ja miten perustulokokeilu nopeasti toteute-
taan niin, että saadaan perustulo käyttöön, ministeri Vehviläinen?

10.39 Ben Zyskowicz kok (vastauspuheenvuoro): Arvoisa rouva puhemies! Edustaja Vii-
tanen sanoi, että hallitukselta ei löydy työllistäviä tekoja. Puolueiden väliset ideologiset
erot ovat kaventuneet, mutta tässä on kyllä hyvin selvä ideologinen ero kokoomuslaisen,
tai sanotaan, porvarillisen ajattelun ja vasemmiston ajattelun välillä. Vasemmistolle — so-
sialidemokraateille, vasemmistoliitolle, ehkä vihreillekin — työllistävät teot ovat sitä, että
laitetaan lisää voimavaroja aktiiviseen työvoimapolitiikkaan. Mutta tällä puolen salia aja-
tellaan, että työllistävät teot ovat sitä, kun parannetaan yritystoiminnan edellytyksiä, yrit-
täjyyden edellytyksiä ja sitä kautta luodaan mahdollisuuksia yhä useammalle suomalaisel-
le saada töitä. Näitä tekojahan, yrittäjyyden ja työllistämisen edellytyksiä parantavia teko-
ja, koko hallitusohjelma ja hallituksen politiikka on täynnä. Tässä on merkittävä ajattelun
ero.

Puhemies Maria Lohela: Edustajat Viitanen, Alanko-Kahiluoto ja sitten pääministeri. 

10.40 Pia Viitanen sd (vastauspuheenvuoro): Arvoisa rouva puhemies! Kyllä me olem-
me ihan samaa mieltä siitä, että tarvitaan työpaikkojen luomista, (Eduskunnasta: Pysyviä
työpaikkoja!) tarvitaan yrittäjyyttä, ja siksi olen niin hämmentynyt, kun luen tätä kirjaa, sil-
lä niitä tekoja täältä kerta kaikkiaan ei vaan löydy. Päinvastoin, talous heikkenee, jos ihmi-
siltä leikataan ostovoimaa.

Puhemies Maria Lohela: Edustaja Viitanen, anteeksi, pyydän puhumaan tänne päin, niin
ääni kuuluu paremmin.

Joka kerta, kun yritän katsekontaktia edustaja Zyskowicziin, käy näin. (Naurua) — Eli
kysyn, missä tässä kirjassa ovat ne aidot työllistämistoimet, missä ovat viennin tukemistoi-
met, missä on tämä miljardiluokan kasvurahasto. Ja sitten, tilanteessa, ihan oikeasti, missä
pitkäaikaistyöttömyys kasvaa, nuoria työttömiä on entistä enemmän, niin kuinka teillä on
sydäntä kuitenkin leikata työllisyysmäärärahoja ensi vuonna. Täällä ministeri Lindström
silloisena ryhmäpuheenjohtajana esitti plus 75 miljoonaa näihin rahoihin. Nyt hän esittää
miinus 50. Me tarvitsemme työllisyysmäärärahoja, mutta me tarvitsemme myös aktiivisia
toimia työllisyyden ja yrittäjyyden edellytyksiin.

10.41 Outi Alanko-Kahiluoto vihr (vastauspuheenvuoro): Arvoisa puhemies! Sinänsä
edustaja Zyskowiczin analyysi oli kiinnostava, mutta olen kyllä vihreänä poliitikkona sitä
11



Pöytäkirjan asiakohta PTK 43/2015 vp
mieltä, että me vihreät emme tee tuonkaltaista vastakkainasettelua. Kyllä meille on aivan
yhtä tärkeää se, että autetaan yrityksiä työllistämään ihmisiä. Olemme esimerkiksi täällä
tänään ehdottaneet, että voisimme auttaa yrityksiä siinä, että ne voisivat nykyistä helpom-
min palkata ensimmäisen työntekijän. Sitten toisaalta ihmisten auttaminen siten että ihmi-
set voivat ottaa työtä vastaan, työllistää itse itsensä esimerkiksi yrittäjämäisesti, myöskin
auttaa synnyttämään uutta yritystoimintaa, se luo meille uusia yrityksiä, jotka puolestaan
voivat työllistää ihmisiä. Tämänkaltainen vastakkainasettelu, että pohditaan, autetaanko
työllisyyttä tekemällä tuo vai tuo, ei välttämättä sisällä sitten sellaista kokonaisanalyysia,
joka pikemminkin voisi meitä (Puhemies koputtaa) auttaa tekemään oikeita tekoja työlli-
syystilanteen parantamiseksi.

Puhemies Maria Lohela: Nyt sitten pääministeri, 3 minuuttia siitä paikalta, ja sitten jat-
ketaan keskustelua.

10.42 Pääministeri Juha Sipilä: Arvoisa puhemies! Kiitoksia feedbackistä, palautteesta.
Lähden purkamaan näitä kysymyksiä.

Ensin tästä yhteiskuntasopimuksesta. Siitä käytiin kyllä eilen aika pitkä keskustelu. Se
oli monilla puolueilla ennen vaaleja tavoitteena, ja sen tavoitteena on löytää niitä keinoja,
joilla me saamme oikeasti luotua uutta työtä ja uusia työpaikkoja. Siitä on nyt viides yritys
laskujeni mukaan menossa tällä hetkellä, ja odotan todella, että siitä syntyy yhteinen ym-
märrys. Meidän vain on pidettävä jostakin aikataulusta siinä kiinni, että ratkaisu löytyy. El-
lei sitä löydy, niin sitten täytyy edetä muita teitä.

Nyt on äärimmäisen tärkeää se, että nämä isot päätökset, isot yhteiskuntaa muuttavat
päätökset, saadaan aikaiseksi hallituskauden alussa, jotta tämä käänne saadaan aikaiseksi
ja palautettua luottamus suomalaisen yhteiskunnan kykyyn selviytyä tästä tilanteesta, kos-
ka se on tärkeintä. Olen sen verran käynyt läpi näitä investoinnin edellytyksiä yritysten
kanssa, että se on tärkein kysymys heillä. He miettivät sitä, selviääkö suomalainen yhteis-
kunta pitkässä juoksussa, onko sillä kykyä rahoittaa koulutusta ja tutkimusta ja niin edes-
päin pitkässä juoksussa. Se on meidän tärkein tehtävämme.

Myöskin Suomen Pankki on useampaan otteeseen nostanut tämän esille, että myöskin
kustannuskilpailukykyä pitää parantaa yhtenä osana ratkaisuja. Kaikkein toimivin ratkaisu
olisi pieni työajan jatkaminen. Se olisi kaikkein yksinkertaisin toimi, mutta siihen ei vielä
ole löytynyt keinoja ja yhteisymmärrystä. Tässä hallituksen paketissahan on näitä toimia
työajan jatkamiseksi.

No, miten työllisyys saadaan kasvuun? Kaikkein tärkeintä on löytää sitä oikeaa työtä
yrityksiin ja sillä tavalla, että me pystymme kantamaan tämän julkisen sektorin, vientiteol-
lisuus saadaan jälleen kasvuun. Täällä hallitusohjelmassa on lukuisia toimia sen eteen. Me
tarvitsemme tämän kustannuskilpailukykyloikan, tarvitsemme palkkamalttia, me tarvit-
semme tuottavuutta edistäviä toimia, meidän pitää purkaa normeja, byrokratiaa. Yrittäjyy-
den esteiden poistamisessa meillä on tuolla pitkä lista toimia.

Mitä tulee pk-yritysten viennin rahoitukseen, me kokoamme miljardin pakettia koko
ajan. Tämä Tesin rahoittaminen on yksi osa sitä. Me haemme useita instrumentteja siihen,
miten niin sanottu välirahoitus eli osakepääoman ja lainarahoituksen välissä oleva rahoitus
saadaan kuntoon. (Puhemies koputtaa) Finnvera on siellä yksi toimija pienten yritysten
puolella. Me olemme saamassa useita yksityisiä toimijoita innostumaan tästä. (Puhemies
koputtaa) Kataisen—Junckerin... 
12



Pöytäkirjan asiakohta PTK 43/2015 vp
Puhemies Maria Lohela: Herra pääministeri, jatketaan keskustelua, saadaan lisää kysy-
myksiä.

...rahaston hyödyntäminen on yksi osa tätä.

10.46 Joona Räsänen sd (vastauspuheenvuoro): Arvoisa puhemies! Täällä on puhuttu
paljon siitä, että pitää valaa myös sitä tulevaisuudenuskoa, ja täällä on nostettu myös esille,
että tärkeimpiä tekijöitä meidän tulevaisuudessa ovat todella lapsemme ja nuoremme. So-
piikin kysyä, minkä takia me annamme tälle joukolle niin toivottoman kuvan: me leik-
kaamme koulutuksesta valtavia määriä, romutamme nuorisotakuuta. Eikö olisi juuri tässä
ajassa tärkeätä, että me antaisimme näille ihmisille sen toivon, sen kaiken tuen, mitä he tar-
vitsevat, jotta he sitten aikanaan, kun he ottavat vastuun, kantavat myös jokaisesta meistä
huolen? On aikamoista selän kääntämistä kyllä nuorille polville se politiikka, mitä nyt hal-
litus on tekemässä.

Sitten vielä ottaisin sellaisenkin asian esille, että kun täällä vaaditaan ulkomaisia inves-
tointeja, niin täytyy myös kysyä tänä päivänä tästä Suomen ilmapiiristä: Onko tämä ilma-
piiri täällä sellainen, että tänne joku haluaa sijoittaa? Jos me emme kohtele hyvin ihmisiä,
jotka tänne tulevat, miksi me kohtelisimme rahaakaan hyvin. Toivoisin, (Puhemies koput-
taa) että tämä myös jokaisessa hallituspuolueessa otetaan esille.

10.47 Laura Huhtasaari ps (vastauspuheenvuoro): Arvoisa puheenjohtaja! Täällä ollaan
huolissaan nuorista, mutta nuoret ansaitsevat sellaisia opettajia, joiden osaamistaso on päi-
vitetty. (Paavo Arhinmäki: Nimenomaan!) Edellinen hallitus ei lisännyt (Eduskunnasta: Te
lomautatte ne opettajat!) opettajankoulutuksen määrärahoja. Sen sijaan tämä hallitus sijoit-
taa 50 miljoonaa opettajien osaamistason nostamiseen ja myös oppimisympäristöjä päivi-
tetään. (Hälinää) Lisäksi tämän hallituksen tavoitteena on laajentaa eri toimintaryhmien
yhteistyötä ja laajentaa harrastustoimintaa koulujen tiloihin iltapäivisin. Minä tiedän opet-
tajana, että kaikilla vanhemmilla ei ole mahdollisuutta viedä lapsia koulun jälkeen harras-
tustoimintaan, joten tämä hallitus (Hälinää — Puhemies koputtaa) ottaa tämänkin asian
huomioon. Tarkoitus on tässä myös lisätä sitoutuneita aikuisia lasten ja nuorten elämään, ja
liikunnan ja kulttuurin keinoin me lisäämme nuorten ja lasten hyvinvointia. Tällä hallituk-
sella on visio ja konkreettisia keinoja. (Eduskunnasta: 3 miljardin euron leikkaukset!)

10.48 Ozan Yanar vihr (vastauspuheenvuoro): Arvoisa puhemies! Äskeinen edustaja ei-
len käytti sellaista kommenttia kuin "me emme kuuntele professoreita", ja tämä kuvaa hal-
lituksen ajattelutapaa: asiantuntijakriittinen hallitus on edessämme.

Edustaja Adlercreutz kysyi aivan loistavan kysymyksen. Ihmisillä on huoli, että päätök-
set tehdään liian hatarin perustein, ilman kunnon taustatyötä. Lomarahatoimi on hyvä esi-
merkki tästä: halutaan alentaa kustannuksia, mutta sitten huomataan, että itse asiassa se li-
sää kustannuksia joidenkin kohdalla, eli satunnaisesti toiset saavat lisää rahaa ja toisilta lei-
kataan. Itse asiassa pääministeri Sipilähän sanoi tasa-arvoselvitysten perään kyseleville
asiantuntijoille, että selvitykset tehdään jälkikäteen. Tämä on huono tapa edetä näissä
asioissa. Peräänkuuluttaisin hyvää valmistelua ja sitten sitä kautta hyvää päätöksentekoa.
13



Pöytäkirjan asiakohta PTK 43/2015 vp
10.49 Antero Laukkanen kd (vastauspuheenvuoro): Arvoisa rouva puhemies! Kristillis-
demokraatit harrastavat rakentavaa oppositiopolitiikkaa, ja tässä jälleen yksi rakentava eh-
dotus: 

Hallitus leikkaa kehitysyhteistyötä tekeviltä järjestöiltä 49 miljoonaa ja antaa sen Finn-
fund-yhtiölle pääoman korotukseen. Me esitämme nyt rakentavan vaihtoehdon: Voisiko
tämän kehitysyhteistyön leikkauksen kohdistaa uudelleen, siirtää taskusta toiseen, jotta
tämä suomalainen, maailmanlaajuisesti arvostettu kehitysyhteistyö voisi säilyä täällä?
Pyydämme tähän vastausta.

10.50 Eero Lehti kok (vastauspuheenvuoro): Arvoisa rouva puhemies! Olen parhaimmil-
lani työllistänyt lähes tuhat ihmistä kokopäiväisesti ja jään nyt seuraamaan tätä keskuste-
lua, että pystyisinkö samaan näillä ehdoilla, jotka tällä hetkellä ovat suomalaisessa yhteis-
kunnassa, mutta on valitettavasti myönnettävä, että minun taidoillani se ei enää onnistu.
Työmarkkinat 45 vuodessa ovat muuttuneet niin voimakkaasti jäykistäviksi, että uuden ih-
misen rekrytointi menee yrityksessä aina korkeimmalle mahdolliselle tasolle, sen takia että
rekrytointi sinänsä on helppoa mutta sopeuttaminen on vaikeata tai henkisesti ainakin han-
kalaa pienillä paikkakunnilla.

Saksan esimerkki, josta toivoisin ja oletankin, että sosialidemokraattijohtaja-aines on
perillä, olisi hyvä esimerkki, kuinka tästä tilanteesta päästäisiin selville vesille: työmarkki-
nat on pakko tehdä joustavammiksi, jotta työpaikkoja syntyy — muuten Suomeen ei tule
ulkolaista rahaa investoimaan ja kotimainenkin taitaa karata. (Puhemies koputtaa) Teolli-
sia työpaikkoja on karannut 150 000.

10.51 Eero Heinäluoma sd (vastauspuheenvuoro): Arvoisa puhemies! Täällä minun mie-
lestäni sekä pääministeri että edustaja Kääriäinen toivovat rakentavia ehdotuksia, ja olin
kyllä tosi hämmentynyt, että pääministeri ei vastannut kahteen hyvin konkreettiseen ehdo-
tukseen.

Toinen, jolla on iso vaikutus työllisyyteen ja joka lisäisi verotuloja, on tämä puheenjoh-
taja Rinteen ehdotus siitä, että muutettaisiin sitä passiivista turvaa, rahanjakoa, aktiiviseen
käyttöön ja työttömyysturvasta tehtäisiin tämmöinen aktiivituki, jonka voi saada työllisty-
miseen mukaan.

Toinen, joka suuresti huolestuttaa nyt tuhansia, kymmeniä-, satojatuhansia ihmisiä, on
tämä junaliikenteen loppuminen. Siinä on kysymys vain 13,5 miljoonasta. Jos te vähän las-
kisitte autoveron keventämistä, 200 miljoonaa olisikin vain 186 miljoonaa, niin voitaisiin
estää tämä leikkaus, joka maakunnissa herättää suurta huolta.

Toivoisin, että pääministeri vastaisi kysymyksiin eikä kertoisi kaikkea sitä, minkä hän
on kertonut täällä jo moneen kertaan kesäkuusta syyskuuhun.

Puhemies Maria Lohela: Pääministeri vastaa 1 minuutissa.

10.52 Pääministeri Juha Sipilä (vastauspuheenvuoro): Arvoisa puhemies! En kerennyt
vastaamaan kaikkiin kysymyksiin mutta vastaan nyt tähän.

Työttömyysturvasta aktiivinen: Se on hallitusohjelmassa, ja mielellään otamme tähän
ehdotuksia vastaan. Tämä olkoon yhteinen tavoitteemme. Me tarvitsemme niitä toimia,
jotka luovat työpaikkoja ja me tarvitsemme myöskin aktiivisia työllistämistoimia, erityi-
sesti osatyökykyisille ja niin edespäin. Otamme mielellämme tähän ehdotuksia vastaan.
14



Pöytäkirjan asiakohta PTK 43/2015 vp
Mitä tulee tähän VR:ään, niin tämä on sellainen kysymys, jonka hallitus tulee laitta-
maan kuntoon. Mutta hallitus tulee laittamaan tämän kuntoon eri tavalla kuin aikaisemmin
on totuttu, ei sillä tavalla, että valtion budjetista laitetaan aina rahaa, vaan me löydämme tä-
hän ratkaisun, joka on asiakkaan kannalta parempi tai yhtä hyvä ratkaisu kuin nykyinen.

10.53 Antti Rinne sd (vastauspuheenvuoro): Arvoisa puhemies! Hienoa, että pääministe-
ri suhtautuu tähän sosialidemokraattien esitykseen myönteisesti, ja tämä on ehkä hyvä alku
uudelle yhteistyölle opposition ja hallituksen välillä. Meillä on lukemattomia hyviä esityk-
siä liittyen työttömyyden poistamiseen, työllisyyden lisäämiseen, talouskasvuun ja vien-
nin vetoon, ja toivomme, että kuuntelette samalla tavalla.

Mutta jäi hieman ihmetyttämään tuo vastaus tuosta junaliikenteestä. Nyt meillä on tällä
hetkellä tilanne, että poikittaisliikenne on lakkaamassa pääosin ja toisaalta tämä Siuntion
liikenne lakkaamassa, ja ne ihmiset odottavat vastauksia tähän aikaan, eivät he odota vuo-
den päähän niitä vastauksia. Toivon, että tässä voitaisiin harkita myös tätä rakentavaa esi-
tystä, jota SDP nyt esitti, että pienennetään pikkuisen sitä autoveron keventämistä, vähän
toistakymmentä miljoonaa, ja sillä ostettaisiin nyt tämä liikenne ensi vuoden aikana kui-
tenkin.

10.54 Kalle Jokinen kok (vastauspuheenvuoro): Arvoisa rouva puhemies! Täällä on pu-
huttu paljon siitä, ja varsinkin vasemmisto-oppositio, johon vihreätkin luen, korostaa sitä,
että säästäminen ja leikkaaminen on hallituksen tavoite. Ne eivät suinkaan ole tavoite, vaan
ne ovat keinoja. Ne ovat keinoja siihen, että pelastetaan hyvinvointiyhteiskunta luomalla
lisää työtä. Hallitusta on moitittu, että se jääräpäisesti säästää ja leikkaa. Hallitus jääräpäi-
sesti tavoittelee sitä, että kurotaan kiinni tuo 15 prosentin kilpailukykyvaje, joka meillä on
muihin kilpailijamaihin nähden. Sen myötä me lisäämme vientiä, lisäämme työtä, lisääm-
me verotuloja ja saamme lisää verotuloja hyvinvointiyhteiskunnan palveluihin. Tämä on se
polku, jota hallitus jääräpäisesti tavoittelee, ei säästöjä, ei leikkauksia. Me kaikki tiedäm-
me, että ne ovat vaikeita.

On hyvä, että hallitus on osoittanut sen, että se kuuntelee ja reagoi tilanteeseen silloin,
kun tilanteet muuttuvat. Tämä sunnuntai- ja (Puhemies koputtaa) muiden lisien poistami-
nen ja niiden vaihtaminen oikeudenmukaisempaan tapaan lomarahojen kautta osoittaa sitä
reagointikykyä hallitukselta.

10.55 Paavo Arhinmäki  vas  (vastauspuheenvuoro):  Arvoisa rouva puhemies! Pidän
hämmästyttävänä sitä, että jääräpäisesti hallitus jättää vastaamatta kysymykseen harmaas-
ta taloudesta ja veroparatiiseista. Puhutaan varovaistenkin arvioiden mukaan 6—10 miljar-
dista eurosta, jotka me menetämme. Suomi ottaa ensi vuonna noin 5 miljardia euroa vel-
kaa. Eikö ensimmäisenä pitäisi tukkia nämä porsaanreiät, joiden kautta meidän hyvinvoin-
tivaltiota heikennetään?

Pidän hämmästyttävänä, että hallitus pienentää niitä resursseja, joita harmaan talouden
torjuntaan edellinen hallitus laittoi. Jos miettii sitten yksittäisiä asioita, niin rikesakko tup-
lattiin, pienestä ylinopeudesta tai punaisia päin kävelemisestä tulee tuplasakko pienituloi-
sille. En ota kantaa siihen, onko se hyvä vai ei, mutta kyllä samaan aikaan tuntuu hämmäs-
tyttävältä, että miljoonia veronmaksajilta verosuunnittelulla varastaneet aiotaan aktiivises-
ti katumuksen kautta päästää kuin koirat veräjästä. (Puhemies koputtaa) Pienituloisia sako-
tetaan entistä enemmän, miljonäärit päästetään sakkojen alta.
15



Pöytäkirjan asiakohta PTK 43/2015 vp
10.57 Kauko Juhantalo kesk (vastauspuheenvuoro): Arvoisa herra puhemies! Aiemmas-
sa puheenvuorossaan pääministeri kiinnitti huomiota vientisektorimme tärkeyteen, aivan
kuten eilinen valtioneuvoston tiedonanto. Siinä todetaan, että vientimme on meidän talou-
temme kulmakivi. Tätä vasten keskustelussa nousi eilen illalla täällä minun ja eräiden mui-
den puheenvuoroissa Venäjän-kaupan suuri ja merkittävä osuus Suomen viennissä. Sillä
on historialliset syyt, ja se on hyvin tärkeä osa sitä. Siksi tekee mieli kysyä, vaikka tämä ei
ole kyselytunti, toivoa, että hallituksella myös yhdessä yritysten ja järjestöjen kanssa olisi
tässä — kun kuulumme lännen rintamaan, meitä painaa pakotepolitiikka — niissä puitteis-
sa, joissa se on mahdollista, äärimmäisen hyvät mahdollisuudet turvata se tietotaito ja osaa-
minen, mikä meillä (Puhemies koputtaa) yrityksissä ja vientikaupassa on Venäjän kanssa.

10.58 Hannu Hoskonen kesk (vastauspuheenvuoro): Arvoisa rouva puhemies! Aivan
kuten pääministeri totesi, niin uusien työpaikkojen luominen on varmasti aivan se tärkein
tehtävä, mikä tällä hallituksella on. Talous ei nouse, elleivät verotulot lisäänny ja jos ei en-
nen kaikkea se yhteiskunnan terve toiminta nimenomaan avoimella sektorilla lisäänny.
Tässä maassa on valtava määrä investointeja, jotka odottavat ikään kuin lupaa lähteä liik-
keelle.

Yhtenä esimerkkinä nostan Pohjois-Karjalasta Kontiolahden tilanteen. Vanha varus-
kunta-alue siirtyi kaupalla Kontiolahden kunnan omistukseen. Siellä on ne vanhat kasar-
mit, ja sillä alueella sinä aikana, jolloin Senaatti-kiinteistöt omisti sen, ei ollut mitään suo-
jeluarvoja. Museovirasto ei tehnyt mitään. Nyt sitten, kun Kontiolahden kunta osti sen
alueen itselleen ja kaavoittaa sinne — nyt on maakuntakaava valmis ja yleiskaava valmis ja
rakentaminen on valmis alkamaan — yllättäen Museovirasto tulikin, ja sieltä löytyykin
suojeluarvoja, ja koko homma seisoo hamaan tulevaisuuteen.

Kun meillä on nyt kunta- ja uudistusministeri Anu Vehviläinen hoitamassa tätä hallin-
non sektoria, niin olisin kysynyt: miten edetään tässä byrokratian purussa? Eihän se niin
voi olla, että Museovirasto, joka ennen oli hiljaa asiassa, yhtäkkiä, (Puhemies koputtaa)
kun omistaja vaihtuu, löytääkin suojeltavaa. Kysymys on puhtaasta kiusanteosta, (Puhe-
mies koputtaa) investointien jarruttamisesta. Mitä tälle tehdään?

10.59 Eero Suutari kok (vastauspuheenvuoro): Arvoisa rouva puhemies! Meillä on teol-
linen tuotanto jo kolme vuotta ollut yhtämittaisessa laskussa. Tässä salissa tuntuu siltä, että
täällä ei hyväksytä sitä, että riskinottajille ja yrityksille suotaisiin etua. Minun mielestäni se
olisi tälle kansakunnalle todella tärkeätä, että tämä sali nimenomaan hyväksyisi sen, että
kannattaa ottaa riskiä ja kannattaa työllistää ja toisaalta sen, että kannattaa tehdä töitä.

Viime vaalikaudella meillä oli keinona se, että toisaalta leikattiin — niin kuin nytkin lei-
kattiin, kun on pakko leikata — ja sitten lisättiin saman verran veroja. Ja jos ei se onnistu-
nut, niin uhattiin vielä, että leikataan lisää ja lisätään veroja. Me näemme nyt sitten sen tu-
loksen, mihin tämä on johtanut. Kyllä meidän pitää nytten, niin kuin pääministeri avaus-
puheenvuorossaan teki, panna tase ja kaikki muut käyttöön. Ja se edellyttää sitä, että me
tunnustamme, että pitää välillä väliaikaisesti leikata ja sitten taas panna rattaat pyörimään.
(Vasemmalta: Keneltä? — Oikealta: Kaikilta tasaisesti!)

11.00 Sanna Marin sd (vastauspuheenvuoro): Arvoisa rouva puhemies! Hallituspuoluei-
den edustajat ovat peräänkuuluttaneet oppositiolta vaihtoehtoja. Se on ihan reilua. Olisi
myös ihan reilua tunnustaa, että niitä vaihtoehtoja on täältä tarjottu.
16



Pöytäkirjan asiakohta PTK 43/2015 vp
Tässä jälleen yksi: Hallitus on alentamassa työnantajien sosiaaliturvamaksua 1,72 pro-
senttia. Tämä maksaa valtiolle 850 miljoonaa euroa. Vastaavia toimia on kyllä tehty aiem-
minkin: 2010 Kela-maksun poisto, 2014 yhteisöveron alennus. Nämä toimet, jotka ovat
tehneet — siis tämän uuden alennuksen kanssa — lähes 2,5 miljardia euroa vuodessa, ei-
vät kuitenkaan ole synnyttäneet työpaikkoja, eivät ole saaneet yrityksiä investoimaan. Sen
sijaan ollaan maksettu osinkoja kiihtyvällä vauhdilla ulos yrityksistä. Voisiko tämän ra-
han, minkä te olette nyt tähän kohdentamassa, käyttää työllistäviin investointeihin? Veik-
kaisin, että me näkisimme myös ihan oikeasti konkreettisia työpaikkoja, konkreettisia vai-
kutuksia näiden dynaamisten vaikutusten sijaan.

Näitä vaihtoehtoja tarjotaan. Toivottavasti hallitus niihin ihan oikeasti myös tarttuu.

11.01 Simon Elo ps (vastauspuheenvuoro): Arvoisa rouva puhemies! Edustaja Marin, so-
sialidemokraatit ovat käyttäneet varsin modernia tapaa esittää teidän vaihtoehtonne säh-
köistä kolmikantaa: leikkaa, liitä ja tulosta. Lindtmanin niin sanottu vaihtoehto sisältää si-
nänsä hyviä asioita, vientivetoista kasvua edustavia kohtia. Siellä on päästökaupan epäsuo-
ra kompensaatio, rataveron ja väylämaksujen alennus, elinkeinoelämän sähköveron alen-
nus. Ne ovat suorastaan erinomaisia ideoita. Se johtuu varmaan siitä, että ne ovat suoraan
hallitusohjelmasta.

Ja mitä tulee sitten edustaja Arhinmäen ajatukseen siitä, että harmaaseen talouteen pitää
puuttua, se on tärkeää, mutta jos on olemassa veroparatiiseja, niin kai on olemassa myös
verohelvettejä. Kuinka paljon me menetämme sen takia, että esimerkiksi yrityselämällä ja
myös ihan tavallisella kansalaisella verotustaso Suomessa on niin korkea? Sitä soisi joskus
vasemmistonkin miettivän.

11.02 Paavo Arhinmäki vas (vastauspuheenvuoro): Arvoisa puhemies! Ymmärsinkö nyt
aivan oikein edustaja Eloa, että teidän mielestänne on ihan ymmärrettävää, että varoja siir-
retään veroparatiiseihin, koska joku kokee, että meidän verotustaso on liian korkea? Tai jos
puhutaan yritysveroista, niin itse asiassa kannattaa verrata niitä muihin Euroopan maihin.

Yhteisöveroa alennettiin viime hallituskaudella. Silloin edustaja Vanhanen Perheyritys-
ten liiton toimitusjohtajana ja Elinkeinoelämän keskusliitto lupasivat, että nyt synnytetään
työpaikkoja, nyt tulee investointeja, kun yhteisöveroa alennetaan, dynaamisia vaikutuksia.
Valitettavasti osingot ovat kasvaneet samaa vauhtia kuin potkut ovat lisääntyneet. Meillä
itse asiassa yritysten maksama yhteisövero eurooppalaisittain on varsin alhaisella tasolla.
Eli kyllä nyt pitää tosissaan hallituksen tarttua tähän kysymykseen sekä harmaasta talou-
desta että siitä, että yritykset siirtävät veroparatiiseihin voittojaan, niin että (Puhemies ko-
puttaa) siitä eivät hyödy veronmaksajat.

11.03 Matti Vanhanen kesk (vastauspuheenvuoro): Arvoisa puhemies! En ollut täällä
viime kaudella, ja edellisessä tehtävässäni en ollut innostunut tästä yhteisöveroalennukses-
ta — sanoin sen moneen kertaan julkisuudessa — varsinkaan siitä, että se pyrittiin rahoit-
tamaan oman pääoman verotuksen kiristämisellä ja vielä sellaisella tavalla, että te hallituk-
sessa ollessanne kiristitte ainoastaan kotimaisten omistajien osinkoveroa. Saitte ehkä noin
300 miljoonaa siitä 900 miljoonasta, mutta valtaosaa osinkotuloista eli ulkomaille makset-
tuja — noin 60 prosenttia osingoista — tämä veronkiristys ei koskenut. Ulkomaille sai vie-
dä ne osingot, mutta te rasititte kotimaista omistajuutta. Tällainen keinulauta, jossa koti-
17



Pöytäkirjan asiakohta PTK 43/2015 vp
maista omistusta rasitetaan, ei ollut hyväksyttävää. (Paavo Arhinmäki: Olemme valmiit
korjaamaan!)

11.04 Harri Jaskari kok (vastauspuheenvuoro): Arvoisa puhemies! Minulla oli kanssa jo
aika paljon toiveita, että tulee tällaisia kehittämisehdotuksia. Nyt onneksi tänä päivänä nii-
tä on alkanut tulemaan paljon enempi kuin eilen. Ja todellakin toivotaan, että lähdetään nyt
keskustelemaan aidosti näistä erilaisista ratkaisumalleista. Niin kuin oikeastaan ensimmäi-
sessä puheenvuorossa edustaja Rantakangas sanoi, olisi todella mielenkiintoista kuunnella
teidän ehdotuksianne, arvoisa oppositio, vaikka kuntien tehtävien vähentämisestä. Toisaal-
ta olisi todella mielenkiintoista kuulla, miten te olette valmiita tekemään omia ehdotuksia
(Vasemmalta: Olisitte laittanut kuulolaitteen eilen päälle!) vaikka työvoimahallinnon ke-
hittämisestä, siitä, että on sekä yksityinen että julkinen työvoimahallinto — niitten vertai-
lua — aidosti tästä kilpailusta, palvelukilpailusta vaikka sosiaali- ja terveyspuolella.

Oletteko te valmiit, kun puhutaan raideliikenteestä, miettimään esimerkiksi sitä, laite-
taanko raideliikenne vaikka kilpailulle eli olisiko sellainen vaihtoehto teidän mieleenne?
Haluatteko te vain lisää rahaa, vai pitäisikö katsoa, että olisi kilpailua raiteilla? Kenties
meille tulisi enempi (Puhemies koputtaa) hyvää. (Paavo Arhinmäki: Vähän niin kuin Bri-
tanniassa!) Onnistuisiko se teille mitenkään? (Puhemies: Aika on täynnä!)

11.05 Carl Haglund r (vastauspuheenvuoro): Arvoisa puhemies! Nyt päästiin tähän rai-
deasiaan taas. Yhdyn niihin kommentteihin, mitä täällä on todettu siitä, että monen kannal-
ta tämä teidän ratkaisunne vähentää VR:n ostoliikennettä on ihan kestämätön.

Herra pääministeri, rouva liikenneministeri, nyt edustaja Jaskari alkaa puhua kilpailut-
tamisesta ja kilpailun avaamisesta. Voisiko hallitus nyt kertoa, mitä suunnitelmia teillä on,
koska ei se esimerkiksi siuntiolaista lämmitä, että tiedetään, että joskus puolen vuoden
päästä mahdollisesti tulee joku ratkaisu. Kyllä kai te, herra pääministeri, sen ymmärrätte, ja
ministeri Berner. Ettekö te voisi nyt kertoa meille, mitä ne suunnitelmat ovat, minkä takia
ne ovat meille salaisia? Olettehan te ennenkin tuoneet tämmöisiä keskeneräisiä asioita jul-
kisuuteen. Miksei tässäkin asiassa voi nyt kertoa avoimesti, mistä on kysymys? Meidän
olisi helpompi tässä käsitellä asiaa. Onko tämä nyt suuri salaisuus, miten te aiotte tämän
raideasian hoitaa? (Eero Heinäluoma: Yksityistämällä!)

11.06 Ville Skinnari sd (vastauspuheenvuoro): Arvoisa puhemies! (Hälinää — Puhe-
mies koputtaa) Tässä kokeneen edustaja Lehden innoittamana haluaisin tuoda myös oman
esitykseni tähän äsken hyvin alkaneeseen esitysten listaan: Kuten edustaja Lehti totesi,
Saksassa on tehty paljon hyvää, mutta siellä on paljon myös sellaista, mitä meillä ei ole.
Muun muassa työntekijät ovat Saksassa mukana päätöksenteossa. Ja itse esittäisinkin hal-
litukselle, että tuotaisiin myös meille tänne Suomeen sellaista lainsäädäntöä, missä työnte-
kijät otetaan mukaan yritysten päätöksentekoon. (Kaj Turunen: Olisiko se pakottavaa?) Se
lisää läpinäkyvyyttä, osaamista ja ennen kaikkea sitä yhteistä näkemystä, mitä tässäkin sa-
lissa on kaivattu.

11.07 Martti Talja kesk (vastauspuheenvuoro): Arvoisa puhemies! Täällä salissa käyty
keskustelu on kovin ylätasoista. Siitä olemme saaneet hyvää esimerkkiä Nokian johtami-
sessa ja Nokian tuhossa. Itse asiassa edustaja Skinnarin puheenvuoro kirvoitti oman pu-
heenvuoroni sillä tavalla, että meidän tulisi sen sijaan keskustella johtamisesta, miten me
18



Pöytäkirjan asiakohta PTK 43/2015 vp
hyödynnämme kaikkien työntekijöiden osaamista organisaatioissa, ja sitä kautta kehittää
tuottavuutta. Hankkeiden myötä tällä hetkellä itse asiassa koetaan varsinkin julkisella ta-
holla, että ne ovat piikki lihassa, ja kun hanke loppuu, niin voidaan palata siihen entiseen
työskentelytapaan. Meidän tulisi pystyä kunkin eteenpäin viemään sitä, että opiskellaan
sitä tekemistä, ja kun hankkeita on, niin ne ovat hyödynnettäväksi, eivät ongelmia tuotta-
via meille organisaatioissa.

11.08 Mika Niikko ps (vastauspuheenvuoro): Arvoisa rouva puhemies! Hallituksen kär-
kitavoitehan on luoda työpaikkoja, ja olisin pääministeriltä tiedustellut sitä, että kun työ-
paikkoja ei synny itsestään — me tunnustamme sen, että hallitus ei niitä luo, eivät niitä luo
ammattijärjestöt eikä myöskään oppositio, vaan yritykset niitä luovat — niin mitä uutta
hallitus on tehnyt yritysten tukemisessa markkinoille pääsemiseksi. Esimerkiksi tämä sil-
tarahoitus, mikä yrityksille annetaan, on hyvä elementti, jolla saadaan kassaan rahaa ja
päästään lisäämään sitä volyymiä ja sieltä kautta synnyttämään työpaikkoja. Mutta yrityk-
siltä tulee sitten viestiä siitä, että vaikka siellä olisi Finnveran takauksia jopa 80 prosenttia,
niin pankit vaativat sitten sille loppuosalle koviakin vakuuksia ja lisäksi ottavat jopa 6 pro-
sentin korkoa siitä ylitaatulle ja rahoitetulle pääomalle, ja tähän ne pyytävät kohtuutta.
Mutta mitä me voisimme tehdä Ruotsin mallin mukaisesti siinä, että me saisimme näitä
pieniä yrityksiä tuonne maailmalle, että saataisiin sinne vientiä lisättyä myös, sillä heillä on
jopa viisinkertainen etumatka (Puhemies koputtaa) suomalaisiin yrityksiin nähden maail-
manmarkkinoilla.

11.09 Riitta Myller sd (vastauspuheenvuoro): Arvoisa puhemies! Täällä on puhuttu joh-
tamisesta — hallituksen johtamisesta ja yritysten johtamisesta. Varmasti näissä molem-
missa tarvitaan uutta otetta, jotta saadaan koko yhteiskunta mukaan näihin päätöksiin, ja
siksi ihmettelenkin kovasti sitä, että hallitus ei ole kyennyt sanomaan esimerkiksi näistä ju-
navuorojen lakkautuksista, mitä niitten tilalle tulee. Minusta on erittäin vaikea ymmärtää
sitä, että vähäliikenteisillä radoilla yhtäkkiä kilpailuttamalla saataisiin markkinaehtoista
toimintaa. Eikö VR:lle voisi omistajaohjausministeri Sipilä antaa ohjeen siitä, että he ke-
hittävät toimintaansa niin, että näille junavuoroille tulee enemmän asiakkaita ja sitä kautta
pystytään sitten nämä junavuorot säilyttämään? Kyllä meidän lähtökohtamme pitää olla,
että toimintaa kehitetään eikä sen anneta vain luisua siihen, että jollain tavalla markkina-
ehtoisella toivotaan sen sitten täyttyvän.

11.10 Sari Sarkomaa kok (vastauspuheenvuoro): Arvoisa puhemies! Jokaisen suomalai-
sen kannalta, vauvasta vaariin, kaikkein olennaisinta on se, että Suomeen syntyy lisää työ-
tä ja yrittäjyyttä, ja on aivan oikein, että tämä on se kärki, minkä eteen hallitus tekee paljon
työtä.

Tämä keskustelu, jota täällä on käyty, on ollut kovin kummallista. On kovin kylmää ja
kivikovaa politiikkaa se, että te oppositiossa olette pääosin sanoneet ei kaikelle sille, mitä
hallitus yrittää tehdä. Olin erittäin ilahtunut, että edustaja Heinäluoma antoi vahvan tuken-
sa sille, että hallitus pyrkii kehittämään ansiosidonnaista työttömyysturvaa niin, että se sal-
lisi aktiivisuuden ja jopa yrittäjyyden. Kysynkin nyt oppositiolta: Onko muita ehdotuksia,
joita te kannatatte, jotka sisältyvät hallituksen budjettiesitykseen tai kilpailukykypaket-
tiin? Eikö ole niin, että meidän pitäisi puhaltaa yhteen hiileen? 
19



Pöytäkirjan asiakohta PTK 43/2015 vp
Säästöt ovat kovin vaikeita ja kipeitä. Emme niitä tee mielellämme, mutta ne ovat vält-
tämättömiä. Mutta tärkeää on myöskin, että me tiedämme ja tunnemme, minkälaisia sääs-
töjä ja leikkauksia tehdään. Siksi kysynkin (Puhemies koputtaa) hallitukselta: olisiko mah-
dollista, että tehtäisiin sellainen uudistus, että ministeriöiden keskeiset leikkaukset ja uu-
distukset koottaisiin valtiovarainministeriön (Puhemies: Edustaja Sarkomaa, aika!) ja bud-
jetin yleisperusteluun, tehtäisiin vaikutusten arviointi lasten, ikäihmisten ja vammaisten
osalta esimerkiksi. 

11.12 Tytti Tuppurainen sd (vastauspuheenvuoro): Arvoisa puhemies! Hallitus aloitti
työnsä sääntelyn purkamisella, ja pääministeri Sipilä antoi ilmoituksen normien ja turhan
byrokratian purkamisesta, ja tätä tavoitetta oppositio aivan täysin rinnoin tuki. 

Mutta mitä nyt on tapahtumassa? Tosiasiassa melkoinen keikaus, nimittäin te olette tu-
lossa sääntelemään, lisäämään sääntelyä palkanmuodostuksessa, puuttumalla lailla loma-
ajan palkkaan, sairausajan palkkaan. Sen lisäksi lisäätte sääntelyä lasten oikeuksissa päi-
vähoitoon tuomalla tarveharkinnan kokoaikaiseen päivähoitoon. Nämä molemmat säänte-
lytoimet eivät suinkaan lisää sitä joustavuutta työmarkkinoilla, mitä täällä oikeisto perään-
kuuluttaa, vaan se tuo jäykkyyttä Suomessa työmarkkinoille. 

Palkanmuodostuksen on järkevää antaa tapahtua työntekijän ja työnantajan kesken. Ja
kyllä meillä täytyy olla toimiva päivähoito niin, että pienten lasten vanhemmilla on var-
muus lapsen hoitopaikasta ja työssäkäynti mahdollistuu. Nämä toimet kuulostavat minun
korvaani kyllä kaikelta muulta kuin siltä liberalismilta, jota keskusta ja kokoomus halua-
vat yleensä edustaa. Se on aika konservatiivista politiikkaa, joka sinänsä kyllä perussuo-
malaisille sopii, mutta missä on se liberaali kokoomus ja missä on se liberaali keskusta.

11.13 Pentti Oinonen ps (vastauspuheenvuoro): Arvoisa rouva puhemies! Muutamassa
puheenvuorossa on kannettu huolta rautatieliikenteen verkostosta ja rautatieliikenteen jat-
kumisesta. Hallituspuolueen edustajana ja pohjoiskarjalaisena kannan myös huolta siitä,
jatkuuko Nurmeksen ja Joensuun välinen rataosuus (Touko Aalto: Hyvä kysymys!) vai
lakkautetaanko se. Tässä on otettu esille joittenkin ratayhteyksien lakkauttaminen, mutta
toivoisin, että myös Pohjois-Karjala otettaisiin huomioon, vaikka se onkin tällaista syrjä-
seutua ja haja-asutusaluetta. (Touko Aalto: Samaa mieltä!)

11.14 Sari Essayah kd (vastauspuheenvuoro): Rouva puhemies! Edustaja Oinonen käyt-
ti aivan erinomaisen puheenvuoron siitä, että todellakin Lieksa—Nurmes—Joensuu—
Varkaus-välisillä ratayhteyksillä henkilöliikenne ollaan ajamassa alas, ja herääkin huoli,
millä tavalla Pohjois-Karjalan ja Pohjois-Savon alueella elinkeinoelämä voi kehittyä, kun
nämä tärkeät yhteydet viedään pois, millä tavalla sieltä ihmiset voivat liikkua työssäkäyn-
tialueelta toiselle. Tämä tulee vaikeuttamaan myöskin työttömien työllistymistä.

Arvoisa pääministeri, te täällä puhuitte myös siitä, että tarvitaan ideoita siihen, millä ta-
valla työttömyysturva saadaan aktiiviseksi. Olen usean kerran jo aiemminkin kysynyt sii-
tä, olisiko mahdollisuutta tämän 300 euron niin sanotun suojaosuuden laskentatavan muu-
tokseen, elikkä että se ei olisi kuukausikohtainen vaan se voitaisiin laskea koko vuodelta,
aivan niin kuin opintotuessakin. Se varmasti helpottaisi monen työttömän mahdollisuutta
ottaa vastaan osa-aikaista ja (Puhemies koputtaa) lyhytaikaista työtä.
20



Pöytäkirjan asiakohta PTK 43/2015 vp
11.15 Ari Torniainen kesk (vastauspuheenvuoro): Arvoisa rouva puhemies! Olemme
varmaan kaikki tässä salissa samaa mieltä siitä, että Suomi on saatava parempaan tilaan,
emme voi elää pysähtyneisyyden tai taantumisen tilassa. Nyt tarvitaan päätöksiä, nyt tar-
vitaan uudistuksia, tarvitaan tulevaisuuteen katsomista, aivan kuten pääministeri on omas-
sa puheenvuorossaan todennut. Työllisyyden parantamiseen tähtäävien päätösten on olta-
va kaiken lähtökohta. Puretaan siis yhdessä normeja ja byrokratiaa, helpotetaan yrittämistä
ja ihmisten jokapäiväistä elämää.

Toivon todella, että meiltä kaikilta löytyy yhteistyötä viemään hallituksen linjaamia kär-
kihankkeita eteenpäin.

11.16 Jari Myllykoski vas (vastauspuheenvuoro): Arvoisa rouva puhemies! Hallituspuo-
lueiden kansanedustajien kriittisyydestä huolimatta pidän oikeutenani arvostella hallituk-
sen leikkauspolitiikkaa, (Eero Heinäluoma: Rohkea mies!) sillä minun moraalini velvoit-
taa puolustamaan niitä ihmisiä, jotka sairauden tai vammaisuuden vuoksi eivät voi saada
työllään toimeentuloa ja sitä kautta ruokaa, lääkkeitä, asuntoa itselleen.

Mutta tuosta taseesta, mistä pääministeri kertoi: puuttukaa oitis siihen, että Senaatti-
kiinteistöt perivät ylisuuria vuokria poliisi- ja kulttuuritaloista ja muualta. Moni ministeri
on ahtaalla ja joutuu tiukkenevien rahavarojen vuoksi irtisanomaan henkilöstöä. Eli irti
passiivisista seinistä aktiivisempaan poliittiseen ja yhteiskunnalliseen toimintaan. Voisi
ehkä miettiä myös, voisiko tätä omaisuutta käyttää vaikkapa siltarahoituksen takuuna.

11.17 Maria Tolppanen ps (vastauspuheenvuoro): Arvoisa puhemies! Edustaja Mylly-
koskelle ihan tiedoksi semmoinen pieni asia, mitä tässä hallitus kyllä on tehnyt nimen-
omaisesti kaikkein vähäosaisimpien eteen. Yksi on Yle-veron alentaminen nostamalla sen
alarajaa, jolloinka Yle-veron piiristä putoaa 300 000 kaikkein pienituloisinta pois. Takuu-
eläkkeeseen tulee korotusta, omaishoidon kehittämiseen annetaan lisää rahaa. Eli kyllä
täällä näitäkin löytyy, tosin enemmän pitäisi löytyä. (Paavo Arhinmäki: Eläkeläiset ovat
hyvin kiitollisia!)

Olen erittäin iloinen siitä, että SDP on nyt tuonut esityksiä, millä talous saadaan nou-
suun. Olen vähän hämmentynyt siitä, että ette tätä viisastenkiveä näyttäneet koko viime
kaudella kertaakaan, päinvastoin. Se olisi ollut hyvä jo silloin nähdä, niin oltaisiin varmas-
ti ihan toisenlaisella tiellä nyt. Mutta niinhän se on, että parempi myöhään, jos silloinkaan.

Harmaasta taloudesta sanoisin sen verran, että mikäli muistelette, niin harmaan talou-
den (Puhemies koputtaa) osalta tehtiin kyllä lakiesityksiä viime kaudella, mutta edellinen
hallitus ei halunnut ottaa niitä käsiteltäväksi. Arhinmäki muun muassa istui siinä hallituk-
sessa.

11.18 Tuula Haatainen sd (vastauspuheenvuoro): Arvoisa puhemies! Kyllä hallituksen
sosiaalipoliittinen ote on tosi kylmä. Täällä tulee leikkauksia kaikkein pienituloisimmilta
ihmisiltä. Ne ovat — vielä kerran toistan: eläkkeensaajien asumistuen leikkaus, lapsiper-
heisiin kohdistuu monia leikkauksia ja maksujen korotuksia, samoin paljon sairastaviin
vanhoihin ihmisiin kohdistuu leikkauksia palvelumaksujen nousujen kautta. Kaikki nämä
kohdistuvat pienituloisimpiin ihmisiin. Peräänkuulutankin sitä ja kysyn vielä kerran, että
onko mahdollista, että hallitus muuttaisi tältä osin linjaansa ja miettisi vielä kerran, etteivät
nämä säästöt kohdistu niihin ihmisiin, jotka kaikkein eniten sitä tukea tarvitsevat.
21



Pöytäkirjan asiakohta PTK 43/2015 vp
Sitten tulen siihen kysymykseen tästä työllisyydestä: Työ on sosiaaliturvan perusta, ja
sitä me kaikki haluamme. Sosialidemokraatit kysyivät tässä moneen otteeseen, mitä mieltä
olette näistä aktiivitoimista, joita esitämme. Hallitusohjelmassa ei sanota mitään, ja kun
budjettikirjaa katsotaan, niin nuorisotakuusta leikataan 95 prosenttia, (Puhemies koputtaa)
työllisyysmäärärahoja aktivointitoimiin (Puhemies koputtaa) leikataan.

Puhemies Maria Lohela: Edustaja Haatainen, aika on täynnä!

Kysyn: mikä on teidän vastauksenne?

11.19 Markku Rossi kesk (vastauspuheenvuoro): Arvoisa rouva puhemies! Olen erittäin
iloinen tästä keskustelusta, joka on saanut ihan rakentavia ja uusia sävyjä tämän päivän ai-
kana, yhtä puheenvuoroa lukuun ottamatta. Toivonkin, arvoisa puhemies, että some-kie-
lenkäyttö ei todellakaan tule eduskunnan saliin. Tänne se ei kuulu. Tämä on kansanvallan
korkein paikka, ja meidän täytyy omalla tyylillämme ja toiminnallamme myös se osoittaa.
(Eduskunnasta: Annatko esimerkin?)

Arvoisa puhemies! Se, miksi oikeastaan pyysin tämän puheenvuoron, oli varsinkin kes-
kustelun alkupuolella esillä ollut tämä tietyntyyppinen jako, että on elinkeinoelämä ja on
sitten työväestö ja näin edelleen. Eikö meidän pitäisi nähdä tämä asia tänä päivänä niin, että
me olemme yhtä Suomea kaikki? Jos yrityksillä menee huonosti, se heijastuu varmasti
työntekijöihin, jos menee työntekijöillä huonosti, se heijastuu yrityksiin. Vuorovaikutus on
ihan molemminpuolinen, ja tässä mielessä kyllä nämä esimerkiksi edustaja Heinäluoman
esitykset olivat erinomaisia, (Puhemies koputtaa) ja nimenomaan tämä aktiivipuoli ja sen
kehittäminen työmarkkinoilla. (Puhemies koputtaa) Tämänkaltaisia esityksiä me tarvit-
semme, kiitos niistä.

11.20 Eero Heinäluoma sd (vastauspuheenvuoro): Arvoisa puhemies! Todellakin tarvi-
taan myös uusia ehdotuksia, ja niistäkin on tänään käyty hyvää keskustelua, ja yhdyn tässä
edelliseen puhujaan, että on myös kyky kuunnella. Minäkin kuuntelin tarkasti tuota päämi-
nisterin vastausta ja olin hyvin ilahtunut, kun hän ilmoitti, että tämä puheenjohtaja Rinteen
ehdotus voidaan hallituksessa ottaa harkintaan. Mutta kun viittasitte siinä hallitusohjel-
maan, niin sitten kävin sen vielä tuossa uudelleen lävitse, ja siellä kyllä puhutaan siitä, että
työn vastaanottovelvollisuutta hallitus aikoo kiristää ja että hallitus aikoo tehdä ratkaisuja
tässä osallistavassa sosiaaliturvassa, jonka idea on kai, että pitää työskennellä ilman palk-
kaa vastineeksi siitä tuesta, jonka saa. Mutta tämä Rinteen mallihan lähti siitä, että voisi
saada tukea, jolla löytäisi sen työpaikan sieltä hyvältä yksityiseltä sektorilta, eli ymmärrän-
kö nyt oikein pääministerin vastauksen, että te olette valmis kulkemaan hiukan eteenpäin
tästä hallitusohjelmasta ja todellakin tämmöinen aktiivituki voisi olla se ratkaisu, johon
työttömyysturvaa voidaan käyttää, ihmisiä työllistää hyvällä yksityisellä sektorilla. 

11.21 Hanna Halmeenpää vihr (vastauspuheenvuoro): Arvoisa puheenjohtaja! Nyt pu-
hutaan tietysti säästöistä ja leikkauksista mutta ennen kaikkea siitä, mitä vaihtoehtoja meil-
lä on: mistä leikataan, mistä säästetään. Meidän arvoissamme, vihreissä arvoissa, koulutus
on korkealla. Se on yksi Suomen tulevaisuuden peruspilari, varsinkin lastemme ja nuor-
temme tulevaisuuden. Koulutusleikkauksia on kritisoitu laajasti niin taloustieteilijöiden,
tutkijoiden kuin opetus- ja kasvatusalan ammattilaistenkin taholta. Vaihtoehtoja on suun-
22



Pöytäkirjan asiakohta PTK 43/2015 vp
nittelemillenne 200 miljoonan euron leikkauksille ensi vuoden osalta ja vielä enemmän
vaalikauden osalta.

Olisikin hyvä kuulla hallituksen näkemys siitä, voitaisiinko nämä vaihtoehdot käydä
läpi ennen kuin koulutussektoria lähdetään kolaroimaan. Olemme esittäneet vaihtoehdok-
si kilometrikorvausten ylikompensaation leikkausta, jonka valtiovarainministeriö on muu-
tama vuosi sitten arvellut olevan noin 170 miljoonaa euroa vuositasolla. Emme ole esittä-
neet kilometrikorvausten leikkaamista kokonaan emmekä sitä, (Puhemies koputtaa) ettei-
kö työmatkakustannusten kohtuullista osuutta korvattaisi jatkossakin.

11.23 Markus Lohi kesk (vastauspuheenvuoro): Arvoisa puhemies! Erittäin harva suo-
malainen lukee tuota keltaista budjettikirjaa tai on tutustunut siihen tarkemmin. Sen takia
on tärkeää, minkälainen iso kuva tästä välittyy suomalaisille. Minusta se tärkein viesti,
joka tästä välittyy, on se, että hallitus kykenee tekemään ratkaisuja ja päätöksiä Suomen
suunnan kääntämiseksi ja talouden suunnan kääntämiseksi niin, että saamme työllisyyden
kasvuun.

Aivan kuten pääministeri puheenvuorossaan totesikin, suomalaiset ja Suomi tarvitsee
nytten tulevaisuudenuskoa. Me tarvitsemme sellaista ilmapiiriä, että yritykset ja yrittäjät
uskaltavat työllistää, perustaa tänne yrityksiä ja luoda työpaikkoja, ja me tarvitsemme sel-
laista ilmapiiriä, että kaikki suomalaiset yhdessä uskovat, että kyllä näistäkin selvitään,
kun teemme vain oikeita ratkaisuja. Valitettavasti tällaista ilmapiiriä eivät luo sellainen toi-
minta tai sellaiset esitykset, joita olemme kuulleet osasta oppositiota, eli että riittää, kun
odotamme ja (Puhemies koputtaa) otamme lisää velkaa.

11.24 Pauli Kiuru kok (vastauspuheenvuoro): Arvoisa rouva puhemies! Aikaisemmissa
puheenvuoroissa ainakin edustaja Arhinmäki ja edustaja Marin ovat olleet huolissaan osin-
goista. Valtio saa talousarvion mukaan ensi vuonna osinkotuloja ja osakkeiden myyntitu-
loja noin 2 miljardia euroa. Minulle ovat nyt jääneet talouselämän perusteet hieman epä-
selväksi opposition puolelta. Onko siis toivottavaa, että saamme enemmän osinkoja vai vä-
hemmän osinkoja? Onko valtiontalouden kannalta parempi, että yhtiöt menestyvät, mak-
savat osinkoja ja osingoista peritään veroa, josta tulee sitä hyvinvointia suomalaiselle yh-
teiskunnalle? Muistutan, että osinkotuloja saavat myös eläkeyhtiöt, yksityiset pieneläke-
säästäjät, jotka ovat turvanneet tulevia vuosiaan, ja tietysti valtio, niin kuin tässä äsken
mainitsin.

11.25 Carl Haglund r (vastauspuheenvuoro): Arvoisa puhemies! Edustaja Kiuru puhui
ihan viisaasti osingoista.

Olisin palannut tähän pääministerin kärkihankekuvioon. On aikaisemminkin kysytty si-
tä, mistä ne kärkihankerahat tulevat. Nyt on semmoisia huhuja tuolla kaupungilla, että ne
on hyvä teidänkin, herra pääministeri, kuulla: että hallitus on käyttänyt rahat kärkihankkei-
siin, mutta ei ole vielä myyty niitä yrityksiä, eikä ole vielä saatu niitä osinkoja, ja että nyt
on pakkomyynti edessä. Toivottavasti näin ei ole, mutta näin puhutaan kaupungilla, että
hallitus on palkannut konsultteja, jotka panevat lihoiksi valtion omaisuutta. Sinänsä en ole
mikään suuri valtion omaisuuden ystävä, mutta on järkevää, että kun myydään valtion
omaisuutta, niin se tehdään järkevästi. Ainakin minulle jää nyt vähän epäselväksi, millä
strategialla se tase pannaan töihin. Millä strategialla päätetään, mitkä yritykset pannaan li-
hoiksi, ja millä tavalla vertaatte niitä tuottoja, mitä näistä kärkihankkeista tulee suhteessa
23



Pöytäkirjan asiakohta PTK 43/2015 vp
siihen, mitä edustaja Kiuru äsken puhui? Jos te, herra pääministeri, voisitte minulle avata
tätä, niin arvostaisin sitä.

11.26 Paavo Arhinmäki vas (vastauspuheenvuoro): Arvoisa rouva puhemies! Edustaja
Pauli Kiuru ihmetteli, eivätkö valtionyhtiöiltä tulevat osinkotulot valtiolle kelpaa. Todel-
lakin kelpaavat. Me olemme päinvastoin olleet huolestuneita siitä, että valtio myy tuotta-
via yhtiöitä eli vie nimenomaan lapsilta tulevaisuutta. Se on kuin talvella päästäisi hou-
suun, se, että hetken lämmittää, kun myy tuottavan yrityksen osingot, mutta kohta niitä
osinkoja ei enää tule.

Se, minkä nostimme esille ja mistä me olemme huolestuneita, on se, että kun luvattiin,
että yhteisöveron alentaminen tuo investointeja, tuo työpaikkoja, tuo dynaamisia vaikutuk-
sia — Elinkeinoelämän keskusliitto sitä lupasi — niin sen seurauksena itse asiassa vain
potkut, irtisanomiset ovat lisääntyneet. Esimerkiksi maanantaina Nokian Renkaat teidän
vaalipiiristänne ilmoitti irtisanovansa 122 työntekijää samaan aikaan, kun Nokian Renkaat
on jakanut 736 miljoonaa euroa osinkoja (Puhemies koputtaa) viimeisen neljän vuoden ai-
kana. Tämä on se epäkohta, johon me olemme puuttuneet.

11.27 Pauli Kiuru kok (vastauspuheenvuoro): Arvoisa rouva puhemies! Kun myydään,
niin täytyy olla tietysti joku strategia, niin kuin edustaja Haglund sanoi, ja kun myydään,
sille rahalle täytyy olla joku uusi kohde. Kysymyshän on siitä, tuottaako se raha uudessa
kohteessa paremmin kansantaloudelle, suomalaisille ihmisille hyvinvointia kuin siinä van-
hassa kohteessa. Tähän näillä kärkihankkeilla pyritään.

Edustaja Arhinmäki puuttui aivan aiheellisesti esimerkiksi Nokian tilanteeseen. Kun pu-
hutaan yhteisöverosta, niin on järkevää miettiä, mitä on tapahtunut. Ongelma on se, että me
emme tiedä, mitä olisi tapahtunut, jos mitään ei olisi tehty.

11.28 Anders Adlercreutz r (vastauspuheenvuoro): Värderade fru talman! Tässä on pu-
huttu yrittäjyydestä ja työllistämisestä ja kärkihankkeista. Ne ovat kaikki hyviä asioita.
Menestystä pitää sallia, ja siitä pitää saada palkkio.

Se, mikä jotenkin hämmentää tässä hallitusohjelmassa ja budjetissa, on ehkä juuri suh-
tautuminen markkinatalouteen. Yleensä ollaan totuttu ajattelemaan, että valtio luo sen pe-
rustan, luo mahdollisuudet koulutukseen, tutkimukseen ja markkina valitsee ne voittajat.
Nyt ollaan erikoisessa tilanteessa: Hallitus vie oikein Kempeleen mitalla pohjasta eli kou-
lutuksesta ja tutkimuksesta, ja sitten se valitsee voittajat. Se valitsee voittajat, vähän niin
kuin suunnitelmataloudessa. Nyt, jottei Hruštšov loukkaantuisi, niin pitää sanoa, että suun-
nitelmataloudessa kuitenkin panostettiin koulutukseen.

11.29 Touko Aalto vihr (vastauspuheenvuoro): Arvoisa rouva puhemies! Pääministeri
Sipilä, olette pyytämällä pyytänyt ja vaatimalla vaatinut, aivan oikein, oppositiolta vaihto-
ehtoja hallituksen leikkauksille ja kehuitte, aivan oikein, kätilöitä, jotka näin tekivät. Ky-
syn nyt viidennen kerran tässä salissa teiltä, arvon pääministeri: oletteko valmiit edes har-
kitsemaan vihreiden esittämää vaihtoehtoa koulutusleikkauksille? Tätä olemme kysyneet,
tätä olemme vaatineet.

Toinen asia: Sote on tärkeä asia, se on meidän yhteinen asia, ja vihreät ovat täysillä mu-
kana siinä. Mutta on hieman vaikea olla täysillä mukana, jos eka mennään kesän ajan sam-
mutetuin lyhdyin, kuukauden päästä pitäisi tehdä isoja päätöksiä ja seurantaryhmä ei ole
24



Pöytäkirjan asiakohta PTK 43/2015 vp
kertaakaan vielä kokoontunut. Miten voimme olla täysillä mukana tukemassa hallitusta,
jos emme pääse edes samoihin pöytiin keskustelemaan itse asiasta?

11.29 Olavi Ala-Nissilä kesk (vastauspuheenvuoro): Arvoisa rouva puhemies! Kun läh-
din täältä eduskunnasta 2006, valtiolla tuntui olevan mukavasti rahaa. Nyt olen huoman-
nut, (Eero Heinäluoma: Kuka oli valtiovarainministeri?) että rahat on loppu. (Naurua)
Mutta tämä ei ole meidän suurin ongelmamme, vaan suurin ongelma, mihin edustaja Leh-
tikin viittasi, on, että meidän rakenteemme ovat niin jäykät, että meidän täytyy niitä uudis-
taa, jotta tässä globaalissa rakennemuutoksessa, yhteisvaluutan oloissa vielä pärjäisimme,
kun vielä digitalisaatio ja robotitkin syövät työpaikkoja. Suomen menestyksen ratkaisee
nyt kyky uudistua. Vaikka rahat on loppu, herra pääministeri, on mielekästä olla täällä uu-
distamassa Suomea. Siinä mielessä meillä on tärkeä kausi edessä. Toivon todella, että näi-
tä ehdotuksia tulee lisää oppositiolta. Siitä vanhasta asenteesta, mikä oli Työkansa-lehdes-
sä, että porvarin koira puri työläisen lasta, meidän pitää todella päästä.

11.30 Kari Uotila vas (vastauspuheenvuoro): Arvoisa puhemies! Täällä on penätty niitä
avauksia oppositiolta, mutta sen paremmin pääministeri Sipilä kuin valtiovarainministeri
Stubbkaan ei suostunut sanallakaan kommentoimaan esimerkiksi vasemmiston ryhmäpu-
heessa ollutta ehdotusta, että määräaikaisesti alennettaisiin arvonlisäveroa, millä saataisiin
kulutuskysyntää, kulutusta, ostovoimaa, investointeja, autettaisiin yrittäjiä ja saataisiin ta-
loutta kasvuun. Onneksi kovasti arvostamani kansanedustaja, verojaoston puheenjohtaja
Mika Lintilä, jonka kanssa olin eilen Politiikkaradiossa, totesi, että hänen käsityksensä mu-
kaan tällä arvonlisäveron määräaikaisella alentamisella saatiin Englannissa erittäin hyviä
kokemuksia. Mitä hyötyä on tehdä uusia avauksia, uusia ehdotuksia, jos ei hallituksen puo-
lelta suostuta edes niitä kommentoimaan?

11.31 Eero Lehti kok (vastauspuheenvuoro): Arvoisa puhemies! Edustaja Skinnari otti
esille Saksan hallitustyöskentelyn. Käsitykseni mukaan asia on juuri niin kuin hän sanoi.
En ole kuitenkaan kieltänyt koskaan työntekijöiden osallistumista hallitukseen, jos heillä
on vastaava osaaminen, mitä hallitustyöskentely edellyttää. Suomessa on mahdollista ot-
taa hallitukseen kaikki ne henkilöt, jotka siihen suostuvat...

Puhemies Maria Lohela: Edustaja Lehti, pyydän, että puhutte tänne eteenpäin, niin kuu-
luu.

...ottaa mukaan hallituksiin ne henkilöt, joilla on siihen edellytykset ja halu. Osakeyhti-
ön hallitus on kuitenkin aika haasteellinen paikka, koska vastuu on myös suhteellisen suu-
ri. Se, että pääluottamusmies tulee hallitukseen, joka edustaa toista osapuolta monessa ti-
lanteessa, tekee osakeyhtiölain tulkinnan kannalta tilanteen monimutkaiseksi. Osakeyhti-
ön tarkoitus on luoda varallisuutta osakkaille, ja pääluottamusmiehen tehtävä on huomat-
tavasti rajatumpi. Mitä tulee autoveroon, niin suomalaisyhteiskunnassa kannattaa pohtia,
onko liian korkea autovero omiaan johtamaan siihen, että ihmiset hakeutuvat keskuksiin ja
vanha infra, joka on rakennettu (Puhemies koputtaa) vuosikymmenien aikana, jää osittain
käyttämättä.

Puhemies Maria Lohela: Edustaja Skinnari, ja sen jälkeen pääministeri.
25



Pöytäkirjan asiakohta PTK 43/2015 vp
11.33 Ville Skinnari sd (vastauspuheenvuoro): Arvoisa puhemies! Kuten aiemmin omas-
sa puheenvuorossani totesin, niin minun mielestäni juuri lainsäädännöllä voimme Suomes-
sa ottaa henkilöstön mukaan tähän päätöksentekoon. En todellakaan tarkoittanut sitä, et-
teikö edustaja Lehti olisi näin tehnyt. Muissa Pohjoismaissa, kuten Ruotsissa, on olemassa
vastaava lainsäädäntö.

Puhemies Maria Lohela: Sitten pääministeri, 3 minuuttia.

11.33 Pääministeri Juha Sipilä: Arvoisa puhemies! Ensinnäkin tästä VR:stä, siitä ker-
romme lähipäivinä lisää. Edustaja Myller, VR tekee koko ajan töitä tehostaakseen toimin-
taansa ja vastatakseen kilpailuun, joka on koventunut. Meidän asiakkaiden eduksi lippujen
hinnat ovat tulleet alaspäin.

Joku viittasi täällä perustulokokeiluun. Mallin valmistelu aloitetaan pian, ja tavoitteena
on aloittaa perustulokokeilu vuoden 2017 alussa. Me suhtaudumme myöskin hyvin myön-
teisesti kaikkiin työn vastaanottamista ja työllistymistä tukeviin ehdotuksiin, ja se voisi
olla osa ministeri Vehviläisen kokeilupakettia. Mielellään kokeillaan alueellisesti, rajatus-
ti tai sovitulla tavalla uusia käytäntöjä ja sovelletaan niitä sitten yhdessä, kun päästään
eteenpäin.

Edustaja Arhinmäki, olen aivan samaa mieltä harmaasta taloudesta. Euroopassa ei olisi
talouskriisiä ollut ollenkaan, jos harmaa talous olisi kurissa. Jos muistan oikein, niin 1 700
miljardia on Euroopan tasolla tämä ongelma. Suomen tasolla suhteessa melkein sama, jopa
14 miljardista on puhuttu. Hallitus jatkaa toimia harmaan talouden kukistamiseksi. Sisämi-
nisteriö on vakuuttanut, että poliisin työ jatkuu. Muistaakseni 60 hengen ryhmä ammatti-
laisia tekee töitä jatkuvasti sen eteen, samoiten Verohallinnon ja Tullin työ harmaan talou-
den torjunnaksi jatkuu.

Yhteisöveroista mainitsitte myöskin, ja siitä keskusteltiin. Se on nyt kilpailukykyinen, ja
minusta siitä osoituksena on tämä vasta tapahtunut fuusio, jossa Suomesta tuli kotipaikka
tälle yhdistyneelle yhtiölle. Uskon, että tämä kilpailukykyinen yhteisöveron taso rupeaa
näkymään tällä tavalla.

Edustaja Skinnari, henkilöstön edustus. Olen täsmälleen samaa mieltä teidän kanssan-
ne. Paikallinen sopiminen ja henkilöstön edustamisen lisääminen kulkevat niin kuin sa-
maa jalkaa. Siitä tehdään työtä tällä hetkellä. Parin viikon päästä saamme siitä ensimmäi-
sen ehdotuksen, miten täällä edetään.

Edustaja Tuppurainen, normien purkamisesta odotan mielenkiinnolla sitä keskustelua,
kun puhutaan kuntien tehtävien karsinnasta noin miljardilla eurolla. Siellä me emme pääse
eteenpäin ilman normien purkamista.

Edustaja Myllykoski, mielenkiintoinen havainto Senaatti-kiinteistöistä. Ilmeisesti viit-
tasitte siihen, että se voitaisiin yksityistää tai osa siitä voitaisiin yksityistää tai muuten hyö-
dyntää tasetta paremmin. Otamme tämän asian mielellämme harkintaan.

Edustaja Haatainen, hallitusohjelman sivulta 14 löytyvät toimet työllisyyden ja kilpai-
lukyvyn parantamiseksi. Meidän tavoitteenamme on 110 000 uutta työpaikkaa ja työlli-
syysasteen nostaminen 72 prosenttiin.

Edustaja Haglund, omistajastrategiasta. Varmaan ymmärrätte markkinatalouden vakaa-
na kannattajana sitä, että valtio suurena pörssiyhtiöomistajana ei varmaan keskeneräisiä
asioita esittele. Lupasin tuossa avauspuheenvuorossani tuoda keväällä tänne omistajastra-
tegian, josta sitten löytyvät vastaukset (Puhemies koputtaa) esittämiinne kysymyksiin.
26



Pöytäkirjan asiakohta PTK 43/2015 vp
Puhemies Maria Lohela: Lienee vielä halua jatkaa.

11.37 Sirpa Paatero sd (vastauspuheenvuoro): Arvoisa rouva puhemies! Ehkä tästä
omistajastrategiasta ensimmäinen kysymys. Jos nyt ajatellaan, että kärkihankkeet rahoite-
taan niillä myytävillä tuloilla, niin siinä kohtaa ehkä omistajastrategia — vaikka tuenkin si-
tä, että se tulee kokonaisuutena — on aika monen yhtiön osalta ohi, jos ne on jo myyty ja
laitettu lihoiksi. Että minun aikataulukysymyksessäni on tämmöinen ongelma.

Sitten tähän harmaaseen talouteen. Kun tarkastusvaliokuntakin on jo viimeksi alkuvuo-
desta tänä vuonna kiinnittänyt huomiota siihen, että sitä torjuntaa pitää jatkaa ja ne tuotot,
joita on rikoshyödyn takaisinsaamisessa, ovat merkittävästi viime kaudella nousseet, kun
saatiin tehtyä niitä lainsäädäntöuudistuksia — parikymmentä miljoonaa muistaakseni —
niin nyt minä olen huolissani, kun hallitus on laskenut sitä tuotto-odotusta 50:stä 30:een.
Elikkä onko ajatus löysätä harmaan talouden osalta (Puhemies koputtaa) vähentämällä po-
liiseja ja tutkintaa, kun erillisrahoitus (Puhemies koputtaa) on pois, ja sitten jo näyttämällä
sitä, että tuottoa ei odoteta.

11.38 Olli-Poika Parviainen vihr (vastauspuheenvuoro): Arvoisa rouva puhemies! Kii-
tos pääministerille perustulokokeilun kommentoinnista — jatkan vielä hieman asiasta. 

Kyseessähän on mitä mielenkiintoisin uudistushanke ja kokeilukulttuurin esimerkki,
jota ainakin vihreä ryhmä tukee voimakkaasti. Sen sijaan olemme hieman huolissamme
siitä, miten kokeilu on tarkoitus resursoida. 

Kun katsoin valtioneuvoston tekemää esiselvitystä, käynnistyshanketta tästä asiasta,
niin laskin, että jos näillä resursseilla, joita nyt olette antamassa perustulokokeilulle, halu-
taan perustulokokeilu toteuttaa, niin se tulee koskemaan minimissäänkin, siis minimi-
etuuksilla, maksimissaan muutamaa tuhatta ihmistä. 

Olisin kiinnostunut kuulemaan, saatteko kokeilun toteutettua riittävän laajasti, jotta siitä
voidaan vetää johtopäätöksiä vielä tällä hallituskaudella, ja milloin nämä johtopäätökset on
sitten tarkoitus tuoda tänne keskusteluun, onko se ennen seuraavia eduskuntavaaleja. —
Kiitos.

11.39 Vesa-Matti Saarakkala ps (vastauspuheenvuoro): Arvoisa puhemies! Maahan-
muuton kustannukset varmasti puhuttavat, ja se näkyy myös budjetissa. Ja toki epäillä so-
pii, että paljon enemmän rahaa tulee menemään tätä menoa kuin mitä nyt ennakoidaan täs-
sä budjetissa, nimenomaan näitten turvapaikanhakijoiden johdosta.

Nyt haluaisinkin kysyä paikalla olevalta sisäministeriltä, eikö Suomella ole Dublin-ase-
tuksen perusteella mahdollisuus käännyttää näitä turvapaikanhakijoita, jotka tulevat Ruot-
sin kautta Suomeen, takaisin Ruotsiin, koska ainakin Maahanmuuttoviraston sivuilla ker-
rotaan, että mikäli henkilö tulee toisen EU-jäsenmaan kautta Suomeen, niin silloin hänet
voidaan käännyttää ja hänen mahdollinen turvapaikkahakemuksensa tulee käsitellä siinä
maassa, jonka kautta hän on tullut Suomeen. Jos meillä kerran on uutisia, että bussilasteit-
tain tullaan Ruotsista, niin mikä tässä on ongelma. Onko ongelma se, että ei ole tarpeeksi
rajatarkastajia, vai mistä on kyse? Laitetaan sellainen rajatarkastus, että voimme (Puhe-
mies koputtaa) todentaa, että he todella tulevat Ruotsista — asia, jonka kaikki kyllä tietä-
vät.
27



Pöytäkirjan asiakohta PTK 43/2015 vp
11.40 Aino-Kaisa Pekonen vas (vastauspuheenvuoro): Arvoisa rouva puhemies! Perus-
tulo on yksi niistä harvoista valopilkuista, pääministeri, teidän hallitusohjelmassanne. Se
on kuitenkin ohjelmassa vailla konkretiaa, ja meitä myös kiinnostaisi kuulla, millainen ko-
keilu on mahdollisesti tulossa ja mitä perustulo teille ylipäätänsä tarkoittaa. (Eero Heinä-
luoma: Hyvä kysymys!) 

Te olette nyt aloittamassa tämän kokeilun valmistelua, ja olisin ollut kiinnostunut myös
siitä, onko teillä tarkoitus ottaa oppositiopuolueita mukaan tämän perustulokokeilun val-
misteluun. Uskon, että oppositiossa on paljon osaamista nimenomaan liittyen perustulo-
malliin, ja olisi hyvä, että löytäisimme yhdessä parlamentaarisesti sellaisen mallin, jota
voisimme viedä jatkossakin eteenpäin yli hallituskausien.

Toinen asia — mihin edustaja Aalto kiinnitti huomiota — on sote-uudistus. Todellakin
tämä sote-seurantaryhmä nimettiin tässä muutama viikko sitten, mutta sen jälkeen ei ole
mitään tapahtunut. Olisi hyvä kuulla, kuinka tämän ryhmän jatko etenee.

11.41 Anneli Kiljunen sd (vastauspuheenvuoro): Arvoisa rouva puhemies! Tavoitteena
on, kuten kaikki tiedämme, parantaa työllisyyttä ja luoda uusia työpaikkoja. Hallitus hel-
pottaa nyt monella tapaa yritysten tilannetta työllistämisessä, mikä sinällään on hyvä asia.
Suurin hallituksen lahja työnantajille on sosiaaliturvamaksun alennus, joka maksaa Kelan
arvion mukaan noin 950 miljoonaa euroa. 

Se, mikä tässä on ongelmallista, on se, että nyt hallitus asettaa työnantajat eriarvoiseen
asemaan, sillä tämä alennus koskee vain yksityisiä yrityksiä mutta ei julkista sektoria lain-
kaan. Tämä muistuttaa hyvin pitkälle Kela-maksun poistoa, mutta silloin tämä alennus
kohdennettiin kaikille työnantajille eikä pelkästään yksityiselle sektorille. Arvoisa päämi-
nisteri, kysyisin nyt teiltä niitä perusteluita ja perusteita, minkä takia te asetatte työnantajat
eriarvoiseen asemaan. Minkä takia julkista sektoria kohdellaan eri tavalla kuin yksityistä
sektoria? (Eero Heinäluoma: Hyvä kysymys!)

11.42 Markku Eestilä kok (vastauspuheenvuoro): Arvoisa rouva puhemies! Kun edusta-
ja Arhinmäki on pahoittanut mielensä siitä, että yritykset maksavat osinkoa, minä haluan
lohduttaa teitä, jopa ilahduttaa teitä, että meidän yhteisessä omistuksessa on eräs yhtiö,
joka ei kyllä maksa osinkoja siitä huolimatta, että veronmaksajien rahoja sinne on pumpat-
tu miljardikaupalla: se on Outokumpu. 

Arvoisa pääministeri, te yritysjohtajana tiedätte, että yrityksen menestys perustuu halli-
tuksen jäsenten toimialatuntemukseen osittain ja toimitusjohtajan työskentelyyn. En ehkä
kysy teiltä, pääministeri, koska se ei ole soveliasta, mutta esitän toivomuksen, että Outo-
kummun ongelmissa ei jäädä odottamaan omistajaohjausstrategiapapereita vaan niihin
puututaan nopeasti, koska te myös entisenä yritysjohtajana tiedätte, että rakenteelliset on-
gelmat eivät yrityksessä sillä parane, että odotetaan.

11.43 Jyrki Kasvi vihr (vastauspuheenvuoro): Arvoisa puhemies! Hallituksen puheet
työaikojen pidentämisestä vahvistavat viime viikkoina syntynyttä käsitystä, että hallitus on
pahasti vieraantunut nykyaikaisen työelämän arjesta. Toki kyllä työaikoja seurataan, mo-
nella työpaikalla pidetään kolmeakin päällekkäistä tuntikirjanpitoa — yhtä palkanmaksua,
toista asiakkaita ja kolmatta työsuojeluviranomaisia varten — mutta yhdelläkään niistä ei
ole mitään tekemistä todellisen työajan kanssa, paitsi se, että aikaa palaa CRM:ien ja Exce-
28



Pöytäkirjan asiakohta PTK 43/2015 vp
lien täyttelyyn. Vanha työpsykologian hokema on: sitä saat, mitä mittaat. Kun mittaat työ-
aikaa, saat tunteja, ja kun mittaat tuloksia, saat tuloksia. 

Toisena kysymyksenä täällä on puhuttu Siuntiosta ja muista suljettavista asemista. Mikä
on teidän viestinne niille ihmisille, jotka ovat rakentaneet kotinsa näiden asemien lähelle ja
joiden omaisuuden arvosta katoaa kymmeniätuhansia euroja, kun junaliikenne lakkaa?

11.44 Timo Kalli kesk (vastauspuheenvuoro): Arvoisa puhemies! Täällä aiemmin puhut-
tiin suomalaisesta työstä ja niistä toimista, jotka liittyvät kärkihankkeisiin. 

Tähän asiaan liittyy myöskin se, että näin tavallisena maalaisihmisenä kun liikkuu täällä
kadulla, kuulee rakennustyömailla muuta kuin suomen kieltä, ja monet yksittäiset suoma-
laiset ihmiset ostavat entistä enemmän palveluja lahden takaa, esimerkiksi auton huoltoa
tai muita tämänkaltaisia tehtäviä. 

Kiinnitän huomiota siihen, että kun teemme valtavasti työtä uusien työpaikkojen synty-
miseksi, samalla meidän pitäisi muistaa, että muutamme lainsäädäntöä, toimintatapoja ja
työmarkkinoita niin, että näille työpaikoille voisi sijoittua suomalaisia ja että meidän pal-
velut olisivat kilpailukykyisiä suhteessa naapureiden palveluihin.

11.45 Antti Lindtman sd (vastauspuheenvuoro): Arvoisa puhemies! Kun täällä on näistä
kärkihankkeista puhuttu ja on puhuttu siitä, että niihin käytetään valtion omaisuuden
myyntiä, ja edustaja Kiuru kyseli, mikä on se vaihtoehtoinen tuotos, mikä niillä saadaan ai-
kaan, niin VATTin uusi ylijohtaja totesi aika kylmänviileästi, että suuri osa kärkihankkei-
den rahoituksesta menee maatalouden kehittämiseen, esimerkiksi biotalouden kärkihank-
keesta lähes kolmasosa menee tänne Makeraan. Se vaikuttaa vähän vanhahtavalta, toimen-
piteet eivät vaikuta hirveän innovatiivisilta. Ja kun katsotaan, mikä on se kokonaisuus, joka
käytetään näihin kärkihankkeisiin — noin promillen luokkaa kansantaloudesta — ja kun
ministeri Rehn esimerkiksi eilen totesi, että nämä ovat ne hallituksen ensi vuoden toimen-
piteet työllisyyden ja kasvun edistämiseksi mutta että näitä muita keinoja saadaan odottaa
sinne vuoteen 2017 asti, niin kysyn: onko hallituksella arviota siitä, kuinka suuria tuloksia
näillä saadaan aikaiseksi tässä ja nyt?

11.46 Ben Zyskowicz kok (vastauspuheenvuoro): Arvoisa rouva puhemies! Edustaja
Tuppurainen kysyi, missä on nyt se liberaali kokoomus. Kuulin tässä kutsun osallistua kes-
kusteluun (Naurua) ja haluan todeta, että näitä työelämään esitettyjä tarpeellisia uudistuk-
sia, jotka eilen olivat keskustelussa, ei esitetä sen vuoksi, että oltaisiin ihastuneita normei-
hin, puhumattakaan siitä, että olisi ihastuttu siihen, että lähdetään lainsäädännöllä normit-
tamaan sellaisia asioita, joita aikaisemmin on normitettu esimerkiksi työehtosopimuksilla.
Kysehän on siitä, että hallituksen on välttämättä tehtävä toimenpiteitä, joilla me voisimme
parantaa kilpailukykyämme ja sitä kautta työllisyyttä.

Kun on paljon puhuttu näistä kahdesta kätilöstä, niin kuten pääministeri sanoi, he esitti-
vät heti vaihtoehdon, että kyllä he voisivat suostua lomarahojen leikkaamiseen, jos se kos-
kee kaikkia. Tällaisia arvioita ja tällaista ymmärrystä tilanteesta toivoisin myös opposition
piiristä.

11.48 Tytti Tuppurainen sd (vastauspuheenvuoro): Arvoisa puhemies! Taisi olla presi-
dentti Kekkonen, joka tuli kuuluisaksi sanoessaan, että "niin on, jos siltä näyttää". Se kyllä
sopii tähän tilanteeseen aivan erinomaisesti, koska kun katsomme, mitä tässä tapahtuu, niin
29



Pöytäkirjan asiakohta PTK 43/2015 vp
kyllä, aivan totta, tämä perusoikeistolainen hallitus on puuttumassa palkanmuodostukseen
lailla. Siis tässä salissa ryhdyttäisiin säätämään lakia sairausajan palkasta, loma-ajan pal-
kasta. Tekee mieli kysyä, mikä sen tien päässä on. Se huutokauppa voi kyllä käydä aivan
arvaamattoman kalliiksi, ja se ei, edustaja Zyskowicz, kyllä edistä Suomen kilpailukykyä.
Kyllä olisi viisainta jättää se palkanmuodostus sinne työmarkkinoille.

Samoin tämä päivähoitoasia. Arvoisa puhemies, se lisää kuntien byrokratiaa. Juha Sipi-
lä, te haluatte vähentää kunnilta normeja, mutta tosiasiallisesti tuotte perheiden kokoaikai-
sen päivähoidon tarpeen selvittämisen kuntiin. Kuinka paljon byrokratiaa se lisää? Se vie-
lä vaarantaa työmarkkinoitten toimivuuden heikentämällä pienten lasten vanhempien työs-
säkäyntiä.

Niin on, jos siltä näyttää. Minusta tämä näyttää säännöstelyhallitukselta eikä miltään
avoimen markkinatalouden oikeistolaiselta hallitukselta.

11.49 Ben Zyskowicz kok (vastauspuheenvuoro): Arvoisa rouva puhemies! Tähän on
pakko todeta, että poikkeuksellisen haastavat ajat vaativat myös poikkeuksellisia toimen-
piteitä. Kyllä kai kaikille on käynyt selväksi, että hallitus olisi mielellään suonut ja itse
asiassa suo mielellään vieläkin, että työmarkkinaosapuolet keskinäisissä neuvotteluissaan
löytävät ratkaisuja, jotka kohentavat meidän kustannuskilpailukykyämme. Valitettavasti,
kuten pääministeri on moneen otteeseen kertonut, työmarkkinaosapuolten kanssa ei löyty-
nyt yhteisymmärrystä edes siitä tavoitteesta, että tällä kilpailukykyhypyllä olisi pyritty 5
prosentin kustannuskilpailukykykohennukseen ja sitten sen jatkoksi olisi vielä nämä mal-
tilliset, äärimaltilliset, palkkaratkaisut. 

Kuten jo edellä totesin, tämä toivomus työmarkkinaosapuolille on edelleen voimassa,
jotta vältämme nämä puheena olevat lait, ja, kuten myös totesin, toivoisin oppositiolta sa-
manlaista valmiutta osallistua kuin mitä nämä kätilöt osoittivat. (Touko Aalto: Juurihan me
eilen tehtiin se!)

11.50 Pia Viitanen sd (vastauspuheenvuoro): Arvoisa puhemies! Kyllä se, edustaja Zys-
kowicz, taisi nyt mennä niin, että se yhteinen tavoite oli sanelua, jolla haluttiin väen vän-
gällä jo etukäteen kertoa, että palkkoja on laskettava 5 prosenttia. (Keskustan ryhmästä: Ei
pidä paikkaansa!) Tämä oli taas seurausta siitä, kun koko hallitus pääministeri Sipilän joh-
dolla valitettavasti hyppäsi Elinkeinoelämän Keskusliiton pukukoppiin ja sieltä käsin ru-
vettiin tätä prosessia ohjaamaan sanelun keinoin.

Arvoisa puhemies! Me arvostamme yhteistä sopimusta, konsensusta, yhteistyötä. Se on
ollut Suomen valtti historiassa jo pitkään. Arvostan niitä puheenvuoroja, edustaja Kääriäi-
sen ja muiden, jotka näkevät tämän perään. Kyllä minä sanon, että kun täällä neuvoja ei ha-
luta välttämättä meidän tarjoamaltamme Lauri Ihalaiselta kysyä, niin kysykää neuvoa esi-
merkiksi Lasse Laatuselta. Kiinnitin huomiota hänen erinomaiseen kolumniinsa Aamuleh-
dessä viime viikolla, jolla hän vihelsi hallitukselle jäähyn rangaistuksena tai rikkeestä —
liikaa pelaajia kentällä — (Puhemies koputtaa) eli siitä, että hallitus haluaa omilla toimil-
laan ryhtyä päättämään palkoista.

11.51 Ben Zyskowicz kok (vastauspuheenvuoro): Arvoisa rouva puhemies! Heti aluksi
haluan sanoa, että minustakin Lasse Laatunen on erittäin viisas ja kokenut mies.

Mitä sitten tulee tähän edustaja Viitasen väitteeseen, että alun perinkin tavoitteena oli
palkkojen leikkaaminen, niin asiahan on juuri päinvastoin. Tavoitteen asettamisessa olisi
30



Pöytäkirjan asiakohta PTK 43/2015 vp
jätetty keinot, kun tavoitteesta olisi sovittu, työmarkkinaosapuolille. Itse asiassa hallituk-
sen piirissä palkkojen leikkaamisen sijaan on hyvin paljon pidetty esillä sitä, että työaikaa
hitusen pidentämällä oltaisiin päästy siihen, että työpanos lisääntyy ilman, että siitä seuraa
lisää palkkakustannuksia tai palkkojen leikkaamista.

Tämä puhe siitä, että on hypätty EK:n koppiin: en tiedä, kuka on tämän hyvän kieliku-
van tässä kehittänyt, mutta pitää nyt vielä kerran sanoa, että kun tavoitteena on suomalai-
sen työn ja yritystoiminnan kilpailukyvyn parantaminen ja sitä kautta työllisyyden kohen-
taminen, (Eero Heinäluoma: Työehtoja heikentämällä!) niin ei voida ajatella sellaista tasa-
puolisuutta, että toisella kädellä vähennetään kustannuksia vaikkapa 5+5 prosenttia ja sit-
ten tasapuolisuuden vuoksi toisella kädellä lisätään yritysten kustannuksia vaikkapa vas-
taavalla tavalla.

Lopuksi, rouva puhemies, on vielä sanottava, että kyllä hämmentää, (Puhemies koput-
taa) kun edustaja Lindtman eilen sanoi, että jos Ihalainen olisi lähtenyt selvittämään, niin
olisi sopu syntynyt. Näin toivomme, mutta mistä te sen tiedätte. Onko teillä itse asiassa se
päätöksentekijän paikka siitä, (Eero Heinäluoma: Näin on ennen käynyt!) syntyykö sopu
vai ei?

Puhemies Maria Lohela: Aika alkaa käydä vähiin, joten vielä edustajat Pakkanen, Lindt-
man, Viitanen, ja sitten pääministeri loppuun 5 minuuttia.

11.53 Markku Pakkanen kesk (vastauspuheenvuoro): Arvoisa puhemies! Ihmettelen
kovasti, että täällä puhutaan palkanalennuksista, kun yhteiskuntasopimusneuvottelut ka-
riutuivat. Nythän hallitus on juuri tarjonnut esityksen, missä lomapalkkoja järjestetään sil-
le porukalle, joka niitä ei ole tähän asti saanut. Kysynkin: Missä on ammattiyhdistysliike,
kun hallitus joutuu puolustamaan näitä noin 200 000 ihmistä, joilla ei lomapalkkarahaa ole
tähän asti ollut? (Välihuutoja vasemmalta) Miten te ette ole hoitaneet sitä asiaa? Hallitus
hoitaa tämänkin asian.

11.53 Antti Lindtman sd (vastauspuheenvuoro): Arvoisa puhemies! Täällä edustaja Zys-
kowicz kysyi, mihin perustuu se arvio, että jos hallitus olisi tarttunut tähän SDP:n tarjouk-
seen ja olisi ottanut Ihalaisen muodostamaan tätä sopimusta, niin se sopimus olisi synty-
nyt. Koskaan tietenkään historiallinen tulos ei ole tae tulevista tuotoista, mutta tässä on
mies, joka on tehnyt vaikeimmissakin paikoissa Suomessa sopimuksen aina, kun se on tar-
vittu. Ja salaisuus on ollut siinä se, että silloin, kun lähdetään neuvottelupöytään, täytyy
lähteä tasapuolisesti kaikkia osapuolia kuunnellen.

Ja kuka täällä on sanonut, että nyt pitäisi lisätä kustannuksia 5 prosenttia? Ei sellaista ole
kukaan esittänyt. Kun te katsoitte esimerkiksi palkansaajajärjestöjen esityksen, siellä olisi
tullut välittömiä toimia, jotka olisivat vaikuttaneet jo ensi vuonna. (Eero Heinäluoma: Ensi
vuonna!)

Ja kun edustaja Zyskowiczkin yrittää puhua mustaa valkoiseksi ja väittää, että hallitus ei
olisi lähtenyt tässä EK:n asiamieheksi, niin kuvaavaa oli se, että kun palkansaajapuolelta
(Puhemies koputtaa) tämä esitys tuli, niin sitä ei tyrmännyt ensimmäisenä hallitus vaan
EK:n toimitusjohtaja, joka sanoi, että tämä ei käy hallitukselle. (Eero Heinäluoma: Näin
kävi!) Siis EK sanoi, ettei tämä käy hallitukselle.

Puhemies Maria Lohela: Edustaja Lindtman, nyt on aika täynnä.
31



Pöytäkirjan asiakohta PTK 43/2015 vp
Kyllä siellä ollaan voimien tunnossa, ja se on teidän ansiotanne.

11.54 Pia Viitanen sd (vastauspuheenvuoro): Arvoisa puheenjohtaja! Tähän voi jatkaa,
että kun nyt sitten valittiin tämä, että sinne pukukoppiin hypättiin, niin meillä on nyt sel-
lainen tilanne, arvoisa pääministeri, että te sanotte, että poikkeukselliset ajat vaativat poik-
keukselliset keinot, ja se tarkoittaa käytännössä katsottuna valitettavasti tällä hetkellä, että
meillä on käsissämme historiallinen sotku.

Tässä vaihe vaiheelta, selvitys selvitykseltä tilanne muuttuu. Kohta on tilanne, että kaik-
ki ovat suuttuneita. Palkansaajilta ostovoimaa alennetaan, palkanleikkauksia halutaan —
huonoa talouspolitiikkaa, inhimillisesti väärin. Yrittäjät ovat aivan ihmeissään, mitä tässä
tapahtuu. Ja kyllä tämä, arvoisa pääministeri, tulee kalliiksi myös esimerkiksi tehtaanomis-
tajille, jos tällä menetelmällä heitetään roskakoriin yhteinen sopiminen. Me menemme lak-
kojen aaltoon, ja siellä tehtaat sulkeutuvat. Kyllä tämä Elinkeinoelämän keskusliiton ko-
koomuskaksikko, (Timo Heinonen: Sekin on jo päätetty!) Häkämies ja Oksala, tulee hyvin
kalliiksi tälle yhteiskunnalle, jos tämä meno jatkuu.

Puhemies Maria Lohela: Sitten pääministeri Sipilä, 5 minuuttia tästä puhujapöntöstä.

11.55 Pääministeri Juha Sipilä: Kiitoksia, arvoisa rouva puhemies! Yritän nopeasti käy-
dä läpi vielä näitä yksityiskohtaisia kysymyksiä.

Ensinnäkin tästä selvityshenkilöstä. Eikö sekin ole semmoinen asia, joka pitää yhdessä
sopia? Minä kävin kesäkuussa keskustelun palkansaajajärjestöjen ja elinkeinoelämän jär-
jestöjen kanssa, ja yhdessä sovittiin, että tämä selvitysmies on Juhani Salonius, joka on
erittäin pätevä ja kokenut tähän tehtävään, ja kaikki hyväksyivät tämän, ja se sovittiin yh-
dessä. Eikö kuulu juuri näin tehdä tämä asia? Tämä ei ollut selvityshenkilöstä kiinni, vaan
tämä oli tahdosta kiinni.

Sitten tässä unohtui myöskin tämä muutosturvaosuus. Tässä tehdään juuri näissä kes-
kusteluissa esiin tulleilla elementeillä se muutosturvan osuus eli kuukauden muuntokoulu-
tuspaketti, tai miten se sitten käytetään työllistämisen helpottamiseksi. Tässä palkansaaja-
järjestöt nostivat keskusteluissa esille tämän työterveydenhuollon jatkumisen 6 kuukautta
työsuhteen päättymisen jälkeen ja sitten myöskin näitten naisvaltaisten alojen ongelman
samalla.

Liittokohtainen vai keskitetty palkkaratkaisu? Ei tietenkään hallituksella ole siihen kan-
taa. Se on työmarkkinajärjestöjen välinen asia. En koskaan ole ottanut siihen kantaa enkä
ota.

Työllisyyttä koskevat kärkihankkeet ja keinot ovat täällä keskustelussa kello 18 tänä il-
tana. Jatketaan niistä siellä.

Maahanmuutosta. Kun Ruotsista tulee ihminen tuohon rajalle, niin meillä on kaksi kei-
noa. Hänellä ei ole papereita, hän on tulossa laittomasti maahan. Hänet joko palautetaan ra-
jalta takaisin tai hän kertoo, että hän on turvapaikanhakija, jolloin me otamme hänet Suo-
meen ja käsittelyyn. Tämä on selvä asia. Edustaja Toivola, olen samaa mieltä, että maahan-
muutto on myöskin mahdollisuus meille. Meidän pitää käsitellä sitä asiaa myöskin sillä ta-
valla.

Perustulokokeilusta. Yksityiskohdat ovat vielä auki. Tavoitteena on mahdollisimman
hyvä, ja tämä kokeilu on kiinnostanut myöskin kansainvälisesti. Kokeilutoiminnalle on tu-
32



Pöytäkirjan asiakohta PTK 43/2015 vp
lossa parlamentaarinen neuvottelukunta, ja hallitus harkitsee vielä sitä, olisiko syytä laittaa
sellainen erikseen myöskin perustulolle.

Sote-uudistus. En tiedä tarkkaan, miksi tämä seurantaryhmä ei ole vielä kokoontunut,
mutta otan sen tehtäväkseni, että se kokoontuu mahdollisimman pian. (Eduskunnasta: Ensi
viikolla!)

Outokummusta joku kysyi. Hyvä ja toimiva hallitus toimii tässä tilanteessa — siis yhti-
ön hallitus.

Siuntio. Mikä on viestini siuntiolaisille? Viestini on se, että asia laitetaan kuntoon.
Kärkihankkeista täällä oli paljon kysymyksiä. Keskustelu kärkihankkeista käydään vii-

kon päästä.
Sitten oli näistä erillisrahoista kysymys. Syyttäjillä on 2,9 miljoonaa, Verohallituksella

10,5 miljoonaa, aveilla 0,3 miljoonaa, ja poliisi kohdentaa rahoja sillä tavalla, että työ har-
maan talouden tukkimiseksi jatkuu.

Arvoisa puhemies! Julkisen sektorin kyky rahoittaa nykymuotoiset palvelut on pysyväs-
ti heikentynyt. Meidän täytyy löytää aivan uudenlainen lähestymistapa ja innovoimiskyky
ja käytännönläheinen ratkaisuhakuisuus siihen, miten näitä palveluita jatkossa tuotetaan.
Esimerkiksi täällä joku ainakin eilisessä keskustelussa nosti esille digitalisaation mahdol-
lisuudet, ja niitä meidän pitää pystyä hyödyntämään huomattavasti paremmin. Suomalai-
silla on erinomainen pohja siihen, tekninen pohja, mutta me emme ole osanneet hyödyntää
sitä, esimerkiksi e-hallintoa ja niin edespäin, samalla tavalla kuin tuossa lahden takana vi-
rolaiset ovat pystyneet. He ovat tarjonneet yhteistyön kättä. Olemme tarttuneet siihen.
Teemme yhdessä töitä sosiaali- ja terveydenhuollon tietojärjestelmien parantamiseksi, e-
hallinnon käyttöön ottamiseksi ja samoiten loikan ottamiseksi tuolla koulutuksessa, että
saamme siellä paremmin käyttöön digitaaliset oppimisympäristöt ja niin edespäin.

Meillä on paljon tehtävää, paljon mahdollisuuksia, ja se on aivan varma asia, että tästä-
kin selvitään. — Kiitos. (Touko Aalto: Entä se koulutuskysymys?)

Puhemies Maria Lohela: Tämän asian käsittely keskeytetään. Täysistunto keskeytetään,
ja sitä jatketaan kello 16. 

[Päiväjärjestyksen 2. asian käsittely jatkui täysistunnon keskeytyksen ja suullisen kyse-
lytunnin jälkeen.]

————

Ensimmäinen varapuhemies Mauri Pekkarinen: Nyt siirrytään takaisin päiväjärjestyk-
sen 2. asiaan: Hallituksen esitys eduskunnalle valtion talousarvioksi vuodelle 2016. Kes-
kustelu siis jatkuu, ministeri Orpo.

17.02 Sisäministeri Petteri Orpo: Arvoisa herra puhemies! Hyvät edustajat! Sisäminis-
teriön budjettipääluokka on yksi niistä poikkeuksellisista pääluokista, joihin on lisätty ra-
haa tulevalle vuodelle parlamentaarisen työryhmän pohjalta. Hallitusneuvotteluissa suun-
nattiin sisäiseen turvallisuuteen ja oikeudenhoitoon 50 miljoonaa, jotka ovat erittäin tar-
peeseen. Tästä 28,5 miljoonaa osoitetaan sisäministeriölle, josta me olemme jakaneet tätä
niin, että suurin ja kriittisin tarve on Rajalla, jonne nyt budjettikirjassa on suunnattu 5,5
miljoonaa näitä lisärahoja, mutta me tulemme vielä kohdentamaan sinne 2 miljoonaa lisää,
33



Pöytäkirjan asiakohta PTK 43/2015 vp
koska olemme arvioineet sen kaikkein kriittisimmäksi, ja poliisille lisärahaa on noin 20
miljoonaa.

Hyvät edustajat, en väitä, että tällä rahanlisäyksellä koko vaalikauden ajaksi olisi saavu-
tettu jotenkin hyvä olotila, vaan tiedostamme hyvin sen, että ensi vuoden, niin poliisin kuin
muiden sisäisen turvallisuuden viranomaisten osalta, pärjäämme kohtuullisesti, koska nyt
pystymme vastaamaan haasteisiin, mutta suuremmat haasteet näillä kehyksillä tulevat sit-
ten vuonna 17 ja siitä eteenpäin. Tähän hallitus valmistautuu sillä, että olemme käynnistä-
neet sisäisen turvallisuuden selontekohankkeen, jossa käymme läpi huolellisesti sisäisen
turvallisuuden tilanteen ja uudet uhkatekijät ja lähdemme linjaamaan yhdessä hallituksen
kanssa ja seuraavassa vaiheessa eduskunnan kanssa prioriteetteja, painopisteitä ja kohden-
tamista ja arvioimme tarpeet suhteessa resursseihin, ja uskon, että tämä antaa työvälineen
sitten tulevina vuosina sille, että pystymme huolehtimaan sisäisen turvallisuuden hyvästä
tilasta. Hallitusohjelmassa on asetettu tavoitteeksi ei enempää eikä vähempää kuin se, että
Suomi on vaalikauden lopussa yksi maailman turvallisimmista maista edelleen.

Hyvät edustajat, ajattelin keskittyä loppupuheenvuoron ajan maahanmuuttoon: 
Tämä on ollut tässä nyt tämän muutaman kuukauden matkan varrella sellainen perussa-

nonta, että on parempi toimia asiassa sydän lämpimänä ja pää kylmänä. Nyt tuntuu vähän
siltä, että mennään pää kuumana ja sydän kylmänä, kun seuraa keskustelua. Hyvät edusta-
jat, tässä olisi nyt ennen kaikkea tarvetta maltille. 

Me toimimme eri tasoilla. Me hoidamme Suomessa sitä akuuttia tilannetta, että euroop-
palaisen hallitsemattoman muuttoliikkeen takia ja niistä syistä, että lähtömaissa ihmisten
tilanne on katastrofaalinen sotien jaloissa, heitä tulee Suomeen. Me pyrimme parhaamme
mukaan hallitsemaan tilannetta ja auttamaan hädässä olevia ihmisiä. Me teemme kotimaas-
sa toimia sen eteen, että me pystymme oikeudenmukaisesti mutta jämptisti erottelemaan ja
löytämään ne ihmiset, jotka ovat todellisen avun tarpeessa, jotta me voimme keskittää voi-
mavaramme heidän auttamiseensa. Ja jotta meidän järjestelmämme olisi selkeä, me kehi-
tämme sitä koko ajan, jotta me saamme kansalaisten luottamuksen sille työlle, mitä me
olemme tekemässä.

Me toimimme Euroopan tasolla löytääksemme ratkaisun siihen, että tällä hetkellä muut-
toliike Eurooppaan Schengen-rajojen sisälle, Dublin-alueelle, EU-alueelle ei ole hallinnas-
sa, ja myöskin ratkaisun siihen, että liikkuminen EU-alueen sisällä, Dublin-järjestelmän si-
sällä ja Schengen-järjestelmän sisällä ei ole hallinnassa ja yhdessä sovittuja pelisääntöjä ei
noudateta. Euroopan unioni on se foorumi, jossa meidän pitää löytää nämä ratkaisut. Me
olemme tehneet nyt hyvänsuuntaisia päätöksiä Euroopassa. Me olemme olleet ja olemme
mukana jakamassa taakkaa akuuttiin kriisiin: Suomi osallistuu ottamalla 2 400 turvapai-
kanhakijaa Italiasta ja Kreikasta, mutta se on vain lääkettä tähän akuuttiin kaaokseen, joka
Euroopassa vallitsee. 

Mutta me haemme ennen kaikkea ratkaisuja siihen, miten me pystymme auttamaan ti-
lannetta lähtömaissa, kauttakulkumaissa, miten me pystymme puuttumaan ihmissalakulje-
tukseen, miten me saamme muuttoliikkeen ohjattua laillisille ja turvallisille reiteille. Hot
spotien pystyttäminen Kreikkaan on yksi aivan kriittisimpiä asioita, ja siihen on nyt vih-
doin saatu vauhtia. Frontexin pääjohtaja kävi Suomessa tutustumassa Tornion tilantee-
seen. Me rakensimme viikossa kahdessa tämän paineen alla järjestelykeskuksen, joka toi-
mii niin hyvin, että nyt haetaan mallia Euroopassa, miten tämä asia hoidetaan. Kreikkalai-
set ovat rakentaneet tätä vuosia. 
34



Pöytäkirjan asiakohta PTK 43/2015 vp
Siis me haemme ratkaisuja pragmaattisesti eri tasoilla, mutta meidän täytyy muistaa,
että vaikka Suomessa tämä koettelee meidän yhteiskuntaa ja aiheuttaa laajasti tunteita,
taustalla on kuitenkin aitoa hätää ja kärsimystä ja ihmisiä, joita pitää auttaa. Mutta meidän
järjestelmämme pitää olla — vielä kerran — oikeudenmukainen mutta jämpti.

Ensimmäinen varapuhemies Mauri Pekkarinen: Kiitoksia. — Tämä ministerin puheen-
vuoro näyttää aiheuttavan vastauspuheenvuoroja, ja lähdemme niillä liikkeelle.

17.08 Eero Heinäluoma sd (vastauspuheenvuoro): Arvoisa puhemies! Todellakin tämä
tilanne on erittäin hälyttävä, ja tämä koskee kaikkia eurooppalaisia valtioita tällä hetkellä.
Kaikkialla on tultu siihen tilanteeseen, että tähän ei oltu valmistauduttu ja ollaan syvissä
ongelmissa. Meilläkin on selvää, että on tämä turvapaikanhakijoiden vastaanotto-ongel-
ma, ja sitten varsinainen kysymyshän tulee olemaan tämä kotouttaminen.

Mutta oikeastaan se asia, josta te ette puhunut ollenkaan, on sitten kuitenkin tässä rat-
kaisussa se pääasia, eli mitä tapahtuu Syyriassa ja sillä alueella, jolta pakolaiset joutuvat
lähtemään. Täällähän pitäisi olla paikalla ulkoministerin, koska nämä ratkaisut eivät ole
teidän käsissänne. Jotta saadaan loppumaan tämä, niin pitää löytää Syyrian kriisiin rauhan-
omainen ratkaisu, joka turvaa alueen ihmisten ihmisoikeudet. Jos tätä ei saada aikaan, niin
tämä virta jatkuu ja jatkuu. Meillä on nyt 4 miljoonaa ihmistä ilmeisesti Syyrian ulkopuo-
lella erilaisilla pakolaisleireillä, ja kun tämä kriisi jatkuu, niin sieltä tulee yhä uusia ja uu-
sia. Onko hallituksella tähän joku ajatus, (Puhemies koputtaa) mitä tehdään tämän itse on-
gelman poistamiseksi Syyriassa?

17.09 Jani Toivola vihr (vastauspuheenvuoro): Arvoisa puhemies! Kiitos ministerille
esittelystä. Olisin puhunut tästä turvapaikanhakijakysymyksestä. On hienoa kuulla, että
ministeri puhuu lämpimästä sydämestä ja siitä, että täytyy muistaa, että he ovat kuitenkin
yksilöitä, joilla monella ihan aidosti on hätä, ja se on minusta tärkeä muistaa. Myös siinä
isossa kehikossa, julkisessa keskustelussa, kun puhutaan näistä sopimuksista, ne ovat lo-
pulta valtioiden välisiä eivätkä sinällään sido näitä yksilöitä, ja se jo itsessään velvoittaa
meidät kohtaamaan jokaisen ihmisen, joka tänne tulee.

Olisin halunnut oikeastaan kysyä tästä haastatteluprosessista sitten, kun me lähdemme
seulomaan ihmisten hätää ja lähdemme tekemään päätöksiä. Tämän päivän Helsingin Sa-
nomissa oli juttua siitä, että nyt paljon uusia haastattelijoita hankitaan, ja siitä tuli semmoi-
nen kuva, että se on aika paljon tämmöistä etäopiskelua näille ihmisille, jotka työhön vali-
taan, ja muutama lähipäivä. Olisin kysynyt, miten tässä varmistetaan se, että — kun nyt ol-
laan kuitenkin aika poikkeuksellisessa tilanteessa, eli että tämmöisiä tulijamääriä ei ole
nähty, kansainväliset konfliktit ovat hirveän monitasoisia — ja ehkä tulee kansalaisena
semmoinen huoli, että miten tällaisella koulutuksella koulutetaan ihmisiä, jotka ihan aidos-
ti pystyvät arvioimaan ne erilaiset, monitasoiset hädänalaisuudet, mitä eri maissa ja yhtei-
söissä on ja mille ihmiset altistuvat.

17.11 Simon Elo ps (vastauspuheenvuoro): Arvoisa herra puhemies! Ensinnäkin haluan
kiittää arvoisaa sisäministeriä siitä, että ollaan pystytty itse kukin tässä pää tosiaan pitä-
mään kylmänä. Yleinen keskustelu on vellonut välillä vähän liikaakin ja välillä mennyt vä-
hän epäolennaisuuksiin.
35



Pöytäkirjan asiakohta PTK 43/2015 vp
Mutta se tässä on tärkeätä pitää kyllä mielessä, että jos vasemmalla laidallakin vastuste-
taan veropakolaisuutta, niin kyllä meidän yhtä lailla pitää kritisoida elintasopakolaisuutta,
koska silloin, jos me pystymme todella katsomaan ne hädänalaiset ihmiset — ja niin kuin
asiaan kuuluu, jokainen yksilöllinen tapaus katsotaan, niin kuin pitää — niin se on myös
niitten todella hädänalaisten ihmisten etu, että heidät pystytään huomioimaan ja järjestel-
mä ei tukkiudu. Tähän hallitus nähdäkseni on aivan oikein pyrkinyt, niin kuin hallitusoh-
jelmaan on kirjattu: pitämään maahanmuuttopolitiikan hallinnassa. Haluaisin kysyä arvoi-
salta ministeri Orpolta: kun tiedetään, että Venäjä pitää meidän itärajan varsin hyvin tässä
suhteessa kuosissa, niin onko valmiutta siirtää merkittävästi tarvittaessa, ja tarvetta tuntuu
olevan, meidän länsirajalle meidän virkailijoita, rajalta toiselle, hoitamaan tätä akuuttia ti-
lannetta siellä länsirajalla.

17.12 Hanna Sarkkinen vas (vastauspuheenvuoro): Arvoisa puhemies! Kysyisin har-
maan talouden torjunnasta. Kuten me kaikki tiedämme, niin harmaa talous ja verovuodot
on valtava ongelma meidän yhteiskunnallemme. Se vääristää kilpailua ja vie veropohjan
meidän yhteiskunnaltamme. Mitä toimia ensi vuonna on suunniteltu harmaan talouden tor-
jumiseksi ja verovuotojen tukkimiseksi erityisesti näiden isojen kalojen osalta? Minkälais-
ta EU-yhteistyötä aiotaan tällä saralla harjoittaa, ja minkälaiset resurssit on harmaan talou-
den torjumiseksi? Tästä on nyt vähän eri tietoa olemassa, että lisätäänkö poliisin resursseja
tähän tutkintaan vai vähennetäänkö niitä.

Lisäksi haluaisin kysyä maahanmuutosta: onko suunnitelmissa tehdä kotouttamisjärjes-
telmään ihan jotain isompaakin remonttia?

17.13 Timo Heinonen kok (vastauspuheenvuoro): Arvoisa puhemies! Poliisin momentil-
le lisätään ensi vuodelle 8 miljoonaa euroa tämän vuoden tasoon nähden. Lisäyksestä 7
miljoonaa kohdistuu turvapaikanhakijoista johtuviin kustannuksiin. Nyt julkisuudessa on
kuitenkin kerrottu, että jo tänä vuonna poliisi on joutunut tinkimään muun muassa liiken-
nevalvonnasta ja rikostutkinnasta. Kysyisin ministeri Orpolta: onko hallituksessa mietitty
toimia jo tälle vuodelle, niin että voisimme taata riittävät poliisiresurssit? Tämä tilanne on
osoittanut sen, että Suomessa valittu linja poliisimiesten määrässä verrattuna esimerkiksi
Ruotsiin tai moneen muuhun maahan on ollut väärä. Meidän poliisimiesten joukko ei kestä
tällaista tilannetta, ja nyt tarvittaisiin lisäresursseja nopeammin kuin vasta ensi vuonna.

17.14 Nasima Razmyar sd (vastauspuheenvuoro): Arvoisa puhemies! On totta, että pa-
kolaistilanne on varmasti monelta osin yllättänyt meidät, vaikka näin ei olisi saanut käydä.
Jos olemme lainkaan seuranneet, mitä Irakissa tapahtuu, mitä Syyriassa tapahtuu, mitä täl-
lä hetkellä itse asiassa Afganistanissa tapahtuu, niin tämän ei pidä missään nimessä olla yl-
lättävää. Mutta täytyy muistaa, että jokaista turvapaikanhakijaa, jokaista perhettä, jokaista
yksilöä käsitellään Suomessa turvapaikanhakijana ja siellä sitten, edustaja Elo, mietitään ja
päätetään, kuka on mistäkin syystä Suomeen tullut.

Nyt ilmassa on sellaista ilmapiiriä ja keskustelua, joka on erityisesti tullut ulkoministeri
Soinilta, jonka olisin toivonut myös täällä olevan paikalla. Hän on etukäteen päättänyt, että
tietyt ryhmät eivät kuulu Suomeen, ja esimerkiksi irakilaisten kohdalla käydään jo kovaa
keskustelua ja ollaan palauttamassa suorastaan ennen kuin minkäänlaista käsittelyä ollaan
käyty läpi. Onko tämä mielestänne oikein, sillä Maahanmuuttovirastohan on myöntänyt
irakilaisille, jotka ovat erityisesti Irakin keskiosasta tulleet, tähän mennessä lähestulkoon
36



Pöytäkirjan asiakohta PTK 43/2015 vp
aina näitä turvapaikkoja? Onko nyt kuitenkaan sitä malttia (Puhemies koputtaa) sitten siel-
läkään suunnassa, samanlaista malttia, mitä vaaditte meiltä muilta?

17.15 Pirkko Mattila ps (vastauspuheenvuoro): Arvoisa puhemies! Budjettikirjaan on ni-
menomaan kirjattu "maahanmuutto on hallittua". Eli mitkä ovat ministerin mielestä se kus-
tannusrakenne ja ne tekijät, joilla erityisesti jatkossa maahanmuutto on hallittua?

Sitten toisekseen täällä salikeskustelussa on tällä viikolla kritisoitu voimakkaasti sitä,
että oppositio olisi viime kaudella ollut raivokkaasti vastustamassa Pora III -uudistusta.
Näin ei ole, oppositio kiinnitti ainoastaan huomiota siihen, että liikkuva poliisi lakkautet-
tiin valtakunnallisena yksikkönä. Juuri tähän ja liikenteenvalvontaan liittyen: mikä on mi-
nisterin arvio nyt liikennevalvonnan riittävyydestä ja ylipäätään siitä, pitävätkö teidän mie-
lestänne sitten tilastot paikkansa siitä, minkä verran liikennevalvontaa on kyetty ihan jä-
merästi toteuttamaan tuolla tien päällä?

17.16 Riitta Myller sd (vastauspuheenvuoro): Arvoisa puhemies! Minunkin mielestäni
oli erittäin huono vertaus asettaa samalle viivalle veropakolaiset ja elintasopakolaiset. Me-
hän olemme tällä hetkellä juuri siinä tilanteessa, että kaikissa näissä maissa, joista tulee
näitä maahanpyrkijöitä, jotka haluavat turvapaikkaa, on joka tapauksessa erittäin vaikeat
olosuhteet, siellä ei ole järjestäytynyttä yhteiskuntaa olemassa. Sen vuoksi olisikin äärim-
mäisen tärkeätä, että meillä olisi Euroopan unionin alueella järjestelmä, jolla muuttoliiket-
tä saataisiin laillisille ja turvallisille reiteille. Tämän vuoksi kysynkin: Millä tavalla nyt ol-
laan rakentamassa yhteistä Euroopan unionin turvapaikkapolitiikkaa, koska siihenhän jä-
senmaat eivät ole halunneet tähän saakka mennä? Nytkö pakon edessä sitä ollaan tekemäs-
sä?

17.17 Päivi Räsänen kd (vastauspuheenvuoro): Arvoisa herra puhemies! On selvää, että
EU-tason päätös turvapaikanhakijoiden sisäisistä siirroista on omalta osaltaan ruokkinut
hallitsemattoman maahanmuuton ja ihmissalakuljetusten vetovoimaa, ja on sääli, että tä-
män seurauksena apu eniten hädässä oleville vähenee. Esimerkiksi tästä budjettikirjasta
käy ilmi, että ensi vuonna Suomessakin otetaan 300 kiintiöpakolaista vähemmän kuin tänä
vuonna, puhumattakaan sitten muista Euroopan maista.

Mutta nyt kun puhumme budjetista, niin kyllä tässä suuri huoli kohdentuu siihen, millä
tavoin viranomaisten resurssit tulevat riittämään, kun tämä turvapaikanhakijoiden määrä
on räjähdysmäisesti kasvanut ja kun budjetin pohjaa on laadittu aikana, jolloin ei tiedetty
siitä, että meille ehkä tulee 30 000 tai jopa 50 000 turvapaikanhakijaa tänä vuonna. Minkä
verran arvioitte, että poliisi, Rajavartiolaitos ja maahanmuuttohallinto tarvitsevat resursse-
ja enemmän kuin mitä budjettikirjassa annetaan?

17.18 Timo V.  Korhonen kesk  (vastauspuheenvuoro): Arvoisa puhemies! Tämän pää-
luokan asioista ehdottomasti suurin kysymys liittyy nyt totta kai tähän maahanmuuttoon, ja
sitäkin taustaa vasten on erinomaisen hieno asia, että sisäisen turvallisuuden selontekoa nyt
päätettiin aikaistaa sinne 2016 toukokuuhun. Niin monella tavalla nämä turvallisuusuhkat
ovat meidän toimintaympäristössämme muuttuneet.

Mutta, ministeri, Frontexista tullaan katsomaan, millä tavalla Tornion järjestelykeskus
kaiken kaikkiaan toimii. Minun on pakko kysyä, mitä se itse asiassa kertoo Frontexista, sen
toiminnan tasosta, mitä se kertoo siitä, millä tavalla Frontexin jäsenmaat kaiken kaikkiaan
37



Pöytäkirjan asiakohta PTK 43/2015 vp
ovat aiempina vuosina panostaneet. Minusta jotenkin tuntuu, että tämä kertoo siitä, että jä-
senmaat eivät ole riittävästi tähän yhteiseen rajavalvontaan ja sitä kautta Frontexiin panos-
taneet.

17.20 Sirpa Paatero sd (vastauspuheenvuoro): Arvoisa herra puhemies! Tässä budjetissa
on, kuten jo todettu, ehkä liian pieni lisäys tähän maahanmuuttoon ja sisäisen turvallisuu-
den puolelle, ja varmaan lisäbudjeteissa sitä mahdollisesti lisätään. 

Mutta toinen huoli on kunnat elikkä se, millä tavalla tässä kohden on voitu varautua sii-
hen, että kunnat kuitenkin tulevaisuudessa — vaikka ne ensimmäisiltä vuosilta saavat sen
korvauksen — joutuvat omaa toimintaansa muokkaamaan. Se, millä kunnat pystyvät vas-
taamaan tähän maahanmuutto- ja turvapaikanhakijatilanteeseen, on rahallista mutta myös-
kin osaamista, järjestelmiä, työkaluja. Tämä toisena kysymyksenä.

Toisena tämä harmaa talous. Tämä erillinen ohjelma, mikä edellisellä kaudella tuotti
kuitenkin aika hyvää tulosta, noin yli 50 miljardin edestä (Eero Heinäluoma: Miljoonan!)
— ei kun 50 miljoonan edestä, kiitos, edustaja Heinäluoma — on nyt päätetty vetää alas ja
tuotto-odotuksetkin ovat jossain reilussa 30 miljoonassa eurossa. Miksi näin? Luovute-
taanko, nostetaanko kädet ylös, (Puhemies koputtaa) eikä tehdä enää uutta lainsäädäntöä? 

Ensimmäinen varapuhemies Mauri Pekkarinen: Vielä edustaja Karimäki, ja sen jäl-
keen ministeri vastaa ensimmäisen kerran.

17.21 Johanna Karimäki vihr (vastauspuheenvuoro): Arvoisa puhemies! Eurooppaa on
kohdannut nyt yksi suurimmista humanitäärisistä kriiseistä koskaan, ja on hyvä, että Suo-
mi on kantamassa vastuuta ja ottamassa pakolaisia eteläisistä maista, joissa on paljon pai-
netta tulijoista. 

On tärkeää löytää laillisia ja turvallisia reittejä, jotta vältytään ihmishenkien menetyk-
seltä ja saadaan kriisiin ratkaisuja. Yksi vaihtoehto on muun muassa humanitääriset viisu-
mit, jotka loisivat turvallisia väyliä Eurooppaan. Kysyn ministeri Orvolta: onko EU:n ko-
kouksissa keskusteltu mahdollisuudesta ottaa käyttöön humanitääriset viisumit?

Suomessahan monet kansalaisjärjestöt ja kansalaiset ovat tehneet upeaa työtä auttaes-
saan pakolaisia kotoutumaan ja tulemaan Suomeen. Ehkä se, mikä auttaisi kotoutumisessa
hyvin, olisi se, että pakolaiset voisivat heti tullessaan osallistua työntekoon ja tehdä jotakin
mielekästä. Onko hallituksessa pohdittu tätä näkökulmaa?

Ensimmäinen varapuhemies Mauri Pekkarinen: Nyt ensimmäinen vastauskerta, ehkä
riittää tässä vaiheessa 3 minuuttia, ministeri Orpo.

17.22 Sisäministeri Petteri Orpo: Arvoisa puhemies! Nämä ovat erinomaisia kysymyk-
siä, johonkin asti päästään. Ensinnäkin edustaja Heinäluoma lähti liikkeelle näistä juuri-
syistä. Juurihan se näin on. Ratkaisu pitää...

Ensimmäinen varapuhemies Mauri Pekkarinen: Ministerin mikrofoni voisi olla auki
mieluusti.

No nyt. Saanko minä uudestaan aloittaa? — Edustaja Heinäluoma lähti siis liikkeelle pe-
rimmäisistä syistä, ja juuri näin se onkin, eli pysyvä ratkaisu löytyy siitä, että kansainväli-
38



Pöytäkirjan asiakohta PTK 43/2015 vp
nen yhteisö pystyy rauhoittamaan tilanteen Syyriassa, Afrikan sarvessa, Sahelin alueella,
Pohjois-Afrikassa. Ei aivan helppo tehtävä, mutta siihen on pystyttävä. Euroopan unionil-
la on oltava vahvempi rooli tässä, ja Suomen pitää toimia aktiivisesti kansainvälisessä yh-
teisössä, ja tiedän näin tapahtuneen muun muassa nyt YK-viikolla viimeksi. Mutta kestävä
ratkaisu lähtee sieltä, että ihmisten ei tarvitsisi lähteä turvaa tai parempaa elämää hake-
maan.

No, sitten kun he tulevat Suomeen, niin ensinnäkin tämä vastaanotto: me koulutamme
eurooppalaisen turvapaikkaneuvontakeskuksen ohjelman mukaisesti nämä meidän turva-
paikkahakemusten käsittelijät ja teemme parasta mahdollista työtä siitä. Hakemuksia tuli
muuten 70 työpaikkaan melkein 3 000, joten ainakin on varaa, mistä valita.

Mitä tulee kotouttamiseen, niin ensinnäkin se on ministeri Lindströmin ja TEMin ensi-
sijaisella vastuulla, mutta maahanmuuttopolitiikassa se on aivan oleellinen kokonaisuus, ja
meidän pitää todella onnistua siinä. Nyt me puhumme niin suurista määristä, että meidän
pitää niin sanotusti räjäyttää nykyinen ajattelumme siitä, miten kotouttaminen on hoidettu.
Meillä aloittaa huomenna maahanmuuttopoliittinen ministerityöryhmä, jossa mietitään
laajemmin maahanmuuttoa, ja siihen kuuluu myöskin sitten oleellisena osana kotouttami-
nen, ja sitä tulemme siellä pistämään liikkeelle. 

Harmaa talous tuli muutamissa kysymyksissä. On ilo kertoa teille, että harmaan talou-
den torjunta ei pääty. Erillisrahoitusta lasketaan siitä, mitä se oli viimeksi. Sitä jää jäljelle
kuitenkin noin 12,5 miljoonaa, Verohallinnolle yli 10, syyttäjänvirastoille yli 2 miljoonaa.
Poliisin 6,4 ei jatkunut, mutta me teemme töitä sen eteen, että me pystymme sisäisesti siir-
tämään harmaan talouden torjuntaa edelleen. Poliisihan tekee muuten talousrikostutkintaa.
Meille jää noin 25—30 miljoonan välille se määräraha, mitä me pystymme käyttämään ta-
lousrikostutkintaan, harmaaseen talouteen poliisin osalta, ja pystymme näin jatkamaan sitä
tärkeää, tärkeää työtä.

Mitä tulee ylipäänsä poliisin resursseihin ja tähän turvapaikkatilanteeseen, me arvioim-
me parhaillaan tätä lisäresurssitarvetta, ja meillä on sitten ensimmäisenä käytössä täyden-
tävä esitys ja mahdollisesti tälle vuodelle, jos on kriittinen tilanne, myöskin lisätalousarvi-
ot. Näihin ehdimme palaamaan.

Irak nousi esille. Sen taustalla on nyt se, että tämän kriisin keskellä on käynyt selville,
että meidän tilannekuvamme näiden lähtömaiden osalta ei ole ajantasainen, jos me ver-
taamme esimerkiksi Ruotsiin tai Norjaan tai Tanskaan, joita ei käsittääkseni pidetä kovin
epähumaaneina maina. Meillä on aika paljon matalampi kynnys turvapaikalle, ja meillä on
eroja siinä, miten esimerkiksi Irakin osalta on määritelty turvalliset alueet. Meidän on käy-
tävä nämä läpi, ja se nyt käydään pikatahtia, mutta minä en ota kantaa siihen, mihin se joh-
taa. Mutta ehkä todennäköisesti se johtaa kuitenkin siihen, että turvapaikkalinja tulee tiu-
kentumaan esimerkiksi Irakin osalta, mutta sitä, en osaa vielä sanoa, että miten. Joka ta-
pauksessa on aina niin, että kun Suomeen tulee turvapaikanhakija, hänet kohdataan henki-
lökohtaisesti ja hänen asiansa henkilökohtaisesti tutkitaan.

Pora kolmonen viedään loppuun, ja liikkuvan poliisin osalta toteaisin sen, että ainakin
Poliisihallituksen antaman raportin mukaan ne henkilötyövuosimäärät, jotka Pora kolmo-
sen hyväksymisen yhteydessä on edellytetty suunnattavan liikennevalvontaan, ovat tältä-
kin vuodelta toteutumassa.

Ensimmäinen varapuhemies Mauri Pekkarinen: Kohta jatketaan ministerinkin kanssa,
välillä puheenvuoroja.
39



Pöytäkirjan asiakohta PTK 43/2015 vp
17.26 Mika Niikko ps (vastauspuheenvuoro): Arvoisa puhemies! Viime viikolla EU:n
päämiesten kokouksessa sovittiin siitä, että Euroopan ulkorajoille perustetaan näitä vas-
taanottokeskuksia, niin sanottuja hot spoteja, ja rajatarkastukset aloitetaan siellä. Tällöin
ymmärtääkseni myös sovittiin näin, että silloin vasta Dublinin sopimusta aletaan sisärajoil-
la noudattamaan, elikkä tämä liikkuvuus kestää ainakin sinne marraskuuhun saakka. Mi-
käli ne arviot pitävät paikkansa näitten Suomeen tulijoitten osalta, niin Suomeen voi saa-
pua ennen marraskuun loppua jopa 40 000 turvapaikanhakijaa.

Kysyisinkin, ministeri Orpo: mitä Suomi voi tehdä sen osalle, että Suomen vetovoima
voisi hiukan vähetä tästä nykyisestä tahdista? Esimerkiksi Tanska tekee niin, että he niin
sanotusti valistavat näitä turvapaikanhakijoita omilla toimillaan eri maissa. Kysynkin:
ovatko meidän toimet ajan tasalla siten, että Suomen vetovoima voisi vähän vähetä? Meil-
lähän on tulossa sellaisia toimia, joilla me tiukennamme turvapaikkapolitiikkaa, ja tältä
osalta voisimme myös ymmärtää, että meidän kantokykymme (Puhemies koputtaa) ei kes-
tä nykyisessä tahdissa vastaanottamista.

17.27 Suna Kymäläinen sd (vastauspuheenvuoro): Arvoisa puhemies! Olemme ajautu-
neet lyhyessä ajanjaksossa huolestuttavaan tilanteeseen, joka johtuu liikkuvan poliisin lak-
kauttamisesta. Kentältä tulee viestejä niin poliiseilta kuin raskaan liikenteen kuljetusyrittä-
jiltä ja kuljettajilta: Kentillä toimiva poliisi kertoo, että nuo tilastot näyttävät muuta kuin
mitä itse todellisuus on, sillä muun muassa kaikki kirjalliset työt kirjataan liikennevalvon-
nan puoleen. Ja kerrotaan, että jopa 50—85 prosenttia aiemmin liikenteenvalvonnassa toi-
mineista poliiseista tekee nyt poliisin muita tehtäviä. Lisäksi raskaan liikenteen yrittäjät ja
kuljettajat ovat asiasta huolissaan. Tällä hetkellä raskaan liikenteen valvonnalla ei ole val-
takunnallista ohjausryhmää. Miten aiotte tähän vaikuttaa ja saada liikenteenvalvonnan
(Puhemies koputtaa) valtakunnallisen koordinaatiotyön toimivaksi, ja tuleeko liikenteen-
valvontaan lisää poliiseja?

17.29 Anne-Mari Virolainen kok (vastauspuheenvuoro): Arvoisa puhemies! Ministeri
Orpo, teille kuuluu kiitos asioiden määrätietoisesta hoidosta, kun tämä akuutti turvapai-
kanhakijoiden tulva iski päälle. Tornion järjestelykeskuksen pystyynsaattaminen viikossa
on saanut myös kansainvälistä mainetta. Viime viikolla tapasin erään Välimeren maan
suurlähettilään, ja hän kertoi minulle, että hän vie Tornion mallin omaan kotimaahansa
implementoitavaksi.

Mainitsitte myös, että tätä turvapaikanhakuprosessia kehitetään, jotta ihmiset saisivat
nopeammin sen kyllä- tai ei-päätöksen. Ja varsinkin jos se ei-päätös tulee... Jokaiselle ih-
misellehän kuuluu sitten myös mahdollisuus valittaa siitä päätöksestä. Kun käytitte esitte-
lypuheenvuorossanne sanoja "oikeudenmukaisuus" ja "jämpti", niin haluaisin tietää, mi-
ten takaamme näille kielteisen päätöksen saaneille ihmisille nopean ja oikeusvarman pää-
töksenteon.

17.30 Johanna Ojala-Niemelä sd (vastauspuheenvuoro): Arvoisa herra puhemies! La-
pissa on eniten turvapaikanhakijoita suhteutettuna väestömäärään, meillä Rovaniemellä-
kin yli 1 000 henkilöä. Infrastruktuuri kuitenkin alkaa olla jo aika kovilla, eikä sopivia ti-
loja enää tahdo löytyä. Samoin vapaaehtoiset ovat antaneet merkittävän panoksen tähän
työhön muonittamalla ja vaatettamalla näitä henkilöitä, mutta sielläkin voimat alkavat eh-
tymään ja loppumaan. Vetoankin kyllä ministeriin, että valtio ja kunnat eivät jättäisi tätä
40



Pöytäkirjan asiakohta PTK 43/2015 vp
yhteiskuntarauhan ylläpitoa näitten vapaaehtoisten varaan, vaan tarvitaan riittävästi tätä re-
sursointia, johon liittyen kyllä vastasittekin jo edellä.

Mutta tähän liittyen kysyisin tuosta Tornion järjestelykeskuksesta nyt, kun se on ollut
muutaman viikon toiminnassa. Paljonko siellä on rekisteröity kaiken kaikkiaan tähän men-
nessä, ja voisitteko pikakatsauksen siitä antaa, miten se on lähtenyt toimimaan?

17.31 Hannakaisa Heikkinen kesk (vastauspuheenvuoro): Arvoisa puhemies! Tämän
akuutin vastaanottoryysiksen lisäksi meidän kaikkien on nyt suunnattava ajatukset tule-
vaan elikkä tähän mielestäni kaikkein kriittisimpään vaiheeseen elikkä kotouttamisproses-
siin. 

Tuon oleskeluluvan saatuaan nämä pakolaiset muuttavat pois vastaanottokeskuksesta.
Ruotsissa keskustellaan nyt siitä, määrääkö valtio kuntia vastaanottamaan pakolaisia, jotta
heidät saataisiin jaettua tasaisemmin ympäri maata. Meillä ei kunnilla vielä ole tuota vas-
taanottovelvoitetta. 

Olisi tärkeää, että pakolaisten vastaanotto saataisiin toimimaan vapaaehtoiselta pohjal-
ta. Se loisi myönteistä ilmapiiriä. Toivonkin, että te ministerinä osaltanne tuotte erityisesti
näihin muuttotappiokuntiin sitä ilmapiiriä, että he näkisivät maahanmuuttajissa myös mah-
dollisuudet. 

Kun kerroitte, että teillä huomenna on tuo palaveri, kokous, näistä asioista, niin osaltani
toivon, että viette sinne ajatuksia siitä, että mietittäisiin, mitenkä noita pakolaisia saataisiin
pysymään noissa kunnissa, että he eivät valuisi näihin isoihin asutuskeskuksiin.

17.32 Sari Tanus kd (vastauspuheenvuoro): Arvoisa puhemies! Avuntarvitsijoita on pal-
jon. Ensisijaisesti meidän tulee kuitenkin auttaa niitä, jotka ovat kaikista heikoimmassa
asemassa. Isisin kohteeksi ovat joutuneet erityisesti uskonnolliset vähemmistöt, kristityt ja
jesidit. Esimerkiksi Irakissa on ollut 1,5 miljoonaa kristittyä ja nyt enää 300 000. Eli käyn-
nissä on ollut jo vuosia ankara vaino, ja voidaan puhua todellisesta joukkomurhasta. Siinä
missä miehet surmataan, naiset ja lapset joutuvat ihmiskauppiaiden ja raiskaajien uhreiksi.
Ministeri Orpo, millä tavalla hallitus aikoo auttaa Isisin vainoamia kristittyjä ja jesidejä, ja
aikooko hallitus huomioida kiintiöpakolaisten otossa nämä vainotut vähemmistöt?

17.33 Toimi Kankaanniemi ps (vastauspuheenvuoro): Arvoisa puhemies! Meille tulee
monenlaisia kysymyksiä ihmisiltä, ja esitän nyt pari sellaista yleistä, usein kysyttyä:

Ensinnäkin kysytään, miksi pohjoisen, Ruotsin ja Suomen välistä, rajaa ei voitaisi sul-
kea tai estää sieltä turvapaikanhakijoiden vyöryä. Ymmärrän, että se ei ole noin vain lain-
säädännön ja sopimusten mukaan mahdollista, mutta kysyn ministeriltä: missä tilanteessa,
milloin olisi niin paha tilanne, että näin voitaisiin menetellä?

Toiseksi, ihmiset ihmettelevät, ja itsekin ihmettelen, että kun meillä on esimerkiksi Dub-
lin-asetus ja Schengenin sopimus ja niitä rikotaan nyt aika reippaasti suunnilleen kaikissa
maissa, ehkä voi sanoa, että melkein kaikissa muissa maissa paitsi Suomessa, niin onko
näissä sopimuksissa mitään valvonta- ja rangaistusmenetelmiä näille valtioille, jotka nyt
toimivat tällä lailla, mistä me sitten kärsimme täällä perimmäisenä maana.

17.34 Olli-Poika Parviainen vihr (vastauspuheenvuoro): Arvoisa puhemies! Kiitos mi-
nisterille humaanista kannanotosta tähän akuuttiin maahanmuuttaja—pakolais-tilantee-
seen.
41



Pöytäkirjan asiakohta PTK 43/2015 vp
Esittäisin muutaman kysymyksen kotouttamisesta. Kotouttaminenhan on paitsi inhimil-
lisesti kestävää myös kansakunnan sisäisen turvallisuuden kannalta järkevää toimintaa.
Kun vierailin vastaanottokeskuksessa, kuulin monta kertaa toiveen, että ei tarvitsisi odo-
tella tyhjän päällä tekemättä mitään. Onko mahdollista, että valtio voisi helpottaa turvapai-
kanhakijoiden mahdollisuuksia esimerkiksi työskennellä silloin, kun lupaa ja päätöstä odo-
tellaan? Keinot tähän olisivat melko arkisia lähtien pankkitilin avaamisen oikeuksista.

Toinen kysymykseni liittyy suomen kielen koulutukseen, joka on kotouttamisessa aivan
avainasemassa. Katsooko ministeri, että nyt tehdyt lisäykset talousarvioesitykseen riittä-
vät tarpeeksi hyvän ja kattavan suomen kielen koulutuksen turvaamiseen kaikkialla maas-
sa, ja onko teillä suunnitteilla uusia keinoja esimerkiksi järjestöjen kanssa tai vapaan sivis-
tystyön kanssa (Puhemies koputtaa) poikkihallinnollisesti, jotta saisimme parempaa kou-
lutusta?

17.35 Pauli Kiuru kok (vastauspuheenvuoro): Arvoisa puhemies! Tässä tuli aikaisem-
min puheeksi Irak lähtömaana. Vielä tarkennan ministeriltä: Onko meillä todellakin erilai-
sia luokituksia Pohjoismaiden välillä, mitkä ovat turvallisia alueita Irakissa, ihan jopa kau-
punki- tai maakuntakohtaisesti? Ja olisiko mahdollista Pohjoismaiden tasolla koordinoida
niin, että ei synny eroja, houkuttelevampia maita ja kohteita ja näin poispäin? Että saatai-
siin siihen koordinointia.

Toinen kysymys, vähän tämmöinen laajempi, suurempaan kuvaan. Jos ajatellaan nyt
vaikka Afrikkaa, on arvioitu, että Afrikan väkiluku nousee 1,3 miljardilla vuoteen 2050
mennessä. Se vastaa noin 240:tä Suomen väkilukua vastaavaa määrää. Eli olemmeko nyt
jonkun sellaisen ison hyökyaallon edessä, vai onko tämä asia teidän mielestänne sellainen,
joka on nyt tämmöinen hetkellinen, joka saadaan hallintaan?

17.36 Antti Kurvinen kesk (vastauspuheenvuoro): Arvoisa puhemies! Oikeastaan puhui-
sin muutaman sanan ensin tästä maahanmuuttotilanteesta ja turvapaikanhakijoista, mistä
niin monikin on puhunut.

Ensimmäinen asia: Itsekin olin omassa kunnassani hätämajoitukseen tutustumassa tuos-
sa viime viikonloppuna, ja ensimmäinen kysymys liittyy siihen, että nyt iso ongelma tun-
tuu olevan, miten näille ihmisille saadaan päätöksiä aikaan, saadaan ratkaistua heidän ti-
lanteensa, jäävätkö he Suomeen vai eivät. Puhutaan, että jopa kolme vuotta kestää käsitte-
ly.

Toinen kysymykseni liittyy siihen, että kuinka nyt aiotaan tämä poliisin näkyvyys hoi-
taa näillä vastaanottokeskus- ja hätämajoituspaikkakunnilla. Voisiko olla mahdollista, että
esimerkiksi poliisiasemia avattaisiin niille paikkakunnille, joilla majoittujia on, ja olisiko
mahdollista, että avattaisiin ehkä sitten sivutoimipisteitä?

Sitten menisin pelastustoimen osioon, josta juuri mitään ei täällä keskusteluissa ole vie-
lä tullut esiin: nyt kun ministeri suunnittelee pelastustoimen yhdistämistä tuleviin itsehal-
linnollisiin sote-alueisiin, miten turvataan vapaaehtoisten palokuntalaisten tilanne tässä
kohtaa.

17.37 Mika Kari sd (vastauspuheenvuoro): Arvoisa herra puhemies! Haluan tässä pu-
heenvuoroni alussa kiittää sisäministeri Orpoa hyvästä turvapaikkatilanteen hoitamisesta.
Mutta kehittämistäkin on.
42



Pöytäkirjan asiakohta PTK 43/2015 vp
Hallituksen esitys ensi vuoden budjetissa puolittaisi poliisikoulutuksen määrän: aloitus-
paikat tippuisivat noin 160:een. Samaan aikaan poliisien eläköitymistahti on kova: tällä
hetkellä noin 280 poliisia eläköityy vuoden sisällä. Tämä vie pohjaa pois myös poliisien
määrän pitämisestä nykytasolla. Suomessa on jo nyt eurooppalaisittain mitattuna vähän
poliiseja suhteessa asukaslukuun. Eurooppalainen keskiarvo on yksi poliisimies 400:aa
kansalaista kohti, Suomessa on yksi poliisi 733:a kansalaista kohti. Viime keväänä edus-
kunnan puolella istui parlamentaarinen työryhmä, joka linjasi poliisimäärän pitämisen tu-
levaisuudessa noin 7 500 tasolla. Onko hallitus luopumassa tästä tavoitteesta?

17.38 Lea Mäkipää ps (vastauspuheenvuoro): Arvoisa puhemies! Näinä päivinä ovat
Maahanmuuttovirasto ja muutkin tahot todenneet, että Irakissa pohjoisessa kolme ja ete-
lässä kahdeksan maakuntaa ovat niin hyvässä asemassa, että ei ole tarvetta heille myöntää
turvapaikkaa. Mutta tietysti tilanne muuttuu, niin kuin sisäministerikin sanoi, mutta onko
laskettu, paljonko mahtaa vastaanottokeskuksissa olla tämmöisiä henkilöitä.

Sitten myös ihmiset ovat paljon kyselleet siitä, että kun nyt varsinkin Irakista ja muualta
sieltä sotatantereelta lähtee tänne turvapaikanhakijoiksi, näille henkilöille eivät kelpaa ma-
joitustilat. Ainakin minä olen nähnyt, että usein he nukkuvat siellä valkoisten lakanoitten
välissä. Ja vielä ihmetyttää, onko suomalainen ja irakilainen ruokakulttuuri niin erilaista,
että esimerkiksi Oulussa koululaisille ja päiväkodin lapsille kelpaa suomalainen ruoka
mutta ei näille turvapaikanhakijoille. Sianlihahan sieltä on poistettu. Tästä kulttuurierosta
kysyisin.

Ensimmäinen varapuhemies Mauri Pekkarinen: Nyt ministeri Orpo, ja yritetään 3 mi-
nuutissa.

17.40 Sisäministeri Petteri Orpo: Arvoisa puhemies! Mennään taas niin pitkälle kuin eh-
ditään.

Torniosta ensin. Torniossa on nyt tämän vajaan parin viikon aikana mennyt läpi lähes
4 000 turvapaikanhakijaa, ja se toimii hyvin. Tosiaan, sitä mallia käydään katsomassa, ja
minusta se on hieman surkuhupaisaakin, että Kreikassa, jossa asia on kaikkein huonoim-
malla jamalla, he ovat tätä omaa keskustaan pystyttäneet jo vuosikausia. Sisäministeri Ra-
jamäki kertoi asiaa jo vaatineensa aikanaan. Mutta se on kuitenkin hyvä malli, ja se toimii.
Ennätyspäivänä taisi olla 600. Eli me olemme saaneet tämän järjestelykeskuksen kautta to-
siaan asian hallintaan. Sen jälkeen lähetetään ihmiset turvapaikkakäsittelyyn vastaanotto-
keskuksiin, joita yritetään perustaa niin kovaa tahtia kuin mahdollista. Täytyy antaa kiitos-
ta suomalaisille kunnille ja toimijoille, että niitä tarjotaan kyllä paljon, ne eivät ole loppu-
massa. Mutta niiden ylösnostaminen, henkilöstön saaminen: SPR tekee upeaa työtä, mutta
silti se vie aikansa.

Minä toivon, että me emme joudu mihinkään pakkotilanteeseen. Mutta virkamiesten
vastuulla on, ja vastuuministerinäkin pitää, varautua erilaisiin tilanteisiin. Siksi pöydällä
on valmistelussa myöskin tämä pakottava lainsäädäntö, mutta todella toivon, että sitä ei
tarvitsisi harkita, ja siitä ei ole hallituksen piirissä vielä keskusteltu. Kuntien osalta tieten-
kin valtio osallistuu kustannuksiin, ja se liittyy edelleen tähän koko rahoitukseen. Me seu-
raamme koko ajan tilannetta, ja hallitus lisää määrärahoja, on kyse sitten vastaanoton ku-
luista tai kotouttamisesta sitten TEMin puolella aikanaan. Molempiin on nyt lisätty, sekä li-
sätalousarvioon että ensi vuoden budjettiin, merkittävästi määrärahoja. Tästä pidetään vi-
43



Pöytäkirjan asiakohta PTK 43/2015 vp
susti kiinni. Nämä eivät ole sellaisia rahoja, että voi miettiä, käytetäänkö vai ei, vaan on
pakko.

Tämä kotouttaminen edelleen: Tarvitaan uutta ajattelua. Ja vaikka asia kuuluu ministeri
Lindströmille, niin muutama sana silti. Mielestäni, kun kyse on näin suurista määristä, mei-
dän pitää saada tähän suomalainen yhteiskunta mukaan. Otetaan vaikka eläkkeellä olevia
opettajia kielen opetukseen tai kansalaisjärjestöjä auttamaan kotoutumisessa. Yksittäisiä
suomalaisia on tuhansia vapaaehtoistyössä. Oikeasti tuhansia on ilmoittautunut SPR:lle
vapaaehtoistyöhön, ja tätä voimaa meidän kannattaa katsoa. Meidän täytyy Suomena läh-
teä tähän mukaan, tai muuten me olemme isoissa vaikeuksissa.

Mutta se tarvitsee edelleen sen jämptin järjestelmän, ja — vielä palaan tähän Irak-kysy-
mykseen, ja siksi Irak-kysymykseen, että 70 prosenttia tällä hetkellä maahan tulevista tur-
vapaikanhakijoista on Irakista — koska meillä on niin selkeä ero kriteereissä verrattuna
muihin Pohjoismaihin, joita edelleenkään en pidä kovin epähumaaneina maina, niin mi-
nusta meidän on pakko käydä tämä läpi, jotta me voimme olla vakuuttuneita siitä, että me
toimimme samoin kriteerein kuin muut, ja me voimme olla vakuuttuneita siitä, kun me tar-
kastamme Irakin tilanteen, että me autamme niitä ihmisiä, jotka todella ovat suurimmassa
hädässä, ja voimme keskittyä heidän auttamiseensa.

Täällä on lukemattomia hyviä kysymyksiä, otan vielä joitakin.
Tämä liikkuvan poliisin osuus. Meillä kyllä raportit ovat olleet erikaltaisia kuin mihin

edustaja Kymäläinen viittasi, mutta lupaan, että käyn tämän asian läpi ja varmistan, että
asiat ovat menossa oikeaan suuntaan. Mutta selvää on se, että kun me joudumme nyt niin
paljon poliisin resursseja suuntaamaan tähän turvapaikkatilanteeseen ja turvaamaan vas-
taanottokeskuspaikkakunnilla ihmisten turvallisuudentunnetta, niin se on pois jostain, se
on ihan faktaa, ja me pyrimme tätä resurssia katsomaan ja suuntaamaan oikeisiin paikkoi-
hin. Asemia, ei kiitos. Pyörillä kulkevia, liikkuvia poliisiyksiköitä liikkumaan ja nopeasti
toimimaan, se on paljon järkevämpää varojen käyttöä kuin seiniin rahojen kiinni pistämi-
nen. Tämä liittyy poliisikoulutukseen. Olen huolissani siitä, pystymmekö kouluttamaan
riittävästi poliiseja eläköityvien tilalle. Tämä asia on tarkastelussa tällä hetkellä, ja siihen
tulemme palaamaan.

Ensimmäinen varapuhemies Mauri Pekkarinen: Jatketaan ministerin kanssa ainakin
vielä kerran, ja nyt edustajapuheenvuoroja.

17.44 Sinuhe Wallinheimo kok (vastauspuheenvuoro): Arvoisa herra puhemies! Sydän
lämpimänä ja pää kylmänä — sitä te, ministeri Orpo, olette todellakin ollut. Kiitokset siitä.
Akuutti tilanne on mielestäni hoidettu olosuhteisiin nähden hyvin.

Tulin juuri Euroopan neuvostosta, ja sielläkin lähes jokainen jäsenmaa kritisoi Dublinin
ja Schengenin sopimuksia, joten en usko, että sieltäpäin ainakaan mitään rakentavia vaih-
toehtoja tulee tilanteen korjaamiseksi.

Mutta otitte avauspuheessanne esiin järjestelmän kehittämisen. Ilmeisesti siellä jonkun-
laista kehittämistä on tehty, voisitteko hiukan avata, minkälaisia mahdollisia järjestelmän
kehittämisiä tässä on sitten jatkossa tulossa, ja varsinkin mitä nopeita keinoja on tulossa.

17.45 Touko Aalto vihr (vastauspuheenvuoro): Arvoisa herra puhemies! Kysyn ministe-
ri Orvolta: Meillä on vielä 70 miljoonaa jakamatonta varaa ja teemme neljännen lisätalo-
44



Pöytäkirjan asiakohta PTK 43/2015 vp
usarvion. Kuinka paljon teidän nähdäksenne tarvitaan lisää varoja, resursseja, jotta turva-
paikanhakijakäsittelyt voitaisiin toteuttaa järkevässä ajassa? 

Tällä hetkellä monissa turvapaikanhakijoitten vastaanottokeskuksissa suurin ongelma
on, että ihmiset odottavat viikkokaupalla toimettomana ilman tietoa, mitä he voisivat teh-
dä. Ja toinen kysymys nimenomaan liittyy siihen: miten heille voitaisiin taata järkevää ar-
kirytmiä, kielten opiskelua ja heidän oman osaamisensa kartoittamista?

17.46 Joona Räsänen sd (vastauspuheenvuoro): Arvoisa puhemies! Kiitoksia ensinnäkin
ministeri Orvolle esimerkillisestä toiminnasta tämän akuutin kriisin osalta. 

Mutta täytyy nyt mennä todella näihin määrärahoihin: Niin kuin me kaikki täällä salissa
tiedämme, niin vaikka taloudenpito on erittäin tiukkaa, tämä on sellaista toimintaa, mihin
nyt kipeästi lisäresursseja tarvitaan. Hyvä niin, että sekä lisätalousarviossa että ensi vuo-
den budjetissa näitä on. Mutta on pakko kysyä: mikä on se varaus, mihin sitten ensi vuonna
kuitenkin pitää varautua, että sitten tulevissa lisätalousarvioissa myös tullaan luultavasti
tarvitsemaan lisärahaa, mikäli se paine esimerkiksi Turkin osalta purkautuu tai Afrikasta
purkautuu vielä enenevässä määrin? Mehän kaikki tiedämme, että pahimmissa skenaa-
rioissa puhumme miljoonista ihmisistä lisää Euroopan mantereella, ja on selvää, että Suo-
meenkin kohdistuu vielä lisää painetta. Tässä mielessä olisin kysynyt ministeriltä: miten te
katsotte sitä kehitystä jo pidemmälle ensi vuoteen, koska on kuitenkin oletettavaa, että
tämä asia ei lopu ihan tässä tämän vuoden loppupuoliskolla?

17.47 Arto Pirttilahti  kesk (vastauspuheenvuoro): Arvoisa puhemies! Budjettikirjassa
todetaan sivulla 216 rehellisesti, että poliisin palveluiden saatavuus ja myös palvelujen laa-
tu tulee hieman heikkenemään. Ja varsinkin itse olen kokenut, että näillä maakuntien reu-
na-alueilla, niin sanotusti harva-alueilla, ovat nämä palvelut harventuneet entisestään. Oli-
sinkin kysynyt tästä: onko nämä yhteistoimintapisteet — siellä on kunnilla vahva rooli ja
myös muilla toimijoilla — saatu hyvin käyntiin? 

Ja oikeastaan vielä tästä omasta kaupungistani Mänttä-Vilppulasta, missä nyt on tällä
hetkellä tämä vastaanottokeskus: tuleeko näihin lisäresursseja ja millä aikataululla, että
myös tämä lupapolitiikka, mikä liittyy myös tähän vastaanottotoimintaan, tulisi vahvistu-
maan?

Ja ihan toinen kysymys vielä kansalaisjärjestöihin liittyen: Toiselta puolen budjetissa-
han me kansalaisjärjestöiltä vähän niistämme rahoitusta. Millä tapaa me saamme nämä
4H:t, partiot ja Martat myös tähän kotoutustoimintaan aktiivisesti mukaan?

17.48 Teuvo  Hakkarainen  ps  (vastauspuheenvuoro): Arvoisa puhemies! Kansalaiset
käyvät tällä hetkellä aika kuumana ja ovat peloissaan. Kysyisin ministeriltä sisäisestä tur-
vallisuudestamme. Libanonin opetusministeri Elias Bou Saab arvioi, että 2 prosenttia Eu-
rooppaan tulevista henkilöistä olisi Isis-jihadisteja. Jos näin on, meillä saattaa heitä olla sa-
toja, erityisesti koska tänne tulevista pakolaisista 80 prosenttia on miehiä. Minä sain ennen
tätä pakolaisvyöryä tappouhkauksen nimellä, ja kyseinen kaveri kuoli Syyriassa itsemur-
haiskussa. Onko näitä otettu kuinka tarkasti huomioon?

17.49 Nasima Razmyar sd (vastauspuheenvuoro): Arvoisa puhemies! Tämä on erittäin
tärkeä asia, ja Isis pelottaa koko maailmaa tällä hetkellä. Ja tietenkin, erityisesti jos mieti-
tään näitä ihmisiä, jotka lähtevät pakoon Isistä, voimme kuvitella, että jos sitä pelkoa on
45



Pöytäkirjan asiakohta PTK 43/2015 vp
täällä, niin minkälaista se pelko on siellä paikan päällä, kun Isis on naapurissa ja heitä on
satoja ja satoja. 

Tähän yleiseen tilaan pitää ilman muuta puuttua, ja tämä ei ole pelkästään Suomen asia,
vaan tämä on koko Euroopan asia. Ja Isis valitettavasti ei tällä hetkellä ole vain pelkästään
Syyriassa, vaan Isis on hyvin pitkälti myöskin Irakissa, monissa muissakin maissa, ja tämä
on osasyy myös siihen, minkä takia esimerkiksi irakilaiset hakevat turvapaikkaa.

Palaan edelleen edelliseen kommenttiini siitä, että toki näitä syitä pitää katsoa ja myös
näitä maita pitää katsoa ja ilman muuta tilannetta uudelleenarvioida, mutta toivon, että täl-
laista keskustelua ei käydä julkisuuden kautta vaan annetaan meidän viranomaistemme
päättää ja hoitaa se, (Puhemies koputtaa) kenelle kuuluu oleskelulupa ja kenelle ei. Meillä
on ihan hyviä viranomaisia tätä varten olemassa. 

17.50 Eero Suutari kok (vastauspuheenvuoro): Arvoisa herra puhemies! Turvapaikanha-
kijat on otettava vastaan mahdollisimman humaanisti ja oikeudenmukaisesti siten, että pa-
kolaisstatuksen saavat ne, jotka aidosti sitä turvaa tarvitsevat, ja muilla syillä tulevat on py-
rittävä mielestäni palauttamaan. 

Kajaaniin on tähän mennessä tullut yli 500 turvapaikanhakijaa, ja olen hyvin tietoinen
siitä, että näitä kysymyksiä on paljon siellä olemassa.

Kysyisin arvoisalta ministeri Orvolta: Onko tässä jamassa vielä mahdollista tehdä uusia
takaisinottosopimuksia turvallisten maiden tai turvallisiksi maiksi luokiteltujen maiden
kanssa? Ja onko mahdollista tehdä pikaista lainsäädäntöä, että ainakin nämä nuoret siellä
pääsisivät ensimmäisestä päivästä lähtien töihin, ihan mihin tahansa työhön?

17.51 Anders Adlercreutz r (vastauspuheenvuoro): Värderade talman! Ensinnäkin ha-
luaisin kiittää ministeri Orpoa hyvästä työstä vaikeassa tilanteessa ristiriitaisen hallitusoh-
jelman varjossa.

Edustaja Hakkaraiselle haluaisin vastata, että toistaiseksi viitteitä on ainoastaan siitä,
että turvapaikanhakijat ovat Suomessa vaarassa. Kaikki väkivalta on toistaiseksi kohdistu-
nut heihin — kivien, palopommien, ilotulitteiden kautta — eli ainoastaan he ovat tässä
toistaiseksi olleet vaarassa. Ja siinä valossa haluan kiittää edustaja Razmyaria hänen erin-
omaisesta keskustelualoitteestaan rasismista ja ääriliikkeistä, johon päästään varmaan kiin-
ni tässä lähiviikkojen aikana, toivottavasti.

17.52 Mikko Savola kesk (vastauspuheenvuoro): Arvoisa herra puhemies! Erittäin haas-
tava tilanne, erittäin vaikea tilanne — inhimillinen hätä — missä ministeri Orpo on kyllä
hyvin toiminut omaa tonttiaan vieden eteenpäin. Malttia tässä varmasti tarvitaan. Väkival-
ta ei ole ratkaisu puolin eikä toisin, ei missään muodossa — eivät polttopullot, eivät mit-
kään siihen liittyvät. Meidän pitää kyllä suomalaisina pystyä tämä hätä ja asia käsittele-
mään huomattavasti paremmin.

Kysyisin oikeastaan parista asiasta: Ensinnäkin, nämä yhteneväiset palautusmekanismit
Pohjoismaiden kesken, esimerkiksi Irakiin palauttamisessa, täytyisi saada mahdollisim-
man nopeasti toimintaan, olen siinä samaa mieltä. Mutta kuinka paljon te käytte keskuste-
lua tällä hetkellä nyt hallituksen sisällä esimerkiksi opetustoimeen, sosiaali- ja terveystoi-
meen liittyvistä haasteista näillä kotoutuspaikkakunnilla, missä lapset tarvitsevat opetusta
ja muun muassa lastensuojelua ynnä muita näitä sosiaali- ja terveyspalveluja, koska tämä
hätä on myös aika ilmeinen?
46



Pöytäkirjan asiakohta PTK 43/2015 vp
Ensimmäinen varapuhemies Mauri Pekkarinen: Edustajat Yanar ja Juvonen, ja sen jäl-
keen ministerin puheenvuoro. Yritetään sen jälkeen siirtyä seuraavaan pääluokkaan.

17.53 Ozan Yanar vihr (vastauspuheenvuoro): Arvoisa herra puhemies! Edustaja Tanuk-
selle pieni sivistävä vinkki, että Isis kyllä vainoaa ihan muslimeja myös, että autetaan ih-
misiä hädän perusteella kuten aiemminkin, kiitos. Itse asiassa edustaja Tanuksen ajattelu-
tapa on suoraan Timo Soinin ajattelutavasta, ulkoministerin ajattelutavasta. Miten sisämi-
nisteri näkee tämän asian? Millaisia mielipiteitä teillä on asiasta?

Toinen asia on se, mitkä ovat sisäministerin näkemykset siitä, millaisilla eurooppalaisil-
la inhimillisillä työkaluilla voitaisiin tämä turvapaikkatilanne hoitaa, millaisia panostuksia
pitäisi lähialueille tehdä. Tässä puhuttiin humanitäärisestä viisumista. Te ette tainnut vas-
tata siihen. Mikä on Suomen kanta ja mikä on teidän kantanne siihen? — Kiitos.

17.54 Arja Juvonen ps (vastauspuheenvuoro): Arvoisa puhemies! Ministeri Orpo, toi-
mitte varmasti tällä hetkellä suuren paineen alla, ja siitä kuuluu teille antaa kiitosta. 

Olisin tiedustellut näiden alaikäisten turvapaikanhakijoiden tilanteesta. Millaisissa mää-
rissä liikumme, ja millä tavalla heidät sitten ohjataan sieltä sijoituspaikkoihin tai kohtei-
siin, ja mikä on heidän tilanteensa?

Toinen kysymys koskettaa pakolaisleirejä. Tuleeko sieltä pakolaisleireiltä niitä todelli-
sia avuntarvitsijoita, ja millainen on siellä tilanne?

Sitten ihan tähän kotimaan turvallisuuteen. Hallituksen tavoitteenahan on lisätä turval-
lisuusajattelua ja sitä tunnetta. Liikennekulttuuri on nyt hieman räjähtänyt käsiin. On pal-
jon näitä päin punaisia -ajoja, ja suojatietä ei enää kunnioiteta. Mitä sille voisimme tehdä?
Poliisi loistaa poissaolollaan monesti siellä liikenteessä. Myös tämä huumekuskien lisään-
tyminen: jopa kolmasosa rattijuopoista on näitä, jotka ovat huumeiden vaikutuksen alaisi-
na. Millä tavalla myös tämä liikennekulttuuri nyt voisi saada sen huomionsa ja poliisi olisi
myös siellä näkyvästi esillä?

Ensimmäinen varapuhemies Mauri Pekkarinen: Nyt ministeri Orpo, 4 minuuttia.

17.55 Sisäministeri Petteri Orpo: Arvoisa puhemies! Erittäin hyviä kysymyksiä. Aloite-
taan tuosta pakolaiskysymyksestä. Pakolaisleirien tilanne on nyt tällä hetkellä lähestul-
koon katastrofaalinen. Pakolaisia on miljoonia Syyrian lähialueilla ja näissä lähtömaissa ja
niiden ympäristössä. Olen tyytyväinen siitä, että Euroopan unioni on päättänyt suunnata 2
miljardia Trust Fund -nimisen rahaston kautta näihin lähtöalueisiin. Syyrian alueelle suun-
nitellaan miljardin rahastoa. Me olemme pystyneet myöskin — ministeri Toivakka osaisi
kertoa tästä enemmän — varmistamaan sitä, että vaikka kehitysyhteistyömäärärahoja on
jouduttu leikkaamaan, niin ne eivät kohdistu näihin lähtömaihin ja kauttakulkumaihin,
mikä on erittäin tärkeä asia.

Sitten tämä töihin pääsy on ollut monessa puheenvuorossa esillä. Me selvitämme sitä.
Suomessa on kohtuullisen lyhyt aika ollut, noin 3 kuukautta, jos on paperit kunnossa, niin
saa työluvan. Mutta katsotaan. Niin kuin sanoin, tämä kotouttaminen — ministeri Lind-
ström ei ole paikalla — täytyy nyt miettiä ihan uudestaan tässä uudessa haastavassa tilan-
teessa. Mutta mitä nopeammin integroidaan suomalaiseen yhteiskuntaan, opetetaan kieltä
ja pääsevät työelämän alkuun, niin sitä paremmin tässä onnistutaan.
47



Pöytäkirjan asiakohta PTK 43/2015 vp
Lisäksi, edustaja Kankaanniemi kysyi Dublinista, Schengenistä. Minusta on todella ai-
van keskeinen ongelma se, että niitä ei nyt noudateta. Suomi käyttää painokkaita puheen-
vuoroja kaikissa yhteyksissä sen eteen, että Euroopan etelärajat pitää saada hallintaan —
tai muuttoliike — ja Schengenin sopimuksesta pitää pitää kiinni. Mutta nyt tämä ei ole hal-
linnassa, ja siksi tarvitaan voimakkaita toimia, joilla tämä lähtee liikkeelle.

Tämä liittyy sitten siihen Ruotsin raja -kysymykseen. Jos me aloitamme sisärajatarkas-
tukset, niin se ei estä yhtään turvapaikkahakemuksen jättämistä Suomeen. Me olemme Eu-
roopan unionin jäseniä, Dublinin jäseniä, Schengenin jäseniä, meillä on kansainväliset ih-
misoikeussopimukset. Jos me tekisimme aidan Unkarin malliin, niin se on sitten vähän
isompi ulkopoliittinen kysymys. Siitä täytynee varmaan keskustella muun muassa ulkomi-
nisteri Soinin kanssa, miltäs se sellainen näyttäisi, jos Suomi niin toimisi.

Isis — vitsaus ja erittäin suuri ongelma: Alkuviikosta itsellänikin oli mahdollisuus osal-
listua Isilin vastaiseen YK:n kokoukseen, jossa oli yli sata maata. Yli 60 maata on koaliti-
ossa ja on sitoutunut taisteluun Isiliä vastaan. Se on se kansainvälinen yhteistyö, millä tämä
järkyttävä liike lyödään ja rauhoitetaan ihmisten elinoloja.

Mitä tulee pakolaisten auttamiseen, niin Suomi on ollut siellä noin tuhannella mukana ja
on toivottavasti jatkossakin. Toivon, että päästään siihen, että saadaan tämä hallitsematon
turvapaikanhakijavyöry loppumaan ja voidaan auttaa ihmisiä nimenomaan pakolaisleireil-
tä ja että voidaan silloin lähteä siitä, että sieltä tunnistetaan ne hädänalaisimmat ihmiset ja
heitä autetaan. Se hätä, inhimillinen hätä, on se keskeinen ja ensimmäinen lähtökohta.

Pieni hetki. (Antero Vartia: Humanitäärinen viisumi!) — Humanitäärinen viisumi on
hieno, humanitäärinen ajatus. Mutta nyt täytyy rehellisesti sanoa, että tässä tilanteessa, jos-
sa turvapaikanhakijoiden määrä on niin valtava, se ei ole ehkä nyt juuri tässä hetkessä se oi-
kea ratkaisu. Meidän täytyy saada tilanne hallintaan. Meidän täytyy päästä kestävämpään
malliin, jossa ihmisiä voidaan auttaa paikan päällä ja sitten hädänalaiset ottaa pakolaislei-
rien kautta. Siihen maailmaan voisi ajatella humanitäärisen viisumin tapaista menettelyä.
Mutta juuri nyt tässä tilanteessa pelkään, että se toimisi hieman väärällä tavalla tai se lisäisi
painetta niin paljon, että hallitsematon tilanne ei ainakaan paranisi, vaikka taustalla on,
myönnän, kaunis ja hyvä ajatus. Minusta tässä kannattaa katsoa kaikkia keinoja, ideoita ja
arvioida niitä, ja mahdollisimman puhtaalta pöydältä. Tämäkin varmaan on kyllä keskus-
teluissa vahvasti mukana.

Suomen turvallisuustilanne: Me arvioimme paremminkin niin, että kysymys on 2 pro-
millesta — Isil — mahdollisten terroristitaustaisten turvapaikanhakijoiden saapumisesta
Suomeen. Mutta suojelupoliisi ja muut turvallisuusviranomaiset valvovat tilannetta jatku-
vasti niillä keinoilla, jotka meillä on. Valitettavasti meidän tiedustelulainsäädäntömme ei
ole vielä sillä tasolla, että siitä saisi apua, mutta tänään hanke on pistetty liikkeelle.

Nämä palautusmekanismit ja sopimukset: Niitä neuvotellaan nyt uusiksi, kirjattiin hal-
lituksen toimenpideluetteloon Irak, Afganistan, Somalia. Mutta sen lisäksi EU laatii turval-
listen maiden luettelon, jossa on ennen kaikkea Balkanin maat. Jos on niin sanottu turval-
linen maa, niin voidaan käyttää nopeutettua menettelyä. Mutta silloinkin jokainen ihminen
tutkitaan yksilönä hänen henkilökohtainen tilanteensa huomioon ottaen. Mutta se mahdol-
listaa nopeamman käsittelyn esimerkiksi albaanien osalta, joita tuli yhtäkkiä 600 Suomeen
keväällä. Todettiin näin: Albania on turvallinen maa, nopeutettu käsittely. Sen jälkeen tulo
loppui. Minusta se oli aivan oikein, koska nyt meillä on enemmän resursseja sitten muille.

Vielä kerran resursseista. Minusta nyt tänä vuonna — me arvioimme koko ajan — meil-
lä on tilanne se, että me nostamme ylös, (Puhemies koputtaa) palkkaamme uutta väkeä, ar-
48



Pöytäkirjan asiakohta PTK 43/2015 vp
vioimme tilannetta. Arvoisa herra puhemies! Vielä viimeksi: Tämän ensi vuoden budjetin
pohjalla on 15 000 turvapaikanhakijan määrä. Arvioimme sitäkin tässä vielä nyt syksyn ai-
kana, ja tarvittaessa täydennettäessä palataan asiaan.

Anteeksi, jäi moneen hyvään kysymykseen vastaamatta, mutta nykikää hihasta. — Kii-
tos.

Puhemies Maria Lohela: Selvä, kiitoksia, ministeri Orpo! — Nyt siirrytään työ- ja elin-
keinoministeriön hallinnonalaan, ja sen keskustelun aloittaa 5 minuutin esittelypuheenvuo-
rolla ministeri Rehn. — Täältä pöntöstä, olkaa hyvä!

18.01 Elinkeinoministeri Olli Rehn kesk: Arvoisa rouva puhemies! Suomi tarvitsee ki-
peästi uusia työpaikkoja ja kasvavia yrityksiä. Työ- ja elinkeinoministeriö on kestävän kas-
vun ministeriö, mitä tämän pääluokan panostukset heijastelevat. Olennaista on parantaa
suomalaisen työn ja tuotannon kilpailukykyä, sekä pidemmän sihdin rakenteellista kilpai-
lukykyä että lyhyemmän sihdin kustannuskilpailukykyä. Nimenomaan työllisyyden ja kas-
vun vuoksi hallitus on tehnyt esityksiä ratkaisuiksi, joilla kyettäisiin suhteellisen nopeasti
parantamaan suomalaisen työn ja tuotannon kilpailukykyä. Onkin myönteistä, että työ-
markkinajärjestöt nyt neuvottelevat asiasta keskenään. Ehkä kahden epäonnistumisen jäl-
keen kolmas kerta toden sanoo. Jos järjestöt pystyvät yhdessä sopimaan konkreettisista,
toimivista keinoista, joilla kilpailukyvyn korjaava tavoite voidaan saavuttaa, on hallitus
valmis ottamaan tätä huomioon.

Meillä onkin nyt mahdollisuus työllisyyttä kohentavaan kolmiloikkaan: ensin kustan-
nuskilpailukyvyn nopea korjaaminen 5 prosentilla, sen perään maltillinen palkkaratkaisu
ja palkkanormin määrittäminen vientisektorilla ja lisäksi paikallisen sopimisen edistämi-
nen ja sen rinnalla henkilöstön aseman vahvistaminen yritysten päätöksenteossa. Kenen-
kään ei kannattaisi kevyin perustein torjua tällaista ratkaisua ideologisista taikka muista
syistä. Normaalilla kaupunkilaisjärjellä ajatellen tämän olettaisi kiinnostavan myös EK:ta,
koska tällainen ratkaisu parantaisi Suomen kilpailukykyä nopeasti ja varmasti. Nyt jos kos-
kaan on asiaa katsottava kansallisesta, ei ideologisesta näkökulmasta.

Työpaikkojen synnyttämiseen tarvitaan kasvuun tähtääviä ja siihen kykeneviä yrityk-
siä. Yritysten rahoituksen parantamiseksi olemme koonneet olemassa olevien ja osaavien
rahoituslaitosten kautta kärkihankkeiden kasvurahoitusta, joka kattaa kolmen vuoden jak-
son ja koostuu useasta eri osasta. Nämä ovat TEMin pääluokan ytimessä tässä budjettikir-
jassa. Kiteytän nämä seuraaviin kolmeen pääjuonteeseen:

Ensinnäkin kasvuohjelmat ja innovaatioiden kaupallistaminen, joihin kohdennetaan rei-
lut 190 miljoonaa euroa kolmessa vuodessa. Me kohdennamme kasvuohjelmiin ja Tekesin
kautta innovaatioiden kaupallistamiseen — mukaan lukien kärkemme biotalous ja clean-
tech — yli 150 miljoonan euron lisäpanoksen kolmen vuoden aikana. Lisäksi Teollisuus-
sijoitus Oy:tä pääomitetaan 35 miljoonan euron suuruisella lisäpääomalla Kasvurahasto-
jen Rahasto III:a silmällä pitäen.

Toiseksi, kasvuhakuisten pk-yritysten välirahoitusta vahvistetaan suuntaamalla Finnve-
ralle uutta lainavaltuutta 300 miljoonaa euroa. Tämän keskeisen kärkihankkeen osana val-
mistelemme uuden välirahoitusvälineen käyttöönoton, jonka tavoitteena on tosiaan se, että
Finnvera käynnistää tämän 300 miljoonan euron suuruisen juniorilainaohjelman vuoden
2016 alkupuolella.
49



Pöytäkirjan asiakohta PTK 43/2015 vp
Kolmanneksi, uusiutuvan energian tukeminen, 100 miljoonaa euroa kolmessa vuodes-
sa. Eli panostamme vahvasti yritysten uusiutuvan energian investointeihin ja suuriin ener-
giateknologian pilotti- ja demo-hankkeisiin. Tähän tosiaan suunnataan 100 miljoonaa eu-
roa lisää.

Näin ollen kärkihankkeiden kautta halusin tuoda tämän esiin, koska tästä keskusteltiin
eilen aika pitkään ja hartaasti enkä saanut silloin tilaisuutta tästä puhua. Kärkihankkeiden
kautta syntyy kolmessa vuodessa lisää kansallista yritysrahoitusta yhteensä lähes 600 mil-
joonan euron verran. Näiden kansallisten panostusten lisäksi hallituksen ja Suomen yksi
tärkeimpiä kärkihankkeita on Euroopan investointirahaston tehokas hyödyntäminen. Kan-
sallisten, eurooppalaisten ja yksityisten rahoituspanosten vaikutuksesta Suomessa voisi to-
teutua vuositasolla vähintään 1 miljardin euron lisäsijoitukset nykyisten päälle.

Rouva puhemies! Kaiken kaikkiaan nämä kansalliset ja eurooppalaiset panostukset ovat
merkittävä lisä yritysten kasvattamiseen, kehittämiseen, kansainvälistämiseen ja työllistä-
miseen. Sitä kautta kyetään luomaan uusia työpaikkoja ja kestävää kasvua Suomessa. —
Kiitoksia.

Puhemies Maria Lohela: Siirrytään keskusteluun. Pyydän niitä edustajia, jotka haluavat
käyttää puheenvuoron, ilmoittautumaan painamalla V-painiketta ja nousemalla seisomaan. 

18.07 Kaj Turunen ps (vastauspuheenvuoro): Arvoisa puhemies! Kiitoksia ministerille
esittelystä. On erityisen ilolla pantava merkille näitä kasvupanoksia, mitä nyt biotalouteen
laitetaan, niin kansallisia panostuksia kuin myös Euroopan investointirahaston kautta tule-
via panostuksia.

Puuttuisin tähän Finnveran rooliin. Finnveralle annetaan 300 miljoonaa lainavaltuutta li-
sää, mutta onko tämän rahan käyttämisessä ajateltu toimintamuutoksia, koska tällä hetkel-
lähän Finnvera toimii yhdessä pankkien kanssa, nimenomaan suomalaisten pankkien kans-
sa, ja nyt meillä on paljon sellaisiakin hankkeita, jotka saisivat rahoitusta ulkomaisilta pan-
keilta, ja nyt meidän säännöstömme estää sen, että Finnvera ei voi olla mukana kumppani-
na ulkomaisten pankkien kanssa. Tämä on joissakin tapauksissa muodostunut (Puhemies
koputtaa) hiukan ongelmaksi.

18.08 Arto Pirttilahti kesk (vastauspuheenvuoro): Arvoisa rouva puhemies! Kiitoksia
ministerille hyvästä esityksestä. Meillä hallitus on luonut useita hyviä kärkihankkeita, ja
kyllähän meillä tilannekin on tukala, kun meidän vientimme suhteessa tuontiin on alijää-
mäinen ja tosiaan yritystoiminnan edellytyksiä pitäisi kehittää hyvinkin voimakkaasti. Eli
yritysten toimintaympäristön osalta on hyviä asioita.

Tuosta EIR:stä eli Euroopan investointirahastosta olisin kysynyt: minkälaisella raken-
teella ja millä aikataululla tästä saadaan markkinointi käyntiin, että tämä miljardi euroa
saataisiin sieltä hyvin otettua? Mihinkä osioihin se jakautuu, kuinka paljon siinä on julkis-
ta rahoitusta ja kuinka paljon yksityisrahoituksen osuutta?

18.09 Kai Mykkänen kok (vastauspuheenvuoro): Arvoisa puhemies! Tosiaan ensinnä-
kin, kun yleisesti esitetään, että hallitus leikkaa tuotekehityksestä ja tutkimuksesta, niin
tätä väitettä ei sinänsä kannata hyväksyä. Jos katsotaan, että jo TEMin hallinnonalalla noin
100 miljoonaa euroa on yhteensä se potti, joka nyt tulee lisää kärkihankepanostusten kaut-
ta uutta, ja lisätään siihen opetus- ja kulttuuritoimen ja esimerkiksi ympäristöministeriön
50



Pöytäkirjan asiakohta PTK 43/2015 vp
alueen kiertotalouspanostukset, niin se on samaa kokoluokkaa kuin Tekesin avustusval-
tuuksien leikkaus, noin 130 miljoonaa euroa. Vielä lisäksi se, mitä ministeri tässä toi esiin:
että lainavaltuudet lisääntyvät Tekesilläkin.

Nämä panostukset ovat suunnilleen samat. Tärkeää on nyt tietysti se, että nämä käyte-
tään tehokkaasti. Ja ehkä ministeriltä kysyisin vielä, nyt kun täällä näyttäisi olevan peräti
kolme uutta momenttia — meillä on hallintoluokassa 30 miljoonaa euroa cleantech- ja bio-
talousratkaisuihin, sitten on uusi momentti alueellisiin kokeiluhankkeisiin ja sitten on vie-
lä energiapuolella energiatuen perinteisen momentin lisäksi uusi 20 miljoonan momentti
uusiutuvan energian, uuden energiateknologian investointitukiin: Miten nämä säännöt
poikkeavat siitä, että nämä kaikki olisivat yhdellä investointitukimomentilla? Miksi nämä
ovat erikseen? — Kiitos.

18.10 Kristiina Salonen sd (vastauspuheenvuoro): Arvoisa puhemies! Suomi on maa,
jolla on perinteisesti ollut tavoite olla maailman kärkimaa ja edelläkävijä osaamisessaan.
Arktinen osaaminen on sektori, johon Suomen kaltaisen maan pitäisi panostaa selvästi ny-
kyistä enemmän. Meillähän on jo nykyisinkin osaamista, esimerkiksi laivanrakennuksessa
meillä on jäänmurto-osaamista, joka on huippua koko maailmassa. Uhkana toki on, että
olemassa oleva osaaminen hiipuu, ja siksi telakoiden toimintaa on myöskin tuettava. Mut-
ta tuettava on myös korkealaatuista koulutusjärjestelmää ja panostettava sellaiseen osaa-
miseen, joka koulutuksen ja tutkimuksen kautta avaa meille mahdollisuuksia toimia arkti-
sen osaajan huippumaana. 

Kysyn ministeriltä, mitä suunnitelmia hallituksella on Suomen arktisen osaamisen edis-
tämisen suhteen ja miten hallitus aikoo varmistaa, että Suomesta tulee arktisen osaamisen
huippumaa.

18.11 Antero Vartia vihr (vastauspuheenvuoro): Arvoisa rouva puhemies! Haluaisin tar-
jota hallitukselle yhden vinkin. Suomessa nykyisin apteekkitoimiala on säänneltyä, ja sen
seurauksena Suomessa lääkkeet ovat kalliimpia kuin muissa Pohjoismaissa, noin 10 pro-
senttia kalliimpia kuin Ruotsissa, vaikka Suomessa lääkkeiden tukkuhinta on noin 10 pro-
senttia alhaisempi. Se tarkoittaa, että koska meillä ei ole kilpailua, niin kuluttajat tekevät
suoran tulonsiirron apteekkareille. Suomalaiset käyttävät noin 2 miljardia euroa lääkkei-
siin vuodessa, ja Kela korvaa noin 1,3 miljardilla. Jos kilpailun myötä saatettaisiin saavut-
taa edes 10 prosentin säästöt, niin se olisi suoraan Kelalta noin 130 miljoonaa pois. 

Pohjoismaista Norjassa ja Ruotsissa, jotka vapauttivat kilpailun, selkeästi on huomatta-
vissa, että tarjonta on kasvanut ja lääkkeiden hinta on laskenut. Tätä voitaisiin Suomessa-
kin muuttaa niin, että nykyinen toimilupa myönnettäisiin samoilla periaatteilla kuin nykyi-
sinkin kaikille ehdot täyttäville, ja sitä kautta voisimme saada kilpailua aikaiseksi. Tällöin
ei olisi pelkoa siitä, että ulkomailta tulisi yrityksiä, jotka veisivät rahat Suomesta maailmal-
le.

18.12 Hanna Sarkkinen vas (vastauspuheenvuoro): Arvoisa puhemies! Aktiivinen yrit-
täjyys- ja elinkeinopolitiikka sekä aktiivinen työllisyyspolitiikka eivät ole toisiaan poissul-
kevia asioita, kuten tänään täällä salissa jotkut tuntuivat ajattelevan. Pitkäaikaistyöttömät
eivät usein työllisty avoimille työmarkkinoille, joten tarvitaan tukitoimia ja palkkatukea
estämään työttömyyden pitkittymistä ja katkaisemaan työttömyysjaksoja. Pitkäaikaistyöt-
tömyys on se iso asia, joka synnyttää meillä kestävyysvajetta. Kun jo nyt, tänä vuonna, on
51



Pöytäkirjan asiakohta PTK 43/2015 vp
riittämättömät palkkatukimäärärahat ja niitä edelleen ensi vuonna leikataan, niin miten me
kykenemme hoitamaan pitkäaikaistyöttömyyttä ja pääsemään niihin tavoitteisiin pitkäai-
kaistyöttömyyden osalta, mitä budjettikirjassa on. Toisaalta halutaan kannustaa yrittäjyyt-
tä, mutta eikö ole sitten hieman ristiriitaista, että starttirahoja leikataan ensi vuodelle.

18.13 Lauri Ihalainen sd (vastauspuheenvuoro): Arvoisa puhemies! Arvostan ministeri
Rehnin näkemystä siitä, että kun tässä yritetään nyt aikaansaada työmarkkinajärjestöjen
kesken ja hallituksen myötävaikutuksella meidän kannaltamme tärkeätä ratkaisua, niin ei
myöskään työnantajapuoli ideologisista syistä lähde panemaan tässä suhteessa kapuloita
rattaisiin, vaan nähtäisiin tämä kansallinen etu näitten omien pyrkimysten yli. Se oli arvo-
kas näkemys.

Minulla oli tilaisuus neljä vuotta istua siellä paikoissa, missä arvostamani ministerit nyt
istuvat, ja silloin harva se viikko oppositiossa esitettiin tämmöistä miljardiluokan kasvura-
hastoa lääkkeeksi vähän yhteen ja toiseen talouden ongelmaan. No, jokainen meistä ym-
märtää, että eihän semmoinen ollut mahdollista, eikä se näy nyt tässä budjetissakaan, vaan
viime hallituskauden kasvurahastoja nyt pääomitetaan, mikä on varmaan se oikea tie. Ja se
huoli, mikä tässä kaiken kaikkiaan on: jos emme saa vientiä vetämään, investointeja Suo-
meen ja tätä kotimaista kysyntää piristymään, (Puhemies koputtaa) niin tämä 72 prosentin
työllisyysastetavoite, 110 000 työpaikkaa, ei tule helposti onnistumaan.

Lopuksi kysyisin: miksi ei ole tässä kärkihankkeessa (Puhemies koputtaa) eikä elin-
keinopoliittisessa ajattelussa sitä tosiasiaa, että meillä 1,2 miljoonaa ihmistä työskentelee
yksityisellä palvelusektorilla? Suomi tarvitsee...

Puhemies Maria Lohela: Nyt on aika jo täynnä.

...yksityisen palvelusektorin kasvu- ja työllisyysohjelman. Oletteko sitä mieltä, että...
[Puhemies antoi puheenvuoron seuraavalle puhujalle.]

18.15 Esko Kiviranta kesk (vastauspuheenvuoro): Arvoisa puhemies! Ministeri Rehnin
puheenvuorossa kävivät erittäin selkeästi ilmi ne haasteet, joiden edessä Suomen talous on.
Hallituksen kärkihankkeet kertovat tahtotilasta sekä päättäväisyydestä maamme tilanteen
parantamiseksi. Kärkihankkeina cleantech ja biotalous ovat aloja, joilla Suomessa löytyy
erinomaista osaamista, jonka pohjalle yritykset voivat kehittää uutta teollisuutta ja työpaik-
koja. Työ- ja elinkeinoministeriössä näiden vaikuttavuuksia taloustilanteeseen on varmas-
ti selvitetty. Arvoisa elinkeinoministeri, olisi mielenkiintoista kuulla teidän arvionne, mi-
ten biotalouteen sijoittaminen tulee vaikuttamaan maamme kilpailukykyyn ja menestymi-
seen kansainvälisillä markkinoilla.

18.16 Ville Skinnari sd (vastauspuheenvuoro): Arvoisa puhemies! Hallituksen ohjelmas-
sa on paljon hyvää, mikä liittyy kasvuun, kehittämiseen ja kansainvälistymiseen, mutta
huoleni on suuri, kun katson TEMin hallinnonalaa kokonaisuutena. Kyllä, edustaja Myk-
känen, kyllä sieltä leikataan. Huolimatta näistä panostuksista pakkasella ollaan.

Se, mistä olen todella huolissani, on se, että vaikka te puhutte kokeilutaloudesta, siitä,
että Suomessa kokeillaan, ja se on hyvä asia, niin samalla leikataan Tekesiltä yli 100 mil-
joonaa eli juuri siitä, millä voitaisiin kokeilla. Kuinka te, arvoisa ministeri, pidätte huolta
52



Pöytäkirjan asiakohta PTK 43/2015 vp
siitä, että ne kasvavat pienet ja keskisuuret yritykset saavat todella kokeilla innovaatioi-
taan ja viedä niitä käytäntöön?

18.17 Eero Suutari kok (vastauspuheenvuoro): Arvoisa rouva puhemies! Suomen työl-
listämisestä viimeisen 15 vuoden aikana on huolehtinut pääasiassa pieni ja keskisuuri yri-
tystoiminta. Työllistämisriskin ovat ottaneet pienet yritykset, jotka ovat tuotekehityksel-
lään ja osittain myös Tekesin tuotekehityksellä kasvaneet ja ovat kasvuhakuisia. Pienten
kasvuyritysten tuotekehitystuki on todettu useasti myös ministeriössä kaikkein parhaim-
maksi yhteiskunnan sijoitukseksi. Kysynkin arvoisalta ministeri Rehniltä: onko Tekesin
130 miljoonan leikkaus mahdollista siirtää jonkin muun yrityselämän tuen leikkaamiseksi?

18.18 Toimi Kankaanniemi ps (vastauspuheenvuoro): Arvoisa puhemies! Näiden kärki-
hankkeiden merkitystä ei ehkä ole riittävästi vieläkään ymmärretty: Niillä on mahdolli-
suus kohdentaa voimavaroja näihin uusiin kasvualoihin, mistä esimerkiksi edustaja Kivi-
ranta tuossa mainitsi, ja se on äärettömän tärkeätä. Nehän eivät korvaa opetuksesta tehtyjä
leikkauksia, mutta opetuksesta tehdyt leikkaukset johtavat siihen, että sillä puolella vanho-
ja rakenteita joudutaan uusimaan, ja kun samanaikaisesti panostuksia ohjataan näihin tule-
vaisuuden kasvualoihin, kärkialoihin näillä hankkeilla, niin se on todella viisasta ja vas-
tuullista politiikkaa.

Ministeri Rehniltä kysyisin: onko tässä budjetissa kansalliset EU-vastinrahat turvattu,
niin että meiltä ei jää saamatta EU-rahoitusta hankkeisiin, joihin sitä olisi mahdollista saa-
da, sen takia, että kuntien ja valtion yhteisvaikutuksella ei olisi riittävästi vastinrahoja? 

Ja sitten pyytäisin: voisitteko vähän arvioida budjetin (Puhemies koputtaa) aluepoliitti-
sia vaikutuksia teidän osaltanne?

18.19 Anders Adlercreutz r (vastauspuheenvuoro): Värderade talman! Edustaja Kan-
kaanniemi kiittää kovasti näitä kärkihankkeita ja ilmeisesti luottaa, sanoisinko sokeasti
hallituksen kykyyn valita ne voittajat markkinoilla, mikä ei yleensä ehkä ole ollut se tehok-
kain tapa markkinataloudessa seuloa ne jyvät akanoista. Siksi kysynkin ministeriltä: miten
ministeriö varmistaa sen, että nämä kärkihankkeet todellakin ovat ne oikeat panostuksen
kohteet?

18.19 Kaj Turunen ps (vastauspuheenvuoro): Arvoisa puhemies! Hallituksessa on pää-
tetty, että nämä toteutetaan nimenomaan teknologianeutraalisti ja kustannustehokkuusjär-
jestyksessä. Tämä on se järjestys, kuinka mennään. Sillä saavutetaan parhaita tuloksia.
Hallitus sinällänsä, minun ymmärtääkseni, ei ole ratkaisemassa sitä, mitkä yritykset tai
mitkä alat esimerkiksi tekevät sen, vaan nimenomaan teknologianeutraalisti ja kustannus-
tehokkaasti se tehdään.

Arvoisa puhemies! Nyt kun sain puheenvuoron, palaan tähän edustaja Sarkkisen esille
tuomaan asiaan lähinnä sosiaaliturvasta ja työttömyysturvasta, työllisyysmäärärahoista:
Minun käsittääkseni kysymys on kuitenkin siitä, että hallituksen tarkoituksena on lisätä
osallistavaa sosiaaliturvaa, jossa sosiaaliturva (Puhemies koputtaa) ja palkka yhteensovi-
tetaan. Eikö ole näin, ministeri Lindström?

18.21 Johanna Ojala-Niemelä sd (vastauspuheenvuoro): Arvoisa rouva puhemies! Suo-
messa on vastikään laadittu kaksikin ansiokasta arktista raporttia. Toisen laati emerituspo-
53



Pöytäkirjan asiakohta PTK 43/2015 vp
liitikko Paavo Lipponen EK:lle nimellä Pohjoinen tahtotila, ja toinen on valtioneuvoston
kanslian arktinen raportti, jossa mainitaan neljä kasvun ajuria: matkailu, energiapolitiikka,
kestävä kaivannaistalous ja biotalous. Nyt tarvittaisiinkin ripaus päättäväisyyttä, jotta
nämä hyvät hankkeet saataisiin käyntiin. Myös presidentti Niinistö on pitänyt esillä näitä
arktisia asioita ja korostanut yhteistyötä Norjan kanssa. Kysynkin: mitä konkretiaa hallitus
edistää arktisten asioiden osalta?

18.21 Hannu Hoskonen kesk (vastauspuheenvuoro): Arvoisa rouva puhemies! Biota-
lous on yksi hallituksen kärkihankkeista, ja pidän sitä ehkä merkittävimpänä siellä. Joka ta-
pauksessa uusiutuvan energian mahdollisuudet ovat tunnustettuja ja Suomen tavoitteena-
han on, että uusiutuvaa energiaa on vuonna 2030 se 50 prosenttia kokonaisenergiasta.

Puuta meillä metsissä riittää käytännöllisesti katsoen rajattomasti. 20—25 miljoonan
motin lisähakkuut ovat nykyisiin verrattuna täysin mahdollisia — siinä osa on myös tätä
paljon puhuttua energiapuuta ja pääosa onneksi kuitenkin kuitupuuta ja tukkia.

Arvoisa ministeri, kysyn teiltä, kun meillä on kuitenkin paljon näitä chp-voimaloita, jot-
ka käyttävät sekä puuta että turvetta yhteispoltossa, ja se on polttoteknisesti ja energiantuo-
tannon kannalta se paras cocktail: Miten te suhtaudutte siihen, että kun puun polttoa lisä-
tään, niin me tarvitsemme tulevaisuudessa myös turvetta, ja se tarkoittaa sitä, että meillä-
hän moni hyvä hanke seisoo sen kautta, että luvitukset ovat toivottoman myöhässä — meil-
lä on tilanne, jossa saattaa yhden luvan myöntäminen kestää kymmenen vuotta, mikä on ai-
van kohtuuton aika esimerkiksi yrittäjän investointien kannalta? Miten te tämän suhteen
aiotte toimia?

Puhemies Maria Lohela: Otetaan vielä edustajat Aalto, Eestilä ja Eloranta, ja sitten mi-
nisteri Rehn, 3 minuuttia.

18.23 Touko Aalto vihr (vastauspuheenvuoro): Arvoisa rouva puhemies! Näin maakun-
tien biotalousmiehenä kysyn elinkeinoministeri Rehniltä sellaista asiaa, että kun olen odot-
tanut jo pitkään kädet savessa, milloin voitaisiin vaikka pohjoisessa Keski-Suomessa teh-
dä yhdistettyä lämmön- ja sähköntuotantoa, chp-tuotantoa — mihin tässä jo edustaja Hos-
konenkin viittasi — niin mitä olette tosiaan tekemässä tämän edistämiseksi. Onko mahdol-
lisesti syöttötariffi menossa ihan täysin alas, mikä mahdollistaisi sen, että pienimuotoinen
chp-toiminta olisi kannatettavaa, jotta niitten eläinten jätteet voitaisiin hyödyntää, ylivuo-
tiset heinät voitaisiin hyödyntää, korjuupuuta voitaisiin hyödyntää siellä ja jotta se pienti-
lallinen ihminen voisi syöttää sen ylimääräisen sähkönkin yleiseen verkkoon ja saada vä-
hän tuloja itselleen siitä, jos jää ylimääräistä? Onko minulla hyviä vietäviä tuonne pohjoi-
seen Keski-Suomeen, terveisiä teiltä, arvoisa ministeri Rehn?

18.24 Markku Eestilä kok (vastauspuheenvuoro): Arvoisa rouva puhemies! Kysyisin
ministeri Rehniltä yritysten rahoitushuollosta. Meillä on Teollisuussijoitus, Tekes ja Finn-
vera, joilla on hieman erilainen tehtävä mutta kuitenkin sama päämäärä: lisätä työtä ja yrit-
tämistä Suomessa. Olen saanut yrittäjiltä palautetta esimerkiksi Tekesin suhteen. Siellä oli-
vat ennen laina- ja tukikomponentti suurin piirtein tasavertaisessa muodossa, ja tänä päi-
vänä niin ei saamani tiedon mukaan enää ole. Koettiinko tämä jotenkin huonoksi? Ainakin
yritykset kokivat sen hyväksi.
54



Pöytäkirjan asiakohta PTK 43/2015 vp
Ja toinen kysymys koskee Finnveraa: Saamani tiedon mukaan Finnvera on muuttanut
rahoituksen kohdentamista niin, että alkavia yrityksiä ei enää juuri suosita vaan rahoitus
kohdennetaan niihin yrityksiin, jotka tavallaan saavat sitä sekundaarirahoitusta. Ja kun
näillä alkavilla yrityksillä on suuria ongelmia vakuusarvojen kautta saada pankista rahaa,
niin he ovat ikään kuin jäämässä hieman tyhjän päälle. Onko tämä tieto totuudenmukai-
nen?

18.25 Eeva-Johanna Eloranta sd (vastauspuheenvuoro): Arvoisa rouva puhemies! Il-
man osaamista ei ole työtä eikä kasvua. Tuntuu merkilliseltä, että hallitus peräänkuuluttaa
Suomen nousua innovaatioilla ja samaan aikaan leikkaa perustutkimuksesta ja tieteestä ja
myös Tekesin kilpaillusta tutkimusrahoituksesta. Koko suomalainen innovaatioekosystee-
mi uhkaa näivettyä, ja samalla Suomen vientivetoiseen kasvuun perustuva tulevaisuus,
joka syntyy vain siitä edelläkävijäosaamisesta, joutuu vaakalaudalle. Tuntuu siltä, että
syömme nyt vähän niin kuin tulevaisuuden eväitämme.

Arvoisa puhemies! Lääkekehitys olisi yksi sellainen ala, jossa uinuu yhä valtava talou-
dellinen potentiaali. Lääkealan pitäisi olla meille suomalaisille strateginen valinta. Lääke-
kehityskeskuksen perustaminen Suomeen olisi tärkeä askel oikeaan suuntaan muiden eu-
rooppalaisten maiden malliin. Se tarjoaisi yksinkertaisen, kustannustehokkaan ja toimivan
tavan synnyttää uutta vientivetoista liiketoimintaa Suomeen. Toivon todella, että hallitus
ymmärtää lääkealan kasvupotentiaalin ja tekee voitavansa suomalaisen lääkekehityskes-
kuksen perustamiseksi.

Puhemies Maria Lohela: Ministeri Rehn, sieltä paikaltaan, 3 minuuttia.

18.26 Elinkeinoministeri Olli Rehn: Kiitoksia, rouva puhemies! Ja kiitoksia, arvoisat
edustajat, näistä painavista puheenvuoroista, kommenteista, kysymyksistä. Yritän kolmes-
sa minuutissa näihin noin 30 puheenvuoroon ja kysymykseen vastata, ja jatketaan sitten
seuraavissa vastauspuheenvuoroissa.

Ensinnäkin edustaja Turunen kysyi Finnveran toimintatavan muutoksesta ja siitä, voisi-
ko ajatella, että Finnvera voisi toimia yhteistyössä ulkomaisten pankkien ja rahoituslaitos-
ten kanssa. Tämä on mielestäni ihan perusteltu kysymys — ei vähiten sen takia, että eräs
merkittävä suomalainen pankki on siirtänyt pääkonttoritoimintojaan Tukholmaan ja nämä
rajat hämärtyvät varsinkin Pohjoismaissa ja euroalueella. Eli tämä on varmastikin asia,
joka kannattaa selvittää, ja tulemme siihen osaltamme paneutumaan. Rahoitus on myöskin
julkisen rahoituksen puolella usein eurooppalaista. Viittaan tähän Euroopan strategisten
investointien rahastoon, ja tässäkin mielessä on mielestäni olemassa perusteita tämän asian
selvittämiseen.

Edustaja Pirttilahti kysyi tämän eurooppalaisen investointirahoituksen hyödyntämisen
aikataulusta ja painopisteestä. Aikataulu on se, että ensi vuoden alusta lähtien tämän uuden
järjestelmän pitäisi olla koko Euroopassa ajettu sisään, ja meidän tavoitteemme on se, että
Suomi olisi tässä pilottimaa sellaisesta pohjoisen Euroopan maasta, joka on kärsinyt ko-
vasta teollisesta rakennemuutoksesta ja joka myöskin pystyy eurooppalaisen investointira-
hoituksen avulla uudistamaan itseään. Tämän viestin olen kertonut selkeästi sekä komis-
sion puheenjohtajalle Jean-Claude Junckerille että Euroopan investointipankin pääjohta-
jalle Werner Hoyerille.
55



Pöytäkirjan asiakohta PTK 43/2015 vp
Eli me olemme tässä ennalta liikkeellä. Käynnistämme ensi viikolla tämän toiminnan, ja
tämä tulee painottumaan kolmelle alueelle elikkä isompiin innovatiivisiin teollisiin inves-
tointeihin, kuten Äänekosken biotuotetehdas on jo saanut tästä osaltaan, toiseksi infrain-
vestointeihin, joissa tarvitaan yksityisen ja julkisen rahoituksen yhdistämistä, ja kolman-
neksi pk-yritysten rahoituksen vahvistamiseen, missä Finnvera tulee toimimaan ainakin
yhtenä keskeisenä välittäjäorganisaationa. Tulemme myöskin rakentamaan hankeneuvon-
tapalvelun, joka neuvoo yrityksiä ja julkisyhteisöjä siinä, miten tätä eurooppalaista järjes-
telmää kannattaa hyödyntää.

Edustaja Ihalainen totesi siitä, että tämä miljoonaluokan kasvurahasto ei näy tässä bud-
jettikirjassa. Itse asiassa, kun kootaan nämä kärkihankkeiden rahoitukset nimenomaan yri-
tysrahoituksen näkökulmasta, niin siitä kertyy kolmen vuoden aikana noin 600 miljoonaa
euroa, ja jos kykenemme saavuttamaan ne tavoitteet, mitä asetamme eurooppalaiselle in-
vestointirahoitukselle, (Puhemies koputtaa) pääsemme hyvin lähelle tuota, jopa yli tuon
mittaluokan, mitä on (Puhemies koputtaa) puhuttu tästä kasvurahastosta aikoinaan. (Puhe-
mies koputtaa) Mutta se ei tule automaattisesti, ei tule kuin manulle illallinen, vaan sen
eteen pitää tehdä kovasti töitä.

Puhemies Maria Lohela: Sitten jatketaan keskustelua.

18.29 Kauko Juhantalo kesk (vastauspuheenvuoro): Arvoisa puhemies! Loppukesän ja
syksyn aikana ilmeni, että lukuisilla ely-keskuksilla, loppujen lopuksi melkein kaikilla, oli
vaikeuksia määrärahan riittävyydessä työllisyys-, startti- ja muihin rahoihin. Asiaa käsitel-
täessä tarkemmin lisäbudjetin yhteydessä ilmeni, että ministeriön ja ely-keskusten tiedot
määrärahan riittävyydestä kulkivat vallan komiasti eri tahtia. Haluaisin kysyä, kun näin di-
giaikana siihen pitäisi puuttua, onko ministeriö jotenkin jo tähän asiaan puuttunut. Pitäisi
olla paremmin tietoa. Kyse ei ollut pelkästä määrärahojen riittävyydestä vaan siitä, että ei
ollut sellaista reaaliaikaista tietoa, jonka perusteella niitä olisi voitu käyttää.

18.30 Riitta Myller sd (vastauspuheenvuoro): Arvoisa puhemies! Todellakin työpaikko-
jen saaminen on tärkeintä sen suhteen, että saamme Suomen talouden nousuun, ja tässä
mielessä nämä hallituksen esittämät kärkihankkeet tuntuvat oikein hyviltä. Mutta kun esi-
merkiksi biotalous, joka on ollut täällä esillä, saa kolmen vuoden aikana 300 miljoonaa eu-
roa, josta 100 miljoonaa maatalouteen, niin esimerkiksi valtiovarainministeri Stubb, heti
kun nämä kärkihankeajatukset julkistettiin, ilmoitti, että sillä saa kaksi pienehköä biovoi-
malaa tai yhden isomman. Mielestäni bioenergia on hyvä asia, mutta meillä täytyisi olla
katse korkeammalla, pitäisi saada enemmän kilohintaa puusta. Millä tavalla sitten näitten
kärkihankkeitten avulla aiotaan mahdollistaa se, että saamme todella uutta kilohintaa ja li-
sää tuotteita, uusia tuotteita (Puhemies koputtaa) tästä arvokkaasta raaka-aineesta?

18.31 Teuvo Hakkarainen ps (vastauspuheenvuoro): Arvoisa puhemies! Edustajat Hos-
konen ja Aalto veivät osaksi minun kysymykseni. Mutta viime kaudella oli täällä vasem-
misto ja vihreät ja hallituksessa puhuttiin paljon biotaloudesta ja uusiutuvasta energiasta —
ja miten kävi? Meille tuli kivihiiltä ennennäkemätön määrä tähän maahan. Nämä puheet ja
käytäntö eivät mene käsi kädessä.

Mutta hallituksen kärkihankkeita on biotalous. Onko siihen mietitty tätä hajautettua
energiatuotantoa, josta puhuttiin — chp-voimaloita — sitä, että niihin saataisiin tuki? Täl-
56



Pöytäkirjan asiakohta PTK 43/2015 vp
lä hetkellähän se on 750 000 euroa, mutta sillä rahalla ei saa, nämä ovat hyvin kalliita lai-
toksia. Se tuki pitää nostaa 2 miljoonaan euroon, ja silloin tämä käynnistyy ja varmasti tu-
lee työpaikkoja lisää.

18.32 Antti Rinne sd (vastauspuheenvuoro): Arvoisa puhemies! Ruotsi on valinnut kan-
sainvälisen viennin edistämiseen mallin, jossa viedään kokonaisuuksia. Minä olen nyt aika
huolissani, kun katson tätä budjettimomenttia 32.20.43, Kansainvälistymisavustus yritys-
ten yhteishankkeisiin, jossa nämä tasot ovat romahtaneet, se raha on puolitettu. Täällä on
esimerkiksi tälle vuodelle arvioitu cleantechin hankkeisiin osallistuvat yritykset: 135 kap-
paletta nyt, ensi vuoden arvio 20, ja vastaava trendi menee läpi tämän linjan.

Eikö meidänkin pitäisi nyt yrittää löytää semmoisia ratkaisuja, joissa yritykset verkos-
toituvat ja kykenevät tarjoamaan kokonaisvaltaisia ratkaisuja vientimarkkinoille, erityises-
ti kehittyviin maihin? Kun ajatellaan cleantechiä, puhdasta vettä, puhdasta ilmaa, energia-
tehokkuutta, siellä on markkinoita näille yrityksille, kunhan ne ovat tarpeeksi vahvasti kas-
vussa ja löytävät toisensa verkottumisen kautta.

18.33 Lasse Hautala kesk (vastauspuheenvuoro): Arvoisa rouva puhemies! On aivan oi-
kein, että hallitus ja työ- ja elinkeinoministeriö keskittyy voimakkaasti tukemaan elinkei-
norakenteen uudistamista ja etsimään uusia kasvun lähteitä. Meidän teollinen rakenteem-
me on viime vuosikymmeninä merkittävästi muuttunut. Meillä ei ole enää käyttötavara-
teollisuutta, vaan teollisuutemme perustuu pitkälti muissa maissa tapahtuviin teollisiin in-
vestointeihin.

Hallitus panostaa monin eri tavoin noin 45 miljoonaa euroa cleantech- ja biotalousrat-
kaisuihin ja niiden innovaatioiden kaupallistamiseen. Kysyisinkin elinkeinoministeriltä,
miten elintarvikeala sisältyy näihin, koska Suomessa tuotetaan puhtaita elintarvikkeita ja
meillä olisi niille hyvät vientimahdollisuudet.

18.34 Antero Vartia vihr (vastauspuheenvuoro): Arvoisa rouva puhemies! Kun puhu-
taan tietysti budjetista ja tavoitteena on saada investoinnit liikkeelle, niin haluaisin tässä
vaiheessa tuoda esille sen, kuinka lainsäädäntö estää investointeja markkinoilla.

Olen perustamassa uutta ravintolaa, ja tarkoituksena oli tuottaa kaikki kesäaikana tarvit-
tava sähkö aurinkopaneeleilla. Olimme sopineet vieressä olevan hallin kanssa, että vuok-
raamme noin 3 000 neliötä kattopinta-alaa aurinkopaneeleja varten. Tämä olisi ollut sel-
keästi kannattava investointi meille kaikkien laskelmien mukaan, kunnes sitten siinä vai-
heessa, kun sitä vietiin eteenpäin, kävi ilmi, että koska ne aurinkopaneelit sijaitsevat toisel-
la tontilla, niin siihen päälle tulee sekä sähkövero että siirtomaksu ja arvonlisävero, mikä
tekee tästä investoinnista täysin kannattamattoman. Pyytäisin elinkeinoministeriötä huo-
mioimaan nämä rajoitukset ja mahdollistamaan sen, että esimerkiksi aurinkopaneelit voi-
taisiin asentaa omaan tuotantoon jonnekin muuallekin kuin pelkästään omalle tontille.
Koska markkinoilla on valtavaa potentiaalia, tällä sitä voitaisiin vapauttaa.

18.35 Sinuhe Wallinheimo kok (vastauspuheenvuoro): Arvoisa puhemies! Edustaja Var-
tia puhui asiaa: meillä on tietty ongelma siinä, että Suomeen ei investoida. Ja oikeastaan
ongelman ydin kiteytyy yhteen sanaan: asiakaslähtöisyys. Sain tämän esimerkin yhdeltä
kanadalais-australialaiselta sijoittajalta, joka sanoi, että Suomeen kun hän investoi, täällä
virkamiehet pyytävät lippuja ja lappuja, minkä jälkeen pyytävät lippuja ja lappuja, minkä
57



Pöytäkirjan asiakohta PTK 43/2015 vp
jälkeen valittavat vielä toistensa päätöksistä, kun taas esimerkiksi Ruotsissa virkamies ky-
syy, että mitä minä voisin tehdä, jotta te tulisitte toimimaan tänne alueelle. Arvoisa minis-
teri, kuinka te voisitte vaikuttaa siihen, että asiakaslähtöisyyden rimaa voitaisiin Suomessa
nostaa?

18.36 Kai Mykkänen kok (vastauspuheenvuoro): Arvoisa puhemies! Tästä uusiutuvasta
energiasta kun puhutaan, niin olen hyvin hämmentynyt kuunneltuani edustaja Aallon pu-
heenvuoroa tänään ja edustaja Aallon puheenvuoroa toissa päivänä. Toissa päivänä hän oli
huolestunut hallituksen tavoitteista lisätä hakkuusuoritetta 15 miljoonalla kuutiolla, tä-
nään hän edellytti täällä lisää veronmaksajien maksamaa tariffia uusiutuvan hakkeen hyö-
dyntämiselle. Käytännössä se 15 miljoonan hakkuu tarvitaan tähän, jotta tämä onnistuu
edes niissä tavoitteissa, joissa hallitus on asettanut 50 prosentin uusiutuvan osuuden. Vih-
reät ovat käsittääkseni puhuneet suuremmasta määrästä ja aikovat tehdä sen vielä ilman li-
säydinvoimaa. Kertokaa, miten tämä on mahdollista — en ymmärrä.

Ministeri Rehniltä tästä asiasta kysyisin, kun tosiaan tämä puun liikkeellesaaminen on
pullonkaula yhtä paljon kuin tuet. Meillä menee Äänekoskelle 4 miljoonaa kuutiota — hy-
vä. Meillä menee jo 2020 hakkeeseen 5 miljoonaa ja kaksinkertaistamiseen 2030 mennes-
sä 9 miljoonaa kuutiota. Oletteko valmis kannattamaan metsäverotuksessa niin sanottua
ennakkoverojärjestelmää, joka olisi se tehokas tapa saada puuta nopeasti liikkeelle? Peh-
meät keinot eivät riitä.

18.37 Touko Aalto vihr (vastauspuheenvuoro): Arvoisa rouva puhemies! Edustaja Myk-
känen on huumorimiehiä, ja tuntuu, että kuulee, mitä haluaa kuulla, ja ei kuule, mitä sano-
taan. (Kai Mykkänen: Niin, tai kuulin väärin!) Kun puhuin tuosta biotaloudesta ja metsän-
hakkuiden lisäämisestä, nostin vain huolen siitä, miten luonnon monimuotoisuus otetaan
huomioon, jos metsänhakkuita lisätään näin paljon. En sanonut, että vastustan tätä metsän-
hakkuiden lisäämistä. Tässä on vissi ero.

Ja sen jälkeen toinen kysymys: Meillä kaikilla on yhteinen huoli siitä, miten tuommoi-
nen 8 miljardia euroa, mikä meidän tuontipolttoaineisiin käytetään, saadaan kotimarkki-
noille ohjattua. Ja tässä pitää pitää mielessä (Puhemies koputtaa) huoli siitä, miten nimen-
omaan kotimarkkinoiden pientä pöhinää kaikkialla voidaan lisätä. Tässä minä kysyisin ni-
menomaan siitä, miten se syöttötariffi saadaan ajettua sinne ihan alas, jotta yhdistetty säh-
kön- ja lämmöntuotanto pienillä tiloilla olisi mahdollista ja pienet tilalliset saisivat vähän
lisäansiota siitä, jos tuottavat enemmän energiaa, lämpöä, sähköä, kuin he tarvitsevat. Voit-
teko vastata tähän, mitä helpotuksia vaikka pohjoiseen Keski-Suomeen saadaan?

Puhemies Maria Lohela: Tässä tuli nyt niin paljon kysymyksiä, että lienee aiheellista, että
ministeri Rehn käyttää 3 minuuttia vastaamiseen.

18.39 Elinkeinoministeri Olli Rehn: Kiitoksia, rouva puhemies! Tässä tuli tosiaan mo-
nia tärkeitä kysymyksiä. Osaan näistä vastaa ministeri Lindström, koska muun muassa Ju-
hantalon kysymys työllisyysrahoista ja starttirahasta kuuluu ministeri Lindströmin vas-
tuualueelle.

Edustaja Hakkarainen ja aikaisemmin ja myöhemmin edustaja Aalto ja oikeastaan edus-
taja Vartiakin viittasivat uusiutuvaan energiaan ja biotalouteen. Totean tähän kysymyk-
seen syöttötariffista, joka sinänsä tavoittelee mielestäni oikeita asioita, sitä, että voidaan
58



Pöytäkirjan asiakohta PTK 43/2015 vp
edistää uusiutuvaa energiaa myöskin hajautetussa tuotantomuodossa: tältä osin tulemme
arvioimaan koko uusiutuvan energian tukijärjestelmää lähiaikoina osana sitä työtä, mitä
teemme kansallisen energia- ja ilmastostrategian valmistelun yhteydessä. Eli tämä lähtee
liikkeelle marraskuussa, ensi kuussa, ja on itse asiassa TEMin sisällä jo käynnissä, ja ensi
talven ja kevään aikana on tarkoitus käydä laajaa keskustelua suomalaisessa yhteiskunnas-
sa, tässä talossa, ja tuoda se ensi vuoden syksyllä selontekona, valtioneuvoston selonteon
kautta, eduskunnan käsittelyyn. Sen osana ja yhteydessä tullaan käsittelemään myöskin
uusiutuvan energian tukijärjestelmää kokonaisuutena, myöskin kysymystä hajautetun tuo-
tannon edistämisestä.

Edustaja Vartia ja edustaja Wallinheimo edustaja Mykkäsen tuella kiinnittivät huomio-
ta aurinkopaneeleihin, uusiutuvaan energiaan ja edustaja Wallinheimo asiakaslähtöisyy-
teen, jota hän haluaa korostaa, mielestäni aivan oikein. Tältä osin pyydän kiinnittämään
huomiotanne ja kannustan lukemaan kilpailullisuusohjelman, joka on osa hallituksen kär-
kihankkeita, jossa pyritään edistämään nimenomaan asiakaslähtöisyyden kautta markki-
noiden kehittymistä ja kilpailun vahvistamista ja myöskin pyritään siihen, että turhia lupa-
menettelyjä, turhaa byrokratiaa, johon muun muassa edustaja Vartia viittasi, kyettäisiin
karsimaan ja sitä kautta poistamaan turhia investointien esteitä, joita meillä tällä hetkellä
Suomessa on edelleenkin ihan liikaa. Tämä on yksi hallituksen ehdottomia painopisteitä, ja
tulemme siinä tekemään tiukasti töitä kaikki omalla tontillamme.

Edustaja Rinne viittasi yritysten kansainvälistymiseen. Jaan tämän tavoitteen täysin,
myös verkostoitumisen. Tältä osin on hyvin tärkeää, että meillä yritykset kykenevät yhteis-
työhön. Me tulemme käynnistämään ensi vuoden budjetissa 8,5 miljoonan euron kärkihan-
kerahoituksella Team Finland -kasvuohjelmat tukemaan biotalouden (Puhemies koputtaa)
ja cleantechin vientiä, ja me nostamme myöskin Finpron rahoitusta parilla miljoonalla eu-
rolla.

18.42 Ulla Parviainen kesk (vastauspuheenvuoro): Arvoisa puhemies! Ponnistelemme
Suomen kilpailukyvyn kohentamiseksi ja viennin lisäämiseksi. Puu on meille hyvin tärkeä
raaka-aine, ja sitä kuljetetaan hyvin pitkien matkojen takaa. On ilo todeta se, että hallitus-
ohjelmassa panostetaan nytten teitten kunnostamiseen. Talousarviossa on varattu 5 miljoo-
naa euroa kuljetustukeen. Tämä on sama summa kuin kuluvana vuonna. Suomalaiset yri-
tykset ovat kuitenkin valitettavan takamatkalla kilpailijamaahan Ruotsiin verrattuna. Ar-
voisa ministeri, onko suunnitelmaa siitä, kuinka tätä kilpailueroa lähikilpailijamaihin aio-
taan tasoittaa tulevina vuosina?

18.43 Saara-Sofia Sirén kok (vastauspuheenvuoro): Arvoisa puhemies! Tosiaan Suomi
tarvitsee kipeästi näitä uusia innovaatioita ja kilpailukykyä. Elokuva- ja televisioalat ovat
ehdottaneet Suomeen kannustinjärjestelmää, jota kyllä kannattaisin. Tällä saataisiin nos-
tettua Suomen kilpailukykyä kansainvälisten elokuvien ja tv-ohjelmien tuotantomaana ja
edistettyä maakunnallista ja maabrändimarkkinointia myös matkailun näkökulmasta.
Tämä av-kannustinjärjestelmä sivuaa useampaa ministeriötä. Kysyisinkin ministeriltä,
millä tavalla elinkeinoministeri on tähän asiaan ja ehdotukseen tarttunut. Onko suunnitel-
mia hyödyntää tätä kilpailukykyä edistävää mallia, joka kotiuttaisi kyllä tulovirtoja tänne
Suomeen?
59



Pöytäkirjan asiakohta PTK 43/2015 vp
18.44 Kristiina Salonen sd (vastauspuheenvuoro): Arvoisa puhemies! Minä en nyt vielä
saanut vastausta tähän arktiseen osaamiseen, ja haluan siitä vielä uudelleen kysyä, että vas-
tauksen saisin, koska vielä vuosi sitten asiasta puhuttiin hyvinkin paljon. Haluan kuulla,
miten tämä uusi hallitus siihen arktiseen alueeseen suhtautuu.

On uskottu, että sitä kautta olisi mahdollisuus saada kasvua ja työllisyyttä. Mutta huole-
na toki tässä ulkopolitiikan ja maailmanpolitiikan tilanteessakin on se, että Venäjä on yksi
iso toimija arktisella alueella. Oikeastaan haluaisin vähän kuulla ministerin ajatuksia siitä,
onko teillä ollut yhteistyötä Venäjän suuntaan, onko keskusteluyhteydet, mikä on tällä het-
kellä Suomen panos arktisen alueen osalta. Vielä uusin sen kysymykseni, miten nyt panos-
tetaan siihen osaamiseen ja osaamisen kehittämiseen Suomessa.

18.45 Ville Skinnari sd (vastauspuheenvuoro): Arvoisa puhemies! Matkailu on kasvuala
kotimaassa ja kansainvälisesti, kuten koko palveluala kaiken kaikkiaan. Kuitenkin hallitus-
ohjelmasta löytyy liian vähän sellaisia asioita, jotka kehittäisivät palvelualoja ja etenkin
matkailua Suomessa ja sen kansainvälistymistä. Tähän asiaan olemme puuttuneet myös
Pohjoismaiden neuvostossa, jossa sosialidemokraatit ovat tehneet yhteisen aloitteen koko
Pohjoismaissa yhteisen pohjoismaisen matkailukonseptin luomiseksi.

Mutta kysynkin teiltä, hyvä ministeri: Mitä te aiotte tehdä sille, että Suomen matkailu
sen kansainvälistymisen todella käyttää hyväksi, sen potentiaalin, mitä meillä on? Esimer-
kiksi Aasiasta saamme lukuisia kymmeniä lentokoneita Helsinkiin mutta vain noin joka
kuudes matkustaja jää tänne. Mitä voisimme tälle asialle tehdä?

18.46 Lea Mäkipää ps (vastauspuheenvuoro): Arvoisa puhemies! Suomi nousee vain
työllä, ja tarvittaisiin niitä työpaikkoja. Mutta kysyisin sitä, onko mahdollisesti jo kaikki
tehty vai olisiko tarpeellista lisätä yrittäjien ja korkeakoulujen, yliopistojen yhteistyötä.
Tuntuisi, että he löytäisivät vision, mitä mahdollisia uusia töitä ja sellaisia Suomelle sopi-
via olennaisia töitä löytäisi. Tuntuu, että sieltä löytyisi sitä viisautta ja samalla he tavalla tai
toisella voisivat olla apuna tässä vientiteollisuuteen, koska varsinkin pkt-yrityksille tämä
vienti on hirmuisen vaikeaa.

Jos oikein kuulin, niin sitten Finnveralle on annettu 300 miljoonaa lainavakuuksia ja tar-
koitus on pkt-yrityksille. Mutta kuten tiedetään, Finnverallakin on tämä pkt-käsitys, se ei
ole välttämättä alle 50 henkilön yritykset vaan jopa 500 henkilön. Mutta onko nämä nyt tu-
levat lainavaltuudet juuri tarkoitettu tämmöisille niin sanotuille pkt-yrityksille?

18.47 Timo V. Korhonen kesk (vastauspuheenvuoro): Rouva puhemies! Kuten todettua,
niin erittäin merkittävä, suorastaan massiivinen odotusarvo uusista työpaikoista kohdistuu
biotalouteen. Sen vuoksi meidän täytyy tietysti huolehtia siitä, että tämä yhteiskunta ei kes-
kity liikaa. Tämä kommenttina lähinnä sen takia, että en oikein pitänyt siitä, että valtion ta-
lousarvioesityksessä jossakin vaiheessa ja jossakin kohdassa on liite, jossa sanotaan otsik-
kona, että kaupungistuminen lisää talouskasvun mahdollisuuksia. Eivät kaikki innovaatiot
suinkaan synny kaupungeissa.

Mutta ministerille ihan kysymyksenä: Puhuitte aivan oikein näistä uusista rahoitus-
instrumenteista ja mahdollisuuksista. Osana kasvupolitiikkaa on tietysti myös oikea ajoi-
tus. Meidän pitäisi kyetä tunnistamaan oikea-aikaisesti yhä aikaisemmin ne yritykset, jot-
ka ovat valmiita kansainvälisille markkinoille ja haluavat myös sitten kasvaa. Kysymys
60



Pöytäkirjan asiakohta PTK 43/2015 vp
tästä: (Puhemies koputtaa) Onko tätä tukemisen ajoitusta pohdittu millä tavalla hallituksen
keskuudessa? Mitä elementtejä siihen on tulossa?

18.48 Hanna Sarkkinen vas (vastauspuheenvuoro): Rouva puhemies! Kuten täällä on jo
todettu, niin voimakkaasti aiotaan tukea biotaloutta, mikä on hyvä asia. Mutta on muistet-
tava, että meillä on paljon muitakin aloja, ja menneisyydestä ollaan opittu, ettei kannata ta-
loutta rakentaa yhden kivijalan varaan. Sen Nokia meille jo opetti. Täällä on todettu, että
palveluvienti on iso mahdollisuus, matkailu on iso mahdollisuus, lääketeollisuus on iso
mahdollisuus, arktiseen osaamiseen liittyvät sovellutukset ovat meille iso mahdollisuus.
Onko siis järkevää, että vähennetään voimakkaasti Tekesiltä, VTT:ltä ja yliopistoilta kil-
pailtua tki-rahoitusta ja annetaan sitä takaisin sitten hallituksen valitsemiin tiettyihin kär-
kihankkeisiin, lähinnä biotalouteen? Kannattaako meidän rakentaa yhden kivijalan va-
raan?

18.49 Kaj Turunen ps (vastauspuheenvuoro): Arvoisa puhemies! Minun täytyy nyt ihan
tämän puheenvuoron aluksi todeta edustaja Sarkkiselle, että eihän tässä missään tapaukses-
sa rakenneta yhden kivijalan varaan, hallituksella on käytännössä 26 erilaista toimenpidet-
tä kaikissa näissä kärkihankkeissa. Me käsittelemme nyt oikeastaan TEMin osa-aluetta, ja
biotalous on tässä hetkessä, mistä nyt keskustellaan, tämä merkittävin juttu.

Mutta nyt kun on edustaja Myllerkin paikalla, niin sanoisin sen, että kyllähän puusta
tänä päivänä voidaan tehdä ihan mitä vain: lääkkeitä, muovia ja sairaanhoitotarvikkeita.
Kipsi voidaan korvata puulla, ja kannattaa tutustua tämmöiseen Uusi puu -hankkeeseen.
(Puhemies koputtaa) Ja 15 miljoonaa kuutiota on hallituksen tavoitteena — ei parturoida
metsiä, vaan itse asiassa otetaan metsien kasvusta 75 prosenttia pois, ja siitä huolimatta 25
prosenttia metsät kasvavat, enemmän kuin me käytämme niitä. Tämä ei ole metsien (Pu-
hemies koputtaa) parturointia vaan enemmänkin hoitoa.

18.50 Riitta Myller sd (vastauspuheenvuoro): Arvoisa puhemies! Minun kysymykseni,
johon en saanut kylläkään vastausta ministeriltä, oli juuri se, että miten nostamme puun ja-
lostusastetta ja -arvoa. On tärkeätä, että tuotamme puunjalostusteollisuuden sivuvirroista
biopolttoainetta ja bioenergiaa, mutta on mahdollisuus huomattavasti nostaa jalostusastet-
ta, saada enemmän euroja puukilosta. Ja tätä halusin nimenomaan kysyä: kun tuohon kär-
kihankkeeseen kuitenkin käytännössä on kolmelle vuodelle 200 miljoonaa euroa ja ker-
roin, että olin lukenut, että Stubb oli sanonut, että sillä saadaan aikaiseksi joko kaksi pientä
biojalostamoa tai yksi suurehko biojalostamo, niin millä sitten tehdään tätä muuta.

18.51 Timo Heinonen kok (vastauspuheenvuoro): Arvoisa rouva puhemies! Tässä kes-
kusteltiin aurinkopaneeleista. Meillä on hallitusohjelmaan itse asiassa kirjattu, että aurin-
kopaneeleissa ja tämäntyyppisissä siirrytään kevyempään sääntelyyn, muun muassa ilmoi-
tusmenettelyyn ja näin, ja minun mielestäni se on erittäin tervetullutta.

Meillä on valtava määrä — itse asiassa on arvioitu, että jopa 3 miljardia — erilaisia in-
vestointeja luvituksen ja valitusten takia jumissa, ja meillä on hallitusohjelmaan myös kir-
jattu, että me tulemme rajaamaan valituslupia, säätämään yvan ja erilaisten luvitusten sito-
vat aikarajoitukset ja myös rajaamaan valituslupaa. Kysyisin ministeri Rehniltä, vaikka
tämä osittain varmasti menee ministeri Tiilikaisen osa-alueelle: millä tavalla nämä ovat
etenemässä? Uskon, että tämä kiinnostaa myös teitä elinkeinoministerinä, sillä teidän sek-
61



Pöytäkirjan asiakohta PTK 43/2015 vp
torillanne lähtisi merkittävä määrä hankkeita liikkeelle, jos näissä saisimme nyt nopeasti
päätöksiä aikaan.

18.53 Arto Pirttilahti kesk (vastauspuheenvuoro): Arvoisa rouva puhemies! On hienoa
todeta, että vihreissä on nykyisessä eduskuntaryhmässä useita kotimaista energiaa tukevia
henkilöitä. Edellisen kauden osalta siellä oli useita vastustavia henkilöitä, useita kotimai-
sia energiamuotoja vastustavia — pois lukien oikeastaan hankaussähkö ja lihasenergia,
mitkä vihreät hyväksyivät. (Naurua) Tämä on positiivista kehitystä. Tähän kullakin halli-
tuksella on aina omat ohjelmansa, eli aikaisemmilla hallituksilla ovat olleet nämä SHOKit
ja Inkat ja niihin liittyvät toiminnat. Millä tavalla näitä toimintoja tullaan jatkamaan?

Lisäksi vielä kysyisin tuosta, mihinkä edustaja Wallinheimokin viittasi, näistä elin-
keinopalveluista. Kunnat joutuvat yhä useammin ottamaan myös sitten ely-keskusten osal-
ta ja te-toimistojenkin osalta näitä elinkeinopalveluita. Missä kunnossa ovat Yritys-Suomi-
hankkeet?

Puhemies Maria Lohela: Sitten vielä edustajat Karimäki ja Paloniemi, sen jälkeen minis-
teri Rehn, ja sitten mennään ministeri Lindstömin asioihin.

18.54 Johanna Karimäki vihr (vastauspuheenvuoro): Arvoisa rouva puheenjohtaja! Nyt
täytyy kyllä ihmetellä edustaja Pirttilahden puheenvuoroa. Viime kaudella vihreät ovat aja-
neet hyvin vahvasti bioenergiaa, puuenergiaa, tuulivoimaa, aurinkoenergiaa. Se, mitä
olemme ajaneet koko ajan, on nettomittarointi. Nykyäänhän monet ihmiset haluavat asen-
taa itsellensä aurinkopaneeleja tai pientuulivoimaloita, mutta toisinaan tätä paikalla tuotet-
tua sähköä on enemmän kuin mitä asukas itse kuluttaa — eli talo onkin yliomavarainen —
ja hän haluaisi silloin syöttää sähkön verkkoon. Sähköyhtiöhän toki ottaa verkkoon syöte-
tyn sähkön vastaan mutta ei korvaa sitä kuluttajalle. Toisaalta, kun meillä on nyt jo etäluet-
tavat sähkömittarit, jotka mittaavat reaaliajassa sähkönkulutusta ja -syöttöä, olisi erittäin
tärkeää saada sähkömarkkinalakiin nettomittarointiperiaate: sähkön markkinahinnan mu-
kaan korvattaisiin asukkaalle hänen verkkoon syöttämänsä sähkö. Kysyisin: mitä hallitus
tekee edistääkseen asiaa?

18.55 Aila Paloniemi kesk (vastauspuheenvuoro): Arvoisa rouva puhemies! Täällä on
puhuttu yliopistojen ja korkeakoulujen roolista, ja erittäin hyvä niin, koska uusien tuottei-
den ja palveluiden luomisessa korkeakoulut ovat äärettömän tärkeässä asemassa, muun
muassa biotaloudessa, joka on herättänyt paljon hyviä puheenvuoroja. Mutta ongelma on
kyllä tällä hetkellä ihan oikeasti se, että mikäli esimerkiksi ammattikorkeakouluja halu-
taan tässä innovaatioketjussa käyttää tehokkaammin hyväksi — tästä on tehty kansainvä-
lisiä tutkimuksiakin meillä muun muassa — niin me tarvitsemme kyllä ihan oikeasti pitkä-
kestoista tki-rahoitusta, sen varmistamista. Meillä esimerkiksi Jyväskylän ammattikorkea-
koulu on tehnyt erittäin hyvää työtä biotalouden osalta siellä Luonnonvarainstituutissa, ja
tuo työ vahvistuu koko ajan, mutta tki-rahoituksen tempoilevuus on kyllä se ongelma, kun
pitäisi saada hyviä hankkeita liikkeelle ja näitä uusia tuotteita ja palveluita luotua.

Puhemies Maria Lohela: Ministeri Rehn, vielä 5 minuuttia täältä puhujapöntöstä.
62



Pöytäkirjan asiakohta PTK 43/2015 vp
18.56 Elinkeinoministeri Olli Rehn: Arvoisa rouva puhemies! Arvoisat edustajat, kii-
toksia näistä kysymyksistä ja kommenteista. Lähden liikkeelle niistä puheenvuoroista, jot-
ka olivat kaikkein sitkeimmiltä edustajilta, jotka kysyivät saman asian ainakin toiseen tai
kolmanteen kertaan. Näihin kuuluu edustaja Salonen, joka kommentoi ja kysyi arktisesta
yhteistyöstä, joka on erittäin tärkeä kysymys. Tähän teemaan tuli myös muita kommentte-
ja.

Olemme käynnistämässä arktisen strategian päivitystä tässä kuussa, lokakuussa 2015, ja
voin kertoa kahdelta sektorilta esimerkin. Liikenne- ja viestintäministeriöllä on valmiste-
lussa arktinen osaamiskeskus, joka verkottaisi suomalaisten yritysten osaamista tällä ken-
tällä, auttaisi niiden markkinoinnissa ja sitä kautta edistäisi suomalaisten menestymistä
arktisella alueella. TEMin kentällä Tekesin alla on käynnistynyt 100 miljoonan euron tut-
kimusohjelma nimeltään Arktiset meret, jossa pyritään edistämään tämän alan innovaati-
oita, yritysten tuote- ja palveluideoita. Tähän liittyen tuli kysymyksiä myöskin Venäjästä,
ja on tietysti selvää, että arktiseen yhteistyöhön liittyy Venäjä, siihen liittyy Yhdysvallat ja
se on kansainvälisen politiikan asialistalla hyvin korkealla tällä hetkellä. Suomellahan tu-
lee olemaan ensi vuonna puheenjohtajuus tällä kentällä. Itse asiassa vetovastuu on ulkomi-
nisteriöllä, ja toivonkin, että voitte käydä varsinkin Venäjään liittyvää keskustelua ulkomi-
nisteri Soinin kanssa, koska hän vastaa hallituksen työnjaon mukaisesti näistä kysymyksis-
tä.

Sitten oli edustaja Myller, joka kommentoi ja kysyi koskien puun käyttöä, puun hyödyn-
tämistä. Tältä osin meillä on itse asiassa eri momentteja samassa pääluokassa ja eri osia sa-
massa kärkihankkeessa. Eli silloin, kun todetaan, että tästä 100 miljoonan euron uudistu-
van energian lisätuesta voidaan käynnistää yksi isompi tai useampi keskisuuri biojalosta-
mo tai muu bioenergialaitos, niin se tulee eri momentilta kuin tutkimus-, kehitys- ja inno-
vaatiorahoitus, joka on kärkihankkeessa eritelty erikseen, ja sillä pyritään saamaan puun
jalostusarvoa kohotettua ja muutenkin tietysti puun tuottamaa lisäarvoa nostettua. Olen itse
vahvasti sillä kannalla, että meidän tulee parantaa kykyämme hyödyntää puuta ja metsää
saamalla siitä entistä korkeampaa jalostusarvoa, mutta se on vaikea laji, ja meillä riittää
metsissä kyllä kasvua sekä korkeamman jalostusasteen tuotteisiin että myös uusiutuvan
energian tuotantoon. Eli me hakkaamme tällä hetkellä ehkä 60—70 prosenttia vuosittaises-
ta kasvusta, ja meillä on siltäkin kannalta katsoen edellytyksiä sekä uusiutuvan energian
tuotantoon että puun monipuoliseen hyödyntämiseen.

Sitten edustaja Skinnari kysyi ja kommentoi matkailusta. Viittaan Visit Finland -toimin-
taan, joka on hyvin tärkeä osa Team Finlandin työtä. Tältä osin tietysti on hyvin tärkeää,
että kykenemme säilyttämään ja vahvistamaan Helsinki-Vantaan asemaa tärkeänä risteys-
asemana Aasiaan, ja se liittyy tietysti sekä Finavian, Helsinki-Vantaan lentoaseman että
Finnairin kehittämiseen.

Edustaja Mäkipää kysyi Finnveran 300 miljoonan euron lisälainavaltuuksista. Olette ai-
van oikeassa. Se on nimenomaan suunnattu pk-yrityksille tai, kuten totesitte, pkt-yrityksil-
le, elikkä siinä on vahva painotus teollisuudessa toimiville pk-yrityksille, mutta totta kai
sitä voidaan myöntää myöskin palveluyrityksille, varsinkin, koska rajat ovat nykyisin en-
tistä hämärämmät.

Sitten edustaja Parviainen kysyi ja kommentoi kuljetustuesta. On hyvin tärkeää, että me
kykenemme parantamaan elinkeinoelämän edellytyksiä myöskin muualla Suomessa kuin
eteläisessä Suomessa. Tältä osin totean vain sen, että meidän julkisen talouden rajoitteem-
me ovat sellaisia tällä hetkellä, että ei olisi kovin realistista luvata mitään merkittävää nou-
63



Pöytäkirjan asiakohta PTK 43/2015 vp
sua kuljetustukeen. (Puhemies koputtaa) On hyvin tärkeää, että kykenemme huolehtimaan
liikenneverkon korjausvelasta, kehittämään biotaloutta, vahvistamaan talouden perustaa
maakunnissa (Puhemies koputtaa) ja sitä kautta huolehtimaan siitä, että meillä on vahva lii-
kenneverkko ja sitä kautta myöskin kunnon logistiset yhteydet maakunnista. — Kiitoksia. 

Puhemies Maria Lohela: Sitten siirrymme ministeri Lindströmin esittelypuheenvuoroon,
5 minuuttia.

19.02 Oikeus- ja työministeri Jari Lindström: Arvoisa rouva puhemies! Elinkeinomi-
nisteri kuvasi varsin hyvin sitä talouden toimintaympäristöä, jossa painimme tavoitteidem-
me ja ongelmiemme kanssa, joten en lähde niitä toistamaan. Sitä vastoin pureudun hieman
tarkemmin heikon talouskehityksen mukanaan tuomaan vaatimattomaan työllisyyskehi-
tykseen. 

Viime vuosina heikkoa talouskasvun vuotta on seurannut aina heikko talouskasvun vuo-
si. Kun tämä kaava on toistunut valitettavan monta kertaa, niin olemme nykyisessä tilan-
teessa, jossa työllisyyskehityksemme on heikkoa. Valtiovarainministeriö arvioi, että kulu-
vana vuonna työttömyysaste kohoaisi peräti 9,6 prosenttiin, jossa on kasvua viime vuoteen
verrattuna 1,1 prosenttiyksikköä. Vuodelle 2016 ennuste on 9,4 prosenttia, joten huonoon
työllisyystilanteeseemme ei ennusteta löytyvän pikaista parannuslääkettä.

Muutama sananen tämän hetken tilanteestamme.
Työ- ja elinkeinotoimistoissa oli viime kuun lopussa lähes 350 000 työtöntä työnhaki-

jaa. Määrä on valtavan suuri, se on yli 27 000 henkilöä enemmän kuin vuosi sitten. Olem-
me eduskunnassa useaan otteeseen puhuneet nuorista, pitkäaikaistyöttömistä, yli 50-vuo-
tiaista työttömistä työnhakijoista. Tällä hetkellä tilanne on se, että nuoria, alle 25-vuotiaita
työttömiä työnhakijoita on 48 300, joka on 4 500 nuorta enemmän kuin vuosi sitten. Yhtä-
jaksoisesti yli vuoden työttöminä olleita on 112 000, joka on 21 000 henkilöä enemmän
kuin vuosi sitten, ja yli 50-vuotiaita työttömiä 125 600, joka on 8 700 enemmän kuin vuosi
sitten. Kaikki nämä luvut ovat aivan liian suuria, ja kuten olen useampaan otteeseen toden-
nut, olen valmis tekemään kaiken mahdollisen tämän tilanteen helpottamiseksi.

Kun tämän työllisyystilanteen hoitamisen yhdistää siihen tosiasiaan, että meidän on sa-
malla saatettava maamme julkinen talous kestävälle pohjalle, niin saamme ratkoa todella
haastavaa ongelmaa. Hallitusohjelman mukaisesti valmistelemme painopisteen muutosta
passiivisista toimenpiteitä enemmän aktiivitoimenpiteisiin. Työttömyysturvaa on pystyttä-
vä käyttämään nykyistä aktiivisemmin esimerkiksi starttirahana tai palkkatukena.

Työ- ja elinkeinoministeriön pääluokasta vastuulleni kuuluvat erityisesti työllisyys- ja
yrittäjyyspolitiikkaan, yritysten toimintaympäristöön, markkinoiden sääntelyyn ja työelä-
mään liittyvät määrärahat sekä kotouttaminen. Julkisten työvoima- ja yrityspalveluiden
määrärahaksi esitetään 558 miljoonaa euroa. Osana hallituksen kärkihankepanostuksia
momentille on lisätty 5 miljoonaa euroa vuodelle 2016 yksityisten työnvälityspalveluiden
tarjonnan lisäämiseen. Työ- ja elinkeinopalveluiden digitalisaatioon esitetään lisämäärära-
haa yhteensä 20 miljoonaa euroa, joka jakautuu tasaisesti vuosille 16 ja 17. Työelämä 2020
-hanketta jatkamme vaalikauden ajan vajaan miljoonan euron vuotuisella panostuksella.
Osa täysin välttämättömistä valtionhallinnon sopeutustoimista kohdentuu myös niihin mo-
mentteihin, joista vastaan. Osana säästöjä yritysten kehittämishankkeisiin käytetty avus-
tusvaltuus lakkaa vuoden 2016 talousarviossa.
64



Pöytäkirjan asiakohta PTK 43/2015 vp
Tähän loppuun muutama sananen vastuullani olevaan kotouttamiskokonaisuuteen. Ti-
lanne turvapaikanhakijoiden kasvun suhteen on hyvin meidän kaikkien tiedossa. Olemme
täysin uuden tilanteen edessä, ja tilanteen kokonaisvaltainen ja hallittu hoitaminen on en-
siarvoisen tärkeää. Meidän on varmistettava oleskeluluvan saaneille henkilöille kuntapaik-
ka sujuvasti ja nopeasti. Tavoitteena on, että kuntiin muuttaminen tapahtuu hallitusti, ei
hallitsemattomasti. Kunnille maksettavaan kotouttamiskorvaukseen esitämme ensi vuo-
den talousarvioon reilua 141:tä miljoonaa euroa, jossa on lisäystä kuluvan vuoden varsi-
naiseen talousarvioon verrattuna vajaat 47 miljoonaa euroa.

Arvoisa puhemies! Tässä keskeisimpiä kokonaisuuksia vastuullani olevista talousarvio-
asioista. Odotan mielenkiintoista keskustelua ja asiallisia kysymyksiä, ja saatte sitten asi-
allisia vastauksia. — Kiitoksia.

Puhemies Maria Lohela: Pyydän niitä edustajia ilmoittautumaan, jotka haluavat osallis-
tua keskusteluun.

19.07 Tarja Filatov sd (vastauspuheenvuoro): Arvoisa puhemies! Tiedän, että tällaisena
aikana ei ole helppoa olla työministeri, eikä varsinkaan sellaisessa hallituksessa, joka voi-
makkaasti leikkaa työllisyyspolitiikan määrärahoja. Siinä mielessä on ilahduttavaa, että
ministeri miettii sitä, miten työttömyysturvaa voitaisiin käyttää aktiivisemmin, koska sil-
loin saamme tätä lähes 6 miljardin passiivista pottia siirrettyä sinne aktiiviselle puolelle,
jonka osuus tällä hetkellä on noin kymmenisen prosenttia.

Mutta se, mikä minua hämmästyttää, kun tätä budjettia lukee tarkemmin, on se, millai-
sia valintoja te olette tehneet näiden käytettävissä olevien rahojen suhteen. Jos katsotaan
valtion tukityöllistämistä, kuntien tukityöllistämistä, yrityksiin työllistämistä ja starttira-
haa: Me kaikki tiedämme, että yksityiselle sektorille työllistäminen ja starttiraha ovat niitä
tehokkaimpia välineitä. Mutta kun katsoo tätä kehitystä, niin näyttää siltä, että nimen-
omaan starttirahassa volyymit laskevat voimakkaasti ja nimenomaan yksityiselle puolelle
suunnatuissa tukirahoissa volyymit laskevat voimakkaasti. Me tiedämme viime vuoden to-
teutuman, tämän vuoden toteutumaa (Puhemies koputtaa) emme tiedä, mutta esimerkiksi
valtion tukityöllistämisestä (Puhemies koputtaa) leikataan huomattavasti vähemmän kuin
starttirahasta. Itse olisin ajatellut tuon volyymin toisinpäin.

19.08 Hannakaisa Heikkinen kesk (vastauspuheenvuoro): Arvoisa puhemies! Yritin jo
tätä kysyä ministeri Orvolta aikaisemmin, mutta tuntui, että hän vähän ehkä väärin ymmär-
si, tästä kotouttamisasiasta. Hän puhui näistä välittömistä vastaanottokeskuksista ja kunti-
en myönteisestä suhtautumisesta näihin. Mutta oma huoleni koskettaa nimenomaan sitä,
että kun ihminen saa myönteisen päätöksen, niin mitenkä me saisimme kunnat mukaan sii-
hen, että näitä uusia koteja löytyisi muualta kuin täältä Ruuhka-Suomesta.

Toinen kysymys: Miten me pystyisimme ehkäisemään sen kehityksen, mikä on nähtä-
villä esimerkiksi Ruotsissa ja jo osin Suomessa, sen, että ihmiset eivät halua jäädä näihin
kuntiin vaan valuvat tänne ja tulee sitten voimakkaampaa eriytymistä. Miten me pystyi-
simme tukemaan kuntia, kuntalaisia ja näitä yhteisöjä, että siellä se kotoutuminen aidosti
onnistuisi?

19.09 Leena Meri ps (vastauspuheenvuoro): Arvoisa puhemies! Kiitoksia esittelystä mi-
nisterille. Muutama kysymys.
65



Pöytäkirjan asiakohta PTK 43/2015 vp
Olin tuossa Valtiontalouden tarkastusviraston neuvottelukunnassa, ja siellä käytiin vuo-
sikertomusta läpi, ja siellä ylijohtaja Marko Männikkö esitteli tutkimuksia siitä, että maa-
hanmuuttajien työttömyysaste on kolminkertainen koko väestöön verrattuna, ja siellä tuli
keskustelua siitä, että olisi hyvä ottaa enemmän yksilöinä huomioon nämä työllistämistar-
peet. Itse olen oikeastaan sitä mieltä, että voitaisiin alkaa myös keskustella siitä, että eri
maahanmuuttajaryhmät, eri maista tulevat ihmiset, työllistyvät eri lailla, koska heillä on
erilainen tausta ja erilainen oppiminen taustalla ja muuta. On vähän vaarallista puhua aina
maahanmuuttajista, koska me emme koskaan voi ratkaista ongelmaa, jos me puhumme
vain tietystä massasta. Meillä on hyvin erilaista osaamista. Mitä tämän eteen on suunnitel-
tu?

Kiitän siitä, että tuomioistuimen hätä on huomattu ja sinne on laitettu lisäraha. Voin täs-
tä puhua myöhemmin lisää, mutta kiitän ministeriä — koska se on meidän oikeusvaltion
tae, että meillä on riittävät resurssit tuomioistuimessa — että sinne on tulossa lisäraha.

Puhemies Maria Lohela: Oikeusministeriön alaan päästään sitten ensi tiistaina.

19.10 Merja Mäkisalo-Ropponen sd (vastauspuheenvuoro): Arvoisa puhemies! Tutki-
musten mukaan nuorella, joka on yli 3 kuukautta toimettomana, on suuri syrjäytymisriski.
Nuorisotakuu ei varmaankaan onnistunut täydellisesti, mutta sen avulla onnistuttiin pitä-
mään nuorten pitkäaikaistyöttömyys suhteellisen hyvin kurissa. Suomessa on tähän saak-
ka ollut Euroopan pienin nuorten pitkäaikaistyöttömyys mutta nyt tämä tilanne on huono-
nemassa nopeasti. Hallitus on omissa arvioinneissaankin arvioinut nuorten pitkäaikaistyöt-
tömyyden lisääntyvän ja pitkittyvän.

Nuorisotakuun hyvistä keinoista otan esille esimerkiksi Sanssi-kortin, joka on nyt lop-
pumassa, tai lopetettu, ja tiedän henkilökohtaisesti monta nuorta, jotka työllistyivät Sanssi-
kortin avulla. Useampi työnantaja on tämän syksyn aikana sanonut minulle, että juuri kun
opittiin hyödyntämään Sanssi-korttia, niin se lopetettiin. Oletteko ajatellut Sanssi-kortin
jatkoa?

Toinen kysymys: miten käy etsivän nuorisotyön, jonka avulla viime kauden aikana löy-
dettiin ainakin 15 000 nuorta, hukassa ollutta nuorta, joille sitten rakennettiin (Puhemies
koputtaa) osallistava jatkopolku?

19.11 Antti Häkkänen  kok  (vastauspuheenvuoro):  Arvoisa rouva puhemies! Hyvät
TEMin ministerit! Työllisyydestä on puhuttu koko viikko täällä ja kaivattu investointeja ja
matalampaa kynnystä työllistää. Tiedämme kaikki, että käytännössä uudet työpaikat syn-
tyvät yhä voimakkaammin pk-yrityksiin. Niitten kaksi keskeisintä ongelmaa liittyvät ra-
hoitukseen ja siihen, että pystyttäisiin sopimaan paikallisella tasolla paremmin. Rahoituk-
sen puolella pankkikeskeisyys on vielä iso ongelma, ja meidän pitäisikin pystyä käytän-
nössä TEMin aloitteella tai sitten VM:n aloitteella käynnistämään vielä voimakkaampi ja
perusteellisempi yritysverouudistus, jossa käytännössä otettaisiin 90-luvun mallia Suo-
men kannustavasta yritysverouudistuksesta tai Viron-tyyppisestä yritysveromallista, in-
vestointivarauksiin liittyvistä veromalleista. Toivon, että TEMin ministerit ovat tässä ak-
tiivisia, vaikka varsinaisesti veropolitiikka ei teille kuulu suoraan. Mutta tämä on yksi kes-
keisimpiä.

Toinen puoli, paikallinen sopiminen ja matalampi kynnys palkata ihmisiä. Saksassa on
pystytty ottamaan työelämän piiriin ja kotouttamaan valtava määrä maahan muuttaneita ih-
66



Pöytäkirjan asiakohta PTK 43/2015 vp
misiä (Puhemies koputtaa) ja turvapaikanhakijoita. Mitkä ovat ne keinot, millä konkreetti-
sesti TEMin ministerit edistävät maahanmuuttajien pääsyä oikeaan työelämään?

19.13 Hanna Halmeenpää vihr (vastauspuheenvuoro): Arvoisa puheenjohtaja! Pohdis-
keluni menee osittain varmasti myös ministeri Rehnin ja Tiilikaisen tontille mutta liittyy
myös vakavasti työhön. Suurista summista puhutaan, niin kuin puhuttiin energiassakin:
100 miljoonaa uusiutuvan tukemiseen ja niin poispäin. Vertailun vuoksi muuten Outokum-
pukin tarvitsee jostain varmaan 250 miljoonaa sijoittaakseen ne täysin markkinaehtoisen
toiminnan vastaisesti Fennovoimaan. Mutta suurista summista on totuttu silloinkin keskus-
telemaan, kun puhutaan siitä, että sellutehtaita lakkautetaan ja it-alalla tapahtuu laajoja ir-
tisanomisia, jolloin tukea tarvitaan.

Nyt kun suomalaisen tilallisen maauskoa koetellaan sillä tavoin, että osalla maitotilalli-
sista 70 prosenttia bruttotuloista uhkaa hävitä itänaapurin Ukraina-kommellusten vuoksi
sinänsä ihan oikean pakotepolitiikan seurauksena, niin mikäli maanviljelijät eivät tässä ti-
lanteessa saa apua, elinkelpoisia tiloja uhkaa mennä nurin, ja työpaikkoja maaseudulta hä-
viää. (Puhemies koputtaa) Missä viipyy maatalouden muutosturva- ja rakennetukipaketti?
Nämäkin työpaikat pitää turvata.

19.14 Hanna Sarkkinen vas (vastauspuheenvuoro): Arvoisa puhemies! Maailmalla ja
Suomella trendi on se, että työpaikkoja häviää matalan koulutustason ammateista ja uusia
työpaikkoja syntyy pääasiassa korkean koulutuksen aloille. Hallitusohjelmassa ja tässä
budjetissa leikataan koulutuksesta ja maisterien määrää vähennetään 20 prosentilla, tai se
on tavoitteena. Näettekö työministerinä ristiriitaa, tai onko pelkoa siitä, että tulevaisuudes-
sa ei välttämättä saada koulutettua työvoimaa syntyviin korkean koulutusalan työpaikkoi-
hin tai että ei saada muunto- ja täydennyskoulutusten kautta? Onko siellä riittävästi resurs-
seja, että ihmiset, jotka menettävät työpaikkansa, saavat uuden työn? Onko tämmöinen
kohtaanto-ongelma kuinka iso ja akuutti pelko?

Sitten esitän pahoitteluni siitä, että minulla oli tässä muistilaput sekaisin ja esitin vahin-
gossa ministeri Rehnille palkkatukikysymyksen, joka oli tarkoitettu ministeri Lindströmil-
le, mutta te varmasti muistattekin sen. Ja te puhuitte sitten tästä, että on tarkoitus, että voi-
taisiin aktiivisemmin käyttää tätä työmarkkinatukea. Koskeeko se myös starttirahoja ja al-
kavia yrityksiä? Starttirahojen riittävyys on nyt yksi pelko ensi vuodelle.

19.15 Anders Adlercreutz r (vastauspuheenvuoro): Värderade fru talman! Tänään on
paljon puhuttu kilpailukyvystä. Jotta meillä olisi parempi kilpailukyky, on oleellista, että
me saamme koko meidän työmarkkinapotentiaalin käyttöön. Se tarkoittaa, että tasa-arvo-
kysymykset ovat tärkeät. Nyt tässä niin sanotussa kilpailukykypaketissahan oli kädenojen-
nus äitien työnantajille kertaluonteisen maksun muodossa, mikä on hyvä asia ja hyvä en-
simmäinen askel, mutta se ei kuitenkaan muuta rakenteita. Jotta saataisiin rakenteita muu-
tettua, niin pitäisi uudistaa vanhempainvapaa niin, että nämä jaksot jaettaisiin tasapuoli-
semmin isien ja äitien välillä. Tämä edistäisi naisten asemaa työmarkkinoilla ja myöskin
naisvaltaisten alojen työnantajien asemaa. Onko ministeriöillä suunnitelmissa tehdä van-
hempainvapaalle jotain?

19.16 Pia Viitanen sd (vastauspuheenvuoro): Arvoisa rouva puhemies! Ministeri aloitti
puheensa puhumalla näistä synkistyvistä, todella huolestuttavista työttömyyslukemista.
67



Pöytäkirjan asiakohta PTK 43/2015 vp
Me olemme puhuneet täällä jo pitkään siitä, miten saadaan uusia työpaikkoja. Tosiaan oi-
keastaan jo edellisen ministerin toimialaan kuului. Mehän olemme muun muassa viimeksi
tänään peräänkuuluttaneet sitä miljardin luokan kasvurahastoa, mitä arvoisa keskusta koko
viime kauden piti ratkaisuna. Olisin tietenkin toivonut, että tästä kirjasta olisi sinne löyty-
nyt ratkaisu.

Mutta mitä tulee tähän työllisyysasiaan: me tarvitsemme sekä työpaikkoja että työllistä-
mistoimia. Se iso huoli on nyt se, arvoisa ministeri Lindström, että tosiasia on, että te leik-
kaatte tässä tilanteessa työllisyysmäärärahoja. Meillä on lisätalousarvio, missä esitetään li-
sää tälle vuodelle, mutta liian vähän. Siitä keskustelemme ensi viikolla lisää. Mutta nyt
tämä ensi vuoden taso: Ministeri Lindström, kun toimitte perussuomalaisen eduskuntaryh-
män puheenjohtajana, teidän vaihtoehtobudjetissanne oli lisäystä plus 75 miljoonaa esitet-
tynä, ja nyt se on muuttunut miinusmerkkiseksi, miinus 50 miljoonaa. (Puhemies koput-
taa) Haluaisin kyllä kuulla vastauksen, miten tämä on mahdollista tässä työllisyystilantees-
sa — yhdistettynä siihen, että myös nuorisotakuu vedetään alas.

19.17 Touko Aalto vihr (vastauspuheenvuoro): Arvoisa rouva puhemies! Tiedustelisin
työministeri Lindströmiltä seuraavaa: miten olisi ennen kaikkea pienten yritysten kohdalla
ajatus siitä, että jos minä vaikka palkkaisin yhden henkilön firmana yhden henkilön, niin
saisin hänestä koituvat sivukulut vuodeksi pois? Tämä auttaisi hyvin paljon nimenomaan
pieniä yrityksiä kasvamaan ja auttaisi työllisyystilanteeseen huomattavasti.

Toinen asia on se, että viime vaalikauden aikana tehtiin hyvät puskurit, 300 euron pus-
kurit, nimenomaan työmarkkinatukeen ja asumistukeen, mutta ennen kaikkea toimeentu-
lotuessa yhä on tämä vahva kannustinloukku. Olisiko mahdollista, että tämä 300 euron
puskuri osoitettaisiin myös sinne toimeentulotukeen, jotta yhä useampi ihminen voisi ot-
taa edes sen pienen pätkän työtä vastaan, näin perustuloa odotellessa?

Puhemies Maria Lohela: Ja vielä edustajat Savio ja Paloniemi, ja sitten ministeri Lind-
strömille.

19.18 Sami Savio ps (vastauspuheenvuoro): Kiitos, arvoisa puhemies! Hallitus on tuonut
eduskunnalle monia, monia hyviä esityksiä, ja niillä varmasti saadaan suomalaista elinkei-
noelämää ja työmarkkinoita kehitettyä. 

Mutta itse kaipaisin vielä hieman suurempiakin uudistuksia, ja tässä äsken edustaja Häk-
känen toi ansiokkaasti esille muun muassa Viron yritysveromallin. Tässä mallissahan yri-
tysten kirjanpidollisesta tuloksesta ei vielä veroteta vaan ainoastaan ulosjaettavista voitois-
ta. Mielestäni tämä on ainakin Virossa erittäin hyvin tuonut lisää investointeja ja myös li-
sää työpaikkoja. Ja haluaisin kysyä vielä nyt paikalla olevilta ministereiltä, onko hallituk-
sessa mahdollisesti keskusteltu tämän mallin käytöstä, varsinkin nyt, kun meillä on halli-
tusohjelman mukainen vahva kokeilukulttuuri.

19.20 Aila Paloniemi kesk (vastauspuheenvuoro): Arvoisa rouva puhemies! Nuorisota-
kuu ei ollut suinkaan niin onnistunut kuin täällä salissa monesta suusta on julistettu. Nimit-
täin Valtion taloudellinen tutkimuskeskus teki selvityksen nuorisotakuusta ja yhteiskunta-
takuusta ja totesi, että työllistämisvaikutukset olivat äärettömän heikot. Tämä on ihan fak-
taa nyt eikä vain mutua. Kaiken lisäksi: Ketä se vähän auttoi? Niitä, joilla oli jo koulutus ta-
kana, hiukan auttoi, mutta niitä nuoria, joita meillä on todella paljon ja joitten puolesta
68



Pöytäkirjan asiakohta PTK 43/2015 vp
huolta täällä on nyt kannettu, ovat tietysti ne nuoret, joilla ei ole koulutusta lainkaan. Eivät
yhteiskuntatakuu eikä nuorisotakuu auttaneet ollenkaan näitä ilman koulutusta olevia nuo-
ria. 

Tämähän tarkoittaa tietenkin sitä edelleenkin, että me tarvitsemme räätälöityjä malleja
juuri niille nuorille, joilla on elämänhallintaongelmia, joilla on mielenterveysongelmia ja
niin edelleen. Heitä pitää kuntouttaa, heitä pitää ohjata niihin opintoihin ja työpajatoimin-
taan — vasta sen jälkeen kun perusasiat ovat kunnossa. Vamos-palvelukokonaisuus Hel-
singin Diakonissalaitoksella on yksi hyvä malli, jota kannattaisi suosia, ja sitä kannattaisi
monistaa (Puhemies koputtaa) tälläkin kaudella. 

Puhemies Maria Lohela: Nyt ministeri Lindström, 3 minuuttia, ja sitten jatketaan keskus-
telua.

19.21 Oikeus- ja työministeri Jari Lindström: Arvoisa rouva puhemies! Kiitoksia hy-
vistä puheenvuoroista. 

Edustaja Filatov: Rakentavaa palautetta mutta myös samalla kritiikkiä. On tietenkin vai-
keaa toimia tämmöisessä toimintaympäristössä, missä me nyt olemme, eli kun rahoja vä-
hennetään. 

Täällä edustaja Viitanen sanoi, että tunnustakaa, että olette leikanneet työllisyysmäärä-
rahoja: totta kai, minähän sanoin sen ääneen tuossa, näin on. (Pia Viitanen: En minä sano-
nut, että tunnustakaa, vaan miksi!) — Minä sanoin senkin puheenvuorossani, että me olem-
me semmoisessa tilanteessa, että joka paikasta joudutaan vetämään rahoja pois, ja siinä on
se tausta, missä me vaan menemme.

Edustaja Heikkinen kysyi tästä kotouttamisesta, miten saadaan kunnat paremmin mu-
kaan, miten kuntia tuetaan. No, tämä on semmoinen momentti, mikä on tietysti minun vas-
tuullani tämäkin, ja tästä asiasta ollaan nyt keskusteltu, monista toimenpiteistä, millä voi-
daan nopeuttaa sitä siirtymistä tähän suomalaiseen yhteiskuntaan. Se paras kotouttaminen
on se työllistyminen. Se on se vastaus. Mutta kun samaan aikaan meillä on kantaväestössä
jo työttömyys niin kovaa, niin tämä on valtava haaste. Mutta täältä turvapaikkaa hakevien
ja oleskeluluvan saavien joukossa on varmasti ihmisiä, joilla on paljon osaamista, ja tä-
nään olen keskustellut sisäministeri Orpon kanssa juuri siitä ideasta, että mahdollisimman
aikaisessa vaiheessa saataisiin tämä heidän osaamisensa, koulutuksensa tietoon. Me tie-
dämme, että siellä on jo potentiaalia. Ja sitten on tietysti tuota toista porukkaa, jota täytyy
vähän kouluttaa enemmän, että saavat töitä.

Edustaja Aalto heitti idean siis siitä, että voisiko sivukulut vuodeksi heittää pois ja tällä
tavalla saataisiin työllisyyttä. Nämä kaikki ideat ovat hyviä, ja näitä ilman muuta pohdi-
taan. Kun meillä on tämä kokeilukulttuuri — emme me nyt täysin siihen nojaa, että me pel-
kästään kokeilemme, mutta se on yksi tapa toimia, ja me olemme ministeri Vehviläisen
kanssa puhuneet siis siitä — kun hänellä on vastuullaan nämä kokeilut — ja siellä voi olla
yksi sateenvarjo, joka on nimenomaan työllisyys, ja sen alle mahtuu näitä ideoita ja ajatuk-
sia. En ammu näitä alas, koska me tarvitsemme niitä uusia ideoita. Tämä 300 euron suo-
jaosa oli hyvä suunta ja hyvä ratkaisu viime vaalikaudella. 

Puhuitte myös kannustinloukuista, ja ne ovat yksi kärkihanke, joka on minun vastuulla-
ni, ja täytyy tietenkin katsoa, miten me saamme ihmiset töihin ja miten voidaan sosiaali-
turvaa ja työntekoa yhdistää. Kaikkea tämmöistä tässä puuhaillaan. Kiire on, eikä Hakulis-
ta näy.
69



Pöytäkirjan asiakohta PTK 43/2015 vp
Edustaja Savio kyseli, onko hallituksen sisällä puhuttu tästä Viron yritysveromallista.
Kyllä on, asiaa selvitetään. Tämä on yksi nimenomaan semmoinen idea, mikä oli varsinkin
vaalikeskusteluissa paljon esillä, ja ei toivottavasti turhaan.

Ja vielä edustaja Paloniemi, tämä nuorisotakuu: Minäkin olen lukenut näitä raportteja,
että vaikka nuorisotakuu ideana on erittäin hyvä ja siellä on hyviä juttuja — ja sitä ei olla
lopettamassa, sitä ollaan vain kehittämässä toiseen suuntaan — ei se mikään täydellinen
ole, niin kuin täällä nyt on tunnustettu. Sitä täytyy vain kehittää niiltä osin, mitkä olivat hy-
viä juttuja. Otetaan ne sieltä käyttöön ja kehitetään siihen yhteisötakuun suuntaan.

19.24 Antti Rinne sd (vastauspuheenvuoro): Arvoisa puhemies! Täällä on puhuttu tä-
mänkin päivän aikana Rinteen mallista liittyen tähän aktiiviseen työttömyyspäivärahan
käyttöön. 

Minä konkretisoin sitä esitystä nyt sillä tavalla, että kun täällä momentissa 32.30.51 on
tämä 240 miljoonaa euroa, joka maksetaan nyt palkkatukena eri osa-alueille, niin se esitys
tarkoittaa käytännössä sitä, että sieltä automaattivakauttajan puolelta työttömyysturvan pe-
rusosaa käytettäisiin suoraan korvaamaan tätä rahaa. Se ei ihan yks yhteen mene sen takia,
että 705 euroa on se työttömyyspäivärahojen yhteenlaskettu määrä kuukaudessa ja palkka-
tuen maksimi on vaikeasti työllistyville 2 000 euroa, mutta tästä löytyisi merkittävä määrä
säästöä, josta voisi löytyä sitten lisärahoitusta tuonne työllistämistuen puolelle sillä taval-
la, että saadaan entistä enemmän ihmisiä töihin. Tällä saisi tuhansia ihmisiä, nyt palkkatu-
en tarpeessa olevia ihmisiä, nopeasti töihin. Miksette te käytä tätä ideaa?

19.25 Tarja Filatov sd (vastauspuheenvuoro): Arvoisa puhemies! Mielestäni tämä passii-
visen rahan aktiiviseksi rahaksi siirtäminen on tietyllä tavalla sellainen taikatemppu, joka
toimii, koska nyt me budjetoimme kahteen kohtaan. Toinen on kehyksen ulkopuolella, ja
sitä saa kulua vaikka kuinka paljon, ja toinen on kehyksen sisäpuolella, ja siellä on katto
vastassa ja rahat loppu tälläkin hetkellä.

Mutta mitä tulee tähän nuorisotakuuseen ja siihen, että pitää nämä kaikkein vaikeim-
massa asemassa olevat ihmiset ja tavallaan ne ihmiset, joilla ei ole perusasiat kunnossa,
nostaa etusijalle: näin juuri pitää tehdä, koska vasta sitten päästään kiinni työllistämistoi-
miin. Mutta ongelma on se, että yksi parhaista välineistä on etsivä nuorisotyö ja nyt sillä-
kin puolella iskee voimakas leikkuri. Se kuuluu opetusministeriön puolelle eikä siinä mie-
lessä ole tämän keskustelun aihe, mutta se on mielestäni iso kysymysmerkki. Mutta jos
ajattelemme nuoren työllistymistä, niin suurin ongelmahan on se ensimmäisen työpaikan
saaminen koulutuksen jälkeen: kun ei ole työkokemusta, ei pääse töihin. Siinä tämä työmi-
nisteriön puolella oleva nuorisotakuu, joka on käyttänyt palkkatukea (Puhemies koputtaa)
ja muita välineitä, on ollut tehokas ja estänyt nuorten pitkäaikaistyöttömyyttä.

19.26 Markku Pakkanen kesk (vastauspuheenvuoro): Arvoisa rouva puhemies! Niin
kuin ministeri Lindström omassa puheenvuorossaan kertoi, haasteellinen toimintaympäris-
tö ja heikko työllisyystilanne ovat tälle tilanteelle tyypillisiä, ja hän aidosti tunnusti, missä
mennään tässä työllistämisrahan tilanteessa.

Täällä on esitetty monta tämmöistä tukimahdollisuutta työllistämiseen, mutta kokemuk-
sesta voin sanoa, että palkkatuki on toimiva järjestelmä. Sillä pystytään aidosti työllistä-
mään ihminen tai ihmisiä, kun on työtä tarjolla. Meillä ongelma on vain tietenkin Suomes-
sa se, että meillä ei ole tällä hetkellä riittävästi työpaikkoja tarjolla. Semmoisia työllistäviä
70



Pöytäkirjan asiakohta PTK 43/2015 vp
toimenpiteitä, millä ei aidosti saada ihmisiä sitten tietenkään järkeviin töihin, mielestäni ei
pidä niinkään tavoitella vaan tällä palkkatuella pitäisi pystyä löytämään ne paikat. Mutta
me tarvitsemme nyt yrittäjiä Suomeen tässä asiassa.

19.27 Timo Heinonen kok (vastauspuheenvuoro): Arvoisa rouva puhemies! Nuorisota-
kuuta ei olla todellakaan ajamassa alas, toimintaa jatketaan osin budjettirahoituksen mutta
myös kasvupanosten kautta, ja vuosittain tuo 30 miljoonaa rahaa käytetään siihen. Nuo-
risotakuulla on saatu paljon hyvää aikaan, mutta siitä huolimatta ei nuorisotyöttömyys ole
helpottanut, ja on hyvä, että silloin tehdään myös uudistamista. Yksi sellainen oleellinen
asia on ollut se, että sellaista selkeää vastuuhenkilöä ei ole nuorisotakuussa ollut, ja sehän
nyt tulee. Nuorisotakuusta kehitetään malli, jossa vastuu nuoresta on yhdellä taholla, ja oh-
jaamopalveluita levitetään valtakunnallisiksi. On hyvä, että myös tehdään uudistuksia sil-
loin, jos ei saada aikaiseksi sitä tulosta, mitä varten sinänsä hyvä nuorisotakuu on alun pe-
rin tehty, ja kyllä minä kannustan tämäntyyppisiin uudistuksiin. Mutta on totta, että mää-
räraha ei ole sitä luokkaa kuin sen ehkä pitäisi olla.

19.28 Nasima Razmyar sd (vastauspuheenvuoro): Arvoisa rouva puhemies! Tässä mi-
nisteri jo aikaisemmin sanoi, että me olemme tätäkin kehittämässä, ja hyvä näin, että ke-
hittämishankkeet ovat teille tärkeitä, mutta nuorisotakuussa meillä ei ole varaa nyt tällai-
siin kehittämishankkeisiin. Nuorisotakuu lähti viime hallituskaudella käyntiin, ja on ilman
muuta selvää, että alkuun se ei ole täydellinen vaan sitä pitää nimenomaan jatkaa. Nyt mei-
dän olisi pitänyt sitä työtä jatkaa. Me leikkaamme 60 miljoonasta 56:een — en tiedä, mistä
edustaja Heinonen puhuu, vaan tämä leikkaus on merkittävä. Yli 70 prosenttia sai kuiten-
kin nuorisotakuun piirissä joko koulutus- tai työpaikan. Tämä on merkittävä luku, tämä on
iso luku. On käsittämätöntä, että kun Euroopassa aletaan kehua ja nähdä nuorisotakuuta
positiivisena asiana, niin me sitten Suomessa viemme siltä maton pois alta.

19.29 Timo Heinonen kok (vastauspuheenvuoro): Arvoisa puhemies! Minä omassa pu-
heenvuorossani myönsin sen, että määrärahaa leikataan, ja sanoin, että määräraha ei ole to-
dennäköisesti oikea, mutta ihmettelen sitä, että edustajat vasemmalta eivät ole esimerkiksi
kannattamassa sitä, että nuorisotakuuta kehitetään paremmaksi. Minun mielestäni se on
hämmästyttävää. (Välihuutoja vasemmalta) 

Omassa puheenvuorossani äsken toin esille sen, että nyt nuorisotakuuseen tulee selkeä
vastuuhenkilö, henkilökohtaista ohjausta, ja silloin edustajat vasemmalta toteavat, että ei
pidä muuttaa mitään. Onhan se aivan järjetöntä, jos ei muuteta, jos ei saada hyviä tuloksia
aikaan. Nuorisotakuusta pitää tehdä parempi kuin ennen.

19.30 Kristiina Salonen sd (vastauspuheenvuoro): Arvoisa puhemies! Edustaja Heino-
sen ja edustaja Paloniemen puheenvuorot olivat aivan kuin eri maailmasta. Tuntuu siis sil-
tä, että keskusta on sitä mieltä, että koko nuorisotakuu on epäonnistunut. Kokoomus myön-
tää, että nuorisotakuulla on saatu aikaiseksi jotain hyvää. Ehkä me vielä haluamme kuulla
perussuomalaisen ministerin kertovan, miten hallitus nyt ajattelee tästä nuorisotakuusta ja
mikä tämä määrärahan leikkaus on ja miten jatkossa on mahdollista nuoria auttaa. 

Nuorisotakuulla ensi kertaa ymmärrettiin, että nuorista on otettava välittömästi koppi,
välittömästi. (Timo Heinonen: Ja näin ei ole tapahtunut!) Toinen asia: siihen panostettiin
merkittävästi rahallisesti. Ja kolmas asia: On ymmärrettävä, että kaikki nuoretkaan eivät
71



Pöytäkirjan asiakohta PTK 43/2015 vp
ole samanlaisia. Toiset nuoret tarvitsevat matalan kynnyksen palveluita ja apua paljon, toi-
set eivät niin paljon. On siis aivan eri asia miettiä niitä nuoria, jotka tarvitsevat (Puhemies
koputtaa) paljon palveluita nuorisotakuun osana.

19.31 Aila Paloniemi kesk (vastauspuheenvuoro): Arvoisa rouva puhemies! Juuri tätä
yritän nyt sanoa, että se panos—tuotos pitää (Välihuuto) ottaa huomioon myös nuorisota-
kuussa. Kaikessa muussakin asiassa me haluamme tulosta niillä rahoilla, joita me siihen si-
joitamme. (Kristiina Salonen: Ei voi sanoa, että koko nuorisotakuu on epäonnistunut!) —
Joo, ja toimimattomaan nuorisotakuuseen ei kannata laittaa 60:tä miljoonaa vuodessa,
vaan kannattaa nyt tätä järjestelmää ilman muuta kehittää, ja kannattaa niitä räätälöityjä
malleja, jotka ovat osoittautuneet erittäin tuloksekkaiksi, kehittää. Eihän ole mitään järkeä
pitää mallia, jonka yläotsikko sinänsä kuulostaa hyvältä. Ruotsissa toteutettiin samanlaista
mallia, eikä se sielläkään toiminut. En minä nyt oikein ymmärrä, mikä pyhä lehmä nuoriso-
takuu voi olla tämmöisenä, jos ei se toimi. Sitä kehitetään ihan samalla tavalla kuin tällä
kaudella tullaan kehittämään monia muitakin työkaluja, ja se on järkevää toimintaa.

19.32 Riitta Myller sd (vastauspuheenvuoro): Arvoisa puhemies! Ainakin Pohjois-Sa-
vossa ja Pohjois-Karjalassa tämä on toiminut. Siellä hyvin iso osa, en nyt muista oliko se
75 prosenttia vai vielä enemmän, alle 25-vuotiaista pääsi joko koulutukseen tai työhön,
harjoittelupaikkaan kolmen kuukauden kuluessa. Sehän on tarkoitus, että nuoret eivät jää
pitkäksi aikaa työttömiksi vaan välittömästi heidät voidaan työllistää tai he voivat saada
koulutuspaikan, ja tämä ehkäisee sitten syrjäytymistä. Te puhutte siitä, että niitä nuoria,
jotka ovat syrjäytyneet, autetaan eteenpäin. Tätä pitää ehdottomasti tehdä. Näitä molempia
tarvitaan, ja näiden hyvät puolet pitää ottaa käyttöön. (Aila Paloniemi: Juuri sitä tarkoitin!)

19.33 Kaj Turunen ps (vastauspuheenvuoro): Arvoisa puhemies! Niin nuorisotyöttö-
myyden hoidossa kuin kaikessa työttömyyden hoidossa on ensiarvoisen tärkeää, että saa-
daan pysyviä työpaikkoja. 

Nuorisotakuusta ei olla missään tapauksessa luopumassa. Hallitus varmasti kantaa huol-
ta jokaisesta nuoresta, niin että siitä nuoresta otetaan heti koppi, jos on tietyn aikaa tyhjän
panttina koulun jälkeen tai työttömänä. Tästä periaatteesta pidetään jatkossakin kiinni.

Mutta kun täällä mainostettiin Sanssi-korttia, niin tosiasia kuitenkin on, että ei se Sanssi-
kortti ollut kuitenkaan semmoinen väline, jolla saatiin nuorisotyöttömyyttä leikattua, kos-
ka se oli äärettömän byrokraattinen järjestelmä. Joissain tapauksissa se toimi mutta jois-
sain tapauksissa ei toiminut — ongelma siinä on nimenomaan tämä byrokraattisuus. 

Nythän kyselytunnilla sosialidemokraatit esittivät työttömälle tätä seteliä, mutta me
saamme nämä Sanssi-kortit ja työttömän setelit (Puhemies koputtaa) työllisyyden hoidos-
sa toimimaan, jos me pystymme purkamaan sen byrokratian. Tämä on semmoinen asia, jo-
hon meidän pitäisi kiinnittää enemmän huomiota.

19.34 Tarja Filatov  sd (vastauspuheenvuoro): Arvoisa puhemies! Mielestäni tässä by-
rokratiassa on puolet totta. Ne, jotka osaavat käyttää näitä järjestelmiä, sanovat, että kysy-
mys ei ole byrokratiasta. Ne, jotka eivät ole koskaan käyttäneet ja jotka eivät ole siihen tu-
tustuneet, sanovat, että se on hankalaa. 

Mutta yksi ratkaisu olisi se, että tämä Rinteen esittämä malli olisi kohtuullisen auto-
maattinen. Sen saisi yrittäjä, joka vakuuttaisi, että hän ei ole irtisanonut väkeä, hän ei ole
72



Pöytäkirjan asiakohta PTK 43/2015 vp
lomauttanut väkeä ja hänellä ei ole takaisinottovelvollisuutta, jonka työsopimuslaki mää-
rää. Sitten pistokokein tarkastettaisiin, toimiiko tämä järjestelmä, ja jos tuo kyseinen hen-
kilö olisi pettänyt sen luottamuksen, mikä tähän setelijärjestelmään kuuluu, niin silloin sii-
tä seuraisi kunnon sanktio. Mutta ne yrittäjät, jotka vakuuttaisivat todenmukaisesti ja jotka
eivät korvaisi näillä tuilla irtisanottua työvoimaa, saisivat sen silloin ilman byrokratiaa.

19.35 Ozan Yanar vihr (vastauspuheenvuoro): Arvoisa rouva puhemies! Arvoisa työmi-
nisteri! Minä voisin itse asiassa aloittaa komppaamalla edustaja Filatovia. Etsivältä nuo-
risotyöltä leikataan 5,5 miljoonaa, vaikka hallitusohjelma kehuu sitä todella vuolaasti.
Tämä on ristiriitaista. Edustaja Turunen sanoi, että nuorisosta pidetään kiinni, mutta nuo-
risotakuusta leikataan 55 miljoonaa. Nämä ovat suuria summia.

Minun kysymykseni koskee toista asiaa. Suomen väestö ikääntyy todella nopeasti. Ti-
lastokeskuksen mukaan työikäinen väestö pienenee seuraavat 15 vuotta eli vuoteen 20—
30 asti. Ja vaikka Suomessa on työttömyyttä, on myös paljon avoimia työpaikkoja. Meillä
on aloja, jotka kokevat työvoimapulaa jo nyt. Sosiaali- ja terveysala on hyvä esimerkki täs-
tä. Me tiedämme, että työperäisen maahanmuuton lisääminen ei ole perussuomalaisten
lempiasioita, mutta miten, työministeri, aiotte edistää työn tarjonnan ylläpitoa Suomessa
jatkossakin. Lisäksi Suomessa on monia aloja (Puhemies koputtaa) ja paikkakuntia, jotka
ovat kokeneet rakennemuutoksia. (Puhemies koputtaa) Millaisilla toimilla rakennemuu-
tosalueita ja -aloja tuetaan? — Kiitos.

19.36 Saara-Sofia Sirén kok (vastauspuheenvuoro): Arvoisa puhemies! Haluaisin vielä
palata tähän tärkeään kysymykseen kotouttamisesta ja turvapaikanhakijoiden työllistymi-
sestä sen jälkeen, jos he turvapaikan täältä saavat. Kuten ministeri sanoi, me olemme aivan
uudenlaisen tilanteen edessä. Se tarkoittaisi, että tarvitsemme myös uudenlaisia lähesty-
mistapoja tähän kotouttamiseen. Kysyisinkin vielä, minkälaisia uusia toimenpiteitä on
suunnitteilla. Millä tavalla kotouttamista aiotaan uudistaa ja kehittää? Onko jotain konk-
reettista suunnitelmaa, millä tähän uuteen tilanteeseen ja haasteeseen vastataan, että mah-
dollisimman hyvin saadaan myös tämä osaamispotentiaali, mikä siellä on, hyödynnettyä?
Suomessa iso joukko turvapaikanhakijoista on myös nuoria, ja erityisesti tämä nuorisotyöt-
tömyys on ollut nyt tässäkin keskustelussa esillä.

19.38 Hannakaisa Heikkinen kesk (vastauspuheenvuoro): Arvoisa puhemies! Minä jat-
kaisin tästä samasta aiheesta, kotouttamisesta. Äsken kuvasin sitä ongelmaa, jonka me
kaikki hyvin tiedämme Suomesta ja Ruotsista, että vaikka nämä uudet suomalaiset meillä
sijoitettaisiinkin harvemmin asuttuun Suomeen, niin helposti he valuvat tänne kasvukes-
kuksiin, ja siitä aiheutuu ongelmia sitten täällä. Mitä toimia me pystyisimme todella teke-
mään, jotta ne ihmiset löytäisivät paremmin sen työn tai yrittäjyyden siellä toisaalla? Voi-
ko ajatella, että esimerkiksi pienkuntalisä voisi olla tämän sosiaaliturvan päälle, ei pelkäs-
tään uussuomalaisille vaan myös kantasuomalaisille, jotta tämä sosiaaliturva ja avut säily-
vät samanlaisina? Entä voisiko ajatella, että nuo yritykselle maksettavat avustukset olisi-
vat korkeampia kasvukeskusten ulkopuolella, että tämä yrittäjyys sitä kautta tulisi helpom-
maksi? Tässä taisivat olla kysymykset molemmille ministereille.

Puhemies Maria Lohela: Vielä edustaja Ojala-Niemelä. Sitten ministeri Lindström, 3 mi-
nuuttia.
73



Pöytäkirjan asiakohta PTK 43/2015 vp
19.39 Johanna Ojala-Niemelä sd (vastauspuheenvuoro): Arvoisa rouva puhemies! Ha-
luaisin myös nostaa tämän nuorisotakuun esille: siihen on panostettu viime vaalikaudella
60 miljoonaa euroa vuosittain, ja kun tämä summa tippuu nyt murto-osaan siitä eli nuoriso-
takuusta leikataan 95 prosenttia kuluvan vuoden tasosta, niin on ihan selvää, että vaikka
täällä sanotaan nuorisotakuun jäävän, niin jos rahat viedään, niin eihän tämä volyymi voi
olla samaa mittaluokkaa. Eli yhä useampi nuori putoaa tätä menoa yhteiskunnan ulkopuo-
lelle.

Hallitus tässä leikkaa pahenevassa työttömyystilanteessa rajusti näitä aktiivityöllistämi-
sen rahoja, kun kampi pitäisi kääntää juuri päinvastaiseen suuntaan, eli starttirahat on lop-
pu. Palkkatuesta edustaja Pakkanen käytti täällä hyvän puheenvuoron. Se on osoittautunut
tehokkaaksi. Meillä Lapissa esimerkiksi kaikki nuoret, jotka viime vuonna osoitettiin palk-
katuella yrityksiin, ovat sinne jääneet. 

Sitten tämä lisäbudjetista tuleva lisämääräraha (Puhemies koputtaa) työllistämiseen riit-
tää Uudenmaan tarpeisiin — miten muu Suomi?

Puhemies Maria Lohela: Sitten ministeri Lindström, 3 minuuttia.

19.40 Oikeus- ja työministeri Jari Lindström: Arvoisa rouva puhemies! Kiitoksia hy-
västä keskustelusta ja rakentavasta sellaisesta. Paitsi että meillä on valtava työttömyys, iso
iso ongelma on, että yhä enemmän se pitkäaikaistyöttömyys pitkittyy: kun kerran ihminen
joutuu työttömäksi, hän ei meinaa päästä sieltä pois.

Täällä on puhuttu nyt paljon tästä nuorisotakuusta. Sen ajatushan on tietenkin, että se
nuori kopataan kiinni mahdollisimman äkkiä ennen kuin hän joutuu sitten tähän kiertee-
seen, työttömäksi ynnä muuta, ja tietysti se kuulostaa aina selittelyltä, mutta näinhän se on,
että sieltä nuorisotakuusta on leikattu rahaa, mutta sitä ei todellakaan olla lopettamassa.
Täällä kysyttiin, mitä mieltä perussuomalaiset ovat tästä nuorisotakuusta. Me jo viime vaa-
likaudella pidimme tätä hyvänä asiana ja kannustimme tähän suuntaan menemään. Nyt
meillä on kokemuksia siitä, mikä siinä on toimivaa ja mikä on sitten ehkä vähemmän toi-
mivaa, ja tähän liittyy nyt sitten tämä kehittäminen.

Tästä nuorisotakuusta on tarkoitus siis kehittää malli — mihinkä edustaja Heinonen
tuossa viittasi — jossa vastuu nuoresta on yhdellä taholla. Sitten taataan peruskoulun päät-
tävälle koulutuspaikka, vahvistetaan sosiaali- ja terveyspalveluita, vahvistetaan mielenter-
veyspalvelua, taataan kuntoutuspaikat, ja tuemme erityisesti niitä nuoria, jotka ovat eniten
tuen tarpeessa, jatkamalla nuorten työpajatoiminnan ja etsivän nuorisotyön rahoittamista,
ja tämä on mielestäni erittäin tärkeä asia.

Osana ammatillisen koulutuksen reformia lisäämme työpaikoilla tapahtuvaa oppimista
ja luomme uuden, erityisesti nuorille sopivan koulutussopimusmallin. Tämäkin on yksi
uusi ajatus ja linjaus. Tässähän viime kaudella paljon tapeltiin jopa siitä, että oppisopimus
vai koulutussopimus. Minun mielestäni on hyvä, että nyt tämä koulutussopimus menee
eteenpäin, ja siitä toivottavasti saadaan konkreettisia tuloksia myös aikaiseksi.

On aivan totta, mitä edustaja Filatov sanoi: se ensimmäinen työpaikka on nuorelle ää-
rimmäisen tärkeä, oli se nyt sitten mikä tahansa, ja se, että hän pääsee kokeilemaan sitä työ-
tä, koska aika moni nuori on tänä päivänä valitettavan hukassa siitä ylipäätään, miten töis-
sä ollaan, ihan näistä perusasioista. Se on valtavan suuri menetys tälle yhteiskunnalle, jos
eivät nämä nuoret opi ikinä siihen, miten töitä tehdään, mitä ovat työajat ynnä muuta, ynnä
muuta.
74



Pöytäkirjan asiakohta PTK 43/2015 vp
Edustaja Yanar vetäisi kyllä semmoisen kysymyspatteriston, että minulla ei kyllä riitä
aika tähän. Mutta otan nämä erittäin vakavasti: väestön ikääntyminen, työvoimapula, työn
tarjonnan lisääminen ja rakennemuutos — kaikki isoja, isoja asioita. Miten voitaisiin näitä
maahanmuuttajia saada kotoutumaan? Palaan edelleen siihen, että työllistyminen on paras
kotouttaja. Oli se nyt sitten maahanmuuttaja tai täällä jo kantaväestöön kuuluva, samat kei-
not näihin ihmisiin passaavat. Tietysti näitten maahanmuuttajien kohdalla on paljon haas-
teellisempaa ehkä kuin kotosuomalaisten, mutta työllistyminen (Puhemies koputtaa) on se
lääke tähän kotouttamiseen.

19.43 Jari Myllykoski vas (vastauspuheenvuoro): Arvoisa rouva puhemies! Olisin kysy-
nyt ministeriltä, kun te oppisopimuskoulutusta haluatte uudistaa: kun te tätä mestari ja
kisälli -järjestelmää — joka on todellakin hienossa hapessa — tavallaan hellitte, niin voi-
siko olla niin, että kun työnantaja mahdollistaa pk-sektorilla työssäoppimisen, niin yhteis-
kunta tavallaan sen työssäoppimisen varmentamiseksi tulisi mukaan siihen, niin että se
mestari saisikin yhteiskunnalta sen työssäoppimisen eli ammattitaitoon edellyttävän kou-
lutuksen ja näyttökokeeseen valmistautumisen osalta vaikkapa 30 prosenttia pk-sektorin
mestarin palkkauksesta. Eli mahdollistetaan se oppisopimusoppilaan oppiminen siellä työ-
paikalla, ettei se jää siihen, että nyt tämä koulutussopimus avaisi — kuten se tavallaan voi-
si pahimmillaan avata — vain tämmöisen halpatyövoiman käytön niihin avustaviin työteh-
täviin, (Puhemies koputtaa) joita työpaikoilla on.

19.44 Jani Toivola vihr (vastauspuheenvuoro): Arvoisa puhemies! Edustaja Salonen ki-
teytti hyvin aikaisemmassa puheenvuorossaan nuorisotakuusta sen hienouden. Minusta sii-
nä synnyssä hienoa oli nimenomaan se nopea toiminta ja hyvin laaja semmoinen yhteinen
havainnointi, ja sitä kautta ruvettiin toimimaan. Siinä oli hyvää ja ihan varmasti on kehi-
tettävää, tärkeintä olivat tietysti varmaan raha ja resurssit.

Itse ajattelisin, että yksi tärkeimmistä asioista, kun sitä kehitystyötä tehdään, on tuoda
nuoret itse siihen keskiöön, niin että he olisivat itse aidosti niitä palveluita suunnittelemas-
sa ja myöskin ehkä osittain itse sitä palvelua antamassa toinen toisilleen. Tämä oli minun
mielestäni hyvin laajalti annettu kritiikki, tai semmoinen huomio, kun tuota nuorisotakuu-
ta tarkasteltiin.

Ja sitten kotouttamisesta: Ministeri on siitä hienosti puhunut, painokkaasti. Me olemme
käyneet tosi tulehtunutta keskustelua suomalaisessa yhteiskunnassa, ja minä olen aivan
varma, että se tulee aika pitkäksi ajaksi jättämään isot arvet ja se tulee vaikuttamaan myös
siihen, miten ihmiset tähän yhteiskuntaan kotoutuvat, sen kielen ja työn lisäksi. Sen takia
myös poliitikoilla, meillä, on vastuu, ja minä toivon, että ministerikin ajattelee sitä, miten
kotouttaminen loisi sitä tilaa tälle kohtaamiselle. Sitä on syntynyt nyt aika paljon vapaaeh-
toistyön kautta: kun turvapaikanhakijat (Puhemies koputtaa) ovat tulleet, niin pienet yhtei-
söt ovat kohdanneet ihan uudella tavalla. (Puhemies koputtaa) Miten tämä voisi olla ele-
mentti myös siinä kotouttamispolussa?

19.45 Lea Mäkipää ps (vastauspuheenvuoro): Arvoisa puhemies! Kysyisin ensinnä täm-
möisen rakentavan kysymyksen työministeriltä: miksi teille on jätetty tämmöinen perintö,
jossa on 350 000 työtöntä, on valtava nuorisotyöttömyys, pitkäaikaistyöttömyys, yli 50-
vuotiaitten työttömyys ja myös niitä nuoria, jotka eivät ole missään kirjoilla?
75



Pöytäkirjan asiakohta PTK 43/2015 vp
Mutta sitten: Täällä kirjassa myös sanottiin, että työnvälityksen yhteistyötä tehdään
työnantajien kanssa, mikä tuntuu erittäin hyvältä. Mutta onko se käytännössä mahdollista?

Ja sitten on myös huomattava se, että vastuu pitkäaikaistyöttömyydestä on kuntien vas-
tuulla — sehän tuli tämän vuoden alussa voimaan. Miten olette nähneet, ovatko kunnat en-
tisestään rasittuneet tästä pitkäaikaistyöttömyyden hoidosta?

Ja samoin, kun tätä monikanavaista yhteistyötä kehitetään ja sitten myös verkkoasioin-
tia lisätään, tiedetään, (Puhemies koputtaa) että käytännössä tämä ei välttämättä toimi. (Pu-
hemies koputtaa) Aina halutaan, että oltaisiin kasvotusten työnvälittäjän kanssa. Varsin-
kin, jos siellä toisella puolella on nuori ihminen, niin (Puhemies koputtaa) onko mahdol-
lista, että saa myös tämmöistä... [Puhemies antoi puheenvuoron seuraavalle puhujalle.]

19.47 Kai Mykkänen kok (vastauspuheenvuoro): Arvoisa puhemies! Nuorisotakuulle
kunnia, mutta asiana se on kuitenkin paljon pienempi kuin se tämän vuoden suuri kysy-
mys, mistä tämä tullaan muistamaan, eli tämä maahanmuuton vyöry. Ja väittäisin, että kun
kymmenen vuoden päästä katsotaan, onko tämä ollut maalle siunaukseksi vai kiroukseksi,
niin siihen me voimme hyvin paljon vaikuttaa. Kun lukee kansainvälisiä tutkimuksia tai
vaikka vuosi sitten julkaistua VATTin tutkimusta kotouttamisesta, niin on kaksi asiaa ylit-
se muiden: nopeasti suomen kieltä, nopeasti minkälaista tahansa työtä muiden, kantaväes-
tön, parissa.

Ja konkreettisena kysymyksenä työministerille, joka tähän toki on jo viitannut: oletteko
valmis tekemään kaikkenne, että suomen kielen opetus ei jää kiinni siitä, että pitää saada
päteviä opettajia rahoilla, joita ei ole, vaan saadaan sinne yleensä tämmöistä osallistavaa
suomenkielisten parissa tehtävää työtä, jossa kielitaito karttuu?

Toiseksi, oletteko valmis unohtamaan muotovaatimukset siinä, mitkä ovat tiukat työeh-
dot, kunhan saadaan työharjoittelua, vapaaehtoistyötä, työkokeilua? Ei voi odottaa 18:aa
kuukautta — kuten minulle Espoosta sanottiin — (Puhemies koputtaa) minkä kestää pääs-
tä edes työkkäriin suomen kielen kurssille. (Puhemies koputtaa) Silloin tämä on menetetty.

19.48 Eva Biaudet r (vastauspuheenvuoro): Arvoisa puhemies! Vähän jatkaisin edustaja
Mykkäsen esittämistä kysymyksistä, ja ehkä myöskin esittäisin kysymyksiä edustaja Myk-
käselle. 

Monestihan ajatellaan, että kieli on tietenkin aivan keskeinen, jotta voisi saada työpai-
kan Suomessa, ja maahanmuuttajien kohdalla monesti on este siinä, että he jonottavat näil-
le kielikursseille pääsyä.

Mutta on olemassa myöskin aika paljon sellaisia esteitä, jotka eivät liity kieleen. Esimer-
kiksi kun somalialaistaustaisten tilannetta on tutkittu, niin on itse asiassa havaittu, että suu-
rin osa osaa erittäin hyvin suomea ja silti työllistyminen on vaikeaa, joten kysymys on mo-
nesti syrjinnästä, ennakkoluuloista, siitä, että ehkä vieroksutaan erilaista nimeä. Tiedän,
että ministeri on myöskin erittäin vahvasti ajamassa yhdenvertaisuustavoitteita, joita hal-
linnonalalla on. Millä tavalla hallitus sitten aikoo edistää sitä, että olisi vähemmän syrjin-
tää ja sellaisia esteitä työllistymisessä (Puhemies koputtaa) maahanmuuttajien parissa?

19.49 Antero Vartia vihr (vastauspuheenvuoro): Arvoisa rouva puhemies! Kun yhden
ihmisen yritys työllistää yhden ihmisen, on se samassa suhteessa kuin jos sadan ihmisen
yritys työllistäisi kerralla sata ihmistä: tarkoittaa sitä, että se riski on melkoinen. Suurissa
yrityksissä ajatellaan enemmän työvoiman hintaa, pienissä yrityksissä ajatellaan sitä ris-
76



Pöytäkirjan asiakohta PTK 43/2015 vp
kiä, joka liittyy työllistämiseen. Sen takia kehottaisin tekemään pesäeroa suurten ja pien-
ten yritysten välillä ja huomioimaan sitä riskiä suhtautumalla pienten yritysten työllistämi-
seen esimerkiksi siten, että helpotetaan irtisanomista, jolloinka siellä olevaa potentiaalia
voitaisiin vapauttaa.

Lisäksi haluaisin tuoda yhden vinkin tähän kotouttamiskeskusteluun. Joissain kunnissa,
ellei kaikissa, turvapaikanhakijoiden yösija maksaa käsittääkseni 40 euroa. Mitäs jos tämä
40 euroa maksettaisiin joillekin yksityisille ihmisille tai perheille? Uskon, että moni olisi
valmis majoittamaan turvapaikanhakijan tällä hinnalla kotiinsa.

19.50 Katja Taimela sd (vastauspuheenvuoro): Arvoisa rouva puhemies! Pahenevassa
työttömyystilanteessa hallitus leikkaa todella rajusti aktiivityöllistämisen määrärahoja ja
työmarkkinatukea. Tästä totuudesta ei päästä mihinkään. 

Hallituksen edustajat ovat todenneet panostavansa yksityisiin yrityksiin työllistämiseen
palkkatuella. Miten tämä onnistuu, kun budjettikirja lähtee siitä, että yksityisiin yrityksiin
työllistetään palkkatuella noin 3 000 henkeä vähemmän kuin tänä vuonna? Budjettikirjaan
hallitus on myös kirjoittanut, että rakenteellinen työttömyys vähenee, mutta kun tarkaste-
lee lukuja, niin te itse arvioitte nuorisotyöttömyyden pitkittyvän ja pitkäaikaistyöttömyy-
den myös kasvavan.

Arvoisa työministeri, ellei hallitus itsekään usko näihin toimenpiteisiin, missä viipyvät
lisäpanostukset. Olette myös valmiita heikentämään vuorotteluvapaata. Työttömyys nou-
see, mutta vapaaehtoinen työn jakaminen vaikeutuu. Mihin tämä teidän arvovalintanne pe-
rustuu?

Puhemies Maria Lohela: Vielä puheenvuorot edustajille Kankaanniemi ja Myllykoski, ja
sitten siirrytään ministerien vastauksiin.

19.51 Toimi Kankaanniemi  ps  (vastauspuheenvuoro): Arvoisa puhemies! Ministeri
Lindström sai tuon raskaan perinnön määrässä mutta myös siinä, että edellinen hallitus —
Ihalainen ja Rinne — jostain käsittämättömästä syystä viime syksynä varasi tälle vuodelle
vain puolen vuoden tarvetta vastaavat määrärahat työllisyyden hoitoon. Käsittämätöntä.
Siinä on puremista ja tekemistä.

Nyt nousevatkin äärettömän tärkeiksi nämä uudistustoimenpiteet, joihin ministeri Lind-
ström on paneutunut ja jotka hän toi esille, mihin hän jo muun muassa 26.8. Kuntaliiton
kanssa pitämässään tiedotustilaisuudessa hienosti viittasi. Nyt tarvitaan näitä kokeiluja,
esimerkiksi kuntakokeilua. Työllisyyden kuntakokeilu loppuu tämän vuoden lopussa. Sil-
le pitäisi saada jatkoa niin, että ne organisaatiot, jotka monelle paikkakunnalle on luotu, jat-
kuisivat. Ja sitten tarvitaan digitaalisten palvelujen edistämistä tälläkin puolella, kuntien
mahdollisuuksien lisäämistä, (Puhemies koputtaa) tiedonsaannin lisäämistä, yksityisten
työvoimapalvelujen etsimistä ja niin edelleen.

19.52 Jari Myllykoski vas (vastauspuheenvuoro): Arvoisa rouva puhemies! Edustaja
Taimela otti oikean kulman asioihin. Olisin kysynyt ministeriltä, kun oppositiota hauku-
taan siitä, ettei ole vaihtoehtoja, ja kun nämä määrärahat ovat jo loppuneet ja meillä ei pys-
tytä palkkaamaan sitä kautta ihmisiä: olisiko mahdollista, että me loisimme järjestelmän,
jolla palkan sivukuluista vapautettaisiin yhdeksi vuodeksi 100 prosentilla ne työnantajat,
jotka työllistävät 200 päivää työttömänä olleen tai nuoren työttömän, ja seuraavana vuon-
77



Pöytäkirjan asiakohta PTK 43/2015 vp
na 70 prosentin ja kolmantena vuonna 30 prosentin alennuksella? Tämä, mikä jää puuttu-
maan työntekijöiden eläkevakuutusmaksuista, katettaisiin ansiosidonnaisen päivärahan
perusosalla tai työmarkkinatuesta, jotta tämä potti olisi kustannusvaikutukseltaan jo en-
simmäisenä vuonna plus miinus nolla. 

Puhemies Maria Lohela: Ministeri Rehn, 2 minuuttia.

19.53 Elinkeinoministeri Olli Rehn (vastauspuheenvuoro): Kiitoksia, rouva puhemies!
Pari kommenttia käytettyihin puheenvuoroihin, ensinnäkin tähän Rinteen malliin, ja tässä
kai tarkoitetaan Rinteen malli II:ta. Se kylläkin jonkin verran muistuttaa Rinteen malli I:tä,
joka oli vuodelta 83, jolloin pitkäaikaistyöttömiä työllistettiin aktiivisin työllistämistoimin
yksityisiin yrityksiin yhteiskunnan tuella. Se oli aika tärkeä liikahdus eteenpäin silloiselta
SMP:llä vahvistetulta punamultahallitukselta ja on varmaankin sukua tämmöiselle matala-
palkkaisen työn palkkatuelle. Toivottavasti tällä kertaa tulee parempia tuloksia tällä saral-
la.

Edustaja Adlercreutz kysyi hallituksen talouslinjasta, ja haluan todeta, että hallituksen
lähtökohta on se, että valtio ei voi olla taloudessa pelaaja, vaan erotuomari ja tavallaan
myöskin valmentaja, jonka tehtävä on osaltaan huolehtia siitä, että joukkueen pelaajat pys-
tyvät erinomaisiin suorituksiin. Nimenomaan tähän nämä kärkihankkeet osaltaan tähtää-
vät. Ne alat on haettu, mihin kärkihankkeita suunnataan. Taloudellisen ja yhteiskunnalli-
sen tutkimuksen perusteella on arvioitu sitä, mitkä ovat keskeisiä kasvualoja jatkossa, eli
emme kohdenna tukea sinänsä pelkästään jollekin yritykselle vaan laajemmin toimialalle,
teolliselle ekosysteemille, kuten biotalouteen, cleantechiin, terveysteknologiaan ja digita-
lisaatioon.

Haluan vielä sanoa päätteeksi edustaja Viitaselle, joka ehti kyllä lähteä jo, että tämä kas-
vurahoitus kärkihankkeissa tulee kaiken kaikkiaan 600 miljoonaan euroon nykyisillä toi-
milla. Lisää tietysti tulee aikanaan. Nämä jakautuvat kolmeen: ensinnäkin kasvuohjelmiin
ja (Puhemies koputtaa) innovaatioiden kaupallistamiseen melkein 200 miljoonaa, kasvu-
hakuisten pk-yritysten välirahoitukseen 300 miljoonaa euroa Finnveran uutta lainavaltuut-
ta, ja kolmanneksi uusiutuvan energian tukemiseen 100 miljoonaa euroa. Nyt pitää kään-
tää kaikki kivet, jotta me saamme kaiken yksityisen ja julkisen rahan, eurooppalaisen ja
suomalaisen rahan tukemaan investointeja Suomessa. (Puhemies koputtaa) Se on ratkaise-
van tärkeää siinä, että me saamme työllisyysasteen 72 prosenttiin ja uusia työpaikkoja
110 000. — Kiitoksia.

19.56 Oikeus- ja työministeri Jari Lindström: Arvoisa rouva puhemies! Kiitoksia hy-
västä keskustelusta. Kritiikkiä tuli, mutta tässä asiassa se on vain ihan ymmärrettävää.

Edustaja Mäkipää kysyi, miksi tällainen perintö. Minun mielestäni sitä on tässä vaihees-
sa enää turha voivotella. Se on tapahtunut, enkä näe mitään syytä, miksi pitäisi edellisiä
hallituksia syyttää siitä, että työttömyys on tällaisissa lukemissa. Ei se hyödytä ketään. Se
on oikeastaan se vastaus tuohon. Kysyitte myös kuntien vastuusta pitkäaikaistyöttömistä.
Kunnat ja Kuntaliitto ovat olleet tosi aktiivisia. Ne ovat lähestyneet työ- ja elinkeinominis-
teriötä ja ovat kertoneet, varsinkin nämä suurimmat kunnat, että he hoitaisivat tämän, kun
annatte vaan resurssit. Näin yksinkertaistahan tämä tietenkään ei ole. Se on hyvä, että siel-
lä on aktiivisuutta, ja se on hyvä, että siellä on halua puuttua tähän isoon ongelmaan, mutta
78



Pöytäkirjan asiakohta PTK 43/2015 vp
itse näen niin, että se on yhdessä tehtävää hommaa. Tähän tarvitaan kunnat, tähän tarvitaan
valtio, tähän tarvitaan yritykset, tähän tarvitaan kaikki. Ei tämä ongelma muuten ratkea.

Moni, varsin moni — edustaja Mykkänen, edustaja Toivola, edustaja Biaudet, edustaja
Sirén, edustaja Heikkinen — kysyi kotouttamisesta. Muutama sana oikeastaan siitä, mitä
hallitus nyt on tekemässä siihen liittyen. Huomenna kokoontuu ensimmäisen kerran halli-
tuksen perustama maahanmuuttoministeriryhmä. Se on perustettu sen takia, että hallitus
ottaa tämän kysymyksen vakavasti. Me haluamme tietää, mitä missäkin sektorilla tapah-
tuu. Tämä ei ole pelkästään sisäministeriön, tämä ei ole pelkästään jonkun ministeriön jut-
tu, tämä on kaikkien juttu, ja siihen pitää siinä mielessä suhtautua vakavasti. Toisaalta me
haluamme, että me tiedämme, mitä missäkin tapahtuu, ja toisaalta on se, mitä me teemme:
meidän pitää koko ajan kansalaisille viestittää oikeita asioita, mitä me olemme tekemässä,
koska liikkuu paljon väärää tietoa, joka aiheuttaa sitten epävarmuutta ja jopa ikäviä lieveil-
miöitä, ja sitä pitää tietysti välttää. Tämä on valtava urakka, mikä tässä on edessä.

Niin kuin alussa tässä puheessani sanoin, me olemme aivan uudessa tilanteessa kotout-
tamisen puolella. Me joudumme miettimään uusia malleja, ja sen takia on hyvä, että tääl-
läkin on tullut kysymyksiä ja ideoita. Tämä ministeriryhmä on semmoinen, missä pohdi-
taan näitä, että mitä keinoja voidaan käyttää sitten niin, että nämä ihmiset pääsisivät tähän
yhteiskuntaan, koska tämä kaikki maksaa, mutta se maksaa paljon vähemmän, jos me
teemme tämän fiksulla tavalla. Toisaalta siinä parhaimmillaan voi käydä niin, että jos nämä
ihmiset työllistyvät, niin se on meidän kaikkien etu. He rupeavat maksamaan veroja ja tuot-
tamaan jotakin tälle yhteiskunnalle, ja sitä tietysti tässä haetaan.

Täällä kysyttiin kielikoulutuksesta ja työehdoista ja kaikesta tämmöisestä. Nämä ovat
semmoisia asioita, mitkä meidän pitää porukalla miettiä, että mihin me tosiaan pyrimme
tällä kaikella. Tämä on haastanut hallituksen, tämä haastaa tämän eduskunnan. Eli mitään
semmoista viisastenkiveä ei vielä ole, mutta minä uskon, että kun lyödään viisaat päät yh-
teen, ja kiitos myös opposition ideoiden, niin tämä on semmoinen asia, mikä on sekä hal-
lituksen että opposition yhdessä tehtävää työtä, ja siinä mielessä otan nämä kaikki viestit
vastaan. Loppujen lopuksi nämä viestit, joista puhuttiin, muun muassa äsken ministeri
Rehn tästä Rinteen mallista, ja edustaja Myllykoskella oli hyvä idea — kaikki nämä laitoin
ylös, ja jos en jotain ymmärtänyt, tulen kysymään, koska minun mielestäni me olemme
semmoisessa tilanteessa, että se viisaus ei todellakaan asu pelkästään hallituksessa, vaikka
siellä asuu paljon viisaita ihmisiä. (Naurua) Kyllä oppositiostakin tulee hyviä ja rakentavia
ideoita, ja ne on syytä ottaa kyllä ihan varteen.

Oikeastaan päätän tämän siihen, että arvostamani edustaja Taimela kysyi, uskooko hal-
litus itsekään omiin toimenpiteisiinsä. Minä olen vastannut aika moneen kertaan ääneen,
että jos en uskoisi tähän, mitä me teemme, en istuisi päivääkään tässä hallituksessa. Minä
uskon, että näillä kipeilläkin toimenpiteillä täytyy olla joku tarkoitus, ja se tarkoitus on se,
että yhä useampi ihminen saisi töitä ja työn tarjoaminen ja vastaanottaminen olisi aina kan-
nattavaa.

Ugh, olen puhunut. — Kiitos. (Naurua)

Toinen varapuhemies Paula Risikko: Hyvää iltaa! Nyt jatkuvat jälleen meidän ministe-
riemme esitykset, elikkä nyt ulkoministeriön ministeri Toivakka esittelee oman esityksen-
sä.
79



Pöytäkirjan asiakohta PTK 43/2015 vp
20.01 Ulkomaankauppa- ja kehitysministeri Lenita Toivakka: Arvoisa rouva puhe-
mies! Hyvät edustajat! Me kaikki tiedämme, että kansainvälinen toimintaympäristö on voi-
makkaassa muutoksessa ja turvallisuuspoliittinen tilanne Euroopassa on jännittynyt. Suo-
mi ottaa ulko- ja turvallisuuspolitiikassaan tämän muutoksen huomioon. Me pyrimme vah-
vistamaan turvallisuutta lähialueilla, Euroopassa ja globaalisesti kansainvälisen yhteis-
työn kautta.

Turvallisuuden lisäämiseen tarvitaan diplomatian lisäksi taloudellisia ulkosuhteita, kes-
tävää kehitystä ja ratkaisuja aikamme globaaleihin haasteisiin. Tätä työtä paremman Suo-
men ja turvallisemman Suomen ja Euroopan ja maailman eteen me teemme kaikki varmas-
ti tässä salissa kukin omalla panoksellamme. Suuren vastuun tästä työstä kokonaisuutena
kantaa ulkoministeriö, jossa töitä tehdään monen muun tahon tavoin aiempaa pienemmillä
resursseilla mutta aivan yhtä kunnianhimoisesti kuin ennenkin.

Hallitusohjelman mukaisesti ulkoministeriöltä leikataan 201 miljoonaa euroa, ja vuo-
den 2016 määräraha on 1,048 miljardia euroa. Suurimmat säästöt, nettovaikutuksiltaan
200 miljoonaa euroa, kohdistuvat varsinaiseen kehitysyhteistyöhön, johon ensi vuonna
käytetään yhteensä 498,1 miljoonaa euroa. Ministeriön toimintamenoihin esitetään
0,8 miljoonan euron säästöjen jälkeen 226,6 miljoonaa euroa.

Hyvät edustajat, kuten hyvin tiedätte, joustava ja tarkoituksenmukainen läsnäolo maail-
malla on korvaamaton tiedon ja vaikutusvallan lähde, joka lisää Suomen turvallisuutta ja
hyvinvointia. Kattava oma edustustoverkko, johon mahtuu mukaan todellisia suurlähetys-
töjä mutta yhä enemmän pikemminkin pienlähetystöjä, on keskeinen väline ulkopolitiik-
kamme toteuttamisessa. Tavoitteena on, että tällä kaudella edustustoverkkoa ei enää supis-
teta. (Antti Kaikkonen: Hyvä!)

Suomen edustautumisessa voimavaroja painotetaan niihin maihin, joiden poliittinen ja
taloudellinen merkitys Suomen kannalta kasvaa. Taloudellisten ulkosuhteiden saralla teh-
ty työ lisääntyy koko ajan. Tässä budjettiesityksessäkin pieni mutta vaikutuksiltaan, toi-
von, erittäin merkittävä satsaus saadaan tähän työhön. Nimittäin Team Finland -verkostoa
vahvistetaan osana tätä kärkihankekokonaisuutta palkkaamalla määräajaksi puolenkym-
mentä kaupallis-taloudellisiin kysymyksiin perehtynyttä, keskittyvää erityisasiantuntijaa
huolella valittaviin Suomen edustustoihin eri puolilla maailmaa. Näillä näkymin kohteita
voisivat olla Los Angeles, New York, Ottawa, Istanbul, Teheran ja Singapore.

Hyvät edustajat, nyt avaan hieman myös ulkoministeri Soinin osuutta, joka on
New Yorkissa edustamassa Suomea YK:n yleiskokouksessa, ja käyn lyhyesti läpi myös
hänen aluettaan. Olennaisena osana kansainvälistä vastuunkantoaan Suomi osallistuu jat-
kossakin aktiivisesti kansainväliseen kriisinhallintaan. Työssä keskitymme erityisesti krii-
sialueiden turvallisuusrakenteiden ja oikeusvaltiopohjan kehittämiseen.

Ulkoministeriön osalta suomalaisten kriisinhallintajoukkojen ylläpitomenoihin on va-
rattu 49 miljoonaa euroa, ja yhdessä puolustusministeriön osuuden kanssa summa nousee
nyt yli 85 miljoonaan euroon. Suurimmat meneillään olevat operaatiot ovat UNIFIL-ope-
raatio Libanonissa ja Resolute Support -operaatio Afganistanissa, ja kokonaisuudessaan
operaatioissa toimivan henkilöstön määrän arvioidaan ensi vuonna olevan noin 570 soti-
lasta. Kun mukaan lasketaan siviilikriisinhallintatehtäviin palkatut, päästään arviolta noin
690 henkilöön. Siviilihenkilöstön osallistumiseen kriisinhallintaan käytetään 15,4 miljoo-
naa euroa, josta osa, 450 000, rauhanvälitystoimintaan. Tätä rauhanvälitystoimintaan käy-
tettyä rahaa on kasvatettu budjetin sisältä. Toimiemme vaikuttavuuden lisäämiseksi pyrim-
me kiinnittämään erityistä huomiota sotilaallisen siviilikriisinhallinnan sekä kehitysyhteis-
80



Pöytäkirjan asiakohta PTK 43/2015 vp
työn ja humanitaarisen avun sekä rauhanvälitystoiminnan mahdollisimman saumattomaan
yhteistyöhön.

Hyvät edustajat, kehitysyhteistyön osalta keskustelua on viime kuukausina hallinnut ra-
ha, paljonko tehdään, mitä tehdään ja miten tehdään. Tämä keskustelu on hyvin ymmärret-
tävää, sillä kehitysyhteistyön merkitys ja moniulotteisuus on tässä hyvinkin akuutin ja mei-
dän aikamme ennennäkemättömän pakolaiskriisin myötä kyllä kirkastunut varmasti kaikil-
le suomalaisille. Nyt tehtävät valitettavat säästöt ovat osa suurta sopeutuspakettia, jolla yh-
dessä rakenneuudistusten ja tulevaisuussatsauksen kanssa on tarkoitus saada Suomen ta-
lous käännettyä. Suomen on oltava sisäisesti riittävän vahva, jotta voimme jatkossa entistä
vahvemmin kantaa vastuuta maailmalla.

Kehitysyhteistyöleikkaukset ovat todellakin valitettavia, ja eittämätön tosiasia on, että
joudumme leikkaamaan myös hyvää ja tuloksellista toimintaa. On kuitenkin tosiasia, että
näiden kehitysyhteistyömäärärahojen leikkausten jälkeen määrärahoja on edelleen merkit-
tävästi. Kokonaisluku ensi vuoden osalta eli oda-kelpoista rahaa, kehitysyhteistyöhön käy-
tettävää rahaa, on 714 miljoonaa euroa. Tämä rahamäärä tullaan käyttämään mahdollisim-
man hyvin ja vaikuttavasti, ja näillä rahoilla pystytään tekemään paljon hyvää eri puolilla
maailmaa. Arvio vuoden 2016 määrärahojen tasoksi on 0,35 prosenttia bruttokansantulos-
ta, ja tämä luku on edelleen yli OECD-maiden keskiarvon.

Hyvät edustajat, millaista kehityspolitiikkaa Suomi sitten harjoittaa jatkossa? Me tulem-
me keskittymään neljään selkeään painopisteeseen, jotka pohjautuvat hallitusohjelman ta-
voitteisiin ja ovat hyvin tiiviisti sidoksissa äskettäin YK:ssa New Yorkissa hyväksyttyjen
kestävän kehityksen tavoitteiden kanssa. Jatkossa voimavaroja kohdennetaan erityisesti
naisten ja tyttöjen aseman parantamiseen ja yhteiskuntien toimivuuteen, demokratian toi-
mivuuteen, verotuloihin, yksityissektorin kehittymiseen kehitysmaissa sekä ruuan, veden
ja energian saannin haasteiden ratkomiseen. Näillä alueilla Suomella on varmasti paljon
osaamista ja annettavaa.

Meillä on parhaillaan myös ulkoministeriössä valmistelussa kehityspoliittinen linjaus,
jossa määritellään tarkempia suuntaviivoja sille, miten nämä vähentyneet voimavarat
suunnataan painopisteiden mukaisesti ja miten ne suunnataan niin, että työmme on mah-
dollisimman vaikuttavaa ja tuloksellista. Myös mitattavuudessa on parantamista. On entis-
tä paremmin nähtävä, miten vähemmällä saadaan enemmän aikaan.

Mutta, hyvät edustajat, kehityspolitiikka on paljon muutakin kuin leikkauksia, ja Suomi
on jatkossakin maa, joka tuntee ja kantaa vastuunsa globaalissa taakanjaossa. Jäljelle jää-
vien määrärahojen lisäksi Suomen keinovalikoimaan kuuluu hyvin aktiivinen vaikuttami-
nen ja vuoropuhelu kehitysmaiden, kumppaneina toimivien järjestöjen ja kansainvälisten
pelisääntöjen tasolla. Tämä ei ole häviämässä mihinkään. Tästä oli kyse esimerkiksi juuri
pidetyllä ja parhaillaan jatkuvalla YK:n superviikolla. Kestävää kehitystä edistetään mo-
nella saralla. Esimerkiksi kansainväliset pääomapaon säännöt tai energia- ja ilmastoratkai-
sut ovat avainasemassa kehitysmaiden kehityksen kannalta.

Sitten vielä aivan lopuksi, hyvät edustajat, haluan nostaa esiin yhden erittäin tärkeän ko-
konaisuuden, jota on leikkausten keskelläkin haluttu suojella, nimittäin humanitäärisen
avun. Maailman ennätyksellisen huonon humanitäärisen tilanteen vuoksi siitä säästetään
kaikkein vähiten ja vuodelle 2016 apua on budjetoitu 70 miljoonaa euroa. Humanitäärinen
kriisi linkittyy hyvin vahvasti pakolaiskriisiin. On hyvä muistaa, että lähes 90 prosenttia
maailman pakolaisista on edelleen kehittyvissä maissa. He eivät siis ole Suomessa tai Eu-
roopassa tai parhaillaan matkalla tänne. Se helposti unohtuu.
81



Pöytäkirjan asiakohta PTK 43/2015 vp
Toinen varapuhemies Paula Risikko: Arvoisat edustajat! Pyydän nyt niitä edustajia, jot-
ka haluavat esittää kysymyksiä tai muuten kommentoida ulkoministeriön esitystä, varaa-
maan minuutin mittaisia vastauspuheenvuoroja ja kommenttipuheenvuoroja painamalla
V-painiketta. Ensimmäisenä nyt annan etusijan ulkoasiainvaliokunnan jäsenille, ja tämän
puheenvuorosetin aloittaa Antti Kaikkonen. — Olkaa hyvä.

20.11 Antti Kaikkonen kesk (vastauspuheenvuoro): Kiitoksia, arvoisa puhemies! Nämä
kehitysyhteistyöhön iskevät leikkaukset ovat kiistämättä kipeitä. Ei sitä auta miksikään
muuksi väittää. Voi sanoa, että moni järjestö joutuu aika lailla kohtuuttomaan tilanteeseen.
Jatkossa on kaikkien etu, että nämä vähäiset voimavarat suunnataan mahdollisimman vai-
kuttavalla tavalla. On tärkeätä, että kehitysapu keskitetään ja koordinoidaan entistä parem-
min, jotta se apu menee tehokkaasti perille. Niukkoja varoja ei voi kuluttaa ollenkaan by-
rokratiaan tai tehottomaan toimintaan. Ja on hyvä muistaa, että tästäkin taka-askeleesta
huolimatta pidetään se tavoite siellä 0,7:ssä, ja toivottavasti joku kaunis päivä siihen vielä
päästään, vaikka se nyt eteenpäin siirtyy. 

Ehkä voitte, ministeri, kertoa tästä kv-kriisinhallinnasta. Siitä on hallitusohjelmassa tiet-
ty linjaus, toisaalta tasavallan presidentti käytti tietyn puheenvuoron tässä äskettäin, joka
oli rohkaiseva, että sitä ei välttämättä ihan niin alas vedettäisi. Voitteko vähän avata tätä,
että mikä se hallituksen linja ja toimintatapa tässä asiassa on. On hyvin tärkeää, että me
olemme vahvasti esillä kansainvälisessä kriisinhallinnassa myös jatkossa, ja toivottavasti
tämä tasavallan presidentin linjaus on myös hallituksen linja.

20.12 Pertti Salolainen kok (vastauspuheenvuoro): Arvoisa puhemies! Tuon terveisiä
muutama tunti sitten päättyneeltä ulkoasiainvaliokunnan matkalta Ruotsista. Tutustuimme
erityisesti Ruotsin ulko-, turvallisuus- ja puolustuspolitiikkaan, ja voin vain sanoa, että
siellä on tapahtunut erittäin suuria muutoksia. Kaikki edellisen hallituksen puolueet ovat
nyt Nato-jäsenyyden kannalla, ja samoin kansalaisten enemmistö on tällä hetkellä Ruotsis-
sa Nato-jäsenyyden kannalla johtuen siitä, että Venäjän politiikka Ukrainassa ja muualla
on koettu niin huolestuttavaksi. Mitä sitten tästä on seurannut? Sitä, että Ruotsi on lähes-
tymässä yhä enemmän sotilaallisesti Yhdysvaltoja, Natoa ja myöskin Suomea. Se oppi,
joka meidän on tästä nyt otettava huomioon, on se, mitä meille kerrottiin: Ruotsi saattaa
liikkua näissä asioissa varsin yllättävästi ja varsin nopeasti. Eli meidän on Suomessa va-
rauduttava (Puhemies koputtaa) näihin turvallisuuspolitiikan muutoksiin omalla lähi-
alueellamme.

20.13 Jutta Urpilainen sd (vastauspuheenvuoro): Arvoisa puhemies! Suomen talouden
tilanne on hyvin vaikea, ja me varmasti kaikki ymmärrämme, että säästöjä on tehtävä ja
myöskin lisää verotuloja valtiolle on saatava. Mutta mielestäni hallitus tekee väärän arvo-
valinnan leikkaamalla 200 miljoonaa kehitysyhteistyöstä ja alentamalla samaan aikaan sa-
man verran autoveroa. Eli itse asiassa hallitus tekee arvovalinnan, jossa autoveroa alenne-
taan saman verran kuin kehitysyhteistyöstä vähennetään, eli kaikista heikoimmassa ase-
massa olevilta ihmisiltä leikataan. Tätä arvovalintaa en voi, ministeri Toivakka, ymmärtää. 

En ymmärrä myöskään sitä, miksi nämä leikkaukset kohdistetaan niin voimakkaasti
kansalaisjärjestöihin. Minusta se on täysin käsittämätöntä. Se tekee myös kohtuuttomaksi
tilanteen monelle kansalaisjärjestölle, kun heidän rahoitustaan leikataan puolen vuoden tai
muutaman kuukauden varoitusajalla jopa 30—40 prosenttia. Miksi te ette olleet valmiita
82



Pöytäkirjan asiakohta PTK 43/2015 vp
jaksottamaan näitä leikkauksia niin, että ne tulisivat pienemmällä volyymilla voimaan, jos
ette ole valmiita perumaan näitä leikkauksia kokonaan? Tätä en ymmärrä ja toivon, että tä-
hän vastaisitte.

20.14 Veera Ruoho ps (vastauspuheenvuoro): Arvoisa puhemies! Yhdyn tuohon edusta-
ja Kaikkosen, meidän ulkoasiainvaliokunnan puheenjohtajan, sanoihin ja haluan lisätä sen,
että siviilikriisinhallinta nousee tässä maailmantilanteessa erityisen tärkeäksi. 

Sitten haluan myöskin lainata hieman tätä evaluointia Suomen kehityspolitiikasta ja yh-
teistyöstä — 2015 on tämä tehty, ja tässä todetaan näin: "Kehityspoliittiset ohjelmat välit-
tävät onnistuneesti ja vakuuttavasti Suomen kehityspolitiikan arvot ja yleiset johtavat pe-
riaatteet, mutta antavat hyvin vähän oleellista ohjeistusta tulosperustaiseen johtamiseen ja
kehityspolitiikan toteuttamiseen. Kehityspolitiikan ohjauksesta puuttuu selkeä priorisoin-
ti. Peräkkäiset politiikat lisäävät uusia mutta eivät poista aiempia tavoitteita. KEPOt ja
muut yksityiskohtaisemmat alemman tason poliittisen ohjauksen asiakirjat kärsivät epäsel-
västä, jopa puuttuvasta tavoitteenasettelusta. Sen lisäksi, että UM:n talousarvion ja (Puhe-
mies koputtaa) tuotosten tasolla selkeitä tavoitteita on rajallisesti..." (Puhemies: Aika!) —
Joo, kiitos.

20.16 Aila Paloniemi kesk (vastauspuheenvuoro): Arvoisa rouva puhemies! Koska kehi-
tyspolitiikka on kokonaisuus, haluan korostaa myös Finnfundin roolia tässä, koska Finn-
fund on kyllä nyt joutunut syyttä syytettyjen penkille. Muun muassa OECD ja kotoinen ul-
koasiainvaliokuntamme ovat pitäneet jo pitkään tärkeänä, että kehitysyhteistyöhön löyde-
tään uusia innovatiivisia rahoituslähteitä, ja hallitusohjelmassa luvataan lisätä Suomen ke-
hityspolitiikassa kehittyvien maiden oman yritystoiminnan ja veropohjien vahvistamisen
painoarvoa. Finnfund ihan oikeasti tarvitsee pääomaa vastatakseen kehittyvissä maissa
olevaan sijoituskysyntään, ja me emme ole tässä painotuksessa lainkaan yksin. Erittäin
monet eurooppalaiset maat ovat pääomittaneet viime vuosina merkittävästi omia kansalli-
sia kehitysrahoituslaitoksiaan, ja Suomi seuraa esimerkkiä ja parantaa resursseja yksityis-
sektorin kanssa tehtävässä yhteistyössä. Tämä on yksi elementti meidän kehitysyhteistyö-
tämme.

Olen edustaja Urpilaisen ja kaikkien muittenkin tässä salissa jo puhuneiden kanssa sa-
maa mieltä. Aivan liian kovat leikkaukset kohdistuivat järjestöjen rahoitukseen. Minäkin
olisin (Puhemies: Aika!) toivonut, että se jaksotus olisi nyt ollut vähintään mahdollista.

20.17 Sofia Vikman kok (vastauspuheenvuoro): Arvoisa puhemies! Tyttöjen koulutus on
keskeisessä asemassa hyvinvoinnin edistämisessä, köyhyyden torjumisessa ja väestönkas-
vun hillitsemisessä. Koulutuksen avulla vahvistetaan ihmisoikeuksia ja demokratiaa sekä
naisten mahdollisuuksia päättää itse omasta elämästään ja osallistua yhteiskunnan päätök-
sentekoon. Hyödyt tästä heijastuvat laajasti kehitysmaiden yhteisöihin ja yhteiskuntiin.
Naisten ja tyttöjen aseman vahvistaminen onkin hallituksen yksi keskeinen kehityspolitii-
kan painopiste. Se on aivan oikea linjaus, kun haetaan vaikuttavuutta.

Suomalainen koulujärjestelmä ja opettajankoulutus puolestaan ovat maailman huippu-
luokkaa. Kysynkin ministerin näkemystä siihen, miten suomalainen koulutusosaaminen
hyödynnetään nykyistä paremmin kehitysyhteistyössä ja millaisia suunnitelmia hallituk-
sella tähän on.
83



Pöytäkirjan asiakohta PTK 43/2015 vp
20.18 Katri Kulmuni kesk (vastauspuheenvuoro): Arvoisa puhemies! Ensiksi muuta-
malla hyvällä asialla. On pakko tietenkin antaa kiitosta siitä, että tällä vaalikaudella ei näil-
lä näkymin tulla ulkomaan edustusverkostoa enää supistamaan, mikä on hieno asia. Mutta
tietenkin, kyllähän tämä kehityspolitiikan kysymys on ongelmallinen, ja mikä on noussut
tässäkin esille, on tämä jaksotukseen liittyvä problematiikka, jonka myös itse kyllä haluan
nostaa esille.

Sitten vielä semmoinen konkreettisempi kysymys liittyen viestintään ja globaalikasva-
tukseen, nimittäin vaikuttaa siltä, että kehitysyhteistyöstä ja kehityspolitiikasta liikkuu aika
paljon myös väärää tietoa. Nyt jos olen ymmärtänyt oikein, niin on tarkoitus, että tänä syk-
synä ei toteuteta ollenkaan viestintä- ja globaalikasvatustuen hakukierrosta. Seuraava kier-
ros olisi vasta vuonna 16 ja tuki sitten vuodelle 17. (Puhemies: Aika!) Tämä on tärkeä osa
yleissivistystä, ja toivon vastausta tähän asiaan.

20.19 Jaana Pelkonen kok (vastauspuheenvuoro): Arvoisa rouva puhemies! Edustaja Pa-
loniemi täällä Finnfundin nosti jo esiin. Finnfundin pääomitus, 130 miljoonaa, on puhutta-
nut paljon. 75 prosenttia rahoituksesta tullaan käyttämään kaikkein köyhimmissä maissa.
Yritystoiminnan perustaminen köyhimpiin maihin on aina omalta osaltaan riski ja vaatii
paljon taustatyötä ja sikäläisen yhteiskunnan kokonaisvaltaista ymmärrystä, ja tätä ymmär-
rystä ja erityisesti sitä arvokasta kenttäkokemusta on paikalla olevilla kehitysyhteistyöjär-
jestöillä. Kysyisinkin ministeriltä: miten tullaan varmistamaan se, että yritykset ja kehitys-
yhteistyöjärjestöt tekisivät yhteistyötä?

20.20 Touko Aalto vihr (vastauspuheenvuoro): Arvoisa rouva puhemies! Hyvä ministe-
ri, ensinnäkin, kehitysyhteistyövaroista puolet lähtee pois. Järjestöiltä, jotka tekevät muun
muassa humanitääristä työtä, 43 prosenttia lähtee pois. Siviilikriisinhallinnasta yksi viides-
osa lähtee pois. Täällä puhuttiin siitä, että globaaliin kasvatukseen ja siihen liittyvää rahaa
sai 43 järjestöä Suomessa viime vuonna — ensi vuonna ei enää yksikään. Mietin sitä, että
kokonaisuudessaan nämä kehy-leikkaukset ovat 400 miljoonaa euroa vuodessa, kun pääs-
töhuutokauppatulot otetaan mukaan tähän näin. Tiedättekö te, mitä tämä tarkoittaa käytän-
nössä vaikka Bangladeshissa, Nepalissa, mitä käytännössä jää tapahtumatta? Monet suun-
nitellut hankkeet eivät toteudu. Monet käynnistetyt hankkeet keskeytetään. Mitä tämä te-
kee kehitysyhteistyön vaikuttavuudelle? Sitä minä kysyn. Ja oletteko valmis palaamaan
hallitusohjelmanne linjauksiin siitä, että päästöhuutokauppatulojen leikkaaminen tapahtuu
vasta 2016?

20.21 Tarja Filatov sd (vastauspuheenvuoro): Arvoisa puhemies! Tämä kehitysyhteis-
työvarojen leikkaaminen on todellakin surullinen teko, ja tekee surulliseksi myös se tapa,
jolla se toteutetaan. Niin kuin tässä salissa on selvästi käynyt ilmi, itse asiassa osa tästä
säästöstä muuttuu kuluksi sitä kautta, että jos järjestöt olisivat pystyneet ajamaan hallitusti
hankkeitansa alas, niin siitä rahasta, jota on jo investoitu, olisi saatu parempi hyöty, ja tämä
on erittäin surullinen kuvio. Mutta kun tässä on noussut tämä Finnfund voimakkaasti esiin,
niin haluaisin kysyä, kun Finnfundin ympärillä on esitetty väitteitä tai epäilyksiä tai tosi-
asioita — en tiedä mitä ne ovat — että se käyttää veroparatiiseja ja osa sen toiminnoista
kulkee sitä kautta: voitteko te, ministeri, käsi sydämellä vakuuttaa, että näin ei ole?
84



Pöytäkirjan asiakohta PTK 43/2015 vp
20.22 Jari Myllykoski vas (vastauspuheenvuoro): Arvoisa rouva puhemies! Pakko yhtyä
siihen arvosteluun, kuinka hallitus rajulla kädellä kehitysyhteistyörahoihin tarttuu ja erityi-
sesti järjestöjen osalta. Nopea aikataulu, liian nopeasti edenneet päätökset tekevät erittäin
suurelta osin haittaa. Tässä on juuri mainittu siitä, että tiettyjä projekteja joudutaan kes-
keyttämään, ne jäävät puolitiehen, niihin on jo satsattu rahaa, ja edustaja Filatov toi hyvin
esille, kuinka juuri niitten loppuun saattaminen olisi ollut parempi ratkaisu kuin niistä leik-
kaaminen. Mutta toisaalta haluan kysyä hieman toisesta kulmasta kuin edustajat Palonie-
mi ja Pelkonen: voisiko olla niin, että kun on nyt tämä jäljelle jäänyt raha, mikä liittyy ta-
vallaan Finnfundiin, me loisimmekin sellaista teknologista vientiä, joka parantaa kehitys-
yhteistyömaan perusinfraa, ilmastoystävällistä energiaa, jätevesien, jätteiden polttomene-
telmien viemistä sinne, jotta Suomessa voisi suomalaisille yrityksille tulla referenssilaitok-
sia (Puhemies koputtaa) tätä kautta?

20.23 Riitta Myller sd (vastauspuheenvuoro): Arvoisa puhemies! Tuo Urpilaisen esi-
merkki siitä, minkälaisia arvovalintoja hallituksessa tehdään, oli varsin kuvaava. Sama 200
miljoonaa niille, joilla on varaa ostaa parhaita autoja Suomessa, kuin viedään kehitysyh-
teistyöstä. 

Mutta itse olen erityisen huolissani siitä, mitä noilla kaikkein köyhimpien maitten alu-
eilla tapahtuu. Jo tällä hetkellä me näemme tämän valtavan ongelman: ihmisiä tulee pois
alueilta, joilla ei ole elinmahdollisuuksia sotien takia, todellakaan ei ole niitä elinmahdol-
lisuuksia. Ilmastonmuutos tulee vielä vahvistamaan tätä tendenssiä. Miten nyt ollaan Suo-
messa valmistauduttu siihen, että kehitysmaat saavat sen ilmastorahoituksen, minkä he tar-
vitsevat siihen, että he selviytyvät näistä haasteista? Tämä tulee olemaan (Puhemies koput-
taa) valtavan iso asia.

20.24 Ville Niinistö vihr (vastauspuheenvuoro): Arvoisa puhemies! On todella, suoraan
sanottuna vaikea edes kuvailla sitä häpeällisyyden määrää, minkä hallituksen kehityspoli-
tiikka aiheuttaa — se, mitä saa kuulla järjestöiltä, kuinka vaikka Pelastakaa Lapset ry:n
avustuksesta leikataan yli 2 miljoonaa euroa pois, kun he auttavat lapsia Syyriassa, Syy-
rian lähiseuduilla pakolaisleireillä. 

Ja sitten asia, jonka itse tunnen parhaiten: ilmastorahoitus. Länsimaat ovat luvanneet si-
tovasti, että ilmastorahoitus nostetaan vaiheittain vuoteen 2020 mennessä 100 miljardiin
dollariin. Suomi on osaltaan nostanut ilmastorahoituksen osuuttaan noin sinne 100 miljoo-
nan euron luokkaan vuositasolla tähän mennessä, ja nyt Pariisissa joulukuussa pitäisi sopia
ilmastosopimus, johon kaikki maat odottavat lisää kontribuutioita, jotta kehitysmaat voi-
vat tehdä hypyn yli kivihiili-intensiivisen teknologian ja jotta kaikki tulevat ilmastosopuun
mukaan. Nyt, mitä tekee Suomen hallitus? Leikkaa Unefin ympäristörahoituksen pois.
YK:n ympäristöohjelma on ollut aina meidän voimakkaasti tukema järjestö, nyt me ve-
dämme rahat sieltä pois. Me vedämme selvästi rahaa pois ilmastorahoituksesta. (Puhemies
koputtaa) Me menemme täysin väärään suuntaan. (Puhemies koputtaa) Me olemme luvan-
neet, että tämä asia hoidetaan. (Puhemies koputtaa) Miten te voitte kääntää selän maail-
man ilmaston pelastamiselle? 

20.25 Eva Biaudet r (vastauspuheenvuoro): Arvoisa puhemies! Kun olin nuori, niin yksi
syy, minkä takia lähdin politiikkaan, oli se, että halusin pelastaa maailman, ja vielä on vä-
hän samaa vikaa. Ja silloin ajattelin, että oli tosi hienoa, että olimme sopineet maailmassa
85



Pöytäkirjan asiakohta PTK 43/2015 vp
yhdessä, että kannamme vastuuta 0,7 prosentilla siitä, että tuemme myöskin kaikkein köy-
himpiä maita. Ja mielestäni on tosi surullista, että aikuiset eivät pysty tähän samaan kuin
mitä suurin osa nuorista ajattelee. 0,35 prosenttia, se on se arvo, minkä ajattelemme kaik-
kein köyhimpien maiden lasten ja ihmisten arvon olevan. 

Esimerkiksi nämä leikkaukset kohdistuvat tosi rajusti. Sanoitte, arvoisa ministeri, että
vähemmällä rahalla saadaan enemmän, ja mielestäni tämä siinäkin mielessä tuntuu aivan
epäloogiselta: samalla rahalla saadaan kehitysmaissa huomattavasti enemmän kuin mitä
sillä täällä säästetään. Esimerkiksi Planin rahoista ajatellaan, että (Puhemies koputtaa: Ai-
ka!) 180 000 lasta ei pääsisi nyt avun piiriin.

Minulla olisi vielä ollut se kysymys näistä rahoista, jotka menevät tähän kriisirahoituk-
seen: ovatko ne kaikki oda-kelpoisia, esimerkiksi Afrikka-rahasto, (Puhemies: Aika!) kos-
ka siinä lukee "maastamuuton hallinta"? Minun mielestäni on tärkeää tarkistaa tämä.

20.27 Nasima Razmyar sd (vastauspuheenvuoro): Arvoisa puhemies! On ihan totta, että
moni meistä on täällä politiikassa mukana, jotta teemme maailmasta paremman ja yhtä lail-
la Suomesta paremman. Se, että Suomi leikkaa 50 prosenttia kehitysyhteistyömenoista, on
järisyttävän paljon. Kun otamme puolet pois, niin se on puolet tytöistä, joiden pitäisi käydä
koulua. Se on puolet pois kaivoista, joista saadaan puhdasta vettä. Ja nämä ovat ilman muu-
ta arvovalintoja.

Ministeri, sanoitte tällä viikolla, että ette usko, että tämä millään lailla vaikuttaa Suo-
men maineeseen. En tiedä, kenen kanssa keskustelette, mutta Suomella ei ole tällä hetkellä
hyvää mainetta maailmalla, ei Euroopassa myöskään.

Toivon vilpittömästi, että täällä ollaan hallituspuolueiden suunnasta huolissaan myös
tästä jaksotuksesta. Hyvät ihmiset, te voitte tehdä asialle vielä jotain. Tehkää, kuunnelkaa.
Teillä on kuitenkin se valttikortti kädessä, ei valitettavasti meillä.

20.28 Antero Laukkanen kd (vastauspuheenvuoro): Arvoisa puheenjohtaja! Tämä halli-
tus jää historiaan suomalaisten kehitysyhteistyöjärjestöjen alasajosta. Useiden näiden toi-
mijoiden kanssa valtio on solminut kehitysyhteistyössä kumppanuushankkeita. Tämän aja-
tuksen takana on juuri ollut se, että sillä taataan jatkuvuus, ennakoitavuus ja rahoituksen
riittävä taso, jotta voidaan tehdä pitkäaikaista ja tuloksellista yhteistyötä. Nyt tämä luotta-
mus on kokonaan romutettu.

Miten te, rouva ministeri, aiotte toimia, jotta tämä luottamus palautuisi? Teillä on vielä
mahdollisuus tehdä uudelleenkohdennuksia, tehdä näitä valintoja, joita täällä monet edus-
tajat nyt käsi sydämellä teiltä pyytävät.

Suomalainen järjestötyö on maailman huippuluokkaa. Meille tullaan tänne ulkomailta
(Puhemies koputtaa: Aika!) opiskelemaan ja katsomaan. Ei romuteta tätä, mikä on 40 vuo-
dessa rakennettu.

20.29 Juho Eerola ps (vastauspuheenvuoro): Arvoisa rouva puhemies! Joskus kuulee
väitteitä, että nyt tämä käsillä oleva pakolaiskriisikin johtuisi siitä, että Suomi on leikannut
kehitysapua tai leikkaamassa kehitysapua. No, eihän se tietenkään siitä johdu vaan esimer-
kiksi siitä, että meidän aiemmat ulkoministerimme eivät ole solmineet palautussopimusta
Irakin ja Somalian kanssa, kuten ministeri Soini tällä hetkellä juuri (Eva Biaudet: Tämä on
vitsi!) on tekemässä. — Hyvä, että kerroit häneltäkin terveiset.
86



Pöytäkirjan asiakohta PTK 43/2015 vp
Mutta nyt tästä kehitysavusta. On ihan oikein, että siitäkin leikataan, kun kaikesta leika-
taan. Niin muuten leikkasi edellinenkin hallitus. Siellä oli RKP:tä ja vihreätä ja demaria
mukana.

Viime kaudella perussuomalaiset esittelivät oman kehitysapumallinsa, jossa tätä kehi-
tysapua olisi kerätty vapaaehtoisin ja verovähennyskelpoisin lahjoituksin. Arvoisa minis-
teri, voitaisiinko tätä mallia käyttää osittain nyt tässä nykymallin rinnalla siltä osin kuin
jäämme tästä 0,7 prosentin bruttokansantuoteosuudesta pois?

20.30 Timo Heinonen kok (vastauspuheenvuoro): Arvoisa puhemies! On totta, että kehi-
tysyhteistyöleikkaukset ovat kovia ja pitää kohdentaa rahoja sellaisiin kohteisiin, missä
niillä saadaan nyt mahdollisimman paljon hyvää aikaan. Kansainväliset kriisit ovat jatku-
neet poikkeuksellisen pitkään, tällä kertaa sellaiset, jotka koskettavat myös meitä suoma-
laisia. Ukrainassa Venäjän laittomat toimet ovat jatkuneet, ja Syyriassa Daesh-järjestö ter-
rorisoi tavallisia ihmisiä. Kumpikin säteilee myös tavalla ja toisella Suomeen.

Meillä on myös kasvanut terrorismin uhka, mutta Suomessa lainsäädäntö laahaa tässä
useammassa kohdassa perässä. Meillä ei ole terroristijärjestöön kuulumista kriminalisoitu,
eikä toisaalta tiedustelulainsäädäntökään ole muiden maiden tasolla. Minun mielestäni
näissä pitäisi nyt ottaa määrätietoisia askelia. Näitä asioita pidimme esillä jo viime edus-
kuntakaudella, ja siitä huolimatta olemme edelleen näissä Euroopankin takapajula.

20.31 Jani Toivola vihr (vastauspuheenvuoro): Arvoisa puhemies! Täällä on käytetty ää-
rimmäisen hyviä puheenvuoroja. Oikeastaan edustaja Urpilainen jo omassa puheenvuoros-
saan aika lailla latasi koko sen tilannekuvan, missä ollaan — todella järkyttäviä isoja leik-
kauksia. 

Tässä puhuttiin siitä, että Suomi ikään kuin vetäytyisi keräämään voimia, koska meillä
on taloudellisia vaikeuksia, ja sitten voidaan tehdä enemmän. Ministeri ei nyt ihan näitä sa-
noja käyttänyt, mutta tämän ymmärsin siitä puheesta. Ehkä se, minä ajattelen, on, että ke-
hitysyhteistyö on niin äärimmäisen hienovaraista työtä, että tämmöinen logiikka ei vain
toimi sillä alueella myöskään. Ja niin kuin täällä on kuvailtu, niin isoilla leikkauksilla se
tuho tai se kehityksen hidastuminen, pysähtyminen, mikä siitä seuraa ihan konkreettisesti
— se on ihan valtava vuosien määrä ennen kuin kurotaan ensin se umpeen ja päästään ta-
kaisin siihen, mistä lähdettiin. Se, että sitten me tulisimme niillä vahvemmilla lihaksilla, ei
ole inhimillisesti kestävää, mutta se ei myöskään taloudellisesti minun mielestäni ole kes-
tävää, ja niin kuin täällä on todettu, se on myöskin sen jo käytetyn rahan hukkaan heittä-
mistä monella tavalla.

20.32 Kai Mykkänen kok (vastauspuheenvuoro): Arvoisa puhemies! Tämähän on kur-
juuden jakamista ja sinänsä ikävää, mutta tämän keskustelun perusteella kuulostaisi, että
kehitys on mennyt taaksepäin. Köyhyydessä kuitenkin onneksi tosiasia on se, että YK:n
kehitystavoitteiden mukaisesti meillä on äärimmäisköyhyydessä elävien määrä voimak-
kaasti supistunut. Jos ajatellaan esimerkiksi Afrikkaa, niin väittäisin, että me olemme siir-
tyneet nyt semmoiseen vaiheeseen, jossa onneksi sielläkin yrittäjyyttä, uudenlaista talout-
ta nousee. Itse asiassa väittäisin, että se, että painopistettä esimerkiksi Suomenkin kehitys-
avussa siirretään nyt yritysyhteistyön, kaupan rahoituksen, Finnfundin suuntaan, voi olla
hyvinkin ihan oikea vaihe tässä maailmantilanteessa mennä siihen suuntaan. Uskoisin, että
siitä voi olla enemmän hyötyä kuin pelkästään veden kantamisesta kaivoon.
87



Pöytäkirjan asiakohta PTK 43/2015 vp
Toiseksi täytyy muistaa, että kun näitä leikkauksia tässä niin hirveästi kritisoidaan, niin
tässä palataan nyt suunnilleen kymmenen vuoden takaiselle tasolle, jolla meidän talouskin
on. Oliko silloin kauhea tilanne Suomen kehitysavussa? En nyt tiedä. Toki enempi olisi
aina parempi.

Team Finlandista yksi sana. Minä uskon, että vielä tärkeämpää kuin viisi uutta Team
Finland -virkamiestä on se, että varmistetaan, että (Puhemies: Aika!) nämä tulevat bisnek-
sen puolelta. Se ei auta, (Puhemies: Aika!) jos me luomme virkamiehiä enemmän. Miten
meinaatte varmistaa tämän?

20.33 Hanna Sarkkinen vas (vastauspuheenvuoro): Arvoisa puhemies! Kyllä tämä leik-
kaus kehitysyhteistyöhön on erittäin julma, samaan aikaan kun kärsitään suuresta pakolais-
tilanteesta maailmassa ja tarve kehitysyhteistyölle olisi suurempi kuin pitkään aikaan.
Mutta kyllä tämä on erittäin kummallista, että ministeriön puolelta kieltäydytään tästä jak-
sottamisesta eli että sama summa säästöjä tehtäisiin järkevämmin jaksottaen, jotta ei me-
netettäisi niitä tuloksia, mitä ollaan saavutettu, ja samalla ne rahat, mitkä on jo panostettu,
eivät valuisi hukkaan. Haluan ministeriltä vastauksen siihen, miksi ei voitaisi tehdä tätä jär-
kevämpää jaksotusta, mitä järjestöt ovat esittäneet.

Sitten kysyn myös tästä ilmastorahoituksesta. Maailma tarvitsee kattavan ilmastosopi-
muksen. Myös Suomi ja Suomen teollisuus tarvitsee sitä hiilivuodon estämiseksi. Ilmasto-
rahoitus on sopimuksen saamisen ehto. Onko Suomi valmis hakemaan riittävän ilmastora-
hoituksen ja hakemaan (Puhemies koputtaa) ratkaisuja siihen, jotta sopimus syntyy?

Toinen varapuhemies Paula Risikko: Otetaan vielä kaksi puheenvuoroa, jonka jälkeen
ministerille 5 minuuttia, ja sitten tietenkin vielä jatketaan. Nämä kaksi ovat edustaja Ojala-
Niemelä ja edustaja Karimäki.

20.35 Johanna Ojala-Niemelä sd (vastauspuheenvuoro): Arvoisa rouva puhemies! Puut-
tuisin myös tähän Finnfundin pääoman korottamiseen. Momentille myönnetään nyt 140
miljoonaa euroa, jota käytetään finanssisijoituksiin osana Suomen kehitysyhteistyötä.
Avustusmuotoista tukea muutetaan näin lainaksi ja Finnfundin pääoman korottamiseen.
Vaikka Finnfundin tekemä työ on myös tärkeä, niin pääomittamiseen suunnatut rahat tulisi
suunnata varsinaiseen kehitysyhteistyöhön. Kysyisinkin sitä, ovatko nämä pääomituksen
korottamiseen käytettävät rahat palautettavissa järjestöille takaisin käytettäviksi.

20.35 Johanna Karimäki vihr (vastauspuheenvuoro): Arvoisa rouva puhemies! Kyllä
kehitysyhteistyömäärärahojen puolittaminen on kestämätöntä, ja kansalaisjärjestöjen toi-
minnan halvaannuttaminen on myös todella huolestuttavaa. Naisten ja tyttöjen koulutuk-
seen ei voida enää satsata kuten ennen. Vammaisten asemaa ei voida turvata kehitysmais-
sa, eikä ihmisiä pystytä auttamaan pakolaisleireillä. 

Täällä on tullut selkeä vahva viesti eduskunnasta, että toivotaan kuitenkin vielä muutos-
ta ja harkintaa tähän päätökseen, ja itsekin puheessanne luettelitte monia tärkeitä kohteita.
Esitän, että harkitsisitte sitä, että päästöhuutokauppatuloja kuitenkin ohjattaisiin vielä ke-
hitysyhteistyöhön. Hallitusohjelmassahan on kirjaus, että ne ohjattaisiin teollisuudelle
kompensoimaan päästökauppaa, mutta tämähän, jos mikä, on kestämätön ajatus, että enti-
sestään sotkettaisiin jo nyt toimimatonta päästöhuutokauppaa. Päästöhuutokauppa on kor-
88



Pöytäkirjan asiakohta PTK 43/2015 vp
jattava ja kehitysyhteistyöstä on pidettävä huoli. On huolehdittava maailman kaikkein köy-
himmistä. (Puhemies koputtaa) 

Toinen varapuhemies Paula Risikko: Ja sitten ministeri Toivakka, olkaa hyvä, 5 minuut-
tia paikalta.

20.37 Ulkomaankauppa- ja  kehitysministeri  Lenita  Toivakka: Arvoisat edustajat!
Erittäin hyvää keskustelua, ja ihan alkuun yhdyn täysin huoleenne siitä, että kehitysyhteis-
työhön käytettävät leikkaukset ovat valitettavia. Emme me niitä haluaisi tehdä, (Ville Nii-
nistö: Totta kai te haluatte!) mutta tilanne on, kuten hyvin tiedätte — tämän viikon aikana
budjetista on keskusteltu — että lähes kaikkialta leikataan ja myös kehitysyhteistyöstä lei-
kataan.

Mutta aloitetaan edustaja Kaikkosen kysymyksestä kriisinhallinnasta. Hallitusohjelmas-
sahan todellakin kirjataan, että vähennetään osallistumista sotilaallisiin rauhanturvaope-
raatioihin ja keskitytään sotilaallisissa kriisinhallintaoperaatioissa Suomen kannalta mer-
kityksellisimpiin ja vaikuttavimpiin operaatioihin. Ja kuten tasavallan presidentti New
Yorkissa sanoi, hän kuitenkin lupasi lisää tukea ja apua tähän tärkeään työhön, koska näil-
lä nimenomaan näitä kriisejä ehkäistään, pakolaisvirtaa, muuttoliikettä ehkäistään ja aute-
taan niitä kaikkein heikoimmassa asemassa olevia. Mutta tämä on ajateltu hallituksessa
niin, että näitä ei voida suunnitella etukäteen, koska me emme pysty näitä kriisejä ja kon-
flikteja ennustamaan, vaan on katsottu tarkoituksenmukaisemmaksi niin, että mikäli teh-
dään päätöksiä osallistumisesta uusiin kriisinhallintaoperaatioihin, ne hoidetaan lisätalous-
arvioiden kautta, eli tähän on toki valmius. Ilman muuta Suomi kantaa vastuunsa, ja tämä
on se viesti, joka myös maailmalle on haluttu viedä.

Sitten näihin kehitysyhteistyörahoihin. Kuten sanoin, tämä on erittäin valitettava asia.
Moni kysyi tästä porrastuksesta. Se ei valitettavasti ole mahdollista. Erityisesti entinen val-
tiovarainministeri Urpilainen tietää EU:n komission vaatimuksen Suomen alijäämämenet-
telystä. Siitä näkökulmasta (Eduskunnasta: Höpö höpö!) ensi vuosi on se kaikkein kriitti-
sin, eli siitä syystä nämä leikkaukset kohdentuvat ensi vuodelle kaikkein kovimmin. Por-
rastus ei ole siitä syystä mahdollinen, ja vaikka kansalaisjärjestöt ovat sitä toivoneet, tähän
ei löydy keinoja. Nämä toteutetaan ensi vuonna, kuten budjetissa ollaan esitetty. Me olem-
me informoineet kansalaisjärjestöjä hyvissä ajoin kesäkuussa, on käyty neuvotteluja. Meil-
lä on ollut pyöreän pöydän keskusteluja paljon. Monin tavoin annetaan tukea ja keskustel-
laan kansalaisjärjestöjen kanssa siitä, miten tästä vaikeasta tilanteesta päästään eteenpäin.
Se on valitettavaa.

Me olemme joutuneet myös vuoden 2016 hankekierroksen keskeyttämään, mutta ensi
keväänä on sitten uusi hankekierros. Samassa yhteydessä on käynnistetty — edellisen ker-
ran tällainen on tehty 90-luvun lopulla — kansalaisjärjestöjen toiminnan tuloksellisuuden
ja vaikuttavuuden arviointi. Siis tällainen on tehty lähes 20 vuotta sitten viimeksi. Nyt ar-
vioimme kansalaisjärjestöjä heidän toimintansa vaikuttavuuden mukaan, ja jatkossa kun
näitä päätöksiä tehdään, me voimme kansalaisjärjestöjen tuloksellisuuden mukaan myös
tätä rahoitusta jakaa. Tämä on erittäin hyvä asia. Tämä on ihan pelkästään suomalaisille ve-
ronmaksajillekin hyvä asia, koska me kaikki haluamme tietää, miten näitä tärkeitä rahoja
käytetään. Riippumattomissa arvioissa Suomen on kaiken kaikkiaan arvioitu olevan niin
sanotusti keskitasoa esimerkiksi siinä, miten paljon meillä hallinnollisia kuluja on kehitys-
yhteistyöorganisaatioissa, ja kyllä meillä on tässä valitettavasti vielä kehitettävää. Me var-
89



Pöytäkirjan asiakohta PTK 43/2015 vp
masti kaikki haluamme, että se raha, se veroraha, mitä kehitysyhteistyöhön käytetään, käy-
tetään juuri siellä kaikkein köyhimpien parissa mahdollisimman tehokkaasti. Tätä työtä me
teemme, sirpaleisuutta vähennetään. 

Samalla toivomme, ja olen esittänyt kansalaisjärjestöille toivomuksen, että he tekisivät
enemmän yhteistyötä. Tätä työtä tehdään valitettavan vähän, ja siihen työhön nyt tullaan
varmasti rahoituksen muodossa jatkossa kannustamaan. Samoin kannustamme muun
muassa yrityksiä ja kansalaisjärjestöjä yhteistyöhön. On selvää, että kun yritykset lähtevät
kehitysmaihin viemään osaamistaan, teknologiaa, rakentamaan infraa, joka on hyvin tär-
keätä kehitysyhteistyötä — itse asiassa moni kehitysmaan päättäjä toivoo kovasti kauppaa
ja investointeja omaan maahansa, koska se on keino paitsi kehittää sitä maata myös luoda
sinne työpaikkoja — niin yritykset tarvitsevat kansalaisjärjestöjen osaamista ja apua, ja
minusta olisi erinomaista, jos he löytäisivät toisensa. Nyt kun valmistelemme tätä kehitys-
poliittista linjausta, saman pöydän ääressä ovat kehitysyhteistyön tulevaisuutta pohtimas-
sa yritykset ja kansalaisjärjestöt, ja muun muassa Finnfund on toivottanut myös kansalais-
järjestöt mukaan miettimään sitä, miten yrityksiä voidaan tällä tärkeällä työllä auttaa.

Sitten tässä oli muutenkin yksityisen sektorin osallisuudesta kysymyksiä. Haluan sanoa,
että se on globaali trendi. Kun YK:ssa päätimme viime viikolla kestävän kehityksen tavoit-
teista, niin hyvin vahva viesti näiden tavoitteiden sisällä on se, että näistä erittäin kunnian-
himoisista tavoitteista ei selvitä vuoteen 2030 mennessä, ellei yksityinen (Puhemies koput-
taa) raha osallistu tähän. Tämä on hyvin tärkeää myös Suomessa ymmärtää, että me tarvit-
semme (Puhemies: Aika!) verovarojen rinnalle myös yksityistä sektoria.

Toinen varapuhemies Paula Risikko: No niin, ja sitten reipas keskustelu jatkuu, ja sen
aloittaa edustaja Paatero.

20.42 Sirpa Paatero sd (vastauspuheenvuoro): Arvoisa rouva puhemies! On kuitenkin
surullista, että vaikka kuinka hienosti on tavoitteena 0,7, me olemme valuneet niihin van-
hoihin itäblokin maihin, joittenka oma talous on varsin surkeassa jamassa, elikkä me kes-
kustelemme 0,5:stä tässä salissa samaan aikaan, kun Britannia, muut Pohjoismaat, Hollan-
ti ja muut pysyttelevät siellä 0,7:ssä ja monet muut maat ovat tavoittelemassa sitä, ja me
puolitamme tässä kohtaa. (Touko Aalto: Britannia tekee toisin!) 

Edustaja Mykkäselle: Afrikassa on yli 50 maata, ja jos niistä muutamat erittäin positii-
visesti ovat päässeet taloudessa kasvamaan, niin siellä on aika paljon humanitäärisiä krii-
sejä, ja siitä olen huolissani, kun on linjaus, että humanitääristä tukea leikataan vähän. Se
on loppunut viime vuonnakin syyskuussa, ja nyt sitä leikataan, jolloinka se ei ole riittänyt
tähänkään mennessä edes kaksi kolmasosavuotta pidemmälle, ja nyt sitä leikataan.

20.43 Ozan Yanar vihr (vastauspuheenvuoro): Arvoisa rouva puhemies! Arvoisa minis-
teri, on erittäin röyhkeää, että leikkaatte maailman köyhimmiltä lapsilta ruokaa, rokotuk-
sia, mahdollisuuksia paremman hallinnon rakentamiseen ja parempaan huomiseen. Halli-
tuksen argumentti monessa kohtaa on se, että leikataan siksi, että kehitysavussa on kehitet-
tävää. Kehy on tarkimpia seurattuja asioita budjetissa. Arvoisa ministeri, miten kehitysapu
automaattisesti kehittyy, kun siitä leikataan puolet? Vaikka hallitus ei ole inhimillinen, sen
pitää olla looginen. 

Täälläkin on kansanedustajia, jotka ovat kauhuissaan pakolaisista. Puhutaan siitä, että
ihmisiä pitää auttaa paikan päällä. Ristiriitaista on taas se, että me emme auta ihmisiä
90



Pöytäkirjan asiakohta PTK 43/2015 vp
myöskään paikan päällä. Ja kaikki tietävät perussuomalaisten epärationaalisuuden tässä
asiassa. Edustaja Eerolan kommentti oli malliesimerkki tästä. 

Henkilökohtaisesti minä syytän kokoomusta ja keskustaa tästä päätöksestä. Hallitus te-
kee järkyttävän epäinhimillistä politiikkaa.

20.44 Kari Kulmala ps (vastauspuheenvuoro): Arvoisa rouva puhemies! Tähän edelli-
sen edustajan puheeseen on hyvä tarttua siinä mielessä, että myös minä olisin lähettämässä
kehitysyhteistyörahoja sinne kriisipesäkkeiden lähelle. Tällöin nämä maahanmuuttajaeh-
dokkaat pysyisivät mahdollisesti siellä leirillä eivätkä lähtisi matkustamaan kohti pohjois-
ta, Tanskan ja Ruotsin kautta tänne Suomeen. 

Mutta, arvoisa puheenjohtaja, haluaisin edustaja Salolaiselta pienen tarkennuksen tästä,
kun hän kertoi, että Ruotsi on hakeutumassa Naton jäseneksi. Onko tämä edustaja Salolai-
sen oma fantasia, vai onko todella näin? (Timo Heinonen: Ei hän niin sanonut!) Toivoisin
myös puolustusministerin kuulevan. (Pertti Salolainen: Minähän vastaan sinulle!) — Kii-
toksia.

Toinen varapuhemies Paula Risikko: Edustaja Salolainen, haluatteko heti vastata?

20.45 Pertti Salolainen kok (vastauspuheenvuoro): Kyllä. — Arvoisa puhemies! Minä
en ole sanonut, että Ruotsi hakeutuu Natoon. Minä sanoin, että siellä on voimakkaasti
muuttunut mielipide ja esimerkiksi kaikki puolueet, enemmistö, paitsi SDP, ovat nyt jo
Nato-jäsenyyden kannalla. (Sosialidemokraattien ryhmästä: Ei ole!) — No, kyllä siellä
vihreätkin ovat vastaan vielä, (Naurua — Timo Heinonen: Vihreät vastustaa kaikkea!)
mutta 30 prosenttia näistä sosialidemokraattienkin kannattajista on Nato-jäsenyyden kan-
nalla. Mutta minä en siis ole sanonut, että Ruotsi liittyy Natoon. Sanon vain, että se lähes-
tyy Yhdysvaltoja, Natoa ja Suomea sotilaallisesti.

20.46 Sami Savio ps (vastauspuheenvuoro): Puheenjohtaja! Edustaja Salolainen nosti
esiin erittäin tärkeän asian, nimenomaan tämän, että Ukrainan kriisin myötä Nato-jäsenyy-
den kannatus on sekä puolueiden että kansalaisten keskuudessa Ruotsissa kasvanut, ja il-
meisesti, mikäli ymmärsin oikein, siellä ainakin periaatteen tasolla ollaan valmiita mahdol-
lisesti nopeisiinkin muutoksiin turvallisuuspoliittisissa ratkaisuissa. 

Meidän turvallisuuspolitiikkammehan Suomessa on pitkälti perustunut siihen, että teh-
dään yhteistyötä. Toki meillä on oma uskottava maanpuolustus, mutta tehdään myös yh-
teistyötä Ruotsin kanssa, ja puolustusyhteistyötä on tarkoitus syventää. Ja samoin tästä
Nato-jäsenyydestä on ajateltu laajasti, että mikäli sellainen tilanne joskus eteen tulisi, että
se olisi ajankohtaisempi, niin sitä haettaisiin yhdessä Ruotsin kanssa. No, sitten kuitenkin
90-luvun alussahan kävi niin, että Ruotsi haki yllättäen EU-jäsenyyttä. Muistaakseni edus-
taja Salolainen oli silloin ministerinä. Ja mielestäni nyt jos kävisi Nato-jäsenyyden hake-
muksen kanssa samoin, niin (Puhemies: Aika!) se muuttaisi Suomen tilannetta olennaises-
ti.

20.47 Ville Niinistö vihr (vastauspuheenvuoro): Arvoisa puhemies! Minun kysymyksee-
ni ei tullut vastausta äsken. Toivon, että ensi kerralla tulee.

Minä nyt vielä väännän rautalangasta: Meillä on lajien kuudes sukupuuttoaalto maail-
massa tällä hetkellä käymässä. Siis tuhat kertaa nopeammin lajeja kuolee sukupuuttoon
91



Pöytäkirjan asiakohta PTK 43/2015 vp
kuin normaalilla taustavauhdilla. Meillä on ihmisillä vaikeuksia saada puhdasta vettä, il-
mansaasteisiin kuolee miljoonia ihmisiä vuosittain, ja meillä on lukuisia ympäristöongel-
mia. Talousjärjestelmän pohjaa jos ei muuteta seuraavina vuosikymmeninä, niin tämä ta-
lousjärjestelmä myös romahtaa.

Ja ilmastosopimus pitää sopia tämän vuoden joulukuussa. Me olemme luvanneet kasvat-
taa meidän ilmastorahoitustamme. Sen piti olla uutta ja lisäistä verrattuna vanhaan kehitys-
yhteistyörahoitukseen, ja useissa kehitysmaissa nämä kriisit kulkevat käsi kädessä. Totta
kai yritysten kanssa pitää tehdä yhteistyötä, mutta tarvitaan se perusta, niin kuin esimerkik-
si maaperän eroosion torjunta, kuntoon, jotta maaperä voi olla tuottavaa, ja sen jälkeen voi-
daan tehdä yritysyhteistyötä.

Minä olen todella surullinen siitä, että näyttäisi siltä, että hallitus ei edes tunnista tätä,
että mikä oikeasti on se kestävä kehitys, mistä te puhutte, ja että ympäristölle käännetään
täysin selkä. Vastatkaa nyt edes tähän, niin saadaan kuulla, onko teillä siitä mitään ymmär-
rystä, minkä kriisin äärellä me olemme, ja onko teillä tulossa lisää rahaa joulukuussa.

20.48 Saara-Sofia Sirén kok (vastauspuheenvuoro): Arvoisa puhemies! Kansalaisjärjes-
töjen tilanteesta on puhuttu jo paljon. Pikkaisen vähemmälle huomiolle ovat jääneet nämä
monenkeskiset toimijat, kuten YK:n alaiset järjestöt. Mielelläni kuulisin ministeriltä, millä
tavalla tässä näkyy tämä painopiste tyttöjen ja naisten asemassa ja demokratiatyössä, mitä
on tarkoitus painottaa. Itsekin pidän tosi tärkeänä sitä, että tämä 0,7:n tavoite pysyy tavoit-
teena myös tulevaisuudessa ja näitten valitettavien leikkausten jälkeen siirretään katsetta
eteenpäin.

Kansalaisjärjestöjen arviointityö on kesken, siihen ministeri jo viittasikin, joten kysyi-
sin vielä myöskin tästä neljännen talousarvion lisäyksestä, jota ministeri on väläyttänyt ja
johon edustaja Niinistökin viittasi, ja lisäksi tästä EU-tasoisesta yhteistyötä, jota ollaan
myös käynnistämässä.

20.49 Touko Aalto vihr (vastauspuheenvuoro): Arvoisa rouva puhemies! Palaan vielä tä-
hän neljänteen lisätalousarvioon. Onko, ministeri, mahdollista siinä yhteydessä palauttaa
osa niistä jo luvatuista päästöhuutokauppatuloista kehitysyhteistyöhön? Ne luvattiin halli-
tusohjelmassa. Te teette oman hallitusohjelmanne vastaista politiikkaa tällä hetkellä. Siel-
lä lukee selvästi, että vuodesta 2016 lähtien leikataan ne. Nyt te leikkaatte niitä itse asiassa
jo viime vaalikauden osalta.

Ja tiedättekö te, mitä komission alijäämämenettely tarkoittaa? Se ei tarkoita sitä, että ko-
missio päättää meidän puolestamme asioita. Meidän pitää raportoida asioista eteenpäin.
Moni muukin maa on ollut tässä systeemissä mukana. Eli toisin sanoen tämä porrastus oli-
si täysin mahdollinen. Tämä on vain ja ainoastaan poliittinen arvovalintakysymys. Te voit-
te tehdä toisin, jos te tahdotte tehdä toisin, ja tämä on fakta.

20.50 Eva Biaudet r (vastauspuheenvuoro): Arvoisa puhemies! Jatkaisin ehkä hiukan
näistä YK-järjestöistä. Olen ehkä hiukan huolissani siitä — vaikka olen iloinen siitä, että
ajatellaan, että pakolaisia pakolaisleireillä pitää auttaa — että ajatellaan rakentaa nyt uusia
järjestelmiä eikä ohjata niitä kokonaan YK-järjestöjen kautta, osittain mutta ei kokonaan.
Ja varsinkaan, jos osatarkoitus on nimenomaan enemmän maastamuuton hallinta, mieles-
täni se ei kuulosta siltä, että se olisi esimerkiksi oda-kelpoista, ja ehkä sen takia on tärkeää
92



Pöytäkirjan asiakohta PTK 43/2015 vp
valvoa, että kehitysyhteistyövaroja ei mene sellaiseen työhön. Olisiko tästä mahdollisuus
saada varmistusta, jollei nyt, niin sitten myöhemmin?

20.51 Jutta Urpilainen sd (vastauspuheenvuoro): Arvoisa rouva puhemies! Hyvä minis-
teri, toivon, että ette enää koskaan täällä salissa sano, että teidän on pakko leikata kehitys-
yhteistyöstä, kun se ei pidä paikkaansa. Jos te pitäisitte autoveron nykytasolla ja ette laski-
si sitä 200 miljoonalla eurolla, mihin olette hallituksessa päätyneet, teidän ei tarvitsisi lei-
kata kehitysyhteistyöstä. Nettokehitysyhteistyöleikkaus on 200 miljoonaa, (Välihuutoja)
ja saman verran on autoveron alennus.

Ministeri, te olette tehneet poliittisen arvovalinnan. Minusta olisi reilua ja rehellistä
myös myöntää se, ei mennä sen selän taakse, että on pakko tehdä leikkauksia. On vaikea ta-
loustilanne, pitää tehdä säästöjä, mutta te olette tehneet budjetin sisällä arvovalintoja. Te
olette päättäneet alentaa autoveroa sen sijaan, että olisitte pitäneet kehitysyhteistyömäärä-
rahan ennallaan.

Arvoisa ministeri, tästä jaksottamisesta haluan sanoa vielä sen, että se on mahdollista.
Olen selvittänyt sen myöskin valtiovarainministeriön virkamiehiltä. Se on mahdollista. Se
edellyttää sitä, (Puhemies koputtaa) että budjetin sisällä tehdään siirtoja ja toisia kohden-
nuksia momentilta toiselle. Annatteko te eduskunnalle luvan etsiä vaihtoehtoisia kohteita
(Puhemies: Aika!) budjetista niin, että kehitysyhteistyömäärärahaleikkaus olisi ensi vuon-
na pienempi ja jaksotus olisi toisenlainen?

Toinen varapuhemies Paula Risikko: Ja sitten on vielä yksi henkilö, joka ei ole tässä
osiossa saanut vielä puheenvuoroa, ja hän on edustaja Ala-Nissilä. — Olkaa hyvä.

20.52 Olavi Ala-Nissilä kesk (vastauspuheenvuoro): Arvoisa puhemies! Edustaja Urpi-
laiselle: se autoveron netto taitaa olla 100 miljoonaa, koska siinä on myöskin tämä käyttö-
omaisuuden korotus.

Yleisesti ottaen säästäväisyys, varojen mukaan eläminen, on kestävää kehitystä.
Mutta toinen näkökulma: Yhdyn siihen, kun meidän ministeri sanoi, että vaikuttavuus

on tärkeätä. Euroopan unionihan on merkittävä kehitysyhteistyön antaja. Siellä oli koko
ajan ongelmaa myöskin tehottomuudessa, ja nyt kun on varoja vähemmän, niin tämä on en-
tistä tärkeämpää.

On totta, että ilmastonmuutos on aikamme suurin ongelma. Itsekin ajattelen, että syksyl-
lä sitä kysymystä sitten pitää tarkastella, kun Pariisin kokousta käydään.

20.53 Jari Myllykoski vas (vastauspuheenvuoro): Arvoisa rouva puhemies! Minun mie-
lestäni edustaja Niinistö kiteytti juuri tämän ison problematiikan siinä, että mihinkä me sat-
saamme.

Ensinnäkin täytyy sanoa, että on surullista kuunnella, että ministeri todellakin sanoo,
että on pakko. Eli tuntuu siltä, että EU pakottaa, ettei porrastusta voida käyttää, mikä on ai-
van harhaisuutta.

Mutta tärkeämpää on se, että jos hallitus täällä kotimaassa olevan yritystoiminnan edis-
tämiseksi sanoo, että hallitus ei luo yhtään työpaikkaa, niin nyt me pääomitamme Finnfun-
dia ja ajattelemme, että me täältä käsin pystymme luomaan työpaikkoja (Välihuuto) jois-
sakin kehitysmaissa. — Minun mielestäni edustaja Niinistö sanoi juuri oikein. Sen kaiken,
93



Pöytäkirjan asiakohta PTK 43/2015 vp
mitä tehdään sitä kautta, pitää olla perusinfran kuntoonsaattamista, mikä palvelee sitä koko
kehityskohdetta, jonka päälle ja varaan voidaan sitten rakentaa yritystoimintaa.

20.54 Sirpa Paatero sd (vastauspuheenvuoro): Arvoisa rouva puhemies! On totta, että
julkisen, yksityisen ja järjestöjen yhteistyö on se, millä on kehitysyhteistyötä tehty ja teh-
dään tulevaisuudessakin. Nyt sitä painotusta tietenkin joka puolella mietitään, miten se tu-
lee olemaan. Mutta kyllähän se painotuksena tuntuu kummalliselle, että Finnfund ei halun-
nut eikä anonut koskaan tällaista rahamäärää ja sille kolminkertaisesti sitä halutaan antaa,
kun sitä vastoin järjestölle, joka voisi selvittää, miten suomalainen yritys tuolla toimii ih-
misoikeuksien tai ympäristön vastaisesti, ei anneta rahoitusta enää ollenkaan. Tässä on kui-
tenkin tämmöisiä arvovalintoja.

Sitten olen huolissani, että kun me rauhanturvaajien määrän pudotamme 560:sta 90:een,
hallitusohjelman mukaisesti, niin myöskin rauhansovittelusta, mikä on toinen Suomen ki-
vijalka — me olemme olleet YK:n rauhanturvaoperaatioissa, mutta meillä ovat myöskin
Ahtisaari ja kumppanit olleet vahvasti rauhaa sovittelemassa — viedään rahoitus pois.

20.55 Antero Laukkanen kd (vastauspuheenvuoro): Arvoisa puheenjohtaja! Juuri tämä
valtioiden välinen kehitysyhteistyö on kehitysyhteistyöstä yksi kaikkein haavoittuvimpia
osia ja erittäin altis korruptiolle, kun taas järjestöjen tekemä kehitysyhteistyö on paikan
päällä tapahtuvaa ruohonjuuritason työtä, jossa on valtava osaaminen.

Kun te, ministeri, sanotte, että järjestöjen on tehtävä yhteistyötä keskenään täällä Suo-
messa, se kertoo vain sen, kuinka vähän te tunnette suomalaista kehitysyhteistyötä. Täällä
tehdään koko ajan yhteistyötä. Täällä tavataan lähes viikoittain, pohditaan, missä kunkin
resurssit ja osaaminen ovat parhaiten käytössä. Rouva ministeri, on mahdollista kohdistaa
nämä varat uudestaan ilman, että tarvitsee edes leikkauksiin puuttua: kohdistatte vain uu-
destaan niin, että nämä rahat, jotka nyt on ajateltu viedä suomalaisilta järjestöiltä, kohdis-
tettaisiin valtioiden väliseen kehitysyhteistyöhön. (Puhemies: Aika!) Näillä projekteilla,
joita valtiot tekevät keskenään, on aina ottajia, koska ne ovat laadukkaita.

Toinen varapuhemies Paula Risikko: Ja vielä muutama puheenvuoro, ja sen jälkeen sit-
ten ministeri vastaa, saa 5 minuuttia.

20.57 Ville Niinistö vihr (vastauspuheenvuoro): Arvoisa puhemies! Käydään vielä nämä
luvut läpi tarkkuuden vuoksi: Urpilainen on oikeassa siinä, että se 200 miljoonaa on se var-
sinainen leikkaus siellä luvuissa, mutta sitten kun se päästökaupan huutokauppatulon siir-
to, jos se tapahtuu — nehän ovat nousevia tuloja, koska päästökauppojen hinnat tässä koko
ajan nousevat — puhutaan yli 100 miljoonasta eurosta vuositasolla, ja sitten Finnfundiin
siirtyy se yli 100 miljoonaa euroa myös, niin silloin me käytännössä leikkaamme varsinai-
sesta peruskehitysyhteistyöstä vuositasolla melkein puolet pois. Se on tosi tosi iso romah-
dus. Ja kun me puhumme näistä sitoumuksista, niin järjestöille se on kova juttu, tässä on
moni sanonut, että tässä loppuvat hankkeet kesken, jolloin niitten vaikuttavuus kärsii. He
ovat luvanneet partnereilleen toimia näissä maissa näissä hankkeissa, ja he joutuvat pettä-
mään myös sanansa.

Sitten tämä kansainvälinen YK-maine, mikä tässä on myös: Itse tunnen paljon ihmisiä
siellä, ja kyllä ihmiset ovat olleet järkyttyneitä, että kun Iso-Britanniakin, joka on vetänyt
todella oikeistolaista politiikkaa, on lisännyt kehitysyhteistyömäärärahoja, niin Suomi ve-
94



Pöytäkirjan asiakohta PTK 43/2015 vp
tää täysin päinvastaiseen suuntaan, puolittaa vuodessa, kun meidän kestävän kehityksen ta-
voitteet pitäisi panna toimeen ja ilmastosopimus sopia ja nyt tarvittaisiin sitä rahaa. (Puhe-
mies koputtaa) Tämähän on vain häpeällistä. On tosi surullista sanoa näille ihmisille, että
Suomen hallitus ei ole kiinnostunut kansainvälisistä (Puhemies: Aika!) kysymyksistä.

20.58 Nasima Razmyar sd (vastauspuheenvuoro): Arvoisa puhemies! Olen yhtä lailla
myös huolissani Suomen maineesta, ja jos sitä ei nähdä, niin se on toki hyvin hyvin ikävää.

Toki yritykset tekevät myös tärkeätä työtä ja yhä enemmän vastuullista työtä, mutta täy-
tyy muistaa, että nämä järjestöt tekevät sitä työtä erittäin arkojen asioiden parissa. Haluan
nähdä niitä yrityksiä, jotka haluavat tehdä työtä esimerkiksi tyttöjen sukuelinten silpomi-
sen kanssa tai tyttöjen koulutuksen kanssa. Eli edelleen tätä työtä tarvitaan, ja valitettavasti
nämä hädät eivät ole maailmalta mihinkään hävinneet.

Ja toki se, että Suomi on asettanut itsensä Romanian ja Slovakian tasolle, on tosiaankin
häpeän paikka.

Sen sijaan, että me todella keskittyisimme kestävään yhteiskuntaan, kestävään kehityk-
seen, me keskitymme valitettavasti Suomessa sanojen vääristelyyn, lukujen vääristelyyn ja
sanojen kaunisteluun, ja toivon, että vähintäänkin puhutaan täällä asioista niiden oikeilla
nimillä.

20.59 Sofia Vikman kok (vastauspuheenvuoro): Arvoisa rouva puhemies! Oppositio
täällä on jatkuvasti huolissaan Suomen maineesta. (Touko Aalto: Ja syystä!) Tunnutte kui-
tenkin kokonaan unohtavan sen, että raha ei ole ainoa keino vaikuttaa. Hallitus on selvästi
osoittanut sen, että Suomi on jatkossakin maa, (Jari Myllykoski: Kouluissakin jaettiin hy-
mypoikapatsaita!) joka tuntee vastuunsa ja kantaa vastuuta globaalissa taakanjaossa. Näi-
den jäljelle jäävien, edelleenkin merkittävien määrärahojen lisäksi meidän keinovalikoi-
maan kuuluu aktiivinen vaikuttaminen niin kehitysmaiden järjestöjen kuin kansainvälisten
pelisääntöjen osalta. Tämä ei ole häviämässä minnekään.

Lisäksi voimme toimia kestävän kehityksen edistämiseksi monia muita päätöksiä tehtä-
essä. Esimerkiksi kansainväliset pääomapaon säännöt tai energia- ja ilmastoratkaisut ovat
avainasemassa kehitysmaiden kehityksen kannalta.

Lisäksi oli myös tärkeää kuulla, että Suomi osallistuu edelleenkin aktiivisesti rauhantur-
vaamis- ja kriisinhallintaoperaatioihin. (Puhemies koputtaa) Tämä rakentaa Suomen hy-
vää mainetta.

21.00 Aila Paloniemi kesk (vastauspuheenvuoro): Arvoisa rouva puhemies! Ilmaston-
muutoksen hillintä ja siihen sopeutuminen ovat äärettömän tärkeitä asioita, ja minä haluan
nyt korostaa vielä kerran sitä, että Finnfundin hankkeethan ovat osittain juuri sitä. Siellä-
hän tehdään metsityshankkeita, siellä tehdään monenlaisia energiahankkeita — aurinko-
voimaa, tuulivoimaa köyhimpiin maihin, joissa sitä energiaa ei ole — ja esimerkiksi Itä-
Afrikan suurin, laadukkain lääketehdas, miljardi pilleriä suurin piirtein vuodessa; te tiedät-
te, että Afrikassa ei kunnon lääkkeitä saa. (Ville Niinistö: Minä olen käynyt siellä!) — Joo,
minäkin olen käynyt siellä. — Eli toisin sanoen, sitä suomalaista korkeaa osaamista on
käytetty juuri näissä hankkeissa, kuten edustaja Myllykoski minun mielestäni hyvin asial-
lisesti tuossa puheenvuorossaan otti esille. Eikö sitä silloin kannata käyttää, kun sitä Suo-
messa on ja se on parempaa ja laadukkaampaa kuin monessa muussa maassa? Siinäkään se
raha ei siis mene hukkaan. Ei köyhiltä kehitysmailta kannata riistää sitä vähäistä... (Väli-
95



Pöytäkirjan asiakohta PTK 43/2015 vp
huuto) Mutta minä haluan sanoa, että tämä Finnfundin yhteistyö on erittäin kehitysvaiku-
tuksiltaan hyvää. (Puhemies koputtaa) Minä olen onnellinen, että ei ole pantu nyt vastak-
kain (Puhemies: Aika!) kamalasti näitä, koska ne ovat molemmat tärkeitä, (Välihuutoja —
Puhemies: Aika!) järjestöjen työ ja Finnfund.

Toinen varapuhemies Paula Risikko: Myönnän vielä kolme edustajapuheenvuoroa, ja
he ovat Sarkkinen, Ruoho ja Kaikkonen, ja sen jälkeen sitten ministeri vastaa.

21.01 Hanna Sarkkinen vas (vastauspuheenvuoro): Arvoisa puhemies! Yritysten kautta
tehtävä kehitysyhteistyö on erittäin hyvä asia, ja se on kiistämättä osa kokonaispalettia.
Yritykset eivät kuitenkaan varmaan jatkossakaan tee esimerkiksi monia koulutushankkei-
ta, seksuaaliterveyshankkeita, demokratiahankkeita, naisten tasa-arvoa edistäviä hankkei-
ta tai anna ruoka-apua pakolaisleireillä, mutta totta on, että kaikki hyvät asiat eivät maksa.
Ja itse asiassa kehitysmaista lähtee laittomia pääomapakoja veroparatiiseihin enemmän
kuin sinne annetaan kehitysyhteistyötä. Kysynkin ministeriltä: Sitoutuuko hallitus sulke-
maan veroparatiisit ja ehkäisemään näitä laittomia pääomapakoja? Toimiiko hallitus sen
puolesta EU-pöydissä ja kansainvälisissä pöydissä?

21.02 Veera Ruoho ps (vastauspuheenvuoro): Arvoisa puheenjohtaja! Edustaja Sarkki-
selta aivan mainio kysymys. 

Kuten ministeri Toivakka tuossa aikaisemmin sanoi, kukaan ei näitä leikkauksia haluai-
si kehitysyhteistyörahoihin — perussuomalaisena kansanedustajana toteaisin vielä, että
varsinkaan jos kehitysyhteistyömme olisi ollut pitkäkestoisesti tuloksellista. No, nyt nämä
leikkaukset ovat kuitenkin tosiasia, ja täytyy ajatella, että niillä me voimme parhaimmil-
laan terävöittää tätä meidän kehitysyhteistyötä. (Eduskunnasta: Hei, me kehitetään!)

Kun puhumme täällä järkyttävistä leikkauksista kehitysyhteistyöhön, haluan rauhoittaa
huolestuneita toteamalla, että Suomen osuus on marginaalisen pieni. Sillä ei maailmaa pa-
ranneta. Toki sillä suomalaista lisäarvoa voidaan viedä eteenpäin.

Toinen varapuhemies Paula Risikko: Sitten vielä ulkoasiainvaliokunnan puheenjohta-
ja.— Edustaja Kaikkonen, olkaa hyvä.

21.03 Antti Kaikkonen kesk (vastauspuheenvuoro): Arvoisa puhemies! Koen vielä tar-
vetta vähän täsmentää tätä Nato-keskustelua, (Naurua) minkä tässä edustaja Salolainen
aloitteli ja johon sali vaihtelevasti syttyi.

On tärkeää nyt kuitenkin se todeta, että Ruotsin nykyinen hallitus ei kannata Nato-jäse-
nyyttä, ja se näyttää kyllä kiveen hakatulta. Näin ollen Ruotsi ei hae Nato-jäsenyyttä aina-
kaan ennen seuraavia vaaleja, jotka ovat vuonna 2018. Mitä tapahtuu sen jälkeen, jos al-
lianssipuolueet tulevat valtaan? Vaikka siellä kannatetaan Natoa, niin siitäkään huolimatta
ei ole selvää, että Ruotsi silloin hakisi Nato-jäsenyyttä, koska siellä tuntuu olevan aika vah-
va konsensushakuisuus tässä kysymyksessä. Eli käytännössä sosialidemokraattien kanta
tässä on aika tärkeä. Muuttuuko se? Voi muuttua, se jää nähtäväksi, mutta ainakaan tällä
reissulla vielä hirveästi merkkejä siitä ei näkynyt.

Jokainen poliitikko, jonka tapasimme, vakuutti, että Suomea informoidaan kyllä ensim-
mäisenä, jos siellä on tarkoitus arvioida tätä kysymystä uudestaan, että ei käy samalla ta-
96



Pöytäkirjan asiakohta PTK 43/2015 vp
valla kuin EU-jäsenyyttä hakiessa, jolloin Suomi vähän yllätettiin tässä, kun Ruotsi ilmoit-
ti hakevansa EU-jäsenyyttä. (Puhemies koputtaa: Aika!) Että näin. (Naurua)

Toinen varapuhemies Paula Risikko: Ja sitten ministeri, olkaa hyvä.

21.04 Ulkomaankauppa-  ja  kehitysministeri  Lenita  Toivakka: Arvoisat edustajat.
Kiitän kovasti keskustelusta ja palautteesta mutta ihan alkuun haluan yhden väärän tiedon
korjata, eli siis Suomen kehitysyhteistyön taso jatkossa on 0,35 prosenttia bruttokansantu-
losta, ja kun vertaamme sitä muihin maihin, olemme siis yli OECD-maiden keskitason —
Itävalta 0,24, Ranska 0,36, Saksa 0,41. Muut Pohjoismaat tosin ovat kaukana meitä edellä.
(Eva Biaudet: Se on ollut meidän viitekehyksemme kuitenkin!) 

Mutta on myöskin ikävää, että jotenkin täällä leimataan Itä-Euroopan maita nyt ikävällä
tavalla. Olemme kaikki samassa EU:ssa, emmekö heitäkin kannusta tietenkin tässä tär-
keässä työssä eteenpäin emmekä leimaa. Hekin varmaan parhaansa tekevät sillä rahalla,
mikä heillä on käytettävissään. 

Mutta Suomi on siis Saksan kanssa ja Ranskan kanssa samalla tasolla, jospa se nyt muis-
tettaisiin jatkossa eikä puhuta tämän suhteen väärää tietoa muualla. 0,7 on meidän tavoit-
teemme edelleenkin. Se on kirjattu hallitusohjelmaan, ja kun tästä taloustilanteesta pääs-
tään eteenpäin, on tärkeää, että mennään eteenpäin, kuten edellisenkin talouskriisin jäl-
keen 90-luvulla päästiin. Tämä on ehdottomasti asia, johon olen sitoutunut.

Sitten toinen asia, humanitäärisestä tuesta kysyttiin. Sitä suojellaan, ja toivottavasti leik-
kauksia siihen kohdistuu mahdollisimman vähän. Mutta kuten edustaja Paatero tietää, niin
aina lisätalousarvion kautta humanitääriseen tukeen lisätään rahaa, kun tarpeita tulee. Olen
itsekin nyt esittänyt tälle vuodelle jo, että me saisimme ensinnäkin Syyriaan ihan kantoky-
vyn vahvistamiseen perinteistä kehitysyhteistyörahaa lisää ja samoin humanitääriseen tu-
keen, molempiin 15 miljoonaa euroa, ja tulen näitä viemään vahvasti eteenpäin. Tämän li-
säksi teimme jo viime viikolla ulkoministeriössä sellaisen harjoituksen, että saimme ka-
saan 7,6 miljoonaa Syyrian lähialueille pakolaisleireille kantokyvyn vahvistamiseen. Sitä
kautta olemme nyt tässä kriisissä mukana. Aiemmin Suomi on jo humanitääristä tukea
Syyrian lähialueille antanut tänä vuonna 10 miljoonaa ja kantokykyyn 5 miljoonaa. Siinä
mielessä sieltä ei ole yhtään vähennetty, päinvastoin tuki sinne kasvaa koko ajan ja yritäm-
me saada entistä enemmän lisää. Nyt tämä 7,6 miljoonaa muun muassa aiotaan suunnata
lasten koulutukseen Unicefin eli YK-järjestön kautta. Samoin tulemme tekemään maail-
man ruoka-avun kanssa, eli teemme pakolaisjärjestön kautta yhteistyötä nyt, kun jatkossa
näitä rahoja suunnataan niin, että ne menevät sinne todella vaikeille alueille, joihin tällä
hetkellä on vaikea saada apua perille. Tämä on hyvin tärkeää työtä.

YK-järjestöjen pääsihteerit ja johdon olen tavannut käytännössä kaikki nyt tämän muu-
taman kuukauden aikana, ja voi sanoa, että tämä mainekeskustelu on hyvin suomalaista
keskustelua, suomalaisten keskenään käymää keskustelua. Suomella ei tuolla YK:n viikol-
la ollut minkäännäköistä ongelmaa maineen kanssa. Päinvastoin meidän osaamistamme,
aktiivisuuttamme kiitettiin. Sekä presidentti että koko meidän delegaatiomme oli merkittä-
vissä tilaisuuksissa kertomassa Suomen osaamisesta. Itse olin useassa tilaisuudessa puhu-
massa naisten ja tyttöjen hyväksi tehtävästä työstä, ja missään ei tullut vastaan — muuta
kuin suomalaisten kansalaisjärjestöjen kanssa keskustellessa — että meidän maineessam-
me olisi joku ongelma. (Ville Niinistö: Ei ne suoraan sitä sano!) 
97



Pöytäkirjan asiakohta PTK 43/2015 vp
Mutta kansalaisjärjestöihin kohdistuu leikkauksia, ne ovat 38 prosenttia ensi vuodelle.
Sen lisäksi me teemme YK-järjestöjen kanssa yhteistyötä, painotetaan UN Womeniä,
Unicefia ja muun muassa Unfpaa, ja muitakin toki on. Hankkeiden kautta ollaan monessa
mukana, ja sen lisäksi meillä on edelleen nämä maat, jotka ovat meidän kumppanimaitam-
me, joiden kanssa tehdään kahdenkeskistä yhteistyötä. Sen lisäksi on kansalaisjärjestöt ja
humanitäärinen apu.

Sitten ilmastorahoitus vielä, edustaja Niinistö. Kyllä, Suomi kantaa tässä vastuunsa, ja
me tulemme käyttämään tämän tuen antamiseen erilaisia kanavia. Nyt Suomi on siis teh-
nyt päätöksen, me olemme myöntämässä Vihreään ilmastorahastoon, tähän ensimmäiseen
vapaaehtoiseen rahoituskierrokseen, lähes 35 miljoonaa tänä vuonna. (Ville Niinistö: Mikä
on kokonaissumma, kasvaako?) — 35 miljoonaa ja tästä eteenpäin. Tämä on se ensimmäi-
nen panostus, joka on sovittu tässä vaiheessa, ja sitten sitoumuksen mukaan sitä tulemme
kasvattamaan, eli tästä ei tarvitse huolehtia, tässä ilman muuta Suomi on mukana.

Sitten vielä tähän asiaan liittyen. Me tiedämme kaikki, että Suomi on sitoutunut näihin
kestävän kehityksen tavoitteisiin, joissa historiallista on se, että todellakin ympäristötavoit-
teet on sidottu nyt näihin köyhyyden vähentämisen tavoitteisiin. Nämä ovat todella hienot
tavoitteet, ja me tulemme kyllä kaikkemme tekemään sen eteen, että Suomessa laaja tietoi-
suus näistä lisääntyy. Nämä koskettavat ihan jokaista suomalaista. Me olemme sitoutuneet
siis tekemään näiden eteen jotain, ei vain edistämään jossakin muualla. Tämä tarkoittaa toi-
mia myös Suomessa esimerkiksi meidän ympäristöratkaisujemme ja ilmaston osalta.

Toinen varapuhemies Paula Risikko: Sitten mennään puhujalistaan, ja siellä puhujalis-
tassa on ensimmäisenä edustaja Biaudet.

21.10 Eva Biaudet r: Ärade talman! I FN:s generalförsamling sade USA:s president Ba-
rack Obama så här: "When immigrants are welcomed, countries are more productive and
more vibrant."

Täällä Suomessa kiitän pääministeriä siitä, että hän kertoi meille, että Suomi on avoin ja
ystävällinen muulle maailmalle, ja toivon, että se voisi olla totta myöskin minun silmissä-
ni. Minä en näe sellaista Suomea tällä hetkellä.

Suomen hallituksella on haastava tehtävä: on löydettävä keinoja, joilla nostetaan Suo-
men talous kasvuun ja käännetään suuri työttömyysaste, 9,6 prosentin työttömyysaste, las-
kuun. Ikääntyvä kansamme ansaitsee myös, että vakavissamme pohdimme sitä, miten sai-
simme enemmän käsipareja tarjoamaan hoivapalveluja ikääntyville henkilöille. Kysymys
on sosiaali- ja terveyspalveluista mutta myös muista, esimerkiksi asumiseen liittyvistä tu-
kipalveluista. Tähän eivät terveydenhuollon rakennemuutoksetkaan yksin voi antaa kaik-
kia vastauksia. Tarvitsemme siis ennen kaikkea lisää asukkaita maahamme. Siksi on mie-
lestäni erityisen huolestuttavaa, että hallitus ei ole vielä tarjonnut mitään keinoja siihen,
miten Suomeen tulisi enemmän maahanmuuttajia ja miten ihmiset nopeammin voisivat
asettua ja työllistyä yhteiskunnassamme.

Ruotsissa jo vuosia sitten arvioitiin, että joka viidennen uuden yrityksen perustaja on
henkilö, jolla on ulkomaalaistausta. Tutkimukset maahanmuuton taloudellisista vaikutuk-
sista osoittavat, että maahanmuutto voi selvästi tukea viennin kasvua, kansainvälistä kaup-
paa ja lisätä kansainvälisiä investointeja. On selvää, että esimerkiksi pakolaisten vastaan-
otto alussa lisää kustannuksia mutta pidemmällä aikavälillä voi olla tuottavaa, puhumatta-
98



Pöytäkirjan asiakohta PTK 43/2015 vp
kaan muista myönteisistä vaikutuksista. Siirtolaisilla voi olla keskeinen merkitys taloudel-
listen yhteyksien rakentamisessa nykyisen kotimaansa ja oman synnyinmaansa välille.
Ruotsissa arvioidaan esimerkiksi, että Ruotsissa asuvien 29 000 kiinalaisen merkitys ruot-
salaisten yritysten pääsylle kiinalaisille markkinoille on ollut todella merkittävä asia. Ruot-
salaiset tutkijat osoittavat myös, että siirtolaisuus lisää kauppaa ja rajoja ylittäviä inves-
tointeja. Jos maahanmuutto yhdestä maasta kasvaa 1 prosentilla, siitä seuraa noin 0,2 pro-
senttia enemmän kauppaa ja jopa 0,3 prosenttia enemmän ulkomaisia investointeja. Ruot-
sin kaltaiselle maalle se merkitsee noin 2 miljardin kruunun lisävientiä ja vähintään 4 mil-
jardin kruunun investointeja. Uudempi tutkimus on paneutunut tarkemmin yritystason vai-
kutuksiin. Ne kertovat, että yhden ulkomaalaistaustaisen henkilön palkkaaminen tuo
keskimäärin 1—3 prosentin viennin kasvun yritykselle.

Elinkeinoelämällä olisi siis tuhannen taalan paikka hyödyntää sitä osaamista ja niitä voi-
mavaroja, jotka maahan tulleilla pakolaisilla esimerkiksi nyt on. Valitettavasti täällä Suo-
messa hallitus ei ole tehnyt kaikkeansa, että Suomi näyttäisi vähemmän ulkomaalaisviha-
mieliseltä maalta. On absurdia, että itse asiassa hallitus kantaa enemmän huolta siitä, miten
jokainen maahantulijamme voisi olla käännytettävissä tai palautettavissa, kuin siitä, miten
hän voisi olla tervetullut ja asettua tänne meille. Tuntuu myöskin absurdilta, että olemme
huolissamme siitä, että maallamme on hyvä maine ja se voi tuntua houkuttelevalta sellai-
selle ihmiselle, joka joutuu pakenemaan sotaa ja vainoa ja itse asiassa etsii pelkästään rau-
hallista paikkaa, minne asettua perheineen. Miksi nämä ihmiset ja heidän perheensä eivät
meille kelpaa? He eivät mielestäni ole mikään uhka vaan ennen kaikkea tilaisuus — mah-
dollisuus ja tilaisuus osoittaa sitä, että me olemme vielä inhimillinen ja ihmisarvoa kun-
nioittava maa.

Ur internationellt perspektiv är budgeten ett stort svek mot de allra fattigaste i världen, så
som vi just har hört i diskussionen. Att minska på biståndet i den omfattning regeringen
gör, av egoistiska skäl, försätter oss i en märklig dager i det internationella samfundet. Fin-
land har skäl att värna bättre om sitt internationella rykte. De som blir lidande är framför
allt barn och kvinnor i u-länderna. Världens flickor behöver mera stöd för att kunna få rätt
till skolgång och ett värdigt liv. Det är sorgligt att regeringen sviker också på denna punkt
när det gäller barnen. — Tack så mycket.

21.15 Timo Heinonen kok: Arvoisa rouva puhemies! Ajattelin tässä vielä iltamyöhäisel-
lä yhden puheenvuoron pitää, sillä haluan nostaa omassa puheenvuorossani vielä esille
meidän puolustusbudjettimme. Uskottava maanpuolustus on sellainen aihe, josta on syytä
puhua. Mitä uskottava maanpuolustus sitten tarkoittaa, taikka milloin maanpuolustuksem-
me on uskottava — sitä emme tässä salissa päätä, sitä emme me suomalaiset itse päätä tai
arvioi, vaan sen arvioivat jotkut muut. Mutta meidän on tehtävä kaikki sen eteen, että mui-
den arviot ovat sen mukaiset, että Suomella on uskottavat puolustusvoimat.

Vuoden 2016 puolustusbudjetti pitää sisällään hallitusohjelmassa sovitun, parlamentaa-
risen selvitystyöryhmän raportin mukaisen 50 miljoonan euron lisäyksen puolustusmateri-
aalihankintoihin, mutta tämä puolustusbudjetti sisältää kuitenkin uusia toimintamenosääs-
töjä sekä edellisellä vaalikaudella päätettyjä pysyviä menosäästöjä yhteensä 15 miljoonaa,
eli toisella kädellä annamme, toisella kädellä otamme, ja tästä 15 miljoonasta minun mie-
lestäni on syytä eduskunnassa vielä puhua. Leikkaukset kohdistuvat puolustushallinnon
palkkaliukumaan sekä hallitusohjelman mukaisesti toimintamenoihin, sotilaallisen kriisin-
99



Pöytäkirjan asiakohta PTK 43/2015 vp
hallinnan kalusto- ja hallintomenoihin sekä maanpuolustusjärjestöille myönnettävään val-
tionapuun. Nämä leikkaukset eivät ole sen mukaisia, mitä olemme yhdessä Ilkka Kaner-
van vetämässä parlamentaarisessa työryhmässä sopineet, eivätkä myöskään sen mukaisia,
mitä hallitusohjelmaneuvotteluissa sovimme, ja olen hämmästellyt, että tämäntyyppinen
puolustusbudjetti eduskuntaan tuodaan. Puolustusministeri on vakuutellut, että varusmies-
ten maastovuorokausien määrä ja varusmieskoulutuksen taso sekä reservin kertausharjoi-
tusten määrä säilytetään tämän vuoden tasolla eli kertausharjoitukset 18 000:ssa, mutta en
tiedä, millä tavalla se tullaan sitten säätämään. Ja olisi mielenkiintoista kuulla, että kun sa-
maan aikaan tehdään 15 miljoonan leikkaukset toimintamenoihin, niin mistä tuo säästö
tehdään, kun sieltä nämä ollaan rajaamassa ulos ja pitääkin rajata.

Arvoisa puhemies! Veteraanien kuntoutusrahoja on tällekin vuodelle leikattu, vaikka it-
senäisen Suomen 95-vuotisjuhlaistunnossa eduskunta yksimielisesti päätti, että veteraa-
nien kuntoutuksesta huolehditaan ja siitä ei leikata. Vaikka veteraanien tämmöinen numee-
rinen kuntoutusraha ehkä nousee, niin on rehellistä myös myöntää se, että veteraanien kes-
ki-ikä on reilusti yli 90 vuotta, ja kun ikää kertyy lisää, niin myös näiden hoitojen kustan-
nukset nousevat. Ja pidän tärkeänä, että eduskunta tulee pitämään kiinni tuosta juhlaistun-
nossaan antamastaan lupauksesta ja pidämme huolen näistä kunniakansalaisista viimei-
seen mieheen ja naiseen asti. Olen itse myös jättänyt uuden esityksen sotainvalidien 10
prosentin haitta-asteesta luopumiseksi. He ovat tällä hetkellä edelleen ryhmä — noin 600
entistä sotilasta, jotka saivat osuman ja haavoittuivat sodassa — joka jää täysin ulkopuo-
lelle kuntoutuksesta. Se on kestämätön ja anteeksiantamaton tilanne.

Arvoisa puhemies! Poliisista tänään keskustelimme, ja haluan edelleen nostaa huoleni
siitä, että vaikka ensi vuoden budjettiin osoitetaan poliisin toimintamenoihin lisää 8 mil-
joonaa euroa, joista 7 miljoonaa kohdistuu turvapaikanhakijoista johtuviin kustannuksiin,
niin nyt on jo iso pula poliiseista. Tämä turvapaikanhakijatilanne, pakolaiskriisi on osoit-
tanut sen, että meidän linja poliisimiesten ja -naisten määrässä on ollut väärä. Meillä on
huomattavasti vähemmän poliiseja kuin esimerkiksi naapurimaissamme, ja siihen pitää pa-
lata. Emme voi jatkaa näin, että joudumme tällaisessa tilanteessa tinkimään esimerkiksi ri-
kostutkinnasta tai sitten toisaalta liikennevalvonnasta. Poliisimiesten määrärahoja pitää li-
sätä jo tälle vuodelle lisätalousarvion kautta.

Arvoisa puhemies! Aivan loppuun: Liikenne- ja viestintäministeriön hallinnonalalta ha-
luan nostaa esille tämän pitkäaikaisen toiveen korjausvelan kiinnikuromisesta. Meillä on
yli 2 miljardin korjausvelka tiestössämme, ja nyt sitä ryhdytään kuromaan umpeen 600
miljoonan euron potilla, josta ensi vuonna käyttöön tulee 100 miljoonaa ja sen lisäksi seu-
raavana vuonna 300 miljoonaa ja sitten vielä 200 miljoonaa, mutta on huomattava, että täl-
läkään tavalla (Puhemies koputtaa) emme vielä pysty huolehtimaan meidän pääasiassa
60—70-luvulla rakennetuista teistä ja silloista (Puhemies: Aika!) ja niiden alati huonone-
vasta kunnosta.

21.21 Jari Myllykoski vas: Arvoisa rouva puhemies! Jos budjettia katsoo siten kuin ha-
luaa noin työelämästä tulleena kansanedustajana katsoa, niin täytyy sanoa, että älykkäät
ratkaisut, erilaiset vaihtoehtoiset toimet puuttuvat sieltä. Olisi ollut tärkeää huomioida, että
jos halutaan suomalaisen työllisyyden eteen tehdä töitä, niin ehdottomasti koulutuksesta
tehtävät leikkaukset ovat sellaisia, jotka eivät tue sitä mahdollisuutta, mikä meillä pitäisi
budjetin sisällä olla, eli rakentaa myös tulevaisuutta niin pitkälle kuin hallitusohjelmakin
kantaa.
100



Pöytäkirjan asiakohta PTK 43/2015 vp
Olisi ollut tärkeää, että hallitus olisi jo tässä vaiheessa satsannut voimavaroja siihen, että
meillä cleantech-sektorilla, biotaloudessa olisi ollut varattuna rahoja niin, että niitä hank-
keita voidaan lähteä toteuttamaan. Olisin sydämestäni toivonut, että hallitus olisi jo omas-
sa budjetissaan huomioinut sen niin, että antaisimme esimerkiksi ilmaston kannalta olevil-
le investoinneille vaikkapa kaksinkertaisen poisto-oikeuden, jotta olisimme luoneet tällä
järjestelyllä markkinat yrityksille tilata uutta teknologiaa omiin tehtaisiinsa. 

On aivan selvää, että meillä BATin mukana tulee myöskin paineita, kun EU:hun olem-
me sitoutuneet, ja sitä kautta tulee määrittely, että neljän vuoden jakson kuluessa joudum-
me arvioimaan, teemmekö parhaalla mahdollisella teknologialla omia teollisia tuotteitam-
me. Tämä olisi pitänyt jo nyt huomioida, niin että niillä aloilla, joilla energian kulutus on
suurta, olisi pystytty jo ennalta lähtemään tekemään niitä ratkaisuja. Tähän yhdistettynä se,
että meillä on onneksi investointitukia innovaatioita edellyttäville hankkeille, on hyvä.
Mutta nämä yhdessä olisivat edelleen luoneet kiihtyvää uuden kehittämistä, luoneet uutta
työllisyyspotentiaalia, kun meillä olisi ollut mahdollisuutta luoda uusia referenssejä tähän
maahan.

Onneksi nyt edustaja Jaskari ei ole paikalla. Vaikka hän ei ollut kyllä Tampereen hank-
keen takana, niin Tampere teki jätteenpolttolaitoksen osalta oman päätöksensä käyttää
vanhaa teknologiaa, kun olisi pitänyt sijoittaa suomalaiseen, parempaan teknologiaan. Juu-
ri tämä puoli tästä biotalouteen siirtymisestä, ja niin sanotusti, kun puhutaan, että me käy-
tämme uudelleen jätteitä ja niin edelleen: rahat puuttuvat, korkeakoulusatsaukset puuttu-
vat, perustutkimuksen rahoituksesta leikataan. Hallitus syö itse itseltään oman ohjelmansa
mukaisia tavoitteita, romuttaa kokonaisuudessaan sen järjestelmän, mihinkä oma hallitus-
ohjelma perustuu. Siinä mielessä ohjelma on todellakin pettymys, ja budjetti kruunaa sen ja
todistaa, että hallituksen toimet budjetoinnissa eivät tue omaa hallitusohjelmaansa, tuijote-
taan vain yhden vuoden lukuja. 

Olisi ollut tärkeää lähteä tekemään sellaisia budjetointilinjauksia, joilla edistetään uu-
den syntymisen mahdollisuutta. Ei niin, että olisi tarvinnut varata rahaa ensi vuodelle, mut-
ta jo pidemmällä tähtäimellä olla varautunut siihen, että tiettyjen investointien osalta vero-
rahoja ei tule niin paljoa niitten investointien kautta. Oltaisiin siis luotu polku investointien
toteutumiselle, niin että Suomessa olisi tullut uutta yrittäjyyttä, uusia työpaikkoja, jotka
olisivat tuoneet puuttuvat rahat budjettiin.

21.25 Johanna Karimäki vihr: Arvoisa rouva puhemies! Suurimman taakan hallituksen
budjettileikkauksista kantavat pienituloiset, työttömät, vanhukset sekä lapset ja nuoret.
Pääministeri Sipilä on todennut, ettei vammaisilta leikata. Mihin väite perustuu? Hallitus
korottaa sosiaali- ja terveyspalvelujen asiakasmaksuja, heikentää pienituloisten eläkeläis-
ten asumistukea, jäädyttää kansaneläkkeitä, pienentää lääkekorvauksia, suurentaa sairai-
den taksimatkakorvausten omavastuita, poistaa ruokavaliokorvauksen. Nämä iskevät pahi-
ten kaikkein heikoimmassa asemassa oleviin, kuten eläkkeensaajiin ja vammaisiin.

Tutkimuksessa tehdään paluu 90-luvun tasolle. Hallitus leikkaa tulevaisuuden alustalta,
tutkimukselta ja koulutukselta. Se vähentää yliopistojen määrärahoja ja vähentää Tekesin
myöntövaltuuksia. Samalla se toisella kädellä ohjaa tutkimusta kärkihankkeillaan halua-
milleen kohteille. Kenellä on viisaus valita voittajia? Me emme tiedä, mikä on tulevaisuu-
den Nokia. Tieteen vapaus on olennaista, vapaus valita tutkimuskohteet. Silloin jokin yl-
lättävä uusi juttu voi nousta perhosen siivestä tulevaisuuden menestystarinaksi.
101



Pöytäkirjan asiakohta PTK 43/2015 vp
Lasten päivähoitoa rajoitetaan työttömien perheiltä ja niiltä perheiltä, joissa vanhempi
hoitaa vauvaa kotona. Se asettaa lapset eriarvoiseen asemaan varhaiskasvatuksessa. Ryh-
mäkoot kasvavat, kiusaaminen ja syrjäytyneisyys uhkaavat lisääntyä, kun tärkeää hyvin-
vointipalvelua, varhaiskasvatusta, nakerretaan.

Ympäristölle hallituksen politiikka on tuhoisaa. Luonnonsuojelualueiden hankinnan ra-
hat tiputetaan kolmannekseen. Suomen luonnon lajisto köyhtyy. Monimuotoisuus hupe-
nee pelottavaa vauhtia. Silti hallitus leikkaa luonnonsuojelusta isolla kouralla. Ja YK:n
ympäristöohjelman Unepin rahoituksen lopetus on väärä signaali Pariisin ilmastoneuvot-
telujen alla.

On järjetöntä vaikeuttaa ihmisten arkea ja karsia opiskelu- ja työskentelymahdollisuuk-
sia lakkauttamalla lähijunaliikennettä. Lopetuslistalla on muun muassa Karjaalle kulkeva
Y-juna. Mikään bussiyhteys ei korvaa junan nopeutta ja virtaviivaisuutta. Kasvava Helsin-
gin seutu tarvitsee päinvastoin uusia lähijunayhteyksiä eikä karsintaa. Siuntio on kaavoit-
tanut Rantaradalle uutta asutusta, junaliikenteeseen tukeutuvaa asutusta. Jo nyt lähes 400
ihmistä kulkee päivittäin Y-junalla.

Häpeällistä on myös kehitysyhteistyön näivetys leikkaamalla kerralla puolet pois koko
määrärahasta. Kansalaisjärjestöjen työ halvaantuu. Pakolaisten auttaminen leireillä vai-
keutuu, ja on entistä haastavampaa tukea naisten ja tyttöjen koulutusta, vähentää lapsikuol-
leisuutta ja edistää kestävää kehitystä koko maailmassa.

Suomea ei saada nousuun leikkaamalla heikoimmilta, koulutuksesta ja hyvinvointipal-
veluista. Vihreässä vaihtoehdossa sopeutetaan valtiontaloutta maltillisemmin, 2 miljardin
edestä. Vähennämme ympäristölle haitallisia tukia mutta satsaamme koulutukseen, tutki-
mukseen, digitalisaatioon ja uusiutuvaan energiaan. Teemme pienyrittäjyyttä ja työllisyyt-
tä tukevia uudistuksia ja kiirehdimme sosiaali- ja terveyspalvelujen uudistusta. Raja-aidat
peruspalvelujen ja erikoissairaanhoidon välillä on poistettava, jotta ihmiset saavat hoitoa
eikä heitä pompoteta luukulta toiselle.

Vihreä ryhmä on valmis tarttumaan haasteisiin rakentavalla ja oikeudenmukaisella ta-
valla. Tulemme esittämään vaihtoehtobudjettimme parin viikon kuluttua.

21.30 Nasima Razmyar sd: Arvoisa puhemies! Onhan meitä täällä muutama vielä jäljel-
lä.

Arvoisa puhemies! Hallituksen budjetti on todellakin huolestuttavaa luettavaa, ja siitä
ollaan saatu ensimakua näiden päivien aikana. Sen useissa kohdissa muutetaan hyvin radi-
kaalisti suomalaista politiikkaa ja valitettavasti aivan väärään suuntaan. Sivistykselle, tasa-
arvolle, kestävälle kehitykselle ja kansainväliselle solidaarisuudelle on käännetty selkä.
Koulutusleikkaukset ovat kääntämässä suomalaista koulutustasoa laskuun ja lisäämässä
eriarvoisuutta. Meidän vahvuutemme taustalla on kaikkien mahdollisuus kouluttautua kor-
kealle, oli tausta mikä tahansa, ja olen varmasti itse yksi esimerkki siitä. Meidän vahvuu-
temme taustalla on laadukas koulutus varhaiskasvatuksesta korkeakouluihin ja asiantunte-
va perustutkimus. Näistä hallitus haluaa leikata, vaikka nyt tarvittaisiin juuri päinvastaisia
toimia.

Vastaavan leikkurin alle ovat joutuneet ympäristö ja tosiaankin kehitysyhteistyö. Luon-
nonsuojelusta leikataan 62 prosenttia, ja se on aivan käsittämättömän suuri luku. Näillä va-
roilla on varmistettu, että monelle suomalaiselle tärkeä luonto saadaan pidettyä monimuo-
toisena ja jokaisella on oikeus nauttia yhteisen luonnon erityislaatuisuudesta. Kärkihank-
keiden joukossa on kyllä vesisuojelu, mutta siitä huolimatta meidän yhteisten vesivaranto-
102



Pöytäkirjan asiakohta PTK 43/2015 vp
jemme suojeluun käytetään 4,4 miljoonaa vähemmän kuin viime vuonna. Näitä luonnon-
suojeluun tähtääviä lakeja ja resursseja puretaan samalla, kun hakkuumääriä kasvatetaan
jopa 15 miljoonalla kuutiometrillä vuodessa. Meidän luontopolitiikan pääpaino ei voi olla
luonnonvarojen maksimaalinen hyötykäyttö. Luontopolitiikan on perustuttava kestävälle
kehitykselle ja luonnon kunnioitukselle, tai viemme lyhytnäköisyydellä tulevaisuuden kas-
vun mahdollisuuksia.

Lyhytnäköistä on myöskin romuttaa Suomen ja suomalaisten järjestöjen kehitysyhteis-
työn rahoitusta. Kansalaisjärjestöt ovat tehneet todella hyvää työtä kestävän kehityksen,
demokratian ja tasa-arvon eteen. Hankkeita on rakennettu useita vuosia, raportoinnin läpi-
näkyvyyttä parannettu, ja apu saadaan perille juuri sinne, missä ihmiset ovat, heidän kylil-
leen, heidän kouluilleen, heidän yhteisöilleen. Nyt kun rahoitusta leikataan noin 50 pro-
senttia kuin seinään, saman tien, jää kesken erittäin monta tärkeätä projektia, jotka ovat ol-
leet tärkeitä myös meille suomalaisille ja joiden eteen ja joiden parissa olemme tehneet pit-
käjänteistä työtä maailmalla. Jos onnistuneet hankkeet ja Suomen ulkopolitiikan pitkä lin-
ja eivät vakuuta meidän hallitusta peruuttamaan tai edes lieventämään kehitysavun leik-
kauksia, katsokaa edes tämänhetkistä kansainvälistä tilannetta. Katsokaa uutisia, katsokaa
sanomalehtiä, katsokaa, mitä maailmalla todella tapahtuu, miten kärsivässä tilassa maail-
ma on tällä hetkellä. Kestävää demokratiaa ja yhteiskuntaa ei luoda hetkessä, mutta pienes-
sä hetkessä ja vaan muutamilla päätöksillä se voidaan romuttaa. Suomen tukea tarvitaan
osaksi sitä yhteistä työtä, jolla luodaan maailmasta parempi ja turvallisempi paikka meille
kaikille. — Ja aikaakin jäi runsaasti.

Toinen varapuhemies Paula Risikko: Edustaja Tolppanen — poissa, edustaja Laukka-
nen — poissa, edustaja Meri — poissa, edustaja Mölsä — poissa, edustaja Suutari — pois-
sa, edustaja Halmeenpää — poissa, edustaja Alanko-Kahiluoto — poissa, edustaja Kivelä
— poissa, edustaja Yanar — poissa, edustaja Mäkelä — poissa, edustaja Tavio — poissa,
edustaja Vikman — poissa, edustaja Wallinheimo — poissa, edustaja Nurminen — poissa,
edustaja Ihalainen — poissa, edustaja Kulmuni — paikalla. Hienoa! Ja tässä yhteydessä jo
sanon, että keskeytämme istunnon edustaja Kulmunin puheenvuoron jälkeen ja jatketaan
sitten huomenna. Tiedoksi teille, jotka olette olleet täällä kyllä reippaasti ja kestävästi.

21.35 Katri Kulmuni kesk: Arvoisa puhemies! Kiitollisena otan vastaan kuitenkin tä-
män illan viimeisen puheenvuoron, ja kiitokset myös sisukkaille seuraajille.

Käsittelyssä on seuraavan vuoden talousarvioesitys — yhteensä 54,1 miljardia euroa —
joka on saanut linjansa jo hallitusohjelmasta viime keväänä. Ne sopeutustoimet, mistä sil-
loin sovittiin, alkavat nyt näkyä. Niitä toteutetaan ensi vuonna hyvin päämäärätietoisesti, ja
se kertoo hallituksen päätöksentekokyvystä.

Viime kuukausien aikana on käynyt selväksi, että nykytilanteesta — sen ongelmista, tu-
levaisuuden tavoitteista ja keinoista — ollaan eri puolueissa kyllä aika lailla myös eri miel-
tä. Keskusta kampanjoi vaaleissa teemalla "Suomi kuntoon". Tavoitteena oli turvata työ-
paikat, luoda uusia, lopettaa velaksi eläminen, päivittää Suomi 2020-luvulle suurten hank-
keiden, kuten digitalisaation, biotalouden, sosiaali- ja terveyspalveluiden uudistuksen ja
aluehallintouudistuksen, kautta, poistaa turhaa byrokratiaa ja palauttaa maalaisjärkeä toi-
mintakulttuuriin — ja ennen kaikkea pelastaa hyvinvointiyhteiskunta, ei yhtään sen vä-
hempää. Useat näistä tavoitteista ovat kuitenkin niin suuria, että niitä on vaikea yksiselit-
103



Pöytäkirjan asiakohta PTK 43/2015 vp
teisesti laittaa numeeriseksi muodoksi, ja on ehkä vaikea löytää joskus konkretiaa suurten
makrotalouden lukujen takaa. Pitkän linjan tavoitteena on kuitenkin se valtiontalouden 10
miljardin kestävyysvajeen kurominen, niin että menot eivät ylitä enää tuloja ja velkaa tar-
vitsisi ottaa vähemmän. Ensi vuoden talousarvioesityksessä velanotto pienenee 5,2 miljar-
dista 5 miljardiin euroon.

Tämä on tietenkin talousarvio, joka elää tilanteen mukaan. On esitetty kolme lisätalous-
arviota tänä vuonna, ja samoiten myös ensi vuodelle on jätetty lisätalousarvioihin hyvät
mahdollisuudet. Eikä hallitusohjelma tietenkään ole sellainen pakkopaita, etteikö se mis-
tään joustaisi milliäkään. Joitakin muutoksia ohjelman julkaisemisen jälkeenkin on jo teh-
ty, esimerkiksi eläkkeensaajien asumistukeen ei kajota niin rankasti kuin alun perin oli kir-
jattu. Myös turvapaikanhakijoiden määrän kasvusta aiheutuviin lisääntyneisiin menoihin
on aivan oikein huomioitu talousarvioesityksessä lisäresursseja.

On hirvittävän hyvä, että hallitus kansalaispalautteen pohjalta on ollut valmis myös tar-
kastelemaan omia toimiaan. Hallitus toimii päämäärätietoisesti mutta kuunnellen. Ohje-
nuoraksi ehkä sopii aika hyvin pienipalkkaisten naistenkin viesti siitä, että he ovat valmiita
uhrauksiin, jos kokevat ne tasapuolisiksi. On tietenkin tärkeää, että tämä tasapuolisuuden
linja näkyy hallituksen toimissa.

Tasapuolisuutta on haettu niissä puheenvuoroissa täällä tänäänkin, jotka ovat keskitty-
neet hyväosaisten osallistumiseen. On totta, että hyväosaisilta on vaikeampi leikata, sillä
he käyttävät hyvin vähän julkisia palveluita ja saavat hyvin vähän minkäänlaisia tulonsiir-
toja. Mutta kuitenkin, kuten olemme kuulleet, myös he osallistuvat talkoisiin. Solidaari-
suusveron 2 prosenttiyksikön lisäveron alaraja lasketaan 90 000 euron vuosituloista 72 300
euroon seuraavaksi kahdeksi vuodeksi — veron piiriinhän tulevat esimerkiksi myös kan-
sanedustajat. Mutta harmaan talouden ehkäisemisen keinoihin on varmasti kyllä vielä löy-
dettävissä ja etsittävissä voimakkaampiakin keinoja.

Kärkihankkeisiin osoitetut määrärahat ovat kokonaisuudessa ehkä pieniäkin lukuja mut-
ta sitäkin tärkeämpiä kehityskohteita. Esimerkiksi perustienpitoon on korjausvelan vähen-
tämiseksi esitetty ensi vuodelle 100 miljoonan euron lisäpanostus, eikä se ole mikään pieni
määrä koko siitä 600 miljoonan potista. Tiestön kunnossapito on tietenkin meille laajassa
maassa tärkeää, mutta huolestunut olen siitä, että jos puhutaan Barentsin alueen kansain-
välisistä liikennehankkeista, niin esimerkiksi elinkeinoelämän kannalta tärkeä Oulusta
Tornioon ja Luulajaan kulkeva rataosuus ei näy tällä hetkellä liikenne- ja viestintäministe-
riön budjetissa. Tämä on myös huoltovarmuuskysymys.

Ja kuten tänäkin iltana olemme kuulleet, kyllähän kehityspolitiikkaan liittyvät kiristyk-
set ovat harmillisia, ja toivon, että pystytään edelleenkin tarkastelemaan niitä kipukohtia,
joita talousarvioon liittyy. Mutta myös hyviä asioita siellä on hirvittävän paljon. — Kiitok-
sia.

Keskustelu ja asian käsittely keskeytettiin.
104


