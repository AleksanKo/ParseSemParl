















































DEME0C2.tmpSave.xml


Pöytäkirjan asiakohta PTK 111/2016 vp

 Tarkistettu
4.0

Pöytäkirjan asiakohta 

PTK 111/2016 vp

Täysistunto

Keskiviikko 9.11.2016 klo 14.00—19.41

14. Lakialoite laiksi yliopistolain 75 §:n 3 momentin ja 92 a §:n kumoamisesta annetun lain 
kumoamisesta

Lakialoite LA 78/2016 vp Krista Mikkonen vihr ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 14. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

19.11 Krista Mikkonen vihr (esittelypuheenvuoro):  Arvoisa puhemies! En ollut ihan
varma siitä, mikä tämä käytäntö on ollut, onko näitä lakialoitteita ollut tapana tässä kohdin
enää sen kummemmin esitellä, mutta kun ehdin varata tuon puheenvuoron, niin ehkä nyt
sitten ihan lyhyesti totean, että tämähän on yksi näistä yliopistoihin kohdistuvista leikkauk-
sista, jotka kohdistuvat sekä Helsingin yliopistoon että Itä-Suomen yliopistoon. Näissä
suurissa koulutusleikkauksissa, vaikka tämä summa sinänsä ei ole kuin reilu 31 miljoonaa,
tällä on tietysti siinä kaikessa kokonaisuudessa iso merkitys, varsinkin Helsingin yliopis-
ton osalta, johon kohdistuu hyvinkin myös suhteellisesti aika iso osuus näistä yliopistoon
kohdistuvista leikkauksista tätä kautta. Tällä esityksellä me haluamme jatkaa sitä linjaa,
kun vihreä eduskuntaryhmä omassa vaihtoehtobudjetissaan torjuu kaikki koulutukseen
kohdistuvat leikkaukset.

Keskustelu päättyi.

Asia lähetettiin sivistysvaliokuntaan.


