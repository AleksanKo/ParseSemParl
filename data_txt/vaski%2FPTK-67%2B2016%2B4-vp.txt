















































DEMF79A.tmpSave.xml


Pöytäkirjan asiakohta PTK 67/2016 vp
Pöytäkirjan asiakohta 

PTK 67/2016 vp

Täysistunto

Torstai 9.6.2016 klo 16.01—18.55

4. Hallituksen esitys eduskunnalle laiksi vuokratalojen rakentamislainojen lyhytaikaisesta 
korkotuesta

Hallituksen esitys HE 76/2016 vp
Valiokunnan mietintö YmVM 9/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on ympäristövaliokunnan mietintö YmVM 9/2016 vp.
Nyt päätetään lakiehdotuksen sisällöstä.

Keskustelu

17.05 Riitta Myller sd (varsinainen puheenvuoro): Arvoisa puhemies! Tässähän on kysy-
mys siitä, kun hallitus on luvannut, että Suomeen saataisiin kohtuuhintaista vuokra-asu-
mista lisää nykyisestään. Valitettavasti tällä hallituksen ehdotuksella ei kuitenkaan nimen-
omaan tätä kohtuuhintaista vuokra-asumista saada. Itse asiassa tällä hetkellä tämä on ää-
rimmäisen iso ongelma, että meillä ei ole kohtuuhintaisia vuokra-asuntoja erityisesti täällä
pääkaupunkiseudulla ja myöskin monilla kasvukeskusalueilla. Ne muodostavat pullonkau-
lan sille, että työpaikkoja voisi syntyä ja sitä kautta kasvua Suomeen. Mutta täytyy muis-
taa, että tämä ei ole pelkästään pääkaupunkiseudun ongelma. Pienituloisia ihmisiä on kaik-
kialla Suomessa, ja kaikkialla Suomessa tarvitaan kohtuuhintaista asumista. Asumisen tu-
lee olla perusoikeus, ja sellaisen asumisen, joka on nimenomaan jokaiselle perheelle sopi-
va ja jokaiselle yksilölle sopiva. Tällainen tilasto, joka kertoo aika paljon tästä asumisen
ongelmasta, on se, että yli 50 prosentilla alle 2 500 euroa kuukaudessa ansaitsevista asu-
mismenot ylittävät 40 prosenttia tuloista eli hyvin iso osa pienituloisilla menee asumiseen.
Tähän ongelmaan hallitus ei tällä omalla esityksellään pysty puuttumaan. 

Tuo valiokuntakäsittely oli itse asiassa hyvinkin hyvä sen vuoksi, että nämä ongelmat
tulivat asiantuntijakuulemisten pohjalta hyvin esille. Niinpä sitten valiokunta yksimielises-
ti teki kaksi pontta tuohon valiokunnan mietintöön, joilla velvoitettiin hallitusta kiirehti-
mään pitkään vuokra-asuntokäytössä olevan korkotuen kehittämistä niin, että siitä tulee ai-
dosti kilpailukykyinen myöskin muuttuneessa yhteiskunnassa ja että se voisi tulevaisuu-
dessa sitten, kun sitä kehitetään, toimia entistä paremmin nimenomaan kohtuuhintaisen
asumisen takaajana.

Ongelma tässä nyt olevassa hallituksen esityksessä on se, että vuokrataso tällä mallilla
menee lähelle vapaarahoitteista asuntotuotantoa, joka on lähellä 20:tä euroa neliö, eli kak-
sion vuokrataso olisi noin 1 000 euroa kuukaudessa. Silloin kun täälläkin salissa istuva en-
tinen ministeri Krista Kiuru toimi tämän asian puitteissa, silloin muutettiin näitä pitkän
korkotuen ehtoja niin, että Suomessa voitiin rakentaa lähelle 10 euron neliöhinnalla. Tä-
 Tarkistettu
4.0



Pöytäkirjan asiakohta PTK 67/2016 vp
hän pitäisi päästä edelleenkin, ja tämä olkoon sitten myöskin ohjeena, kun tätä pontta to-
teutetaan hallituksen toimesta.

Toinen ponsi, joka myöskin tehtiin yksimielisesti, liittyi siihen, että koko korkotukimal-
lia ja tämän pitkän korkotuen ja tämän uuden korkotuen välistä suhdetta tulee tarkastella,
koska on erittäin huono tilanne se, että sitä tukimallia, joka todella tuottaa edullista vuokra-
asumista, heikennetään ja sen sijaan sitä mallia, jota tässä nyt esitetään, joka todennäköi-
sesti vain tuottaa rakennuttajille helpohkoa tuloa ja lyhytaikaisia vuokra-asuntoja, ollaan
nyt sitten viemässä eteenpäin. 

Kuten sanoin, tällä ei ratkaista asunto-ongelmia, ei varsinkaan kohtuuhintaisen asumi-
sen ongelmaa, ja sen takia sosialidemokraatit tulevat esittämään tämän lakiesityksen hyl-
käämistä.

17.10 Nasima Razmyar sd: Arvoisa rouva puhemies! Tässä edustaja Myller kuvasi hy-
vin tilannetta ja kuvasi oikein hyvin myös näitä asiantuntijakuulemisia ja myös valiokun-
nan yhteistä huolenaihetta, joka liittyy siihen olennaiseen ja tärkeään eli asumiseen ja en-
nen kaikkea asumisen suuriin kustannuksiin. Asumiskustannukset ovat valitettavasti nous-
seet eivätkä päinvastoin laskeneet, eivät pelkästään täällä pääkaupunkiseudulla, mutta
tämä on erityisesti pääkaupunkiseudun ongelma ja monella tapaa myös koko Suomen on-
gelma. 

Yksi hallituksen kärkihankkeistahan on asuntotuotannon lisääminen, ja sinänsä se on
eritäin tärkeä ja erittäin kannatettava tavoite. Sen takana varmasti me kaikki olemme, mut-
ta keinoista ollaan tässä eri mieltä. Pääkaupunkiseudullahan ei ole pulaa vuokra-asunnois-
ta, vaan puutetta on ennen kaikkea sellaisista vuokra-asunnoista, joissa ihmisillä on varaa
asua. Tällä esityksellä, minkä hallitus on nyt tuomassa, tällä lyhyellä korkotuella tuotetta-
van vuokra-asunnon keskivuokraksi on tosiaankin asetettu jopa 20 euroa neliömetriltä.
(Eduskunnasta: Aika pöllöä!) Se on valitettavasti jopa vapaarahoitteisen asunnon keski-
vuokra. Tämä ei millään tapaa valitettavasti auta sitä nykytilaa, missä me tällä hetkellä
olemme ja missä tarvitaan nimenomaan näitä kohtuuhintaisia asuntoja.

Herääkin kysymys, miksi valtio tukee asuntorahaston varoista tuotantoa, jonka vuokra
asettuu lähelle tai jopa yli vapaarahoitteisen asunnon vuokran. Tähän ja näihin kysymyk-
siin emme valitettavasti saaneet vastausta tässä meidän omassa valiokuntakäsittelyssä,
minkä johdosta tosiaankin olemme jättäneet vastalauseen ja hylkyesityksen. Mutta toivon
kovasti, että tähän valtavaan asuntopulaan, joka meillä tällä hetkellä on erityisesti täällä
pääkaupunkiseudulla, saataisiin nyt pitkäkestoisia ratkaisuja ennen kaikkea yli hallituskau-
sien. Sitä suomalaiset ihmiset nyt tarvitsevat kipeästi.

17.13 Satu Hassi vihr: Arvoisa puhemies! Oletin saavani valiokunnan puheenjohtajana
esittelypuheenvuoron tämän keskustelun aluksi, mutta koska näin ei tapahtunut, voin va-
liokunnan enemmistön kannan sijasta nyt painottaa enemmän omaa näkemystäni tästä
asiasta.

Toinen varapuhemies Paula Risikko: Saanko tähän keskeyttää. Valitettavasti, jos ha-
luaa esittelypuheenvuoron, se pitää varata, ja täällä ei ollut mitään tietoa teidän varaukses-
tanne, joten siitä syystä. Toivonkin, että jatkossa varaatte, jos on esittelypuheenvuoro.
2



Pöytäkirjan asiakohta PTK 67/2016 vp
Niin, arvoisa puhemies, avustajani hoiti tämän asian netin kautta, mutta tämä järjestel-
mä ei sitten toiminutkaan. Kuitenkin kun istunnossa varasin, se oli ensimmäinen puheen-
vuoro, siis silloin, kun istunnossa varasin puheenvuoron, mutta se muuttui sitten.

No, joka tapauksessa tässä on taustalla hallitusohjelma, jossa todetaan, että tämä niin sa-
nottu välimalli tehdään. Sen taustalla on toisaalta pula kohtuuhintaisista vuokra-asunnois-
ta erityisesti kasvukeskuksissa ja erityisesti pääkaupunkiseudulla, toisaalta sitten se, että
vuokra-asuntotuotannon vanha 40 vuoden malli ei toimi kunnolla erityisesti siksi, että se
on tehty aikana, jolloin inflaatio niin sanotusti söi sitä lainapääomaa, ja se takapainotteinen
lyhennysmalli ei vastaa tarpeita nykyaikana.

No, valiokunnassa on jätetty kaksi vastalausetta. Vasemmistoliitto ja sosialidemokraatit
esittivät hylkyä. Itse jätin vastalauseen, jossa ehdotin, että nostetaan lausumaksi asia, mikä
sinänsä valiokunnan mietintöön lauseena sisältyy ja tarkoittaa sitä, että kun nämä rajoituk-
set 10 vuoden jälkeen — tai mikäli sitten lainojen takausaikaa on jatkettu 20:een tai 30:een
vuoteen — päättyvät, niin pitäisi, mikäli siinä ajassa sitten sen tontin arvo on olennaisesti
noussut, näihin tontin luovutusta tai vuokrausta koskeviin sopimuksiin ottaa ehto, jonka
mukaan markkinahinnan ja Ara-tonttihinnan välinen erotus on maksettava kunnalle tai sit-
ten tontin vuokraa nostetaan markkinavuokraa vastaavaksi. Tämän ponsiehdotukseni taus-
talla on se huoli, että tämä uusi niin sanottu välimalli — joka on joka kohdassaan raken-
nuttajalle edullisempi kuin vanha 40 vuoden korkotukimalli, koska siinä siis omavastuu-
korko on pienempi, rajoitusaika lyhyempi ja sallittu omalle pääomalle perittävä korko kor-
keampi kuin tässä 40 vuoden mallissa — syrjäyttää tämän 40 vuoden mallin ja johtaa sii-
hen, että edullisesti saatuja tontteja sitten rahastetaan, kun tämä jopa 10 vuoden — vain —
kestävä rajoitusaika päättyy.

No, tämän mallin hyviin puoliin — minkä valiokunta yksimielisesti toteaa — kuuluu se,
että se on joustavampi. Tätä välimallia voi käyttää myöskin taho, joka ei ole tällainen ylei-
sesti yleishyödyllinen, ja sitä voi käyttää esimerkiksi silloin, kun korjataan jokin muussa
käyttötarkoituksessa ollut rakennus asunnoiksi, eli se tarjoaa tämmöistä tervetullutta jous-
tavuutta. 

Kuitenkin, kuten tässä edustajat Myller ja Razmyar jo totesivat, useimmat asiantuntijat,
jotka esittivät arvioita siitä, mihin vuokrataso asettuu tässä välimallissa, ovat todenneet
sen, että se ei juurikaan eroa markkinavuokrista. Toisin sanoen ei vaikuta siltä, että tällä ta-
valla varsinaisesti syntyisi uutta edullista vuokra-asuntotuotantoa. Sen vuoksi valiokun-
nan mietintöön sisältyvätkin yksimielisesti hyväksytyt kaksi lausumaa, joista ensimmäi-
sessä todetaan, että myös tämä vanha 40 vuoden korkotukimalli pitää uudistaa sellaiseksi,
että se oikeasti kannustaa rakentamaan asuntoja, joissa nyt sitten valiokunnan ymmärryk-
sen ja saatujen asiantuntijalausuntojen mukaan korkotaso kuitenkin on kohtuullisempi, ja
toisessa lausumassa, että ympäristöministeriön pitää vuoden 2018 loppuun mennessä toi-
mittaa selvitys siitä, miten nämä korkotukimallit toimivat.

17.18 Krista Kiuru sd (vastauspuheenvuoro): Arvoisa puhemies! Minusta valiokunnan
puheenjohtaja hyvin kiteytti tähän malliin liittyviä haasteita. Minun pitää kyllä esittää nyt
eduskunnan edessä yksi kysymys. Minä en kerta kaikkiaan ymmärrä, että jos tällä ei synny
kohtuuhintaista asuntotuotantoa, niin miksi me haluamme Suomessa tukea sitä muuta
asuntotuotantoa, jota joka tapauksessa syntyy markkinahintaan. Miksi meidän pitää siis
markkinahintaista asuntotuotantoa vielä päälle tukea? Tätä logiikkaa ei kyllä selitä enää
kukaan, ulkomailla jos käydään. 
3



Pöytäkirjan asiakohta PTK 67/2016 vp
Siis Suomen menestystarina on ollut siinä, että me olemme halunneet rakentaa kohtuu-
hintaistakin asuntotuotantoa, jossa on ollut iso valtion vivutus. Nyt kun me olemme siitä
luopumassa, me olemme myöntämässä, että ennen, siis viime hallituskaudella, satsattiin
asuntotuotantoon niin paljon, että meillä syntyy nyt uusia normaaleja vuokra-asuntoja tu-
hansia viime kaudella tehtyjen päätösten johdosta, jolloin keskityttiin siihen, että lähtö-
vuokraksi tuli noin alle 10 euroa. (Puhemies koputtaa) Nyt me olemme rakentamassa ja tu-
kemassa mallia, jossa se on lähes 20 euroa ja nyt jo hallituksen päätöksillä 15. En ymmärrä. 

Toinen varapuhemies Paula Risikko: Puhujalistaan. 

17.19 Pauli Kiuru kok: Arvoisa rouva puhemies! Esityksen tavoitteena on lisätä kohtuu-
vuokraisten asuntojen tarjontaa. Valiokunta piti uutta korkotukimallia tarpeellisena lisä-
keinona nykyisen 40-vuotisen korkotukijärjestelmän rinnalle. Kuten tässä nyt on useam-
mallakin suulla kuultu, niin ei mikään eikä tämäkään malli ratkaise kaikkia asumiseen liit-
tyviä kysymyksiä, mutta se on yksi työkalu. 

Erityisesti pääkaupunkiseudulla on pulaa kohtuuhintaisista vuokra-asunnoista. Pääkau-
punkiseutu, Uusimaa on kasvavaa aluetta, niin on myös esimerkiksi Pirkanmaa. Muutto-
voitto, asukasluvun kasvu nopeasti haittaa talouskasvua, elinkeinoelämän kehittämistä ja
samoin myös työpaikkojen syntyä. Korkotukimalli on yksi keino ratkaista näitä asioita
mutta ei todellakaan ainoa. Valiokunta nosti esille sen asian, että tonttitarjontaa pitää tur-
vata, ja kuntien vastuu tässä on tietysti suuri. Toinen, mitä valiokunnassa tuli esille, oli joi-
denkin tiettyjen normien tarkastelu. Esimerkiksi autotallipaikat nousivat jälleen keskuste-
luun. Se näkyy myös tässä mietinnössä. Hyvien joukkoliikenneyhteyksien varrella, opis-
kelija-asunnoissa, näin poispäin, autojen käyttö ja autotallipaikkojen kysyntä on pienenty-
nyt. 

Lisäksi haluaisin nostaa kysymyksen siitä, että työssäkäyntialueita pitäisi saada laajen-
nettua. Esimerkiksi rautatieyhteyden parantaminen Tampereen ja Helsingin välillä lisäisi,
nopeuttaisi työmatkaliikennettä ja loisi isomman työpaikka-alueen, (Puhemies koputtaa)
joka omalta osaltaan helpottaisi painetta pääkaupunkiseudulla. 

17.22 Timo Heinonen kok: Arvoisa rouva puhemies! Hyvät edustajakollegat! Täytyy an-
taa ympäristövaliokunnalle kiitosta hallitusohjelman esityksen eteenpäin viemisestä. Ja tä-
nään kiitosta ansaitsevat kyllä myös ainakin ministeri Tiilikainen ja ministeri Berner kas-
vukäytävien MAL-sopimusten tekemisestä. Ne ovat tärkeä osa tätä. Eli tänään se on sol-
mittu Joensuun, Lappeenrannan—Imatran, Oulun, Tampereen, Turun, Vaasan ja niin pois-
päin kanssa mutta myös ensimmäistä kertaa nämä kasvukäytävämallit eli maankäyttö-,
asumis- ja liikennesopimukset. Ja tämä kasvukäytävä, erityisesti tämä HHT-akseli Helsin-
ki—Hämeenlinna—Tampere ja siitä vielä pohjoiseen eteenpäin, on sellainen käytävä, jon-
ka varassa maamme talouskasvu ja tulevaisuus monessa mielessä kyllä hyvin nojaa. Ja on
arvokasta, että tämä sopimus on nyt ensimmäistä kertaa tehty ei pelkästään kaupunkiseu-
duille vaan myös näille kasvukäytäville. Kun tässä puhutaan kohtuuhintaisesta asumises-
ta, niin asumisen kohtuuhintaisuuteen vaikuttaa kyllä merkittävästi tonttien saanti, niin
kuin ympäristövaliokunta tässä toteaakin. Sitä edullisempaa maata löytyy ei sieltä kaupun-
gin keskustasta vaan nimenomaan sieltä matkan varrelta. Kyllä tässä ihan oikein esille tuo-
tiin esimerkiksi toimivat junayhteydet, niin että asuminen siellä raiteenvarressa olisi jat-
kossa mahdollista ja työssäkäynti kaupungissa sen kautta.
4



Pöytäkirjan asiakohta PTK 67/2016 vp
Muistan, kun aikanaan — seitsemisen vuotta suurin piirtein sain ympäristövaliokunnas-
sa itse olla — tätä yhdyskuntarakennetta kun käsiteltiin, nousi esille se, että noin 20 000
asukasta pitää olla seutuliikenteen varressa, että se joustavasti ja tarpeeksi monipuolisesti
palvelee asukkaita, niin opiskelijoita kuin työssäkäyviä. Tämä on hyvä pitää mielessä, kun
näitäkin sopimuksia eteenpäin viedään.

Edustaja Myller tuttuun tapaan kyseenalaisti kohtuuhintaisen asuntuotannon syntymi-
sen tämän esityksen myötä. On totta, että nämä asunnot tulevat olemaan hivenen korkea-
hintaisempia kuin nuo aiemmat, (Riitta Myller: Hivenen!) mutta se on totta, että meillä on
tällä hetkellä akuutti asuntopula erityisesti pääkaupunkiseudulla ja se vaikuttaa kaikkeen
asumisen hintaan. Eli meillä on liian vähän omistusasuntoja, meillä on liian vähän vuokra-
asuntoja ja niin poispäin, ja meillä on myös muuttuneeseen tilanteeseen nähden ehkä vä-
hän vääränlaisiakin asuntoja osittain, niin kuin valiokuntakin tässä tuo esille. Eli meillä on
paljon nykyään niin sanottuja sinkkuihmisiä, lapsettomia pariskuntia ja niin poispäin, ja
me tarvitsemme erilaista asuntotuotantoa. Valiokunta toteaa, että kasvukeskuksissa ja eri-
tyisesti pääkaupunkiseudulla on siis pulaa kohtuuhintaisista vuokra-asunnoista ja puute
kohtuuvuokraisista asunnoista erityisesti Helsingin seudulla haittaa jo työllistymisasteen
nousua, talouskasvua, elinkeinoelämän kilpailukyvyn parantamista ja maahanmuuttajien
asuttamista. Tässä sitten tuodaan esille myös tämä yksin asuvien kasvava määrä. Eli tarvi-
taan lisää asuntotuotantoa.

Valiokunta on pitänyt uutta korkotukimallia tarpeellisena. Uusi malli lisää käytettävissä
olevia rahoitusvaihtoehtoja. Se voi tuoda valiokunnan mietinnön mukaan pienempiä toimi-
joita asuntotuotantomarkkinoille. Tämä on nimenomaan ollut se yksi tavoite — se, että me
saisimme lisää pieniä paikallisia yrittäjiä myös rakentamaan ja panostamaan tähän vuokra-
asuntotuotantoon.

Valiokunta mietinnössään toteaa ja pitää hyvänä myös sitä, että uusi malli voi lisätä
myös täydennysrakentamista. Tämä on myös hallitusohjemassa ollut yksi keskeinen tavoi-
te. Tätä korkotukilainaa voidaan myöntää myös täydennysrakentamishankkeisiin, joissa
siis nykyistä, olemassa olevaa kiinteistökantaa muutetaan käyttötarkoituksen muutoksilla
uusiksi vuokra-asunnoiksi. Korkotukimalli on siis uudenlaisista, joustavista ominaisuuk-
sistaan huolimatta selkeästi sosiaalista asuntotuotantoa. Tukijärjestelmän ehtojen mukaan
asukkaat siis valitaan sosiaalisin perustein, Ara vahvistaa alkuvuokran omakustannusperi-
aatteen mukaisesti, ja lainansaaja saa tulouttaa omistajalleen vain kohtuullisen tuoton.

Tontit nousevat täällä myös esille. Jos kunta luovuttaa tai vuokraa tontin lyhytaikaisella
korkotukilainalla rahoitettavan vuokratalon rakentamista varten, tämä voi tapahtua EU-oi-
keudenkin mukaisesti markkinahintaa alemmalla hinnalla. Tämä on hyvin oleellinen kysy-
mys myös siinä, että näitä asuntoja saadaan rakennettua ja niiden vuokrataso pidettyä koh-
tuullisena. (Eduskunnasta: Minne hyöty menee?) — Hyöty menee tietysti, silloin kun
asunto on kohtuuhintainen, asukkaille: silloin vuokrat ovat pienempiä.

Täällä aiemmin, oliko edustaja Kiuru valiokunnan jäsenistä, joka nosti esille muun
muassa sen, että rakentamisen hintaan ja asumisen hintaan vaikuttavat merkittävällä taval-
la myös esimerkiksi erilaiset rakentamissäädökset, joista ovat esille nousseet väestönsuo-
jat, joiden sääntelyä nyt ollaan uudistamassa; parkkipaikkavelvoitteet, jotka ovat usein
kaupunkien itsensä säätelemää; mutta myös sitten kaavoituksen sujuvoittaminen ja tämän-
tyyppiset ratkaisut, joissa myös hallitus on etenemässä.

Arvoisa puhemies! Aivan lopuksi haluan antaa kiitosta valiokunnalle siitä, että lähete-
keskustelussa esille nostamani seuranta on tänne kirjattu. Valiokunta edellyttää, että ym-
5



Pöytäkirjan asiakohta PTK 67/2016 vp
päristöministeriö toimittaa valiokunnalle selvityksen korkotukimallien toimivuudesta vuo-
den 2018 loppuun mennessä. Toivon itse, että silloin tähän maahan on saatu lisää vuokra-
asuntoja.

17.28 Krista Kiuru sd (vastauspuheenvuoro): Arvoisa puhemies! Minä kiinnitän huo-
miota siihen, että edustaja Heinonen totesi, keille ryhmille tämä korkotukimalli tulee so-
veltumaan ja keiden takia nyt hallitus on päättänyt ajaa tällaista uutta korkotukimallia. Mi-
nusta oli mielenkiintoista, että ne perusteet, joita luettelitte, me yhdessä jaamme, mutta täl-
lä mallilla itse asiassa ei kyllä vastata ollenkaan tuohon tarpeeseen. Minusta olisi rehellistä
sanoa, että me haluamme tukea markkinoita samalla rahalla lisää, että markkinat rakentai-
sivat. Minulle ei tämä logiikka avaudu. Minusta olisi kuitenkin reilua olla rehellinen siinä,
että ne eivät ole kohtuuhintaisia asuntoja, ja näille ryhmille, joista te puhuitte, juuri koh-
tuuhintaisia asuntoja pitäisi luoda. Kohtuuhintainen asuntotuotanto oli alle 10 euroa lähtö-
hinnaltaan viime kaudella. Nyt palattiin sitä edeltävän kauden lähtötilanteeseen, jossa se on
noin 15 euroa, ja tällä hallituskaudella siis kaikki nämä edeltävän hallituskauden päätökset
romutettiin ja ollaan noin 15 eurossa. Nyt puhutaan sellaisesta vuokra-asuntotuotannosta,
jossa on noin 18 euroa lähtöhinta, kalliimpikin, ja se johtaa siihen, että ei tule kohtuuhin-
taista asuntotuotantoa, valitettavasti.

17.29 Timo Heinonen kok (vastauspuheenvuoro): Arvoisa rouva puhemies! Kyllä asu-
misen kustannukset lähtevät siitä, että tällä hetkellä meillä on erityisesti pääkaupunkiseu-
dulla pulaa kaikentyyppisistä asunnoista. Silloin kun asuntoja on liian vähän, asumisen
kustannukset tulevat nousemaan. Kyllä tietysti on rehellistä myöntää, jos katsotaan men-
neisyyteen nyt, kun tässä ovat ex-ministerit nostaneet omaa häntäänsä, että jos katsotaan
vähän pidemmässä aikajänteessä, niin taisi olla entinen ministeri Vapaavuori aivan omaa
luokkaansa siinä, millä tavalla näitä asuntoja määrällisesti Suomeen syntyi. Kun niitä mää-
rällisesti syntyy paljon, niin se myös pitää kaiken asumisen hintaa kohtuullisempana. Sen
takia itse toivon, että meillä syntyy niin omistusasuntoja kuin vuokra-asuntojakin lisää. Se
on kaikkien asukkaiden etu.

Toinen varapuhemies Paula Risikko: Vielä yksi vastauspuheenvuoro, edustaja Kiuru,
Pauli, sen jälkeen puhujalistaan.

17.30 Pauli Kiuru kok (vastauspuheenvuoro): Arvoisa rouva puhemies! Edustaja Krista
Kiuru esitti kritiikkiä tätä korkotukimallia kohtaan, ja kuten sanottu, niin ei tämä ongelma-
ton ole, mutta ei ole mitään sellaista kahvaa tai yhtä ratkaisua, jolla näin monimutkaisia on-
gelmia pystyttäisiin ratkaisemaan. Itse asiassa, edustaja Kiuru, esititte ongelman mutta ette
esittänyt siihen vastausta. Kaikki muutokset, mitkä asuntomarkkinoilla tehdään, ovat mo-
nisyisiä, niillä on vahvat ristiinkytkennät. Esimerkiksi kun omistusasunnoissa korkovähen-
nykseen ollaan puututtu, niin se puuttuminen tehdään pitkän ajan kuluessa portaittain, että
ei synny tilanteita, että aikaisemmin asunnon ostaneet joutuisivat huonompaan asemaan
kuin myöhemmin asuntomarkkinoille tulleet omistusasunnon hankkijat.

Toinen varapuhemies Paula Risikko: Vielä yksi vastauspuheenvuoro, edustaja Kiuru,
Krista.
6



Pöytäkirjan asiakohta PTK 67/2016 vp
17.31 Krista Kiuru sd (vastauspuheenvuoro): Arvoisa puhemies! Kiitos vielä, että sain
vastata tähän, koska minusta kysymys oli hyvä ja asiallinen.

Yritin sanoa, että kohtuuhintaista asuntotuotantoa on saatu tässä maassa lisättyä. Siitä se
seurantatieto, mitä edustaja Heinonen täällä peräänkuulutti, todistaa juuri sen, että nyt
meille on syntynyt ensimmäistä kertaa normaaleja vuokra-asuntoja, jotka ovat kohtuuhin-
taisia, niillä keinoilla, mitkä viime kaudella oli käytössä. Muuten kokoomus itsekin oli mu-
kana eikä vastustanut silloin näitä keinoja. Sillä lisättiin kohtuuhintaista asuntotuotantoa.
Mutta meillä on myös tiedossa tämä edustaja Heinosen peräänkuuluttama Vapaavuoren
niin sanottu välimalli silloin, ja sen hyödyt tosiasiassa ohjautuivat niiden markkinoiden tu-
kemiseen, jotka muutoinkin olisivat tuottaneet sellaisia vuokra-asuntoja, jotka eivät olleet
enää kohtuuhintaisia. Tältä osin täytyy sanoa, että tällä mallilla tullaan luomaan Suomeen
vuokra-asuntoja, sitä ei kukaan kiistä, mutta ne eivät tule olemaan kohtuuhintaisia. Silloin
kun me kysymme, mihin valtion tukea käytetään, niin vastaus on kai, että subventoimaan
markkinoita silloin, kun me haluamme kaikkein köyhimmille ihmisille edullista asuntoa.
(Puhemies koputtaa) Tämä johtaa siihen pääkaupunkiseudulla, että hinnat sen kun vain
kasvavat, koska nyt kohtuuhintainen asuntotuotantokin on enää ei-kohtuuhintaista.

Toinen varapuhemies Paula Risikko: Sitten puhujalistaan. 

17.33 Kai Mykkänen kok: Arvoisa puhemies! Tässä menee helposti puurot ja vellit se-
kaisin, kun siis vertaillaan tätä 40 vuoden mallia, joka on siis edelleen voimassa ja tulee jat-
kossakin olemaan voimassa ja jonka kehittämistä valiokunta nimenomaan lausumassa tai
ponnessa peräänkuuluttaa, ja sitten tätä uutta 10 vuoden välimallia. Kyllä fakta on se, että
vaikka viime kaudella tietyt muutokset aiheuttivat jonkin verran lisätuotantoakin, niin jos
katsotaan sen 40 vuoden mallin tuotosta viime vuosilta, se on ollut hyvin vähäistä. Valitet-
tavasti meillä tässä maassa ei ole sellaisia yleishyödyllisiä yhtiöitä, jotka sitä tekisivät,
vaan ne pyrkivät pois siitä tuotannosta. Se on käytännössä jäänyt ainoastaan kaupunkio-
misteisten yhtiöiden harteille. Tässä suhteessa myöskin — kun edustaja Hassi pelkäsi, että
tämä 10 vuoden malli korvaa vanhan 40 vuoden mallin — kun kaupunkiyhtiöt ovat ilmoit-
taneet myös kuulemisissa, että he eivät tule tätä 10 vuoden mallia toteuttamaan, ja kun toi-
saalta yhtiöt eivät tätä vanhaa 40 vuoden mallia käytä eivätkä tule jatkossakaan käyttä-
mään, niin nämä eivät ole päällekkäisiä, vaan kysymys on siitä, että kun meillä eivät enää
40 vuoden mallilla syntyvät asunnot riitä, olivat ne minkä hintaisia tahansa, niitä tulee liian
vähän, ja kun meillä asuntopula pahenee, maahanmuuttokin tuo siihen oman osansa, niin
on minun mielestäni perusteltua, että me etsimme keinoa, jolla voidaan hyvin pienellä val-
tion ikään kuin tuella per asunto saada sitä tuotantoa käyntiin. 

Toinen asia on sitten se, mistä ne kustannukset tulevat. Sinänsä nämä 18—20 euron al-
kuvuokrathan ovat ihan vain arvioita, ja tämä hommahan on omakustannusperusteisesti
lähdössä liikkeelle. Jos pystytään, niin pidetään ne alempina. Mutta kustannukset tulevat
90-prosenttisesti muusta kuin siitä rahoitustuesta tai rahoitusvalinnasta yleensäkään. Ne
tulevat sieltä tonttien hinnasta ennen kaikkea, ja niin näissä laskelmissakin oletetaan, että
40 vuoden malli saa jatkossakin halvimmat tontit ja tämä kalliimmat. Ei sitä voi ratkaista
sillä, vaikka korkotuki ja vaatimukset olisivat samalla tasolla, että saisimme niitä halvim-
pia asuntoja enempää. Tämä on ainoa tapa, jolla saadaan vuokra-asuntoja valtion toimin li-
sättyä hyvin vähäisellä valtion tuella, koska tällä hetkellä sitä rahoitusta saa muutenkin lä-
hes samalla hinnalla.
7



Pöytäkirjan asiakohta PTK 67/2016 vp
17.35 Riitta Myller sd: Arvoisa puhemies! Meillä valiokunnan kuulemisessa tuli kyllä
selväksi se, että myöskin pääkaupunkiseudulla on vuokra-asuntoja tarjolla. Sanottiin, että
Espoossa on tuhat vuokra-asuntoa, jotka ovat heti käytettävissä, mutta valitettavasti ne
ovat niin kalliita, että pienituloiset ihmiset eivät voi niitä vuokrata. Eli todellakin on kysy-
mys siitä, että puuttuu nimenomaan niitä kohtuuhintaisia asuntoja, joissa tavallinen pieni-
palkkainen ihminen voi asua. 

Ja kun puhuttiin tästä, millaisia etuja annetaan nyt tähän kymmenen vuoden korkotu-
keen, niin se korkotuki sinällään ei ole juurikaan mainittava, mutta esimerkiksi kun vihreät
omassa vastalauseessaan tässä ponnessa esittävät, että huomio kiinnitettäisiin siihen, että
kunnat antavat markkinahintaa alhaisemman tontin, jolle rakennetaan sitten kymmenen
vuotta vuokra-asuntokäytössä oleva talo ja myydään sitten kymmenen vuoden jälkeen, niin
siinä nimenomaan kysymys sitten saattaa olla hyvinkin isosta tuesta, ja on aivan oikein,
että mietimme jo nyt tässä vaiheessa sitä, millä tavalla tämä tuki sitten nimenomaan koh-
distuu sinne asukkaalle eikä rakentajalle. 

Toinen samanlainen asia, joka sisältyy tähän esitykseen, on se, että voidaan kerätä kor-
jausvarausta yksi euro neliömetriä kohti. On aika vaikea nähdä, että kymmenessä vuodes-
sa peruskorjaustarvetta tällaiselle talolle tulee, ja myöskin tämä varaus on sitten rakennut-
tajan käytössä tai ainakaan tässä lakiesityksessä ei sanota, miten tämä varaus tullaan käyt-
tämään.

17.37 Satu Hassi vihr: Arvoisa puhemies! Edustaja Mykkänen viittasi siihen tämänhetki-
seen tilanteeseen, että tästä perinteisestä 40 vuoden mallista ovat kiinnostuneita ja sitä il-
moittavat jatkavansa vain kunnat, eivät muut vuokrataloja rakentavat yhtiöt. Tämähän ei
ole mikään luonnonlaki. Minun mielestäni se, että tilanne on nyt ajautunut tällaiseksi, on
valitettavaa, ja ymmärtääkseni juuri sen takia valiokunta yksimielisesti hyväksyi tämän
ponnen, että myöskin tämä 40 vuoden malli pitää uudistaa paremmin houkuttelevaksi ja
kannustavaksi.

Haluaisin myöskin korostaa sitä, että en vastusta tämän uuden mallin perustamista, en
kannata sen hylkäämistä. Ehdottamassani lausumassa esitän vain sen varmistamista, että
sitä ei käytetä perusteettomaan rahastukseen siten, että saadaan tontti Ara-tonttina erityi-
sen edullisin ehdoin ja sitten niin sanotusti pannaan se lihoiksi 10 vuoden päästä.

17.38 Kai Mykkänen kok (vastauspuheenvuoro): Arvoisa puhemies! Kun edustaja Has-
si lähti siitä, että ei ole luonnonlaki, että yksityiset yhtiöt eivät ole kiinnostuneet 40 vuoden
mallista, niin olen siitä samaa mieltä Hassin kanssa, että meidän pitää varmistaa sen mallin
kannustavuus, ja siinä mielessä tämä yksimielinen ponsi on tärkeä, ettei esimerkiksi halli-
tus lähde hankalammin ja takautuvammin yleishyödyllisyyslainsäädännöllä vaikeutta-
maan niitä edellytyksiä niin, että edes kunnat eivät jatkossa pysty 40 vuoden mallilla ra-
kentamaan. Mutta kyllä minä faktisesti näen myöskin niiden kuulemisten perusteella aika
selvänä sen, että nämä yksityiset yhtiöt eivät lähde rakentamaan 40 vuoden rajoitusajalla,
vaikka me niitä yleishyödyllisyysrajauksia muutoin siellä 40 vuoden lainsäädännössä
muuttaisimme lähes miten tahansa. Niin pitkän tasehallinnan aika vaatii yleishyödyllisen
näkökulman, ja sitä ei ole tänä päivänä millään muulla kuin näillä kuntayhtiöillä, ja sen ta-
kia nämä mallit eivät ole kyllä päällekkäisiä.
8



Pöytäkirjan asiakohta PTK 67/2016 vp
17.39 Krista Kiuru sd: Arvoisa puhemies! Ajattelin välttää tänne tulemista, koska kiu-
saus on puhua 10 minuuttia heti, kun päästään tähän lempiaiheeseen. Ajattelin, että jos pa-
rilla debattipuheenvuorolla tässä pärjättäisiin, mutta käypä tämä näinkin.

Minun täytyy sanoa, että elämme hyvin historiallisia aikoja siinä suhteessa, että tehdään
kiinnostava arvovalinta. Minä yhdyn siinä suhteessa edustaja Mykkäsen ajatteluun, että
meidän täytyy myöntää, että 40 vuoden korkotuella on monenlaisia haasteita, minkä vuok-
si ennen edeltävän hallituskauden työskentelyä se ei kerta kaikkiaan tuonut meille kohtuu-
hintaista asuntotuotantoa. Siinä samaan aikaan oli myönnettävä, että me olimme tukeneet
varsin vahvasti erityisryhmiä ja nuoriakin, jolloin se jo rakennettava panos suuntautui eri-
tyisesti näille ryhmille ennen edeltävää hallituskautta, mutta myös ne tuen tasot ja tämän
40-vuotismallin houkuttelevuus olivat sen verran alhaisempia, että se ei saanut aikaan sitä,
että tätä mallia käytettäisiin.

No, viime hallituskaudella sitten olivat nämä ongelmat pöydällä, mutta oli myös pöydäl-
lä niin sanottu välimalli, jota oltiin kokeiltu, koska finanssikriisin seurauksena meillä oli se
iso kysymys, rakentaako joku asuntoja. Silloin ajateltiin, että tällaisena suhdannemallina
voitaisiin ajatella, että kunhan joku rakentaisi asuntoja, vaikka ne olisivat vähän kalliim-
piakin, niin siitä saatava hyöty tulee ainakin työvoimapoliittisesti mitattavaksi. Tämän
mallin tuloksena — niin kuin edustaja Heinonen tätä mallia täällä jo mainosteli, Vapaavuo-
ren välimallia — me saimme aikaan evidenssin siitä, mitä syntyy silloin, kun tämäntyyp-
pisiä kriteereitä otetaan käyttöön. Tämän Vapaavuoren välimallin hyvä puoli oli se, että sil-
lä syntyi asuntoja. Siitä kukaan ei ole eri mieltä, mutta tosiasia oli vain se, että tällä Vapaa-
vuoren välimallilla ei saatu aikaan kohtuuhintaista vuokra-asuntotuotantoa. Ja totta kai,
kun me puhumme veronmaksajien rahoista, niin meidän ei pitäisi tukea markkinoita raken-
tamaan sellaisia asuntoja, jotka muutoinkin syntyvät. Minusta tämä on se olennainen ky-
symys eduskunnassa, että jos yhteiskunnan tukea annetaan, niin sillä pitää olla joku muu-
kin päämäärä kuin se, että syntyy juuri sellaista asuntotuotantoa, joka syntyisi muutoinkin.

Arvoisa puhemies! Nyt me olemme sitten siinä vedenjakajalla: olemme hyväksymässä
mallia, jonka ehdot ovat sen luonteisia, että se tulee synnyttämään tilanteen, että asuntoja
kyllä syntyy, mutta ei synny kohtuuhintaisia asuntoja. Minä olisin ollut valmis tätä mallia
puolustamaan juuri näistä äskeisistä historiallisista olosuhteista lähtien, jos tämän välimal-
lin ehdot olisivat olleet sellaisia, että me olisimme voineet veronmaksajan silmissä sanoa,
että siinä on joku järki, miksi me laitamme ylimääräistä subventiota vuokra-asuntomarkki-
noille ja tätä kautta selitämme, että veronmaksajien pitää maksaa, siis vaikka pohjoisessa
asuvien veronmaksajien pitää maksaa siitä, että Tampereella rakennetaan myös kohtuuhin-
taista asuntotuotantoa. Mutta he eivät varmaan ymmärtäisi, miksi Tampereella pitää raken-
taa kohtuuhintaista vuokra-asuntotuotantoa kaikkien suomalaisten veronmaksajien rahoil-
la, jos kerran Tampereella muutoinkin syntyisi saman lähtötason, vuokratason asunto-
tuotantoa. Jos se ei kerran näillä edellytyksillä olisi kohtuuhintaista, niin silloin järjetön ky-
symys on se, miksi sitä tuettaisiin.

Nyt sitten monet edustajat täällä ovat sanoneet, että ei se mitään, kunhan tuetaan mitä ta-
hansa asuntotuotantoa, että syntyy jotakin asuntoja. Mutta se lähtökohta on jo yksistään
väärä, koska se liittyy tähän edustaja Hassin esille ottamaan ponteen. Jos me emme myös-
kään pidä huolta siitä, että ne vähäiset tontit, joita esimerkiksi pääkaupunkiseudulla on,
käytetään erityisesti kohtuuhintaisen asuntotuotannon edistämiseen ensisijaisesti, niin me
olemme tilanteessa, jossa todella me ohjaamme markkinoita siihen, että toiset saavat kil-
pailuetua ja toiset eivät saa kilpailuetua.
9



Pöytäkirjan asiakohta PTK 67/2016 vp
Tämä on minusta se iso kysymys, että kun tätäkään eivät kaikki tunnusta, että tätä halu-
taan korjata, niin silloin me luomme sellaisia markkinoita, joilla ei ole enää niitä perintei-
siä reiluja pelisääntöjä, että jos veronmaksajan rahaa käytetään, niin siihen pitää olla eri-
tyistä syytä. Nyt kun sekoitetaan nämä näin, niin tilanne tulee johtamaan siihen, että toisin
kuin täällä edustaja Heinonen totesi, pääkaupunkiseudulla tullaan myös aiheuttamaan se,
että kun tällainen kokonainen erityinen lyhyt korkotukimalli luodaan, niin se kiusaus ei
vain näillä muilla vaan myöskin kuntatoimijalla on siirtyä siihen, että tullaan rakentamaan
erityisesti tätä lyhyttä korkotukimallia. 

Jos koko porukka tähän siirtyy, me nostamme kohtuuhintaisen vuokra-asuntotuotannon
alarajaa paljon ylemmäs, mutta me nostamme tietenkin kaikkien vuokra-asuntojen mark-
kinahintaa, koska me tuotamme asuntoja, jotka lähtökohtaisesti ovat kohtuuhintaisia —
siis väitetään, että olisivat kohtuuhintaisia — mutta sen kohtuuhintaisen vuokra-asunnon
määrittely on siis selkeästi jo potenssiin toinen eli tässä tapauksessa vielä reilu vuosi sitten
rakennetut asunnot ovat jopa lähes 10 euroa kohta kalliimpia. Totta kai niiden seuraavien
asuntojen, jotka eivät edes esitäkään olevan rakennetut siltä pohjalta, että se olisi kohtuu-
hintaista vuokra-asuntotuotantoa, lähtökohtainen vuokra tulee olemaan vielä kalliimpi. En
usko, että tämä on myöskään palvelus niille ihmisille, jotka tämän eduskunnan oikeistosii-
peä edustavat, ei sen takia, että me tuhlaamme veronmaksajan rahoja tavalla, joka ei ole ol-
lut aikaisemmin perusteltua, mutta ei myöskään sen takia, että me nostamme kaikkien suo-
malaisten asumisen hintaa sillä, että me luomme mallin, joka houkuttelee siihen, että me
emme pidä lähtökohtaisesti tätä tasoa riittävän alhaisena. 

Arvoisa puhemies! Sitten vielä muutama sana liittyen siihen, mikä on kohtuuhintaista.
Minulle on aivan turha tulla sanomaan, että me rakennamme tällä välimallilla kohtuuhin-
taista vuokra-asuntotuotantoa, koska viime kaudella rakennettiin tuhansia uusia kohtuu-
hintaisia vuokra-asuntotuotannon kohteita sillä, että lähtövuokra oli noin 9,6 euroa. Minä
sanon, että tästä saa hakea sellaista historiallista suoritusta, joka siihen pystyy. Sellaista ei
tule olemaan enää, koska nämä markkinat vaarannettiin tällä uudella lainsäädännöllä. Ih-
miset pääsivät hyödyntämään sitä, että noin 5 euroa keskimäärin niitä edeltäviä kohtuuhin-
taisen vuokra-asuntotuotannon kriteereitä halvemmalla päästiin asumaan. Siinä minusta
tehtiin suuri yhteiskunnallinen palvelus, että näytettiin, että kyllä syntyy kohtuuhintaista
vuokra-asuntotuotantoa, mutta sitä valtion tukea pitää olla.

Nyt me olemme sitä mieltä, että tähän ei ole enää varaa tällä hallituskaudella, kaikki tuet
perutaan, vaikka se on muutoin Asuntorahasto, josta nämä rahat tulisivat. Nyt sanotaan,
että näihin ei ole enää varaa, että tämä lähtötaso olisi näin alhainen, mutta sitten samaan ai-
kaan sanotaan, että meillä on varaa tähän uuteen malliin, jossa rakennetaan ei-kohtuuhin-
taista vuokra-asuntotuotantoa erittäin suurella tuella. Mutta tämä sama raha olisi voitu
käyttää siihen, että syntyy aidosti kohtuuhintaista vuokra-asuntotuotantoa. Tältä osin edel-
tävällä hallituskaudella se oli alle 10 euroa lähtövuokraltaan, se on nyt 15 tällä mallilla, kun
hallitus on poistanut nämä kaikki viime kaudella tehdyt ratkaisut. Tämän lisäksi ei riitä,
että se olisi 15 euroa, vaan kun tulee tämä uusi malli, niin pahoin pelkään, että seuraavat
puhujat 8—12 vuoden päästä itkevät sitä, miksi eduskunta vaaransi tämän kohtuuhintaisen
asuntotuotantomarkkinan tällä tavalla, koska seuraavat asunnot ovat lähes 20 euroa jo. Nii-
täkin vielä täällä osa nimittää kohtuuhintaiseksi vuokra-asuntotuotannoksi. 

Siis kyllä Suomessa voi kahdessa vuodessa tapahtua erittäin paljon, kun puhutaan vuok-
ra-asuntotuotannon lähtöhinnoista, lähtövuokrista, ja olen todella pahoillani, ettei sitä edes
myönnetä, että asia on näin. Mutta tehty, mikä tehty. Ne, jotka tämän tekevät, kantavat sii-
10



Pöytäkirjan asiakohta PTK 67/2016 vp
tä myöskin vastuun. On hyvä, että seurantatietoa on saatavissa, ja siinä mielessä minusta
edustaja Heinonen on tehnyt kyllä työnsä, että tätä puolta sinne tulee. Harmi, että muilta
osin tämä työ jättää minut ainakin varsin kylmäksi. 

17.48 Kai Mykkänen kok: Arvoisa puhemies! Siis sellaista mallia, että 10 euron neliö-
vuokralla olisi vuokraustuotantoa voitu saada lisää, ei yksikään asiantuntija tai ministeriö
ole pystynyt tässä tämän eduskunnan aikana valiokunnalle esittämään, niin että se ei ole
vaihtoehto, jota me tässä käsittelemme. Oli sinänsä myönteistä kuulla, että edustaja Kiuru
myös itse sanoi, että hänkin näkee tarpeen 40 vuoden mallin lisäksi toisenlaiselle korkotu-
kimallille ilmeisesti lyhyemmällä rajoitusajalla, kun hän kertoi, että olisi valmis kannatta-
maan, jos ehdot olisivat erilaiset. 

Minulle jäi vaikeasti ymmärrettäväksi, miten ne ehdot voisivat olla sen vuokranmääri-
tyksen osalta erilaisia, kun tässä laissa lähdetään siitä, että se on omakustannusperiaate ja
siinä on sitten vuokran tarkistusmahdollisuus, elinkustannusindeksi plus 1,5 prosenttia
vuodessa, ja elinkustannusindeksi on alhaisempi kuin kiinteistön kustannusindeksi muu-
tenkin, jolloin lähinnä kysymys oli siitä, onko rakennuttajan kannalta liian vaikea ennakoi-
da, miten suureksi se ero muodostuu. Käytännössä kaikissa näissä vertailuissa, mitä esi-
merkiksi KOVA ry on ihan hyvässä muodossa meille tehnyt, ne hintaerot 40 ja 10 vuoden
mallin välillä tulevat pääosin siitä, että oletetaan, että 10 vuoden malli saa kalliimpia tont-
teja. Se on ihan ymmärrettävää, koska niin kuin Kiuru tässä itsekin kertoi, on tärkeätä, että
40 vuoden mallille, joka on sitä varsinaista kuntien toteuttamaa sosiaalisinta asuntotuotan-
toa, varataan kohtuuhintaisimmat tontit, joita kunnat pystyvät toteuttamaan, ja näin jatkos-
sakin toivottavasti tulee olemaan.

Mutta ne hinnat tänä päivänä tosiaan syntyvät ei siitä valtion rahoitustuesta vaan tontti-
hinnoista ja sitten rakennuskustannuksista, ja tässä mielessä pidän tärkeänä myös sitä, min-
kä täällä ovat edustajat Hassi ja muutamat muut todenneet, että erityisesti autopaikkanor-
mi ei ole ainoastaan opiskelija-asuntojen kohdalla, vaan myöskin muiden: esimerkiksi,
kertoiko nyt SATO:n vai VVO:n edustaja, että heilläkin vain 50 prosenttia autopaikoista
on käytössä ja ne maksavat jokainen tuhansia euroja ja muodostavat ihan merkittävän ku-
luerän jokaisen asukkaan vuokraan. Näistä normeista pitäisi päästä eroon. Jos kunnat eivät
uskalla niitä poistaa, niin meidän pitää tässä salissa löytää siihen keino.

17.50 Timo Heinonen kok: Arvoisa rouva puhemies! Itse olen puolustanut sitä, että tä-
hän maahan täytyy saada monipuolisesti erilaista asuntotuotantoa, se on loppupelissä kai-
ken ratkaisu. Aika kuvaavaa on se, että itse asiassa yksi kolmannes kaikista niistä vuokra-
asunnoista, jotka tällä hetkellä ovat vuokrakäytössä, on esimerkiksi yksityisten ihmisten
omistamia. Myös kuvaavaa on se, että yli puolet yleisen asumistuen saajista asuu vapaara-
hoitteisissa asunnoissa, eli me tarvitsemme monipuolisesti erilaisia asuntoja.

Nyt kun olen hivenen seurannut, mitä tässä on tänä vuonna tapahtumassa nyt, kun hal-
litus on tässä asuntotuotannossa ottanut ihan uudenlaisen vaihteen, niin esimerkiksi asun-
torakentajien selvitys kertoo tällä hetkellä, että ehkä 10 000 asunnon määrä ei tule rikkou-
tumaan, mutta lähes 9 500 uutta vuokra-asuntoa on käynnistymässä, kun viime vuonna
vastaava toteutunut luku oli 6 500. Tuotanto kasvaa todennäköisesti siis tänä vuonna jopa
45 prosenttia. Helsingin kaupungin asuntotuotantotoimisto arvioi tässä hetki sitten, että he
pystyvät tänä vuonna käynnistämään yli 1 700 asuntoa, kun viime vuonna he jäivät tästä
vajaaseen puoleen eli 807:ään asuntoon. Kyllä nämä ovat merkittäviä asioita, ja lopputulos
11



Pöytäkirjan asiakohta PTK 67/2016 vp
on se, että näistä hyötyy jokainen asuja, kun meillä on riittävästi asuntoja myös täällä
Ruuhka-Suomessa.

17.52 Riitta Myller sd: Arvoisa puhemies! Olen itse ymmärtänyt niin, että kasvavat asu-
mistukimenot ovat yksi suurimpia huolenaiheita tällä hetkellä Suomessa. Nämä asumistu-
kimenot toki kallistuvat sillä tavalla, jos me lähdemme siitä ajatuksesta, että erinomaista,
että vapaarahoitteisia vuokra-asuntoja syntyy. Toki näin, mutta silloin pitää olla valmis
myöskin maksamaan näitä asumistukimenoja. Sen sijaan kun me todella satsaisimme sillä
tavalla kuin edustaja Krista Kiuru kertoi, että teemme tästä pitkästä korkotuesta sellaisen,
jolla aidosti saadaan näitä noin 10 euron neliöhintaisia asuntoja, niin se on paras tapa tukea
ihmisten asumista mutta myöskin estää se, että asumistukimenot kasvavat, niin kuin ne täl-
lä hetkellä tekevät.

Minusta on hyvin sanottu se, minkä kuulin: onko mitään järkeä siinä, että Suomen asun-
topolitiikassa kaikki energia laitetaan siihen, miten saadaan nämä tietyt välimallia toteut-
tavat rakennusyhtiöt tekemään asuntoja? Miksi näin? Tämä liittyy nimenomaan siihen ky-
symykseen, miksi käyttää yhteiskunnan varoja sellaiseen toimintaan, joka syntyisi muu-
tenkin. Kun puhuttiin tästä Vapaavuoren mallista, niin sehän siirsi suoraan 30—60 miljoo-
naa euroa — vakuutusyhtiöt olivat näitä rahoittajia — valtion kassasta verotuloja näitten
vakuutusyhtiöitten kassaan. En usko, että tämä on sellaista asuntopolitiikkaa, jota erityises-
ti tällaisessa suhdannetilanteessa, kun leikataan koulutuksesta, leikataan lapsilta, leikataan
joka paikasta, voidaan toteuttaa.

17.54 Krista Kiuru sd: Arvoisa puhemies! En voinut malttaa olla ottamatta puheenvuo-
roa juuri sen vuoksi, mitä edustaja Myller juuri äsken sanoi. Minusta on uskomatonta, että
tänä aikana me täällä salissa käymme keskustelua siitä, miten meidän pitäisi elää toisiam-
me tukien tavalla, jolla me pystyisimme pärjäämään tulevaisuudessakin, ja me täällä yri-
tämme sanoa, että ollaan tekemässä mallia, joka kerta kaikkiaan ei säästä yhteiskunnan va-
roja vaan tulee lisäämään yhteiskunnan varojen käyttöä tavalla, joka ei perustele sitä alku-
peräistä tarvetta rakentaa kohtuuhintaista asuntotuotantoa. Totta kai minun ihmeeni on se,
miksi täällä ei esitetty esimerkiksi sitä, että tähän 40 vuoden malliin oltaisiin tehty näitä pa-
rannuksia edeltävän hallituskauden kokemusten pohjalta, joissa olisi myös tuettu 40 vuo-
den korkotukimallia, saatu siitä updeitattu versio, siis parempi, nykyaikaisempi versio, pa-
remmin toimiva niiden kokemusten pohjalta, joita nyt on. Se on todella lisännyt tuhansia
vuokra-asuntoja siitä lähtien, kun nämä uudet ehdot otettiin käyttöön. Ja sitä puolta ei mil-
lään tavalla tuettu, vaan päätettiin, että kerta kaikkiaan nämä tuet lopetetaan ja siirrytään
siihen, että rakennetaan ainoastaan välimallia. 

Minun täytyy sanoa, että olen pettynyt siihen, miten me haluamme tukea yksittäisiä yh-
tiöitä, olla rähmällään muutamien suomalaisten rakennuttajien edessä ja kerjätä, että voi-
sitteko te jollakin rahalla rakentaa niitä samoja asuntoja, joita te rakennatte joka tapaukses-
sa. Minun logiikkaani ei tämä mahdu, miksi niitä rahoja ei voitu käyttää, rakentaa juuri nii-
tä kohtuuhintaisia asuntoja, koska meillä on se ongelma, että kohta kaupunkiseuduilla ih-
miset eivät enää tule töihin matalapalkka-aloille, kun ei jää enää mitään käteen. Se asumi-
sen hintahan tässä se olennainen on talouskasvun näkökulmasta. Ei pidä tehdä ratkaisuja,
(Puhemies koputtaa) jotka eivät ole tarpeeksi kauaskantoisia, ja sen takia peräänkuulutan
sitä, että ei kannata olla liian sinisilmäinen tiettyjen tahojen yhteydessä, koska sitten myös-
kin asumismenot (Puhemies koputtaa) kasvavat näiden meidän sosiaalitukien kautta.
12



Pöytäkirjan asiakohta PTK 67/2016 vp
17.57 Kai Mykkänen kok: Arvoisa puhemies! Ehkä tähän lopuksi vain haluan selventää
omaa käsitystäni siltä osin, että siis tämä 40 vuoden mallin käyttö, niiden uudisasuntojen
tuotanto, riippuu vahvasti siitä, mitkä ovat kuntien, kuntayhtiöiden rahkeet rakentaa ja pal-
jonko ne saavat tontteja. Sitä ei ole mitenkään unohdettu, sitä ei ole heikennetty, mutta
olemme yhtä mieltä siitä, että sen mallin yksityiskohtia pitää vielä helpottaa, jotta kuntayh-
tiöillä olisi parhaat mahdolliset edellytykset. Mutta minä luulen, että me olemme kaikki ai-
dosti kyllä — jos rehellisiä ollaan — yhtä mieltä siitä ja ymmärrämme sen, että jos me ha-
luamme oikeasti enemmän niitä asuntoja, runsaasti, niin se edellyttää muita toimijoita mu-
kaan, ja kun yleishyödylliset yhtiöt VVO ja SATO ovat vetäytyneet aikaisemmasta roolis-
taan, niin se tarkoittaa suomalaisia rakennusyhtiöitä ja se tarkoittaa silloin ennen kaikkea
lyhyempää rajoitusaikaa. 40 vuoden malli ei kiinnosta. 20 vuoden mallinkin osalta, jota
edustaja Kiuru ministerikaudellaan valmisteli, työeläkeyhtiöt olivat hyvin kriittisiä, voi-
vatko ne 20 vuodeksikaan sitoa pääomia. Tästä syystä päädyttiin tällä kaudella rohkean mi-
nisteri Tiilikaisen johdolla tässä suhteessa siihen, että tehdään 10 vuoden välimalli ja kat-
sotaan, saadaanko sille rajoitusajalle asuntoja, jotka uskalletaan rakentaa niin, että se vuok-
rataso saa olla vain varsin kohtuullinen sen 10 vuotta, mutta rakentaja toki hyötyy, jos on
saanut sellaisen tontin, jonka arvo sinä aikana kehittyy. Ei minusta ole mitään muuta kei-
noa saada merkittävästi lisättyä vuokra-asuntoihin sidottua vuokra-asuntotuotantoa. 40
vuoden mallilla toimijoita ovat vain kuntatoimijat ja ne tekevät niitä lähinnä omien rahkeit-
tensa mukaan, eivät sen mukaan, miten niitä yksityiskohtia säädetään.

Toinen varapuhemies Paula Risikko:  Ja vielä vastauspuheenvuoro. — Edustaja Myller.

17.58 Riitta Myller sd (vastauspuheenvuoro): Arvoisa puhemies! Edustaja Mykkänen sa-
noi, että 40 vuoden mallia ei ole heikennetty. Sitä on heikennetty jopa sitä edeltävästä ajas-
ta, josta edustaja Krista Kiuru puhui, kun hän asuntoministerinä paransi näitä ehtoja. Eli
ensin heikennettiin tätä pitkää korkotukea ja sen jälkeen tuotiin tämä vielä paremmilla eh-
doilla oleva kymmenvuotinen. Sen takia on valitettavasti syytä pelätä, että myös kuntara-
kennuttajat siirtyvät pikkuhiljaa tähän kymmenvuotiseen, ja se tarkoittaa silloin sitä, että
10 euron neliöhinnan sijasta meillä maksetaan lähempänä 20:tä euroa olevia neliöhintoja.

Nyt voin peruuttaa varsinaisen puheenvuoron.

Yleiskeskustelu päättyi.

Eduskunta hyväksyi hallituksen esitykseen HE 76/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
13


