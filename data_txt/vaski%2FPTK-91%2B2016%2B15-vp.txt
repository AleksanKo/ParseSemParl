















































DEMED39.tmpSave.xml


Pöytäkirjan asiakohta PTK 91/2016 vp
Pöytäkirjan asiakohta 

PTK 91/2016 vp

Täysistunto

Keskiviikko 28.9.2016 klo 14.01—16.32

15. Hallituksen esitys eduskunnalle laeiksi turvallisuusselvityslain ja kansainvälisistä tieto-
turvallisuusvelvoitteista annetun lain 20 a §:n muuttamisesta

Hallituksen esitys HE 122/2016 vp
Valiokunnan mietintö HaVM 14/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 15. asia. Käsittelyn pohjana on hallintovaliokunnan mietintö HaVM
14/2016 vp. Nyt päätetään lakiehdotusten sisällöstä.

Keskustelu

16.27 Juho Eerola ps (esittelypuheenvuoro):  Arvoisa herra puhemies! Kyseessä tosiaan
on hallituksen esitys eduskunnalle laeiksi turvallisuusselvityslain ja kansainvälisistä tieto-
turvallisuusvelvoitteista annetun lain 20 a §:n muuttamisesta.

Hallituksen esityksessä siis ehdotetaan muutettavaksi tätä turvallisuusselvityslakia sillä
tavoin, että suojelupoliisista tulisi sisäministeriön hallinnonalalla ainoa toimivaltainen vi-
ranomainen tässä turvallisuusselvitysten laatimisessa. Lisäksi tätä lakia ehdotetaan muu-
tettavaksi niin, että poikkeus turvallisuusselvityksen maksullisuudesta ei enää koskisi sisä-
ministeriön hallinnonalan viranomaisia taikka sitten oppilaitoksen hakemusta. Lakiin eh-
dotetaan tehtäväksi myös eräitä teknisiä tarkennuksia.

Myös kansainvälisistä tietoturvallisuusvelvoitteista annettuun lakiin ehdotetaan tehtä-
väksi muutoksenhakua koskeva eräänlainen teknisluontoinen muutos.

Nämä ehdotetut lait on tarkoitettu tulemaan voimaan tammikuun alusta 2017.
Korostettakoon, että hallintovaliokunta ehdottaa hallituksen esitykseen sisältyvien la-

kiehdotusten hyväksymistä muuttamattomina ja tekee sen yksimielisesti.
Eli vielä kerran: Kaikki sisäministeriön hallinnonalan turvallisuusselvitykset ehdote-

taan tämän myötä keskitettäväksi suojelupoliisin tehtäväksi. Meidän valiokunnalle esite-
tyn selvityksen perusteella vuoden 2016 alusta hallinnollisella määräyksellä toteutetulla
turvallisuusselvitysten keskittämisellä suojelupoliisille on jo nyt, tätä ennenkin siis, saavu-
tettu merkittäviä etuja kansalaisten ja turvallisuusselvityksen hakijaorganisaatioiden yh-
denvertaisessa kohtelussa.

Mitä tämä sitten tarkoittaa turvallisuusselvitysten maksullisuuteen liittyen? Ehdotettu
muutos tarkoittaa käytännössä sitä, että suojelupoliisin tekemät turvallisuusselvitykset
ovat jatkossa maksullisia myös silloin, kun turvallisuusselvityksen hakijana on sisäminis-
teriön hallinnonalan toinen viranomainen. Tällä ehdotetulla muutoksella voidaan osaltaan
vähentää hallinnon sisäisiä turvallisuusselvityksiä ja näin ollen myös niistä aiheutuvia kus-
tannuksia. Samalla valiokunta kuitenkin korostaa, että turvallisuusselvitysrekisterin käyt-
 Tarkistettu
4.0



Pöytäkirjan asiakohta PTK 91/2016 vp
töön oikeutettujen henkilöiden määrä tulee pitää rajoitettuna. Valiokunta myös kiirehtii re-
kisterin käyttöönottoa.

Arvoisa puhemies! Täällä kun ei ole ketään edustajia enää kuuntelemassa, päätän esi-
tykseni tähän.

Yleiskeskustelu päättyi.

Eduskunta hyväksyi hallituksen esitykseen HE 122/2016 vp sisältyvien 1.—2. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
2


