















































DEM3E24.tmp.xml


Pöytäkirjan asiakohta PTK 129/2018 vp
Pöytäkirjan asiakohta 

PTK 129/2018 vp

Täysistunto

Keskiviikko 12.12.2018 klo 14.02—21.40

13. Hallituksen esitys eduskunnalle laeiksi työsopimuslain 7 luvun 2 §:n ja työttömyystur-
valain 2 a luvun 1 §:n muuttamisesta

Hallituksen esitys HE 227/2018 vp
Valiokunnan mietintö TyVM 10/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 13. asia. Käsittelyn pohjana on työelämä- ja tasa-arvovaliokunnan mie-
tintö TyVM 10/2018 vp. Nyt päätetään lakiehdotusten sisällöstä.

Keskustelu

17.55 Tarja Filatov sd (esittelypuheenvuoro): Arvoisa puhemies! Esittelen siis valiokun-
nan puheenjohtajana valiokunnan mietinnön mutta valiokunnan jäsenenä olen allekirjoit-
tanut vastalauseen tästä esityksestä.

Tässä on siis kyse hallituksen esityksestä niin sanotusta irtisanomislaista, jossa työsopi-
muslain henkilöön perustuvia irtisanomisperusteita muutetaan, ja sen lisäksi työttömyys-
turvalaista, jossa niin sanottuja omavastuupäiviä tai korvauksettomia päiviä muutetaan.
Tämän hallituksen esityksen lähtökohta on se, että pienissä yrityksissä otettaisiin parem-
min huomioon yrityksen koko silloin, kun tehdään kokonaisharkintaa henkilöperusteisesta
irtisanomisesta.

Valiokunta toteaa, että pääministeri Juha Sipilän hallitus on sitoutunut toteuttamaan eri-
tyisesti pk-yritysten työllistämishalukkuutta lisääviä uudistuksia, jotta tähän maahan syn-
tyisi työpaikkoja. Tässä tarkoituksessa meillä on ollut jo useita työlainsäädäntöön kohdis-
tuvia toimenpiteitä, kuten koeaikaa on pidennetty, on lyhennetty työntekijän takaisinotto-
velvollisuutta irtisanomistilanteen jälkeen ja on mahdollistettu määräaikaisen työsopimuk-
sen tekeminen pitkäaikaistyöttömille.

Hallituksen perusteluissa, tämän lain perusteluissa, irtisanomissuojan heikentämisen
työllisyysvaikutusta ei olemassa olevan tutkimustiedon perusteella voida luotettavasti ar-
vioida. Valiokunnan saaman selvityksen mukaan työsuhdeturvan taso vaikuttaa sekä irti-
sanomisiin että rekrytointeihin, ja tämän vuoksi nettovaikutus työllisyyteen on teoreetti-
sesti epäselvä. Luotettavimpien empiiristen tutkimusten mukaan vaikutus on mahdollises-
ti positiivinen mutta todennäköisesti pieni. Sen sijaan yrityskentältä saadun palautteen pe-
rusteella henkilökohtainen irtisanomisperuste on keskeinen tekijä siinä, uskaltaako yritys
palkata uusia työntekijöitä.

Irtisanomisen helpottamisen myötä irtisanomiset ja työllistäminen yrityksessä, molem-
mat, todennäköisesti kasvavat ja työntekijöiden vaihtuvuus kasvaa. Vaikka tämä kokonais-
vaikutus työllisyyteen jäisi pieneksi, niin on saatu näyttöä siitä, että matalampi työsuhde-
 Tarkistettu
4.0



Pöytäkirjan asiakohta PTK 129/2018 vp
turvan taso lisää työvoiman liikkuvuutta ja sitä kautta yritysten työn tuottavuutta. Kun ih-
miset vaihtuvat vilkkaammin, niin ilmeisesti palkansaajat päätyvät todennäköisemmin lo-
pulta sellaiseen työtehtävään, jossa tuon työntekijän taidot ja osaaminen ovat tehokkaassa
käytössä. Valiokunnan mietinnössä todetaan, että tuottavuuskasvu on omiaan ajan mittaan
myös nostamaan palkkoja. On myös jonkinlaista tutkimusnäyttöä siitä, että tämä uudistus
saattaisi edistää tasa-arvoa, koska työsuhteiden suurempi vaihtuvuus nostaa vaikeassa työ-
markkinatilanteessa olevien ryhmien työllistymisen todennäköisyyttä.

Me tiedämme, että valtaosa työtilaisuuksista syntyy pienissä yrityksissä ja niiden halu
luoda uusia työpaikkoja on koko kansantalouden näkökulmasta tärkeää. Pienissä yrityksis-
sä taas virherekrytoinneista aiheutuvat kustannukset ovat suhteellisesti ottaen suurempia
kuin isoissa yrityksissä. Valiokunta pitää hallituksen tavoitetta ottaa työnantajan työnteki-
jöiden lukumäärä uutena tekijänä huomioon irtisanomisen asiallisten ja painavien syiden
kokonaisharkinnassa tarkoituksenmukaisena, ja valiokunta puoltaa lakiehdotusten hyväk-
symistä seuraavin huomioin.

Kokonaisarvioinnissa irtisanomisperusteen riittävyyttä tulee arvioida kaikkien tapauk-
sessa ilmenevien seikkojen perusteella. Lainkohdassa ei täsmennetä, minkälaiset seikat
ovat merkityksellisiä. Työsopimuslakia koskevassa hallituksen esityksessä todetaan, että
tämä tarkoittaa sitä, että irtisanomisperusteen riittävyyttä olisi arvioitava kaikkien tapauk-
sessa ilmenevien seikkojen kokonaisharkinnalla. Yksilöperusteisessa irtisanomisen arvi-
oinnissa vaikuttavia seikkoja ovat esimerkiksi työntekijän rikkeen laatu, sen vakavuus,
työntekijän asema, hänen suhtautumisensa omaan tekoonsa tai käyttäytymiseensä, työn
luonne, työn teettämiseen liittyvät erityispiirteet ja työnantajan asema. Tässä harkinnassa
on myös ratkaistava kysymys siitä, onko työsuhteen päättäminen kohtuullinen seuraus
työntekijän moitittavasta menettelystä tai työntekoedellytysten heikkenemisestä. Samalla
arvioidaan sitä, onko työnantajalla edellytyksiä ratkaista tilanne jollakin muulla tavoin, ku-
ten muun työn tarjoamisella tai sitten työolosuhteita muuttamalla.

Hallituksen esityksessä ehdotetulla muutoksella lisätään tämän työsopimuslain 7 luvun
2 §:n toiseen virkkeeseen erillinen maininta, jossa sanotaan, että tässä kokonaisarvioinnis-
sa on otettava työnantajan palveluksessa olevien työntekijöiden lukumäärä huomioon. Va-
liokunta toteaa, että ehdotettu muutos ei muuta nykyisen säännöksen mukaisia työsuhteen
irtisanomisperusteita eli asiallisen ja painavan syyn vaatimusta eikä sitä, mitä voidaan pi-
tää työntekijästä johtuvana tai hänen henkilöönsä liittyvänä asiallisena ja painavana irtisa-
nomisperusteena. Irtisanomisperusteet eivät siis muutu. Ehdotettu lisäys kohdistuu vain
asiallisen ja painavan perusteen kokonaisarviointiin. Tässä lähtökohta on siis se, että se
kohdistuisi pieniin yrityksiin.

Perustuslakivaliokunta on ottanut kantaa siihen, että työnantajan palveluksessa oleva
henkilömäärä voitaisiin ottaa huomioon kokonaisharkinnassa jo nykyisten säännösten sa-
namuotojen puitteissa. Valiokunta yhtyy tähän näkemykseen mutta katsoo, että tällä ehdo-
tetulla muutoksella halutaan korostaa lukumäärän merkitystä.

Oikeusvarmuutta valiokunta pohti paljon. Perustuslakivaliokuntakin otti siihen kantaa
ja totesi, että silloin kun rajoitetaan perusoikeuksia — siis perustuslain 18 § toteaa, että on
oltava perusteet sille, jos henkilö erotetaan työstänsä — niin sääntelyn on oltava ennustet-
tavaa ja on täytettävä myös täsmällisyyden ja tarkkarajaisuuden vaatimukset. Tässä valio-
kunta yhtyy perustuslakivaliokunnan näkemykseen ja sanoo, että tämä jää epäselväksi.

Esityksen perusteluissa todetaan, että tämä ehdotettu sääntely voi aiheuttaa ensi vaihees-
sa oikeudellista epävarmuutta mutta se, miten laajalle ja kuinka suuriin yrityksiin muutok-
2



Pöytäkirjan asiakohta PTK 129/2018 vp
sella tulee olemaan vaikutusta, riippuu viime kädessä vasta tulevasta oikeuskäytännöstä.
Perustuslakivaliokunta huomautti omassa lausunnossaan, että muutoksen merkityksen jät-
täminen merkittäviltä osin myöhemmän oikeuskäytännön varaan vähentää työntekijän
henkilöön liittyvien irtisanomisperusteiden ennakoitavuutta. Perustuslakivaliokunta ei pi-
tänyt asianmukaisena sitä, että irtisanomista koskeva sääntely jää olennaisesti vain perus-
teluissa esitettyjen käsitysten ja vasta myöhemmän, ehkä vuosien jälkeen täsmentyvän oi-
keuskäytännön varaan. Valiokunta totesi, että tämä mahdollinen oikeudellinen epävar-
muus koskee kuitenkin vain siirtymävaihetta ja tätä kokonaisharkintaa.

Perustuslakivaliokunta piti lausunnossaan perusteluista esitettyjä pienen työnantajan
työyhteisön toimivuuteen, taloudellisiin menetyksiin ja luottamuspulaan liittyviä näke-
myksiä sinänsä merkityksellisinä, kun arvioidaan irtisanomisperusteen asiallisuutta ja pai-
navuutta, mutta sen mielestä säännöstä olisi kuitenkin ollut tarpeen täsmentää nimenomai-
sella viittauksella työnantajan edellytyksiin kantaa työntekijän moitittavan menettelyn seu-
raamukset. Tällainen sääntely olisi ollut perustuslakivaliokunnan mielestä myös parem-
min sovitettavissa yhteen esityksen perusteluiden kanssa, mutta työelämä- ja tasa-arvova-
liokunta katsoi, että perustuslakivaliokunnan esittämän täsmennyksen lisääminen säädök-
seen saattaisi johtaa siihen, että irtisanomiskynnys tiukentuisi suurissa yrityksissä, ja se ei
ole ollut tämän lakimuutoksen tarkoitus.

Valiokunta teki pieniä tarkennuksia perusteluosuuteen ja muutoksiin liittyen nimen-
omaan siihen, miten tämä vähäinen lukumäärä ja pienten yritysten rooli pitäisi ottaa huo-
mioon. Valiokunta toteaa, että tässä kokonaisharkinnassa, johon tämä muutos siis keskit-
tyy, kiinnitetään huomiota irtisanomisperusteen arvioimisen kannalta merkityksellisiin
seikkoihin, ja kysymys on siis sellaisista, joiden voidaan katsoa olevan asiallisesti yhtey-
dessä työsuhteen jatkamisedellytyksiin. Tämän vuoksi työnantajan henkilöstömäärä voi
käytännössä tulla irtisanomisperustetta arvioitaessa merkitykselliseksi vain silloin, kun ir-
tisanomisen taustalla on työntekijän moitittavasta menettelystä tai työntekoedellytyksen
muuttumisesta johtuvia, työnantajan pienestä koosta johtuen suhteellisesti tuntuvia vaiku-
tuksia. Näin ollen silloin, jos yritys on suurempi, voidaan suhteellisesti katsoa, että saman
käyttäytymisen vaikutukset ovat suuremmalle yritykselle pienemmät.

Valiokunta korosti omassa mietinnössään sitä, että henkilöön liittyvän sääntelyn [Puhe-
mies koputtaa] peruslähtökohdat pysyvät uudistuksessa ennallaan ja ehdotettu muutos on
maltillinen. Valiokunta piti tärkeänä sitä, että julkisuudessa ja erityisesti pienyrittäjille
kohdistetussa tiedottamisessa pitää antaa asianmukainen kuva käsiteltävänä olevan lain
merkityksestä ja tulkinnasta niin, että se ei johda väärinkäsitysten vuoksi liian kevein pe-
rustein [Puhemies koputtaa] ja harkitsemattomasti tehtyihin irtisanomisiin.

Tähän lakiesitykseen on jätetty vastalauseita.

18.05 Anna Kontula vas: Arvoisa puhemies! Lain säätämisen raskaat pyörät pistetään
pyörimään tilanteessa, jossa on havaittu jokin ongelma ja se halutaan ratkaista. Tässä ni-
menomaisessa laissa ne ongelmat, joihin halutaan puuttua, on lueteltu esityksen tavoitteet -
osiossa. Siellä on mainittu kaksi seikkaa: työllisyyden lisääminen ja pienten yritysten roh-
kaiseminen palkkaamiseen irtisanomisen oikeusvarmuutta parantamalla. Samaisen laki-
esityksen vaikutukset-osiossa todetaan kuitenkin, että tämä laki todennäköisesti ei lisää
työllisyyttä ja sen oikeusvarmuuskin huononee vuosiksi, joskin se sitten ehkä 4—5 vuo-
den kuluttua paranee.
3



Pöytäkirjan asiakohta PTK 129/2018 vp
Kun me tiedämme lakien elinkaaren, kuinka kauan ne vaikuttavat, niin on hyvin kyseen-
alaista, ehtiikö tämä laki koskaan maksaa kansantaloudelle takaisin niitä lainsäätämispro-
sessin yhteydessä käydyn yhteiskunnallisen keskustelun synnyttämiä taloudellisia mene-
tyksiä ja lain säätämiseen liittyviä resurssipanostuksia, joita tähän lakiin on laitettu. Erityi-
sen outo valinta tämä laki on sen takia, että toimiviakin keinoja näiden nimenomaisten on-
gelmien ratkaisemiseen olisi — esimerkiksi pienille yrityksille suunnattu juridisen neu-
vonnan järjestelmä, joka olisi voinut parantaa oikeusvarmuutta tässä ja nyt ilman monien
vuosien oikeuskäytännön vakiintumisen odottelua. Tältä pohjalta minä en näe mahdolli-
seksi tulkita tätä lakia mitenkään muuten kuin puhtaana kasvojen säilyttämislakina ja poik-
keuksellisen kalliina sellaisena.

Arvoisa puhemies! Vastikään on tullut vastaus kansanedustaja, kollega Myllykosken
kirjalliseen kysymykseen, joka käsitteli sitä, onko tämän lakiesityksen tarkoituksena myös
muuttaa niitä perusteita, joilla määrittyvät henkilöperusteisesti irtisanotun työntekijän kor-
vaukset niissä tilanteissa, joissa perusteita irtisanomiseen ei ole. Valiokuntakuulemisessa
kysyin tätä asiaa ja sain useammaltakin eri asiantuntijalta sellaisen vastauksen, että tässä
suhteessa ei muutu mikään. Olin ilmeisesti väärässä tai asiantuntijamme olivat, nimittäin
tässä Myllykosken saamassa vastauksessa todetaan, että vaikka uudistus ei merkitse eri-
tyistä muutosta näiden korvauksien suuruuden määrittymiseen, sillä voi olla heijastusvai-
kutuksia perusteettomista työsuhteen päättämisistä tuomittavien korvausten suuruuteen.

Eli käytännössä tämä laki johtaa siihen, että tilanteissa, joissa henkilö on henkilöperus-
teisesti irtisanottu ja irtisanominen todetaan perusteettomaksi, hänen oikeusturvansa riip-
puu entistä vahvemmin yrityksestä ja yrityksen taloudellisesta tilanteesta johtuvista syistä.
Kun nyt kysymys ei ole mistään liikennesakosta vaan aika keskeisestä oikeudesta saada
korvaus perusteettomasta irtisanomisesta, niin minä pidän tätä kyllä aika ongelmallisena
asiana ja olen pahoillani, että tämä ei tullut tätä vahvemmin valiokunnan käsittelyssä esiin.

18.10 Merja Mäkisalo-Ropponen sd: Arvoisa puhemies! Tätä lakiesitystä voi kuvata sa-
noilla ”sekava” ja ”epäselvä”. Lakiesityksessä ehdotetut irtisanomissuojan keventämisen
työllisyysvaikutukset ovat kyseenalaiset. Esityksen peruslähtökohta on asetettuihin tavoit-
teisiin nähden väärä. Tämä käy ilmi hallituksen itsensäkin tilaamista vaikuttamisarvoista.
Asiantuntijalausuntojen mukaan irtisanomisen helpottamisella ei ole merkittävää vaiku-
tusta yritysten haluun tai kykyyn palkata uusia henkilöitä. Lain seuraukset jäävät myös
epäselviksi. Jo nykylain pohjalta oikeuden ratkaisuissa yrityksen koolla on ollut merkitys-
tä arvioitaessa irtisanomisen laillisuutta kokonaisuutena. Pienet yritykset hyötyisivät tätä
lakia enemmän juridisesta neuvonnasta työelämän pelisääntöjen ja normien tulkinnassa.
Se loisi huomattavasti paremman pohjan pienille yrityksille pärjätä rekrytointien epäonnis-
tuessa.

Lain ongelma on myös se, että lain perustelut ja pykälät eivät ole riittävästi synkronissa.
Pykälien ja perustelujen välillä on myös selkeää ristiriitaa. Asiantuntijakuulemisissa nousi
voimakkaasti esiin kritiikki lain kirjausten huonosta tasosta, mikä ilmenee esimerkiksi kä-
sitteiden epämääräisyyksinä, jotka lisäävät entisestään lain tulkintavaikeuksia. Riskinä on-
kin, että laki työllistää lähinnä juristeja. Epäselvä lakiesitys tuo epävarmuutta työmarkki-
noille pitkäksi aikaa, kun lain soveltamista lähdetään hakemaan oikeusistuinten päätösten
kautta. Tilanteen selkeyttäminen oikeusistuinten päätösten myötä voi viedä jopa neljästä
viiteen vuotta. Tämä epävarmuus on pientenkin yritysten näkökulmasta todella ongelmal-
lista.
4



Pöytäkirjan asiakohta PTK 129/2018 vp
Epäkohta on myös se, että lain vaikutusten arviointi on puutteellista. Vaikutusarvioinnit
on tehty pääosin edellisiin lakiversioihin, ja esimerkiksi sukupuolivaikutusten arviointi on
jäänyt lähes kokonaan tekemättä.

Huolestuttavaa on myös se, että perustuslakivaliokunnan lausunto on ohitettu. Perustus-
lakivaliokunnan mukaan lakiesityksessä ehdotetun muutoksen vaikutus irtisanomisperus-
teiden tulkintaan jää lakitekstissä epäselväksi. On ongelmallista, jos irtisanomisperusteen
olemassaolo varmistuu vasta tuomioistuimen ratkaistua asian ja viime kädessä riippuu tu-
levasta oikeuskäytännöstä, miten laajalle ja kuinka suuriin yrityksiin muutoksella tulee
olemaan vaikutusta — näin siis perustuslakivaliokunta. Ja näitä perustuslakivaliokunnan
ajatuksia ei työelämä- ja tasa-arvovaliokunnassa huomioitu sillä tavalla kuin olisi ollut
syytä huomioida.

Huolimatta siitä, että perustuslakivaliokunnan mielestä lakiehdotukset voidaan säätää
tavallisen lain säätämisjärjestyksessä, valiokunta päättää perustelunsa kritiikkiin, jossa to-
detaan, että irtisanomissuojan heikentämisen työllisyysvaikutusta ei voida olemassa ole-
van tutkimustiedon perusteella luotettavasti arvioida. Käytettävissä olevien selvitysten va-
lossa on hyvin epävarmaa, että lakiehdotuksella olisi merkittävää työllisyyden edistämis-
vaikutusta. Tämän vuoksi ehdotettua sääntelyä ei voi valtiosääntöoikeudellisesti perustel-
la kytkemällä se perustuslain julkiselle vallalle asetettuun velvollisuuteen edistää työlli-
syyttä. Nämä olivat siis perustuslakivaliokunnan lausunnosta poimittuja teemoja.

Arvoisa puhemies! Lopuksi muutama sana lakiesitykseen liittyvästä työttömyysetuu-
den karenssiajasta. Kannatamme laissa esitettyä karenssiajan lyhennystä, mutta on hyvä
huomioida, että lyhennyksen arvioidaan lisäävän julkisen talouden kokonaismenoja 11
miljoonalla eurolla ja valtion menojen osalta 6,8 miljoonalla eurolla, mikä johtuu irtisano-
misen jälkeisen työttömyysturvan karenssin laskemisesta 90 päivästä 60 päivään. Lain toi-
votuille työllisyysvaikutuksille ei sitä vastoin ole uskallettu arvioida positiivisia vaikutuk-
sia lainkaan.

Työttömyysturvan karensseihin liittyy kuitenkin useita ongelmia. Monimutkainen ja
osin harkinnanvaraisuuteen perustuva sanktiojärjestelmä lisää toimeentulotukiasiakkuuk-
sia, vaikeuttaa ennakointia ja vähentää luottamusta viranomaisiin. Vaikka karenssijärjes-
telmän tavoitteena on ohjata ihmisiä työllistymään, monelle vaikutus on kuitenkin päinvas-
tainen. Koko karenssipolitiikka ja työttömyysturvan saantiehdot pitäisi perata kokonaisuu-
tena ja katsoa, mistä karensseja oikein tulee ja millä perusteilla sekä miten niitä toimeen-
pannaan. Meillä on eri puolilla Suomea nimittäin isoja eroja siinä, miten lakia ja ohjeistuk-
sia tulkitaan. Jossakin saa opiskella jotakin mutta toisaalla ei. Jossakin joku vapaaehtois-
toiminta tulkitaan sellaiseksi, että henkilö ei ole työmarkkinoiden käytettävissä, mutta
toisaalla taas tulkitaan, että on työmarkkinoiden käytössä. Näin ei tietenkään saisi olla.

Mutta tämän lakiesityksen ongelmana on erityisesti se, että irtisanottujen ja itsensä irti-
sanovien karenssiajat eriytyvät nyt kokonaan toisistaan, ja se ei ole järkevää. Ja siksi ehdo-
tamme, että irtisanottujen ja itsensä irtisanovien karenssiaika lyhennetään 60 vuorokau-
teen, siis kaikilla.

Arvoisa puhemies! Yhteenvetona totean, että tulemme esittämään edellä mainitun toi-
seen lakiesitykseen liittyvän karenssiaikaa koskevan pykälän muuttamisen lisäksi ensim-
mäisen lakiesityksen kokonaan hylkäämistä edellä kerrotuilla perusteilla. Näin huonolaa-
tuista lainsäädäntöä ei pitäisi lainkaan tehdä. — Ja äsken esittelemäni vastalause on SDP:n,
vasemmistoliiton, vihreiden ja RKP:n yhteinen.
5



Pöytäkirjan asiakohta PTK 129/2018 vp
18.16 Juhana Vartiainen kok: Arvoisa puhemies! Tämä on yksi sarjassa pieniä mutta
hyviä uudistuksia, joita tämä hallitus tekee ja joilla on myönteisiä vaikutuksia työllisyy-
teen ja työmarkkinoiden toimintaan. Sen tutkimuksen valossa, jota meillä on, me voimme
arvioida, että tämä jonkin verran voi kohentaa työllisyyttä. Se, että ne vaikutukset ovat epä-
varmoja, ei tietysti tarkoita, että niitä ei ole. Niin kuin tutkijat sanovat, ”absence of eviden-
ce” ei ole ”evidence of absence”, niin kuin olen koettanut edustaja Kontulalle moneen ker-
taan valiokunnassa selittää. Kyllä hänen pitäisi se tutkijataustallaan ymmärtää.

Edustaja Kontula kysyi sitä, mikä on se ongelma, johon halutaan puuttua. No, minä ker-
ron yhden suuren ongelman tässä: se on Suomen poikkeuksellisen korkea työttömyys.
Meidän on tehtävä sille jotakin. Me emme voi näitä hyvinvointimenoja rahoittaa, ellemme
saa meidän työmarkkinoita toimimaan yhtä hyvin kuin muissa Pohjoismaissa. Ja me teem-
me sen takia tällaisia uudistuksia. Nyt minun kokemukseni tältä hallituskaudelta on, että
poliittinen oppositio, vasemmisto, on vastustanut niistä aivan jokaista. Eli aika kivinen tie
näyttää olevan poliittisesti tämä Suomen työllisyyden parantaminen, mutta en minä tiedä
mitään muuta tietä, jos me haluamme työllisyysastetta nostaa ja suomalaiset hyvinvointi-
menot rahoittaa.

Meillä on myös monenlaista talousteoreettista näyttöä siitä, miten irtisanomissuoja vai-
kuttaa tuottavuuteen ja miten se vaikuttaa heikkojen työmarkkinaryhmien asemaan. Jos ir-
tisanomissuojaa heikennetään, niin liikkuvuus yltyy työpaikkojen välillä, ja silloin myös
sellaisella ihmisellä, jota pitkäaikaistyöttömyys uhkaa, on hieman suurempi todennäköi-
syys päästä töihin. Minusta on ollut jotenkin niin äärettömän masentavaa, että vasemmis-
to, joka kuitenkin periaatteessa puhuu tasa-arvon ja oikeudenmukaisuuden puolesta, ei ole
halunnut tälle näkökohdalle antaa minkäänlaista arvoa. Nämä ovat kaikki tietysti epävar-
moja. Nämä tällaiset uudistukset ovat luonteeltaan sellaisia, että meillä ei voi olla niistä ko-
vin varmaa tietoa, koska missään yhteiskunnissa ja kansantalouksissa ei voida tehdä kont-
rolloituja kokeita tällaisilla asioilla. Nämä ovat aina harvinaisia muutoksia, joiden arvioin-
ti on epävarmaa, koska saman lainsäädännön pitää koskea kaikkia. Eli me emme tällaises-
sa tapauksessa voi edes penätä sitä, että meillä olisi varmoja vaikutusarvioita, mutta se tie-
to, jota meillä on, kertoo, että tämä kuitenkin todennäköisesti vaikuttaa hyvään suuntaan.

Ja kun täällä nyt on hurskaasti kerrottu, mikä olisi kuulemma ollut parempi yrityksille,
niin kysykääpäs yrityksiltä itseltään. Kai nyt Suomen Yrittäjienkin kannalla — järjestö siis
aivan yhtenä miehenä ja naisena kannattaa tätä uudistusta, se on ollut heille yksi kaikkein
merkittävimmistä asioista tänä hallituskautena — jotain informaatioarvoa pitäisi olla.

Arvoisa puhemies! Myös muutama huomio tämän lain säätämisprosessista. Tämähän
lähti liikeelle osittain sen takia, että haluttiin parantaa pienten yritysten työllistämismah-
dollisuuksia ja oli käynyt ilmi, että vakiintuneet suomalaiset kolmikantajärjestöt eivät ol-
leet lainkaan halukkaita vähentämään ja pienentämään niitä pieniä ja järjestäytymättömiä
yrityksiä syrjiviä käytäntöjä, joita meidän sopimuslainsäädännössä on. No, sitten me koe-
timme tehdä jotain muuta ja valitsimme tällaisen pienen, maltillisen uudistuksen, joka kui-
tenkin voisi toimia oikeaan suuntaan. No, tästä tuli sitten jonkinlainen symbolinen punai-
nen vaate sille osalle poliittista kenttää, joka haluaisi elää jonkinlaisessa kummallisessa
kylmän sodan proletariaatin diktatuurissa tai missä lie, jossa EK ja SAK kabineteissaan
saavat päättää työlainsäädännön ja hallituksella ja eduskunnalla ei muka olisi edes oikeutta
ajaa läpi uudistuksia. Käynnistyi tällainen ulkoparlamentaarinen vihakampanja, jossa mi-
kään valhe ei näyttänyt olevan kielletty, ja sen verran minä työväenliikkeen toiminnasta-
kin tiedän, että ei minua nyt niin hirveästi yllättäisi, että tästä kampanjasta olisi tässäkin ta-
6



Pöytäkirjan asiakohta PTK 129/2018 vp
lossa jotain tiedetty. Mutta tämä tuntuu tällaisen kaltaiseni liberaalin reformoijan näkökul-
masta katkeralta siksi, että kun nämä järjestöt painostavat tällaisen esityksen alkuperäistä
heikommaksi ja epäselvemmäksi, niin sitten me kuulemme valiokunnassa ja tässä salissa,
miten se on liian heikko ja epäselvä. Voitte olla varmoja, työväenpuolueet, että se olisi ol-
lut kirkkaampi ja vahvempi, jos tämä ulkoparlamentaarinen painostus ei siinä olisi ollut
mukana.

Mutta tässä on myös koomisia piirteitä: Järjestöjen lakkokampanjan vaatimus oli, että
tämä pitäisi saada kolmikantaiseen valmisteluun. No, sinnehän se sitten tuli, ja muutaman
kerran sitä siellä käsiteltiin. Olen verrannut sitä alkuperäistä versiota ja sitten tämän kol-
mikantaisen valmistelun jälkeistä versiota. Se ei ole muuttunut mitenkään. Eli tässä oli ky-
symys vanhan kolmikantaisen vallan jonkinlaisesta symbolisesta protestista, että meidän
täytyy saada olla mukana. Minulle se tuo mieleen 5-vuotiaan lapsen, jonka vanhemmat ha-
luavat, että hän laittaa kumisaappaat jalkaansa, ja hän sanoo, että minä itse sanon, että lai-
tan kumisaappaat jalkaani, ja sitten hän laittaa kumisaappaat jalkaansa. Minä näen tämän
jonkinlaisena järjestöjen ylivallan hitaana kuolemana — ja hyvä niin.

Se tosiasia, joka minun mielestäni tässä salissa pitäisi kuitenkin vahvasti tiedostaa, on
se, että meillä on Keski- ja Pohjois-Euroopan korkein työttömyys ja me emme ikinä tule
selviämään seuraavalla vuosikymmenellä meidän julkistaloudestamme eikä tätä työväen-
liikkeen luomaa hyvinvointijärjestelmää kyetä rahoittamaan, ellemme alenna ratkaisevasti
meidän työttömyysastettamme. Ja tällaiset uudistukset ovat niitä askelia, joilla me tähän
suuntaan pääsemme. — Kiitos.

18.24 Kaj Turunen kok: Arvoisa puhemies! Edustaja Vartiainen piti hyvin analyyttisen
seitsemän minuutin puheen, enkä aio toistaa näitä asioita. Mutta aivan niin kuin Vartiainen
sanoi, kysymys on itse asiassa aika pienestä uudistuksesta, pienestä muutoksesta, jolla mi-
nun käsitykseni mukaan toivotaan oikeuskäytännön muuttamista. Siis tässä esityksessä eh-
dotetaan, että jatkossa irtisanomissyytä koskevassa kokonaisharkinnassa on otettava uute-
na vaikuttavana tekijänä huomioon työnantajan palveluksessa olevien työntekijöiden luku-
määrä osana kokonaisharkintaa. Siis tavoitteena on varmistaa, että pienten työnantajien
erityiset olosuhteet otetaan riittävällä tavalla huomioon henkilöön perustuvaa irtisanomis-
perustetta arvioitaessa. Esityksen tavoitteena on irtisanomisen helpottamisella madaltaa ni-
menomaan pienten työnantajien työllistämiskynnystä.

Muutos ei muuta nykyisen säännöksen mukaisia työsuhteen irtisanomisperusteita, niin
kuin täällä on aiemmin jo todettu, eli asiallisen ja painavan syyn vaatimusta, eikä sitä, mitä
voidaan pitää työntekijästä johtuvana tai hänen henkilöönsä liittyvänä asiallisena ja paina-
vana irtisanomisperusteena. Ehdotettu lisäys kohdistuu vain asiallisen ja painavan perus-
teen kokonaisarvioinnissa vaikuttavien seikkojen listaukseen, jossa uutena vaikuttavana
tekijänä huomioidaan siis työnantajan palveluksessa olevien työntekijöiden lukumäärä.
Nykyisessä laissa tämä tekstimuoto menee näin: ”työnantajan ja työntekijän olosuhteet ko-
konaisuudessaan”. Niin kuin perustuslakivaliokunta totesi, tämä sanamuotohan mahdollis-
taa jo tämän huomioimisen, mutta on vain niin, että se ei näytä toteutuvan kuitenkaan mei-
dän oikeuskäytännössä. Siksi ehdotetulla muutoksella työntekijöiden lukumäärän merki-
tystä kokonaisharkinnassa halutaan erikseen korostaa.

Täälläkin on nyt sanottu, että ”esitys tuo epävarmuutta työmarkkinoille pitkäksi aikaa,
kun lain soveltamista lähdetään hakemaan oikeusistuinten päätösten kautta”. Se on kyllä
7



Pöytäkirjan asiakohta PTK 129/2018 vp
totta, mutta se on tarpeellistakin. Oikeuskäytäntö on kehittynyt nimittäin siihen suuntaan,
että osa yrityksistä kokee irtisanomiskynnyksen olevan liian korkea.

Aiemmin, kun tästä asiasta keskusteltiin, minä kerroin silloin esimerkin mainitsematta
yrityksen nimeä, ja tässä välissä vierailin yrityksessä, ja he sanoivat, että turhaan salaan
heidän nimensä, voin sen kertoa myöskin eduskunnassa. Kysymys on SV-Element Oy:stä
Sulkavalta. Heillä oli tämmöinen keissi, jossa jatkuvaa aamuvuoroa tehnyt työntekijä ha-
luttiin tekemään väliaikaisesti joka toinen viikko iltavuoroa tehtaan kiireiden vuoksi.
Työsopimuksessa oli töistä sovittu kaikki elementtitehtaan työt. Työntekijä ei tähän kui-
tenkaan suostunut ja jäi sairauslomalle. Loman jälkeen työntekijä irtisanoi itsensä, siis itse
irtisanoi itsensä, ja työllistyi toisaalla heti.

Vuosi lähtönsä jälkeen työntekijä haastoi Rakennusliiton avustuksella entisen työnanta-
jansa, siis SV-Element Oy:n, oikeuteen vaatien korvauksia. Käräjäoikeus tuomitsi SV-Ele-
mentin maksamaan työntekijälle korvauksena 10 kuukauden palkan, tämmöisessä tilan-
teessa, jossa työntekijä on vielä itse irtisanonut itsensä. Hovioikeuteen valitettiin, hovioi-
keus ei antanut valituslupaa, korkein oikeus hylkäsi valituslupahakemuksen, ja näin kärä-
jäoikeuden päätös jäi voimaan. Tämä on aika käsittämätöntä, että meillä on kuitenkin täm-
möinen oikeuskäytäntö näissä irtisanomisasioissa, tässä tapauksessa vielä niin, että työso-
pimusta ei työnantajan puolesta purettu eikä myöskään irtisanottu.

Arvoisa puhemies! Jos tällä esityksellä saadaan muutettua nykyistä oikeuskäytäntöä
edes hiukan paremmin pienen työnantajan olosuhteet kokonaisuutena huomioon ottavak-
si, niin hyvä niin.

18.28 Krista Mikkonen vihr: Arvoisa puhemies! Me tiedämme, että tarvitaan lisää työ-
paikkoja, ja me tiedämme, että pienet yritykset ovat niitä, mihin niitä mahdollisesti syntyy,
ja toki meidän täytyy tehdä työtä sen eteen, että yritysten kynnys palkata työntekijöitä olisi
mahdollisimman alhainen. Mutta tuntuu, että tämä laki ei ehkä siihen kuitenkaan ole se pa-
ras vastaus, niin kuin tässä on tullut esille. Tämä ei nyt sitten kuitenkaan juurikaan muuta
nykytilannetta, se saattaa jopa saada sen nykyistä sekavammaksi, ja pienten yritysten kan-
nalta se pelko työllistää perustuu tänäkin päivänä ehkä enempi niihin huoliin, jotka eivät
ole niinkään todellisia, ja siihen mielikuvaan, että työllistäminen on vaikeaa tai työnanta-
jana toimiminen on hankalaa, ja sen takia olisi tärkeätä, että pienet yritykset saisivat tähän
nykyistä enemmän apua, tukea ja neuvontaa.

Jos mietitään tämän lain kohdalta, minkälainen iso soppa ja kohu tästä tuli, niin tähän on
mielestäni ehkä turhankin paljon yhteisiä voimavaroja ja luottamusta laitettu peliin niin,
että tässä tilanteessa työmarkkinan ja hallituksen välinen luottamussuhde on kärsinyt kyllä
ihan käsittämättömän suuren kolauksen ja varmaan aivan suotta ja turhaan. Itse asiassa ih-
metyttääkin, että hallitus on halunnut tehdä tästä laista oikeastaan aika lailla arvovaltaky-
symyksen, kun tiedetään kuitenkin, että selvitysten mukaan tämän vaikutus työllisyyteen
ei todennäköisesti ole kovinkaan kummoinen. Vihreät ovat siitä ihan tyytyväisiä, että hal-
litus otti askeleita taaksepäin ja muutti alkuperäistä esitystään yhdessä työmarkkinajärjes-
töjen kanssa, ja on hyvä, että sopu nyt sitten vihdoin löytyi eikä Suomeen luotu kahden ker-
roksen työmarkkinoita. Mutta kuten sanoin, edelleen tämä esitys on ongelmallinen ja vasta
lain tulkitsemisen kautta tullaan lopulta näkemään, mitä esimerkiksi tämä lakitekstissä
mainittu työntekijöiden lukumäärä todellisuudessa tarkoittaa.

Me näemme, että työllisyyspolitiikkaan kaivataan enemmän tukea ja kannustavuutta, ja
me vihreät haluaisimme uudistaa työmarkkinoita lisäämällä koulutusta, helpottamalla en-
8



Pöytäkirjan asiakohta PTK 129/2018 vp
simmäisen ja toisen työntekijän työllistämistä ja kasvattamalla palkkatuen määrää. Palkka-
tuki on aika hyvä keino siinä, jos on epävarmuutta palkata työntekijä ja epävarmuutta siitä,
miten hän työpaikassa pärjää, koska se tulee kyllä sinä aikana hyvin selväksi. Se, että
koeaikaa on nyt jo kuuteen kuukauteen kasvatettu, on oikeastaan myös keino, joka tähän
lainsäädäntöön nähden tuo paljon helpotusta. [Puhemies koputtaa] Sitten tietysti on sel-
vää, että sosiaaliturvaa pitäisi uudistaa kohti perustuloa, joka luo turvaa kaikissa tilanteissa
ja [Puhemies koputtaa] tekee työn vastaanottamisesta aina kannattavaa.

18.31 Tarja Filatov sd: Arvoisa puhemies! Tässä laissa varmaan suurin erimielisyys hal-
lituksen linjan ja sosiaalidemokraattien välillä on se, millä keinoilla työllisyyttä pyritään
parantamaan, mitkä ovat ne keinot, joita valitaan. Jos me ajattelemme irtisanomisturvaa,
niin uusin OECD:n tutkimus — joihin nyt yleensä olemme tässä talossa tottuneet luotta-
maan — osoittaa, että meidän yhdistelmä henkilöperusteisesta ja kollektiivisesta irtisano-
missuojasta on sekä EU:n että OECD-maiden keskitasoa heikompi ja että henkilöperustei-
nen irtisanomissuoja on keskitasoa ja kollektiivinen alhaisempi eli näiden yhdistelmäkin
on alhaisempi. Silloin itse asiassa hallitus on valinnut sellaisen tien, jossa se haluaa olla sel-
keästi irtisanomissuojalta heikompi maa kuin meidän verrokkimaat keskimäärin, ja siinä
mielessä olemme eri mieltä siitä, pitääkö meidän valita tällaisia keinoja vai pitäisikö mei-
dän panostaa osaamiseen ja siihen, että meidän työmme on keskeisesti tuottavampaa kuin
tällä hetkellä ja me teemme asioita fiksummin ja osaavammin.

No, mitä tulee sitten perustuslakivaliokunnan lausuntoon, niin minusta se oli selkeä esi-
tys siitä, että tätä lakia ei itse asiassa tarvitsisi säätää, koska perustuslakivaliokunta totesi
— ja työelämä- ja tasa-arvovaliokunta, koko valiokuntana siis, yhtyi tähän näkemykseen
— että jo nykylaki mahdollistaa sen, että pieni yrityskoko otetaan huomioon silloin, kun
tehdään kokonaisharkintaa, ja oikeuskäytännöstä me tiedämme, että näin myös tehdään.
Eli itse asiassa tämä laki on enemmän poliittinen manifesti kuin tarpeeseen tuleva laki, ja
koska tämä on poliittinen manifesti eikä niinkään tarpeeseen tuleva laki — vaikka se asia,
jota tällä pyritään ratkaisemaan, on tarpeellinen ratkaistavaksi — on iso riski, että tästä
syntyy viesti, joka johtaa monta pientä yritystä entistä ikävämpään tilanteeseen: ajatellaan,
että ne irtisanomisen perusteetkin ovat helpottuneet, vaikka tämä laki ei niihin puutu, ja
niillä perusteilla tehdään irtisanomisia, mistä sitten tulee niitä ikäviä takapakkeja, kun oi-
keus toteaa, että kokonaisharkinta ei mene sen yli, mitä perusteissa on ajateltu.

Perustuslakivaliokunta totesi myös sen, että itse asiassa tässä laissa pyritään perusteluil-
la säätämään ja pykälään ei ole puututtu. No, tietenkin se on minun mielestäni henkilökoh-
taisesti hyvä, että niihin pykäliin ei ole näitä kriteereitä tuotu, mitä tässä tarkoituksena on,
ja kannatan sitä, mutta ei ole hyvää lainsäädäntöä, että meillä perusteet ja pykälät eivät kul-
je samaan suuntaan, koska siitä tulee se epävarmuus ja siitä tulee se oikeudellinen epävar-
muus, joka tässä tulee nyt sitten jatkumaan muutaman vuoden ennen kuin korkeammat oi-
keusasteet sitten ratkaisevat sen, miten tulkitaan tätä tavoitetta, mikä tälle laille on asetettu. 

No työllisyysvaikutuksista: Ne ovat kiistatta epäselvät. [Puhuja siirtyy puhujakorok-
keelle] Itse henkilökohtaisesti uskon siihen, että jos ihmiset kiertävät työstä työhön, sitä
kautta on varmasti mahdollista, että tuottavuus nousee, kun työntekijä on itselleen parem-
min sopivassa työpaikassa. Mutta samaan aikaan me tiedämme sen, että jos ihmiset ovat
lyhyissä työsuhteissa, meillä koulutetaan vähemmän sellaista henkilöstöä, ja jos meillä
koulutetaan vähemmän henkilöstöä, niin sen tuottavuusvaikutus taas on negatiivinen, eli
me emme edes tiedä, syntyykö tästä positiivista tuottavuusvaikutusta vai ei.
9



Pöytäkirjan asiakohta PTK 129/2018 vp
Edustaja Vartiainen oli sitä mieltä, että tämä mahdollistaa tasavertaisemman mahdolli-
suuden myös vaikeassa työmarkkina-asemassa olevien pääsylle työhön, niin kuin valio-
kunnan enemmistö mietintöönkin kirjoitti. Itse en ole siitä niin varma. Vaikka työtehtäviä
irtisanomisten lisääntymisen kautta avautuisi enemmän, on hyvin todennäköistä, että irti-
sanotuksi tulevat sellaiset työntekijät, joiden on vaikeampi työllistyä. Jos sinut on henkilö-
kohtaisin syin irtisanottu, sen jälkeen on huomattavasti vaikeampi työllistyä. Sen tietää jo-
kainen. Näiden ihmisten riski ajautua pitkään ja vaikeaan työttömyyteen kasvaa, ja voi ol-
la, että toisenlaisissa olosuhteissa he olisivat pystyneet sinnittelemään kyseisen työnanta-
jansa voittojen hyväksi vielä pidempäänkin, mutta tämän lain jälkeen saattaa olla, että linja
on toinen.

No, sitten jos me mietimme niitä tavoitteita, mitä meillä on ollut vaikkapa työttömyys-
turvan suhteen, niin toivon todellakin tuota vastalauseessa esiin nostettua asiaa, että me tar-
vitsisimme tällaisen kokonaisarvion, jossa katsotaan, milloin sitä työttömyysturvaa saa,
millaisin perustein ja mitkä ovat ne karenssit tai omavastuuajat, joita siinä on. Yhteinen kä-
sitys esimerkiksi Toimi-hankkeessa on ollut se, että näitä aikarajoja pitäisi yhtenäistää ja
sitä käytäntöä pitäisi yhtenäistää silloin, kun sosiaaliturvaa uudistetaan. Vaikka olemme
olleet vähän eri mieltä siitä, minkälainen sen sosiaaliturvan sitten loppujen lopuksi pitäisi
olla, tämän yhtenäistämisen tarpeen ja selkiyttämisen tarpeen ovat jakaneet kaikki. Nyt käy
niin, että yksi raja taas muuttuu kahdeksi. Meillä on aikaisemmin ollut samat omavastuu-
päivät, jos ihminen itse irtisanoo itsensä tai jos hän tulee irtisanotuksi henkilökohtaisin pe-
rustein. Nyt nämä syyt eriytyvät. Eli jos käyttäydyt työpaikalla huonosti ja tulet irtisano-
tuksi henkilökohtaisin syin, saat vähemmän karenssia kuin silloin, jos sinulla on huono
työnantaja, joka vaikkapa sairastuttaa sinut. Sen vuoksi olemme esittäneet sitä, että nämä
määrät yhdistettäisiin.

Sitten vielä yksi asia: Edustaja Vartiainen sanoi, että kun ei löydy tutkimuksellista evi-
denssiä, niin pitäisi ottaa hyvin painokkaasti se, että yrittäjät sanovat, että tällä on työlli-
syysvaikutuksia. Uskon siihen, että mielikuvien maailmassa mielikuvilla on merkitystä ja
ne vaikuttavat todellisuuteen, ja siinä mielessä tajuan tämän vaatimuksen yrittäjien puolel-
ta, mutta samalla logiikalla pitäisi sitten hyväksyä työllisyysvaikutukseksi se, kun työttö-
mät haluavat, että työttömyysturvaa parannetaan, ja sanovat, että se parantaa heidän mah-
dollisuuksiaan työllistyä, koska he voivat elää täydempää elämää. Minusta tällaisessa maa-
ilmassa, jossa itse edunsaajat ovat päättämässä tai sanomassa siitä, miten joku asia vaikut-
taa, ei välttämättä ole kestäviä kriteereitä lainsäädännön vaikutusten arviointiin.

18.38 Merja Mäkisalo-Ropponen sd: Arvoisa puhemies! Minä olen vuosikausia puhu-
nut näyttöön perustuvasta päätöksenteosta, jossa korostetaan tutkimusnäytön ja laaja-alais-
ten asiantuntijakuulemisten yhteenvetoja lainsäädännön laadinnassa ja perusteluissa.
Tämä lakiesitys on tästä näkökulmasta erittäin huonosti valmisteltu. Tämä ei perustu fak-
tatietoon vaan lähinnä arvailuun.

Kokeilukulttuuri on sinällään ihan hyvä ja kannatettava asia, mutta lainsäädäntötyöhön
sitä ei pitäisi soveltaa. Nyt tässä on sellainen sävy, että kokeillaan, miten käy. Seuraavat
vuodet joudumme sitten odottelemaan oikeusistuinten päätöksiä siitä, mitä tämä lakiesitys
käytännössä tarkoittaa. Epävarmuuden lisääntyminen työmarkkinoilla ei ole kenenkään
etu, eikä se todellakaan ole hyvä asia.
10



Pöytäkirjan asiakohta PTK 129/2018 vp
Minä olenkin samaa mieltä täällä esille tulleiden näkemysten kanssa siitä, että tämän
asian väkisin runnominen on enemmän arvovalta- ja ideologinen asia kuin tutkimusnäyt-
töön tai faktoihin perustuva asia, ja tämä on minusta erittäin surullista.

18.39 Anna Kontula vas: Arvoisa puhemies! Vaikka edustaja Vartiainen tapansa mu-
kaan lähtikin aika pian oman puheenvuoronsa jälkeen, vastaan hänelle silti niihin kysy-
myksiin ja väitteisiin, jotka hän kohdisti suoraan minulle, siinä toivossa, että ehkä ääneni
edustaja Vartiaisen vielä jonkin kaiuttimen kautta tästä talosta tavoittaa.

Edustaja Vartiainen on aivan oikeassa siinä, että todisteiden puute ei itsessään ole todis-
te kausaalisuhteen olemattomuudesta. Se ei kuitenkaan tarkoita, että mikä vain käy eikä
millään todisteella ole mitään merkitystä ja että kaikki erilaiset tulevaisuuden skenaariot
olisivat keskenään samanarvoisia. Se ei myöskään tarkoita, etteikö huolellisesti punnittuja
ja tehtyjä arvioita vaikutuksista — silloinkin, kun lopputulos on epävarma tai arviossa lii-
kutaan niin lähellä nollaa, että aivan varmasti ei voida tietää, mennäänkö plussan vai mii-
nuksen puolella — tulisi ottaa vakavasti ja että näiden pohjalta ei voisi tehdä minkäännä-
köistä poliittista päätöksentekoa. Jos politiikkaa voisi tehdä vain varmojen faktojen pohjal-
ta, me emme tekisi politiikkaa lainkaan, koska politiikka käsittelee aina toteutumattomia
tapahtumia.

Vartiainen ei kuitenkaan ole onnistunut osoittamaan sellaista vaikutusten arvioinnin ko-
konaispunnintaa, jossa pohditaan useita muutoksia yhtä aikaa. Nimittäin kaikilla lakiesi-
tyksillä tai ainakin suurella osalla niistä on useita samanaikaisia vaikutuksia silloin, kun me
puhumme avoimista yhteiskunnista ja useista samanaikaisista tekijöistä. Tämän pitäisi olla
juurikin sitä poliittista punnintaa, sitä työtä, mitä meidän tässä talossa pitäisi tehdä. On ole-
massa lukuisia seikkoja, joilla me tiedämme varmasti olevan yhteys, jonkinlainen korre-
laatio ja kausaliteetti, tähän lakiesitykseen. Kuinka vahva, sitä me emme tiedä, mutta aina-
kin niin vahva, että nämä asiat on syytä nostaa esiin, ja silloin, kun harkitaan, onko esimer-
kiksi työllisyyden toivossa tehtävä uudistus tarpeellinen ja aiheellinen, näitä on syytä poh-
tia.

Me tiedämme esimerkiksi sen, että oikeudenmukaisuuden kokemus järjestelmän kanssa
on heikentynyt pienituloisten keskuudessa. Me tiedämme, että kuilu hyvätuloisten ja pie-
nituloisten välillä kasvaa. Me tiedämme myös, että jos työkykyisiä on entistä enemmän tar-
jolla työmarkkinoilla työnhakijoina, niin kaikkein vaikeimmin työllistyvien tilanne ei pa-
rane yhtään, vaikka avoimia työpaikkoja olisi tarjolla. Tämän vuoksi, kun edustaja Varti-
ainen ihmetteli sitä, miksi vasemmisto ei ole innostunut siitä, mitenkä tämä laki parantaa
heikoimmassa työmarkkina-asemassa olevien asemaa, ei olla innostuttu, koska meidän nä-
kemyksemme mukaan se ei sitä paranna. Ei ole niin, että työnantaja ottaa heikommin teh-
tävään sopivan henkilön, heikommin tehtävän taitavan henkilön, jos samalla hintaa on saa-
tavissa paremmin tehtävän taitavia työntekijöitä.

Edelleen tiedetään, että vahvassa neuvotteluasemassa oleva ydintyövoima on ratkaiseva
työehtojen yleisen tason turvaamiseksi, ja tästä syystä irtisanomissuoja ei suojaa vain sitä
ydintyövoimaa, joka on sen piirissä, vaan suojaa työehtoja myös yleisellä tasolla. Työeh-
dot eivät määräydy missään vapaassa pudotuksessa, eikä niitä määritellä tässä talossa.
Työehdot määräytyvät työn ostajien ja työn myyjien keskinäisissä neuvotteluissa, ja siinä
oleellista on, kuinka paljon kummallakin on pelimerkkejä käytössä. Jos toisen osapuolen
pelimerkkejä tämän talon toimesta heikennetään, se vaikuttaa tähän neuvotteluasemaan ja
sitä kautta yleisiin työehtoihin. Nämä ovat kaikki sellaisia perusfaktoja, joiden takaa löy-
11



Pöytäkirjan asiakohta PTK 129/2018 vp
tyy paljon tutkimustietoa ja jotka tulee siinä kokonaispunninnassa huomioida, kun mieti-
tään, onko tämä nimenomainen lakiesitys sellainen, että sen mahdollisten — mahdollisten,
ei todistettujen — myönteisten vaikutusten arvo on niin merkittävä, että se kannattaa to-
teuttaa.

Sitten edustaja Vartiainen ihmetteli sitä, että yrittäjien keskusjärjestön kanta ei tunnu
Kontulalle juurikaan painavan. Meillä on nyt edessämme lakiesitys, jossa yrittäjä ei voi tie-
tää, vaikuttaako se hänen yritykseensä mitenkään, ja jos vaikuttaa, niin mitenkä se vaikut-
taa. Kuinka yrittäjä silloin voi muodostaa mitään sofistikoitunutta kantaa siihen, onko tämä
hyvä vai huono asia? Ei ainakaan hallituksen esityksiä lukemalla.

18.44 Jani Mäkelä ps: Arvoisa puhemies! Tämän esityksen lähetekeskustelussa aika-
naan epäilin, että mikä on näiden ehdotettujen pykälien todellinen vaikutus, koska pykäli-
llähän se vaikutus täytyy olla, ei lainsäädäntöä perusteluilla tehdä. Ongelmaksi epäilin tätä
pykälän epämääräisyyttä yrityksen koon vaikutuksen suhteen ja irtisanomisen perustelui-
den vaihteluiden suhteen — eli muuttuko asia toivotulla tavalla, muuttuuko se ylipäänsä,
muuttuuko se jopa suurelle yritykselle epäedullisemmaksi? Kuka siis haluaisi lähteä tes-
taamaan näitä? Kuka haluaa omasta yrityksestään ennakkotapauksen? Haluammeko läh-
teä kokeilemaan tällaista lainsäädännöllä?

Mielestäni valiokunnat eivät löytäneet vahvistusta sille, että laille olisi tarvetta tai sen
vaikutus olisi toivotunlainen. Epävarmuus leijailee tämän esityksen päällä. Voi olla koko-
naisuudessaan siis paras laittaa tämä hieman rampa lakiesitys romukoppaan ja palata ajan
kanssa uusilla keinoilla, joilla pyrittäisiin parantamaan pienyritysten työllistämisen edelly-
tyksiä ilman, että se olisi aina tavalla tai toisella pois työntekijöiltä tai loisi epävarmuutta ja
epäluottamusta työmarkkinoille. Tätä olen monesti hallitukselta vaatinut aiemminkin ja
vaadin nytkin.

Yleiskeskustelu päättyi ja asian käsittely keskeytettiin.
12


