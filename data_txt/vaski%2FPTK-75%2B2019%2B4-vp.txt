















































DEM2D14.tmp.xml


Pöytäkirjan asiakohta PTK 75/2019 vp
Pöytäkirjan asiakohta 

PTK 75/2019 vp

Täysistunto

Keskiviikko 4.12.2019 klo 14.00—22.45

4. Lakialoite laeiksi rintamasotilaseläkelain 9 §:n ja ulkomaille maksettavasta rintamali-
sästä annetun lain 3 §:n muuttamisesta

Lakialoite LA 36/2019 vp Antti Lindtman sd ym.

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 4.
asia. Puhemiesneuvosto ehdottaa, että asia lähetetään sosiaali- ja terveysvaliokuntaan.

Ryhmäpuheenvuorojen pituus on enintään 3 minuuttia ja muiden etukäteen varattujen
puheenvuorojen pituus enintään 5 minuuttia. Puhemiesneuvosto suosittaa, että myös no-
peatahtisen keskusteluosuuden jälkeen pidettävät puheenvuorot kestävät enintään 5 mi-
nuuttia. Lisäksi myönnän harkitsemassani järjestyksessä vastauspuheenvuoroja.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

14.04 Antti Lindtman sd (esittelypuheenvuoro): Arvoisa puhemies! Olemme nyt yhtei-
sen ja tärkeän asian äärellä. Puhumme siitä, keille tässä yhteiskunnassa kuuluu arvostus.
Puhumme heistä, jotka ovat tämän maan puolesta sisukkaasti taistelleet ja tätä maata ahke-
ruudella rakentaneet. Suomi on hyvä maa ja turvallinen maa asua, elää, tehdä työtä ja yrit-
tää. Meillä on paljon sellaista, mistä voimme olla ylpeitä ja kiitollisia, jotain sellaista arvo-
kasta, mistä haluamme pitää kiinni ja minkä ansiosta tahdomme rakentaa yhdessä parem-
paa huomista. Tämä kaikki ei olisi mahdollista ilman sodan nähneen sukupolven valtavia
uhrauksia. 

Viime lauantaina tuli kuluneeksi jo 80 vuotta talvisodan alkamisesta. Sota oli täynnä tus-
kaa ja kärsimystä, mutta samalla osoitus yhtenäisyydestä ja luottamuksesta. Yhteisenä rin-
tamana lähdettiin taistelemaan vapauden puolesta parempaan tulevaisuuteen luottaen. Sil-
loin tarvittiin rohkeutta. Tarvittiin sisua, joka kantaa suomalaista yhteiskuntaa edelleen.
Aikaa on kulunut, mutta sotiemme veteraanien teot eivät kuole koskaan, ja siksi on tärkeää
osoittaa syvää kunnioitusta ja arvostusta kunniakansalaisiamme kohtaan.

Arvoisa puhemies! ”Hoivatkaa, kohta veljet on poissa”, alkaa komeasti soivan marssin,
Veteraanien iltahuudon kertosäe. Veteraanipolvi pienenee jatkuvasti, ja siksi on viimeisiä
hetkiä tehdä arvovalintoja, joilla osoitamme kiitollisuutta ja arvostusta veteraanien uhrauk-
sia ja työtä kohtaan. Voinkin olla tyytyväinen siitä, että kaikki eduskuntaryhmät ovat yh-
dessä päättäneet korottaa sotiemme veteraanien rintamalisää nykyisestä 50 eurosta 125 eu-
roon. Se on suurin korotus, mitä rintamalisään on koskaan tehty. Monille veteraaneille näin
suuri korotus tuo helpotusta arkeen. Lisäksi ryhmät esittävät vaikeavammaisten sotainva-
lidien aviopuolisoiden kuntoutusoikeuteen liittyvää haitta-asterajaa alennettavaksi nykyi-
 Tarkistettu
4.0



Pöytäkirjan asiakohta PTK 75/2019 vp
sestä 50 prosentista 30:een. Arvostukseen eivät riitä pelkät puheet, vaan tarvitaan myös te-
koja. Nyt nämä yhteisesti päätetyt ratkaisut ovat juuri sellaisia tekoja, joita veteraanit an-
saitsevat, ja on erityisen arvokasta, että pystyimme pääsemään tästä yhteiseen yhteisym-
märrykseen tässä salissa yli hallitus—oppositio-rajan.

Arvoisa puhemies! Veteraaniliittojen valtuuskunta esitti vetoomuksen näistä nyt päätet-
tävistä asioista jo aiemmin syksyllä, ja nyt tähän vastataan. Haluan kiittää hyvästä yhteis-
työstä ja arvokkaista kannanotoista Veteraaniliittojen valtuuskuntaa ja kaikkia veteraani-
järjestöjä. Sotiemme veteraanien elämäntyön arvostus on yhteiskunnassamme jakamaton.
Heidän ansiostaan voimme nyt rakentaa yhdessä parempaa Suomea ja nähdä valoa tulevai-
suudessa. Sosiaalidemokraattinen eduskuntaryhmä tukee käsittelyssä olevaa lakialoitetta
ja haluaa osoittaa kiitollisuutensa ja arvostuksensa sotiemme veteraaneille äsken siteeraa-
mani Veteraanien iltahuudon laulun kertosäettä jatkaen: ”Muistakaa, heille kallis ol’ maa.”

14.08 Ville Tavio ps (ryhmäpuheenvuoro): Herra puhemies! Oma isoisäni oli vasta täyttä-
nyt 18 vuotta, kun talvisota alkoi 30.11.1939. Isoisä värväytyi aseväkeen ja osallistui talvi-
sekä jatkosotaan. Hän haavoittui miinasta pahasti mutta eli kuitenkin hyvän elämän ja me-
nehtyi vuonna 1993.

On asioita, joita ei pidä mitata rahassa. Sotaveteraanien hyvinvointi on yksi niistä. On
kunnia-asia varmistaa ihmisarvoisen elämän puitteet viimeisille elossa oleville sotiemme
veteraaneille. Heti sotien jälkeen sotaveteraaneja oli Suomessa noin 600 000. Tämän vuo-
den syyskuussa rintamalisän saajia oli vain 8 613 henkilöä ja ulkomaille maksettavan rin-
tamalisän saajia 76 henkilöä. Suomen Sotaveteraaniliiton mukaan veteraanien rivit harven-
tuvat keskimäärin seitsemän henkilöä joka ikinen päivä. Elämme siis viimeistä tilaisuutta
maksaa kunniavelkaa sotiemme veteraaneille.

Nyt meillä on käsiteltävänä lakialoite rintamasotilaseläkelain 9 §:n ja ulkomaille mak-
settavasta rintamalisästä annetun lain 3 §:n muuttamisesta. Aloitteen tarkoituksena on nos-
taa rintamalisä 125 euroon kuukaudessa. Olen iloinen ja kiitollinen siitä, että eduskunta-
ryhmät ovat isänmaallisessa hengessä löytäneet tässä asiassa yksimielisyyden. Muutos tuo
kaivattua helpotusta vaikeisiin ja taloudellisesti niukkoihin vanhuudenpäiviin. Rintama-
lisä ei ole verotettavaa tuloa, eikä rintamalisä vaikuta muihin etuuksiin. Tämän uudistuk-
sen rahoitus ei saa olla budjettikysymys, koska veteraaneja ei ole kovin kauaa enää keskuu-
dessamme.

Herra puhemies! Perussuomalaisten eduskuntaryhmän puolesta haluan lausua kiitoksen
sotiemme veteraaneille. Teidän ansiostanne sain syntyä vapaaseen, itsenäiseen maahan.
Teidän ansiostanne suomalaisilla on oma suomalaisille kuuluva paikkansa tässä maailmas-
sa. Kiitos teille.

14.11 Kai Mykkänen kok (ryhmäpuheenvuoro): Arvoisa puhemies! Mitäpä jos sata
vuotta sitten olisi kysytty oppineilta ihmisiltä Tukholmassa, Berliinissä tai vaikkapa Lon-
toossa, mikä on tämä juuri itsenäistynyt Suomi sadan vuoden päästä? Harva olisi lyönyt ve-
toa, että Suomi olisi edes olemassa. Ainakaan kukaan ei olisi uskonut, että nousemme hy-
vinvoinnin kärkeen — maaksi, josta Berliini, Lontoo ja Tukholma hakevat nykyään neu-
voa siihen, miten peruskoulutus tulee järjestää, ja joka lopulta nousee jopa onnellisuusmit-
tausten kärkeen.

Talvisodan syttymisestä tuli juuri kuluneeksi 80 vuotta. Itsenäisyyden säilyttäminen so-
dissa oli ihme, ei ainoastaan siinä, miten taisteluissa pärjättiin ja uskallettiin, vaan myös ja
2



Pöytäkirjan asiakohta PTK 75/2019 vp
ennen kaikkea siinä, että mahduttiin samaan juoksuhautaan yhtenä kansana vain 20 vuotta
repivän kansalaissodan jälkeen. Siitä ihmeestä meidän on kiittäminen sotiemme sukupol-
vea. He pystyivät hautaamaan riidat ja pelastamaan maan yksimielisesti. He löysivät ainut-
laatuisen sisun, jolla hyökkääjän suunnitelma estettiin. Ja he olivat varmoja Suomen itse-
näisyyden asiasta myös sotien jälkeisissä vaikeissa vaiheissa siten, että torjuimme luisun
sosialistiseksi kansandemokratiaksi.

Arvoisa puhemies! Talvisodan hengestä on meillä paljon opittavaa. Joukkoja johdettiin
edestä, periksi ei annettu ja veljeä ei jätetty. Käsillä ovat nyt viimeiset hetket tehdä päätök-
siä veteraanien hyväksi. Joukossamme olevien veteraanien keski-ikä on tällä hetkellä noin
94 vuotta. Sotiemme rintamaveteraanien neuvottelukunta ja Veteraaniliittojen valtuuskun-
ta ovat tehneet tärkeää työtä veteraanien asian tuomiseksi eduskuntaryhmien kuultavaksi.
Kokoomuksen eduskuntaryhmä pitää välttämättömänä, että pian 100-vuotiaat Suomen
kunniakansalaiset saavat viettää jäljellä olevat vuotensa arvokkaasti, mahdollisimman ter-
veinä ja hyväkuntoisina. 

Arvoisa puhemies! Eduskuntaryhmät ovat yhteisesti sopineet esityksestä rintamalisän
korottamiseksi. Veteraanien rintamalisää korotettaisiin nykyisestä 50 eurosta 125 euroon.
Korotus on merkittävin, mitä rintamalisään on koskaan tehty. Samalla se on vähintä, mitä
voimme kunniakansalaisille osoittaa. Rintamalisän korottamisen lisäksi eduskuntaryhmät
esittävät muutosta vaikeavammaisten sotainvalidien aviopuolisoiden kuntoutusoikeuteen.
Kokoomus on osaltaan sitoutunut viemään tarvittavat muutokset eteenpäin mahdollisim-
man pian.

Arvoisa puhemies! Kuulun itsekin ikäluokkaan, jolla on vielä ollut isovanhempien kaut-
ta suora kosketus veteraaneihin. Molemmat isoisäni taistelivat jo talvisodassa. Toinen
heistä haavoittui ja myöhemmin vammojensa uuvuttamana menehtyi, ilman että minulla
oli koskaan mahdollisuutta henkilökohtaisesti häntä tavata. Ilman sotiemme veteraaneja ei
olisi itsenäistä isänmaata eikä hyvinvointiyhteiskuntaa, mutta myös uhri oli mittaamatto-
man raskas satojentuhansien suomalaisten perheissä. Veteraanien jättämän perinnön vaa-
liminen ja syvän kiitollisuuden osoittaminen on todella vähintä, mitä voimme tehdä. Edus-
kuntaryhmien yhteinen tahtotila viimeisten veteraanien aseman parantamiseksi olkoon
vaatimaton tapamme osoittaa kiitosta ja kunnioitusta heille, jotka olivat valmiita antamaan
kaikkensa.

14.14 Antti Kurvinen kesk (ryhmäpuheenvuoro): Arvoisa puhemies! Viime lauantaina
muistelimme talvisodan syttymistä 80 vuotta sitten. Talvisodan henkeä ei Suomessa hevin
unohdeta, vaikka sodan kokeneiden määrä vähenee.

Tänä syksynä suomalaiset ovat palanneet talvisodan tunnelmiin ja vaiheisiin Yleisradi-
on esitettyä Antti Tuurin Talvisota-elokuvasarjan. Tämä elokuvasarjahan kertoo kotipaik-
kakuntani Kauhavan miesten vaiheista talvisodassa. Talvisota-elokuva on koskettava ku-
vaus sodan tragedian vaikutuksista tavallisten suomalaisten miesten ja perheenisien elä-
mään. Aikanaan silloin 80 vuotta sitten myös äitini isä Eero lähti rintamalle. 

Rintamaveteraanien keski-ikä on jo 94 vuotta, ja heidän määränsä on vähentynyt viime
vuosina merkittävästi. Rintamaveteraaneja oli tämän vuoden alussa enää noin 10 000 hen-
keä. Nyt alkaa olla viimeisiä kertoja, kun voimme vielä maksaa heille suurta kunniavelkaa.

Eduskunnassa on ollut hyvänä tapana, että kunniakansalaisten asia on meille yhteinen
yli puoluerajojen. Kotimaamme eteen henkensäkin alttiiksi antaneiden veteraanien palve-
luiden ja etuuksien parantaminen ei ole puoluepolitikoinnin paikka. Tämä ajattelu koros-
3



Pöytäkirjan asiakohta PTK 75/2019 vp
tuu tässä päivänpoliittisessa tilanteessa. Eduskuntaryhmien puheenjohtajat ovat tavanneet
vuosittain veteraanijärjestöjen edustajia ja tehneet yhteisten lakialoitteiden pohjalta esityk-
siä veteraanien tilanteen parantamiseksi. Viime vuosina palveluja ja etuuksia on parannet-
tu askel kerrallaan.

Avun ja tuen tarve kasvaa veteraanien ikääntyessä. Rintamaveteraanien kotona asumis-
ta tukevat palvelut tulivat lakisääteisiksi kuukausi sitten, marraskuun alusta lähtien. Rinta-
maveteraanien ja sotainvalidien kotipalvelut ovat nyt sisällöltään ja laajuudeltaan saman-
laiset. Tämä muutos toteutettiin niin ikään edellisessä eduskunnassa eduskuntaryhmien pu-
heenjohtajien yhteisen lakialoitteen pohjalta. 

Puhemies! Eduskuntaryhmien puheenjohtajat ovat tehneet nyt käsittelyssä olevan yhtei-
sen lakialoitteen, jossa esitetään rintamalisän korottamista nykyisestä noin 50 eurosta 125
euroon. Esitys koskee myös ulkomaille maksettavaa rintamalisää. Korotus astuisi voi-
maan 1.4.2020. Tässä syynä on se, että Kansaneläkelaitoksen kannalta tämä on aikaisin
mahdollinen ajankohta. 

Arvoisa puhemies! Veteraanien määrän vähentyessä meidän jälkipolvien on tärkeä kun-
nioittaa heidän tekemäänsä mittamaattoman arvokasta työtä vaalimalla perinnetyötä vete-
raanien henkisen ja aineellisen perinnön säilyttämiseksi ja välittämiseksi edelleen niin ny-
kyisille kuin tulevillekin, uusille sukupolville.

14.18 Jenni Pitko vihr (ryhmäpuheenvuoro): Arvoisa puhemies! Viime viikonloppuna
tässä maassa vietettiin talvisodan syttymisen vuosipäivää. Siitä on kulunut jo 80 vuotta,
kun nuoret ympäri maan lähtivät rintamalle puolustamaan maatamme. He lähtivät sinne,
vaikka varusteet olivat riittämättömiä, vaikka vastassa oli valtava armeija, vaikka toivo oli
vähissä. Kaiken piti olla ohi parissa viikossa, mutta suomalaiset pitivät pintansa. Osa rin-
tamalle lähteneistä palasi, osa ei tullut takaisin kotiin, ja heistä, jotka palasivat, moni oli
särkynyt. 

Elämä sodan keskellä elää yhä tarinoissa ja ihmisissä. Omalle mummilleni talvisota oli
ensimmäinen kahdesta evakkoajasta. Käsky tuli lähteä kotoa itärajan pinnasta Kuusamos-
ta kotikylältä. Pienemmät lapset äidin mukana avolavan kyydissä pressun alla toistasataa
kilometriä Pudasjärvelle, vanhemmat siskot tulisivat perässä lehmien kanssa. Mummini
kertoi, kuinka nopeasti jännitys ensimmäisestä matkasta kotikylältä pois muuttui peloksi,
kun sota tuli todeksi. Sen mummi muistaa edelleen elävästi. 

Arvoisa puhemies! Minä olen syntynyt maahan, jossa on rauha. Niitä kokemuksia so-
dasta, kokemuksia rintamalta, niitä on vaikea käsittää. Ne ovat uhrauksia, joista jokainen
meistä tässä salissa on syvästi kiitollinen.

Arvoisa puhemies! Tämä on viimeisiä hetkiä, jolloin voimme vielä kiittää tätä kaunista
maata puolustaneita veteraaneja ja osoittaa heitä kohtaan arvostusta. Rintamalisän nosto on
siksi tärkeä asia. Sen ansiosta rintamaveteraanien lisä yli kaksinkertaistuu. Tämä tuo hel-
potusta pienillä tuloilla eläville veteraaneille.

Tahdon kiittää jokaista eduskuntaryhmää hyvästä yhteistyöstä. On hienoa, että tässä
päätöksessä on mukana koko eduskunta. On arvokasta, että sotiemme veteraaneja kunnioi-
tetaan ja arvostetaan näin laajasti.

Arvoisa puhemies! Tärkeintä, mitä tänään voimme tehdä, on turvata rauha sekä Suo-
messa että maailmalla. Se on perintö, jonka veteraanit meille jättivät, ja sen turvaamista
myös veteraanit meiltä toivovat. Kun veteraanit puolustivat tätä maata, he taistelivat lasten
ja nuorten puolesta. He taistelivat sen puolesta, että heidän lapsillaan olisi tulevaisuus, että
4



Pöytäkirjan asiakohta PTK 75/2019 vp
heidän lapsensa saisivat elää turvassa. Pidetään mekin kiinni siitä joka päivä, että tämän
maan lapset ja nuoret saavat elää turvassa.

14.21 Merja Kyllönen vas (ryhmäpuheenvuoro): ”Hoivatkaa, kohta poissa on veljet. /
Muistakaa, heille kallis ol' maa. / Kertokaa lasten lapsille lauluin. / Himmetä ei muistot
koskaan saa.” [Puhuja laulaa] 

Arvoisa Puhemies! Sodan eläneet isovanhempani jättivät arvokkaan perinnön — rau-
han ja rakkauden, sovinnon perinnön. Ei koskaan enää sotaa, se olkoon ohjenuorana lap-
senlapsen elämässä. Sitä viestiä vie eteenpäin, ettei yhdenkään sukupolven, yhdenkään
perheen tarvitse antaa sitä raskainta uhrausta ja lähettää perheenjäseniään rintamalle tais-
telemaan kotimaan itsenäisyyden ja vapauden puolesta. Eläkää sovussa ja rauhassa kaik-
kien kanssa. 

Talvisodan syttymisestä tuli 30. marraskuuta täyteen 80 vuotta. Itsenäisyyden puolusta-
minen vaati raskaan uhrin. Sotatoimissa ja kotirintamalla kaatui ja haavoittui tuhansia ih-
misiä. Niin rintamalla kuin kotirintamalla tehtiin kaikkensa oman kotimaan eteen. Oltiinpa
sitten maaseudulla tai kaupungeissa, tehtaissa tai peltomailla, niin jokainen teki osansa.
Lapset, nuoret, työikäiset, ikääntyneet — kaikki olivat mukana, ja kaikki pidettiin muka-
na. Kaveria ei jätetty, toisista pidettiin huolta.

Siinä meille se arvokas perintö — rauhan ja toisista huolehtimisen perintö. Viedään sitä
viestiä eteenpäin, eletään sovussa hyvinvointivaltiotamme ylläpitäen ja vahvemmaksi ra-
kentaen, jokaisesta tarpeensa mukaan huolta pitäen. Tänäkin päivänä on hyvä yhdessä
miettiä, mitä me olemme valmiita tekemään yhteisen edun asettamiseksi oman edun edel-
le. Se meidän on tässä ajassa, jos koskaan, muistettava ja siirrettävä yhteinen perintö eteen-
päin nuoremmille sukupolville.

Lakialoite korjaa palasen sitä toimeentulon ja elämässä selviytymisen kunniavelkaa,
joka meillä vanhemmille sukupolville on. Hyvä, että olemme kaikkien puolueiden kesken
löytäneet yhteisen sävelen tässä tärkeässä asiassa. Sydämestäni toivon, että löydämme sa-
man yhteisen sävelen muissakin asioissa mennä eteenpäin rakasta kotimaatamme sillä sa-
malla tahdolla ja tarmolla kehittäen, joka aiemmilla sukupolvilla on ollut, ketään unohta-
matta ja ketään jalkoihin polkematta. Perintö on yksinkertaisesti liian arvokas hukattavak-
si. — Kiitos. 

Puhemies Matti Vanhanen: Tavallisesti laulu ei kuulu puhujapöntön toimintaan, mutta
nyt tällä kertaa en halunnut sitä estää. 

14.25 Anders Adlercreutz r (ryhmäpuheenvuoro): Ärade talman, arvoisa puhemies! Jo-
kin aika sitten tapasin rintamaveteraanin, joka kertoi, miten hän päätyi sotaan. Hän oli su-
ruttomana kaverinsa kanssa pyöräillyt Helsingistä Kirkkonummen Meikojärvelle uimaan
kesäkuussa 1941. Paluumatkalla toisen pojan pyörän rengas puhkesi, ja kun he paikkasivat
sitä auringonpaisteessa, ohikulkija kertoi, että sota oli alkanut. Pojat palasivat nopeasti ko-
tiin Helsinkiin, ja muutaman päivän päästä tapaamani rintamaveteraani ilmoittautui vapaa-
ehtoiseksi Tuusulan varuskunnassa. Koska hän oli alaikäinen, hän väärensi paperinsa, jot-
ta hänet varmasti hyväksyttäisiin.

Vieraillessani eräässä vanhainkodissa Kristiinankaupungissa sain kuulla toisen tarinan.
Gunnar oli osallistunut taisteluun Suomenlahdella. Kun venäläiset sotilaat olivat ottaneet
saaren haltuunsa, hän oli yrittänyt paeta uimalla läheiseen toiseen saareen. Hänet vangit-
5



Pöytäkirjan asiakohta PTK 75/2019 vp
tiin, ja seuraavat vuodet kuluivat Siperiassa. Kun hän vuosia myöhemmin palasi, hänen
oma äitinsä ei enää häntä tunnistanut.

Sodan jälkeen nämä kaksi nuorta palasivat arkeen. Näiden kokemusten jälkeen heidän
oli yritettävä sopeutua jälleen tavalliseen elämään. Me emme voi ymmärtää, minkälaista se
oli. 

Ärade talman! Höjningen av frontveterantillägget från 50 till 125 euro i månaden är en vik-
tig handräckning till dessa män och alla andra frontveteraner, men, helt som ledamot Myk-
känen sade: det är också det minsta vi kan göra. Jag är glad för den enhällighet som finns
här i riksdagen för denna åtgärd. Vi vill på detta sätt konkret hedra veteranåldersklassens
insatser för att försvara Finlands självständighet. Vi som är yngre har förstås svårt att före-
ställa oss vilka uppoffringar det handlade om, och många av oss har förfäder eller släkting-
ar som fick sätta livet till.

Finland är ett land som kan vara stolt över sin historia. Det är med ödmjuk tacksamhet vi
får komma ihåg alla dem som varit med och byggt det Finland vi denna vecka firar på själv-
ständighetsdagen.

Ärade talman! I detta nu betalas frontveterantillägget till drygt 8 000 personer — och det
är skäl att notera att cirka hälften av dem som får tillägget är män och hälften kvinnor — för
sina insatser under kriget. Höjningen kommer alltså både män och kvinnor till del. Det är
viktigt att jämställdheten förverkligas också när det gäller frontveteranerna.

Arvoisa puhemies! RKP ja ruotsalainen eduskuntaryhmä kannattavat tätä lakialoitetta kai-
kin puolin. Tällä toimenpiteellä haluamme toivottaa rintamaveteraaneille ja koko Suomen
kansalle iloista ja arvokasta itsenäisyyspäivää.

14.28 Päivi Räsänen kd (ryhmäpuheenvuoro): Arvoisa puhemies! ”Elleivät nämä mei-
dän isämme olisi niin kärsivällisesti tehneet työtä, niin maamme olisi nyt leivätön erämaa.
Elleivät he olisi vaeltaneet Jumalan pelossa ja lapsiaan kasvattaneet totisen Jumalan tunte-
miseen, niin olisimme nyt sokeita pakanoita. Elleivät he olisi lapsilleen opettaneet hyödyl-
lisiä tietoja, me olisimme nyt tietämättömiä metsäläisiä. Elleivät he olisi suojelleet maata
vihollisten väkivallalta, niin ei meillä nyt olisi lakia, ei oikeutta eikä vapautta. Sillä tämä
maa on paljon kovaa kärsinyt kylmän ilmanalansa tähden ja vieraat kansat ovat sitä sorta-
neet. Meidän tulee kunnioittaa heitä niin kuin isää ja äitiä, jotta menestyisimme ja kauan
eläisimme siinä maassa, jonka Jumala on meille antanut.” 

Sakari Topelius kirjoittaa näillä sanoilla siitä, miten kiitollisuus on yhteiskunnan menes-
tyksen perusta. Tänään ehdotamme yhdessä rintamasotilaseläkkeen korotusta niille miehil-
le ja naisille, jotka nuoruudessaan maksoivat kovan hinnan itsenäisyydestämme. 

Talvi- ja jatkosota jättivät lähtemättömän jäljen suomalaiseen sielunelämään. Jokainen
joutui tavalla tai toisella sotatoimien kohteeksi, ja jokainen halusi ponnistella yhteisen
asian hyväksi. Parhaassa iässään elämänsä menettäneet isänmaan puolustajat sankarihau-
doissa ja sodan kokenut sukupolvi keskuudessamme ovat muistutus tästä ajasta. Yhteis-
henki ja vastuun kantaminen taistelutovereista oli eräs tärkeimmistä syistä suomalaisten
jaksamiseen suuren vastustajan edessä. Pitkälti tämän periaatteen voimalla saavutettiin
kansainvälisestikin ihailtu talvisodan ihme, pienen Suomen säilyminen vapaana ja itsenäi-
senä. Olemme kansa, joka ei alistunut väkivaltaan ja totalitarismiin vaan on ollut suurin uh-
6



Pöytäkirjan asiakohta PTK 75/2019 vp
rauksin valmis puolustamaan perusoikeuksia ja vapautta. Nämä vapaudet eivät ole itses-
täänselvyyksiä. Niitä on edelleen puolustettava. 

Sotiemme henkistä perintöä, kansallisen yhtenäisyyden henkeä ja yhteisen edun asetta-
mista oman edun edelle, tarvittaisiin tänään ehkä kipeämmin kuin koskaan sodan jälkeen.
Samalla kiitollisuudella tulee edelleen tehdä päätöksiä, jotka parantavat ikäihmisten hoi-
vaa ja palveluita. Hyvässäkään taloudellisessa tilanteessa viranomaiset eivät voi kuiten-
kaan yksin tuottaa kaikkea hyvinvointia. Hyvinvointi syntyy pohjimmiltaan ihmisten väli-
sissä suhteissa, siellä, missä hoivataan, rakastetaan ja välitetään. Me tarvitsemme toisiam-
me, ja jokaisella on jotain annettavaa. 

Kristillisdemokraattinen eduskuntaryhmä tukee vahvasti kunniakansalaistemme eläke-
turvan parantamista. 

14.32 Harry Harkimo liik (ryhmäpuheenvuoro): Arvoisa puhemies! Tämän kaikkien
eduskuntaryhmien yhteisesti tukeman lakiehdotuksen puitteissa tuntuu erityisen mielek-
käältä käyttää puheenvuoro. Aina on tilaa hyville päätöksille. Tämä on hyvä päätös.

Isäni oli sodassa pioneerina ja kuvaajana. Hän oli 17-vuotias, kun velvollisuus kutsui.
Olen aina ollut ylpeä isästäni ja hänen saavutuksistaan. Suurta sankaruutta osoittaneiden ja
kovaa henkistä ja fyysistä rasitusta kestäneiden miesten ja naisten ponnistelut isänmaan
eteen yhdistävät suomalaisia, sillä tunnemme sodan läpikäyneitä kohtaan syvää arvostus-
ta. Sota-ajoista on kulunut jo useita vuosikymmeniä, mutta niiltä kantautuvat tarinat vai-
kuttavat edelleen suomalaiseen yhteiskuntaan. Ne ovat läsnä niiden veteraanien kasvoina,
jotka ovat edelleen keskuudessamme. Katsomme heitä ja näemme työn isänmaan ja sen
jälleenrakennuksen puolesta. Kun katsomme peiliin, näemme, millaiseksi olemme yhteis-
kuntamme sen jälkeen rakentaneet.

Arvoisa puhemies! Sota-aikana ja heti sen jälkeen ei ollut vaihtoehtoja siten kuin on nyt
— meillä on tänään eri vaihtoehtoja. Taisteltiin, selviydyttiin ja aloitettiin alusta. Ihmisillä
oli yhteinen tarkoitus ja samankaltainen kokemus kohdatuista haasteista, jotka ajoittain
saattoivat tuntua ylipääsemättömiltä. Me kaikki tunnemme lauseen "kaveria ei jätetä". So-
dan olosuhteissa yhteisöllisyys kasvoi paitsi rintamalla myös kotiin jääneiden keskuudes-
sa. Muista ihmisistä välitettiin ja heitä autettiin. Koettelemukset oli helpompi kestää yhdes-
sä.

Sodasta, menetyksistä, vammoista ja jälleenrakennuksen vuosista on selvitty äärimmäi-
sen niukkuuden vallitessa kovalla työllä, nöyryydellä ja toisten auttamisella. Aiempien su-
kupolvien kokemien vaikeuksien edessä tämän päivän ongelmat saavat toisenlaiset mitta-
suhteet. Jokaisen panos, köyhän ja rikkaan, oli tarpeen sota-aikana. Jokaisen panos on tar-
peen tänäänkin. Vastoinkäymisistä on selvitty, ja niistä voidaan edelleen selvitä. Meille
nykypäivän päättäjille tämä on tärkeä opetus. Tehtävämme on rakentaa mahdollisimman
kestävä ja vahva suomalainen yhteiskunta. Tähän emme pysty, ellemme ota opiksi veteraa-
nisukupolvien arvoista, kokemuksista ja sisukkuudesta. Toivon erityisesti, että opimme
heiltä yhdessä tekemisen taidon. Sen vaaliminen on meidän velvollisuutemme.

Puhemies Matti Vanhanen: Keskustelu ja asian käsittely keskeytetään. Asian käsittelyä
jatketaan tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 14.35.
7



Pöytäkirjan asiakohta PTK 75/2019 vp
————

Keskustelua jatkettiin kello 22.30.

Ensimmäinen varapuhemies Tuula Haatainen: Nyt jatketaan aiemmin tässä täysistun-
nossa keskeytetyn asiakohdan 4 käsittelyä.

22.30 Mikko Kinnunen kesk: Arvoisa rouva puhemies! 80 vuotta sitten syksyllä 1939
talvisodan uhka leijui Suomen ja suomalaisten yllä. Kivijärven ja sitä ennen Merijärven
kirkkoherra, kokoomuksen ensimmäisen kauden kansanedustaja Väinö Havas kirjoitti
täällä eduskunnassa runon. Hänen maalaisliittolainen edustajatoverinsa, halsualainen Vil-
jami Kalliokoski vei tämän runon sävellettäväksi Taneli Kuusistolle. Oltiin yhteisellä
asialla yli puoluerajojen. Syntyi uusi joululaulu, joka alkaa näin: ”Oi saavu, suuri rauhan
juhla, sinne, missä turman ukkospilvi nous’, missä tyyni metsän kummun rinne on kuin
jännitetty surman jous’. Anna rauhan virttä huminoida malmin, valtavasti soida kiitospsal-
min.” 

Kun talvisota syttyi, kansanedustaja Väinö Havas päätti lähteä vapaaehtoisena rintamal-
le. Hän oli osallistunut aikaisemmin opiskelijana kansalaissotaan ja osallistunut myös Vi-
ron ja Aunuksen sotaretkille. Ei ollut Twitteriä, mutta muutoin talvisotaan lähtöä ihmetel-
tiin ja kummasteltiin. Väinö Havas vastasi heille: Kaikki eivät näitä minun edesottamuk-
siani ymmärrä. Ei ole tarviskaan. Pääasia on se, että tunnen omassatunnossani, että juuri
näin on tehtävä. Eduskunnassa kirjoitettu joululaulu viitoitti hänen tietään: ”Ja sinne, mis-
sä pientä sortaa suuri, väkivalta oikeutta on, missä kolkon vankiholvin muuri kätkee mart-
tyyrien kohtalon, sinne saata viesti seimen ristin tieltä. Siellä voitto, missä uhrimieltä.”

Aseveljiä ja ystäviä kuoli kapteeni Havaksen viereltä. Hän lausui ystävänsä haudalla:
”Me talutamme poikamme ja tyttäremme taistelussa nukkuneiden kummuille ja kerromme
heille isistä ja veljistä, jotka antoivat kaikkensa seistessään vapautemme suojamuurina.
Näytämme heille pellot, joita taatot ovat kylväneet, välkkyvät lahdet, joista he ovat veden-
viljaa pyytäneet, metsät, missä heidän kirveensä ovat kalskuneet. Kun poikamme varttuvat
nuorukaisiksi, sanomme heille: hoida perintösi, poika.”

Edustaja Havas vei sodan keskelle rauhaa. Hän lähti myös jatkosotaan, jossa hän kaatui
Suvilahden taistelussa. Vihollisen luoti osui suoraan sydämeen. Sotilaat pitivät häntä het-
ken sylissä, ennen kuin kantoivat pois.

Olemme kunnioittaneet tänään veteraanien perintöä. Heidän rivinsä harvenevat. Aina on
tilaa hyville päätöksille. On viimeinen mahdollisuus tukea maamme rakentajia. Iloitsen sii-
tä, että eduskunta nostaa rintamalisää, ja toivotan kaikille hyvää itsenäisyyspäivää talviso-
dan syttyessä syntyneen joululaulun sanoin: ”Oi rauhan juhla, enkelsiivet nosta ylle tuskan
alla vaikertavan maan, päästä mielet vallan hurmiosta, köyhät, heikot auta kunniaan. Saa-
vu rohkeutta tuoden paimenille, kalleintansa yössä kaitseville.” 

22.35 Mari Holopainen vihr: Arvoisa puhemies! Historiaa ei saa unohtaa, ja siksi siitä on
tärkeää puhua. Talvisodan alkamisesta on 80 vuotta. Meillä monilla on kosketus siihen
omien sukulaistemme ja tuttaviemme kautta. Lapsillamme ja heidän lapsillaan henkilö-
kohtaista kosketusta on yhä vähemmän, koska tätä sukupolvea on keskuudessamme yhä
vähemmän, mutta heidän työnsä ei saa painua unholaan.
8



Pöytäkirjan asiakohta PTK 75/2019 vp
On tärkeää muistaa vielä keskuudessamme olevia sodan kokeneita henkilöitä ja korot-
taa rintamasotilaseläkettä, ja sen lisäksi haluaisin korostaa sitä, kuinka tärkeää on taltioida
sitä tietoa, jota vielä keskuudessamme olevilla henkilöillä sota-ajoista on. Hyvä on myös
todeta, että EU on rauhan projekti. Kaikessa se ei ole onnistunut, mutta yhteistyö EU-mai-
den välillä on taannut meille pitkäaikaisen rauhan.

Sota oli osa minunkin lapsuuttani mummojeni kokemusten ja kertomusten kautta. Mo-
lemmat toimivat lottina, ja toinen mummoni kertoi, että pahin muisto sodasta oli, kun nuo-
ri mies tuotiin ilman päätä sotasairaalaan. Toinen kertoi, että joulun aikaan rintamalle tuo-
tiin kuljetus ja lahjojakin hevoskyydillä. Hevosta ammuttiin, mutta ihmisiä ei siinä kohtaa
ilmeisesti menetetty. Tälle sukupolvelle aiheutui suurta surua sukulaisten, tuttavien, vel-
jien, sisarusten menetyksistä, ja se tuntui käsin kosketeltavalta sukupolvikokemukselta,
joka veti vakavaksi, kun siitä puhuttiin, mutta päällimmäisenä oli suuri kiitollisuus siitä,
miten hyvin asiat myöhemmin olivat. Nyt nämä mummot eivät kerro enää näitä tarinoita,
ainakaan useat heistä. On tärkeää digitoida ja tallentaa näitä kertomuksia. Oman mummo-
ni kertomuksia pystyin kuuntelemaan Seinäjoen Nurmon kirjastossa vhs-nauhalta, joka oli
onneksi tallessa, koska ilmeisesti 70-luvulla oli tehty ryhmähaastatteluja sodan kokeneilta
ihmisiltä. Mutta valitettavasti tätäkään aineistoa ei ole digitoitu, joten en tiedä, miten kauan
se vielä tulee olemaan siellä.

Nyt on viimeisiä hetkiä muistaa viimeisiä sodan kokeneita ihmisiä, sotaveteraaneja, ja
taltioida heidän kokemuksiaan, jotta tiedämme, mitä tapahtui, jotta voisimme välttää vas-
taavaa. Arkisten kokemusten ymmärtäminen on historiantutkimuksessa yhä tärkeämpää.
Joskus sodat ovat onnettomien sattumusten summa, mutta usein myös huonoa politiikkaa.
Sen kärsijöinä ovat tavalliset ihmiset. Toivon, että emme unohda sitä, mitä on jouduttu ko-
kemaan, ja pystymme vielä näitä hyvinkin liikuttavia ja kiinnostavia arkisia tarinoita ker-
tomaan tulevillekin sukupolville, joiden ei tosiaankaan ole enää mahdollista ihan saman-
laista henkilökohtaista kosketuspintaa näihin tapahtumiin saavuttaa.

22.39 Jari Koskela ps: Arvoisa rouva puhemies! En tiedä, onko meillä vielä monta mah-
dollisuutta puhua veteraanien asiasta tämän illan jälkeen tässä salissa, mutta olemme kui-
tenkin kuulleet tänään, ja aivan aiheesta, koskettavia, hyviä puheita tärkeästä aiheesta. Us-
kon, että me kaikki ymmärrämme, mitä isänmaallisuus, itsenäisyys ja itsenäinen Suomi
merkitsevät.

Oma isäni lähti sinne jonnekin 20-vuotiaana 80 vuotta sitten talvisodan alkaessa. Hän
palveli kotimaataan yli 5 vuotta rintamalla kovissa koettelemuksissa. Hän myös haavoittui
sodassa, mutta elämä sai jatkua hänen kohdallaan myös sodan jälkeen. Hän ei meille lap-
sille paljon halunnut kertoa sodan kauhuista. Vielä elossa oleva äitini oli kotirintamalla il-
mavalvontalottana. Hän näki 16-vuotiaana ollessaan tornissa vartiossa läheltä, kun Haapa-
mäen ratapihaa pommitettiin talvisodan pakkasissa. Hän muistaa hyvin vielä tänäänkin
nämä tapahtumat.

Hoitaessani tehtäviä viikonloppuisin kotiseudulla olen saanut olla saattamassa montaa
sodassa mukana ollutta ja maamme rakentajaa viimeiselle matkalle. Joka kerta on ollut hy-
vin koskettavaa huomata, mitenkä kirjaimellisesti veljeä ja siskoa ei tässä maassa jätetä
eikä ole jätetty. Pienillä paikkakunnilla olen pannut merkille, mitenkä vielä viimeinenkin
paikkakunnalla elossa oleva veteraani on käynyt saattamassa veljen tai sisaren viimeiselle
matkalle. Heidän edustamansa sukupolvi teki monta sellaista ihmettä, mihinkä ei tämän
päivän ihminen kykene.
9



Pöytäkirjan asiakohta PTK 75/2019 vp
Tänään esillä oleva lakialoite on tärkeä ja tarpeellinen, joskin parannukset voimaan tul-
lessaan 1.4. vuonna 2020 tulevat valitettavasti monelle sodan käyneelle aivan liian myö-
hään. Valitettavasti sotiemme veteraanilesket ovat tässä aloitteessa, kuten aikaisemmin-
kin, jääneet vallan huomioimatta.

Olemme tänään puhuneet täällä salissa värikkäästikin monista tärkeistä asioista, mutta
uskon, että veteraanien asia on se, mikä meitä täällä salissa eniten yhdistää. Ja uskoakseni
veteraanien asia yhdistää eniten myös tuolla salin ulkopuolella meitä suomalaisia. Eläm-
me epävarmoja ja nopeastikin muuttuvia aikoja, mutta voisimmeko me tässäkin salissa ot-
taa esimerkkiä sodan käyneeltä sukupolvelta muissakin asioissa kuin nyt käsiteltävänä ole-
vassa asiassa? He tiesivät silloin, miten vain yhdessä toimimalla tämä maa aikanaan pelas-
tettiin ja myöhemmin rakennettiin tämän päivän kansainväliseksi hyvinvointivaltioksi.

Arvoisa rouva puhemies! Käsittelyssä oleva lakialoite laiksi rintamasotilaseläkelain
9 §:n ja ulkomaille maksettavasta rintamalisästä annetun lain 3 §:n muuttamisesta on erit-
täin tarpeellinen ja kannatettava. Kiitoksia, arvoisa rouva puhemies, että sain olla pitämäs-
sä tämän puheen tähän aikaan illasta vähän ennen yhtätoista.

Keskustelu päättyi.

Asia lähetettiin sosiaali- ja terveysvaliokuntaan.
10


	4
	14.04
	14.08
	14.11
	14.14
	14.18
	14.21
	14.25
	14.28
	14.32
	22.30
	22.35
	22.39


