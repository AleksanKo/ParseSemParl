















































DEMD65C.tmp.xml


Pöytäkirjan asiakohta PTK 135/2018 vp
Pöytäkirjan asiakohta 

PTK 135/2018 vp

Täysistunto

Torstai 20.12.2018 klo 10.00—20.54

5. Hallituksen esitys eduskunnalle laiksi tiedustelutoiminnan valvonnasta ja laiksi valtion 
virkamieslain 7 §:n muuttamisesta

Hallituksen esitys HE 199/2017 vp
Valiokunnan mietintö PeVM 9/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 5. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä. Tämän asian yhteydessä sallitaan keskustelu myös päiväjärjestyksen 6. asiasta.

Edustaja Tölli, haluatteko käyttää puheenvuoron? [Tapani Tölli: Kyllä, arvoisa puhe-
mies!] — Olkaa hyvä.

Keskustelu

12.28 Tapani Tölli kesk: Arvoisa puhemies, kiitoksia! Haluan kiittää kaikkia tässä työs-
sä mukana olleita. Tämä osoittaa sen, että parlamentaarisesti kannattaa valmistella merkit-
täviä asioita, niin kuin tämä tiedustelulainsäädännön kokonaisuus on. Tämä on meidän yh-
teiskuntamme kannalta ja yhteiskuntamme turvallisuuden kannalta erittäin merkittävä ko-
konaisuus. Nyt tullaan hyväksymään tämä valvontaosa, mutta varsinaiset substanssilait eli
siviilitiedustelulaki ja laki sotilastiedustelusta ovat vielä valiokunnissa työn alla, mutta toi-
vomme ja uskomme, että ne sitten aika pian vuodenvaihteen jälkeen tulevat tänne saliin kä-
siteltäviksi.

12.29 Olli-Poika Parviainen vihr: Arvoisa rouva puhemies! On tärkeää, että tiedustelu-
lakien valmistelussa on tehty laajaa parlamentaarista yhteistyötä ja vuosien aikana saatu
hälvennettyä myös monia huolia, joita monilla meistä on ollut tähän lakipakettiin liittyen ja
joita myös kansalaisyhteiskunnasta on esitetty. Suomeen on nyt tulossa tiedustelulainsää-
däntö, joka on länsimaiden tiukimpia ja vahvasti oikeusvaltioperustaan nojaava. Tämä on
hyvä asia.

On myös tärkeää, että eduskunnassa on — tietääkseni — löydetty yksimielisyys. Olen
ymmärtänyt, että ainakin toistaiseksi on yksimielisyys siitä, miten tiedustelun valvonta jär-
jestetään. On tärkeää, että tiedusteluvalvontavaliokunta saa kaiken mahdollisen tiedon, on
tärkeää, että tiedusteluvalvontavaltuutetulla on laajat valtuudet toimia, ja on tärkeää, että
suojelupoliisia valvotaan parlamentaarisesti, ja on niin ikään tärkeää, että näiden eri toimi-
joiden välillä vallitsee keskinäinen luottamus, sillä olemme kansallisen turvallisuuden kan-
nalta aivan eksistentiaalisen tärkeiden kysymysten äärellä.

Haluan myös vihreän eduskuntaryhmän puolesta kiittää muita eduskuntapuolueita siitä,
että olette mahdollistaneet hyvän yhteistyön tämän asian käsittelyssä: valiokunnat ovat pe-
 Tarkistettu
3.1



Pöytäkirjan asiakohta PTK 135/2018 vp
rehtyneet tähän hyvin laajasti, ja parlamentaariset työryhmät ovat tehneet tärkeää tausta-
työtä. Erityiskiitos edustaja Töllille sinnikkyydestä ja luovien ratkaisujen hakemisesta sil-
loinkin, kun on meinannut hiki nousta pintaan, että miten selviämme tästä kokonaisuudes-
ta.

Palaute, jota tällä hetkellä kansalaisyhteiskunnan puolelta ainakin minulle tiedustelula-
keihin liittyen tulee, on pitkälti positiivista. Tuntuu, että työllemme on tässä asiassa laaja
ymmärrys, ja tämä on tärkeää. Samalla on ollut tärkeää myös se, että me olemme hälven-
täneet sellaisia käsityksiä, joita on matkan varrella ollut esimerkiksi siitä, miten tiedustelu-
lait vaikuttavat tavallisen ihmisen elämään. Nehän eivät vaikuta käytännössä mitenkään.
Kysymys on siitä, että tehdään viranomaistyötä kansallisen turvallisuuden kannalta aivan
absoluuttisesti tärkeiden asioiden parissa ja keskitytään niihin. Tämä on tärkeää.

Uskon myös, että olemme oppineet monien muiden maiden tekemistä, voiko jopa sa-
noa, virheistä liittyen tiedustelulakien valmisteluun. Joissakin maissa on menty välillä liian
pitkälle kansalaisyhteiskunnan rajoittamisessa tai viranomaisvaltuuksien lisäämisessä, ja
toisaalta sekin on jotakin sellaista, joka on huomioitu tässä valmistelussa. Minä uskon, että
nämä tiedustelulait tulevat lisäämään Suomen turvallisuutta, ne tulevat lisäämään viran-
omaisyhteistyön edellytyksiä positiivisessa mielessä ja ne tulevat turvaamaan vapaata ja
avointa yhteiskuntaa jatkossakin. Se on tärkeää.

12.31 Antti Kurvinen kesk: Arvoisa rouva puhemies! Meillä on nyt toisessa käsittelyssä
täällä eduskunnassa laki tiedustelutoiminnan valvonnasta, mikä tarkoittaa käytännössä si-
tä, että olemme perustamassa tiedusteluvalvontavaltuutetun, tällaisen viranomaisen, jonka
tehtävänä on sitten seurata, millä tavalla näiden uusien tulevien tiedustelulakien avulla vi-
ranomaiset — sotilasviranomaiset ja sitten suojelupoliisi — siviilitiedustelussa käyttävät
näitä uusia valvontavaltuuksiaan. Perustuslakivaliokunta, jossa itse olen jäsenenä, on teh-
nyt tästä yksimielisen mietinnön, mikä on äärettömän arvokas asia, että tällaisessa kansal-
lisen turvallisuuden, oikeusvaltion ja demokratian ydinkohdissa olevassa asiassa meillä on
olemassa parlamentaarinen konsensus ja yhteinen näkemys. Se on erittäin arvokas juttu.

Arvoisa puhemies! Me olemme nyt varsinkin siviilitiedustelujärjestelmän luomisessa
rakentamassa aika isoja aukkoja kansalaisten yksityiselämän suojaan, ja kun tällaisia auk-
koja tehdään oikeusvaltiossa, niin uskottavan, vahvan valvonnan rakentaminen on edelly-
tys, että tällainen lainsäädäntö tarvitaan.

Puhemies! Minusta Suomi tarvitsee tiedustelulait. Olemme jälkijunassa suhteessa Eu-
roopan muihin maihin, verrattuna vaikkapa naapuriimme Ruotsiin, ja kyllä avoimella yh-
teiskunnalla pitää olla oikeus puolustautua. Mutta tämä on aina vähän sellaista kultavaa´al-
la punnitsemista, kun lähdetään rajoittamaan perustavaa laatua olevia perusoikeuksia. Val-
vomatonta valtaa ei voi demokraattisessa oikeusvaltiossa olla, ja siksi meille tulee todella
vahva valvontajärjestelmä meidän tiedusteluviranomaisten valvonnalle, tosi vahva valvon-
tajärjestelmä, ja tässä mietinnössä ja lakiesityksessähän tulee nyt tämä viranomainen, joka
saa olla vaikkapa tuomioistuinkäsittelyissä mukana, kun näitä lupia tiedusteluun annetaan.

Arvoisa puhemies! Minusta on hyvin tärkeä asia se, että me voimme tehdä tiedustelua
tietoverkoissa, senkin takia, että me tiedämme, ovatko vaikkapa vieraat vallat siellä toimi-
massa. Se auttaa meidän tietosuojaamme, kansalaisten ja yritysten tietosuojaa.

Puhemies! Haluan loppuun itsekin kiittää erityisesti perustuslakivaliokunnan varapu-
heenjohtajaa, kansanedustaja Tapani Tölliä, joka on johtanut tätä tiedustelulainsäädännön
parlamentaarista seurantaryhmää, sekä perustuslakivaliokunnan puheenjohtajaa Annika
2



Pöytäkirjan asiakohta PTK 135/2018 vp
Lapintietä, joka on tässä myös ollut merkittävä vaikuttaja. Kiitokset pitää kertoa aina sil-
loin, kun ne kuuluu kertoa, ja politiikassa liian harvoin kiitetään. Nämä ovat olleet todella
isänmaallisia, suuria tekoja kaikilta, mutta erityisesti näiltä kahdelta vaikuttajalta.

12.34 Päivi Räsänen kd: Arvoisa puhemies! Valvomatonta viranomaistoimintaa ei pidä
olla eikä saa olla. Tämän olemme oppineet ja joutuneet erityisellä tavalla näkemään Hel-
singin huumepoliisin toimintaan liittyen, varsinkin nyt parhaillaan oikeuden käsittelyssä
olevista ongelmista.

Silloin kun viranomaisvaltuuksia lisätään, myös valvonnan tulee olla järeää, ja niin se
mielestäni tässä lakipaketissa todella onkin tiedusteluvalvontavaltuutetun vahvojen val-
tuuksien kautta ja sitten tietysti myös tähän liittyvän tiedusteluvalvontavaliokunnan kautta.

Mutta ongelmana on se, minkä perustuslakivaliokuntakin on mietinnössään nostanut
esiin, että nämä valtuutetun resurssit eivät nimittäin hallituksen esityksessä ole riittäviä.
Valiokunta arvioi, että tiedustelutoiminnan valvonnan vaatimat resurssit voivat olla tiedus-
telutoiminnan täytäntöönpanon edetessä jopa moninkertaiset, ja tästä on toki huolehditta-
va, jotta valvonta voi myös käytännössä sitten toteutua.

Sitten nostan esiin seikan, joka nousi aiemmassa keskustelussa, muistaakseni edustaja
Töllin puheenvuorossa, että tämänkin prosessin aikana on huomattu se, että sisäisen ja ul-
koisen turvallisuuden välinen raja-aita on madaltunut. Tähän liittyen pitäisin tärkeänä, että
kun presidentin johtamassa UTVAssa käsitellään näitä samoja kysymyksiä, niin siellä
myös sisäministerillä olisi pysyvä paikka jäsenistössä, ei ainoastaan niiden asioiden koh-
dalla, jotka koskevat sisäministeriötä.

12.36 Leena Meri ps: Arvoisa puhemies! Kuten edustaja Räsänen tuossa totesi, tietysti
maailma on muuttunut ja perinteisesti olemme vahvasti luottaneet virkamiehiin ja virkako-
neistoon ja poliisiin, ja tietysti nämä viime vuosien tapahtumat, mukaan lukien myös tämä
valtakunnansyyttäjän viraltapano ja poistuminen viralta, ovat olleet ikävä kolaus, niin että
eivät ne varmasti ole oikeuslaitoksen kuvaa parantaneet millään tavoin. Kun luottamuksen
menettää, se on hyvin vaikea palauttaa, ja siksi on hyvä, että meillä on riittävästi valvontaa.

Tämä uusi tiedusteluvalvontavaliokunta ja tiedusteluvaltuutettu kuitenkin osaltaan to-
teuttavat tätä, että he valvovat nimenomaan viranomaisia ja heidän toimintaansa, että siellä
ei tapahdu lainvastaista tai asiatonta ihmisten seuraamista tai kuuntelua. Tästä olemme ai-
nakin minä ja perussuomalaisten ryhmä saaneet palautetta, että ihmiset ovat ajatelleet, että
ruvetaanko heitä nyt sitten tässä jotenkin erityisesti kyttäämään, ja tästä syystä on huolel-
lisesti käsitelty näitten lakien tarkkarajaisuus ja täsmällisyys ja se, että heitä voidaan val-
voa.

Valiokunnan jäsenten asettamisesta käytiin julkisuudessa kovaakin keskustelua ja poh-
dintaa siitä, miten jäsenet valitaan ja miten heidän taustansa selvitetään, koska onhan täy-
sin selvää, että jos meillä on esimerkiksi tiedustelu meneillään ja hyvin arkaluontoinen ti-
lanne, niin sieltä ei vuoda sellaisia tilanteita ulospäin, että esimerkiksi tämä tiedustelun
kohde jollain lailla arvaa, että häntä tiedustellaan, ja ei saada enää ihmisiä kiinni. Minusta
parlamentaarisessa ryhmässä, perustuslakivaliokunnassa ja sitten eduskuntaryhmien pu-
heenjohtajien kesken löydettiin keinot siihen ja niihin ongelmiin, joita aluksi oli. Kun aluk-
si ajateltiin, että tieto näistä henkilön taustaselvityksistä olisi mennyt puhemiehelle, niin
tietyllä lailla meillä on puhemiehiä ja tälläkin hetkellä hyvä puhemies, mutta kuitenkin vii-
me kädessä olemme kaikki vain poliitikkoja ja emme voi olla aina varmoja, että tieto ei le-
3



Pöytäkirjan asiakohta PTK 135/2018 vp
viä. On kuitenkin niin, että jos lehdistölle vie jotakin asiaa, niin siellä on hyvin vahvat läh-
desuojat ja voi olla, että ihmisen koko uskottavuuskin on mennyt vääränlaisista huhuista.
Tähän löydettiin minusta aivan hyvä ratkaisu, että henkilö saa itse ensin tiedon siitä, onko
siellä jotakin vai ei.

Minulla ja perustuslakivaliokunnalla on huoli myöskin käräjäoikeuden ja sitten tämän
tiedusteluvalvontavaltuutetun toimiston resursseista. Näistä pitää pitää nyt huoli, että se ei
ole vain sanahelinää, koska kun tulee lisää tehtäviä, ne pitää myös pystyä hoitamaan, ja
valvonta ilman riittäviä resursseja [Puhemies koputtaa] ei ole valvontaa.

12.39 Jani Mäkelä ps: Arvoisa puhemies! Sinänsä näitä tiedustelulakejahan me olisim-
me tarvinneet jossain muodossa jo vuosikymmenen ajan, ellei pidempäänkin, koska Venä-
jän toiminta on muuttunut ja terrorismi on noussut maailmassa. Tälle olisi ollut selvä tarve,
ja nyt tällä kaudella saatiin kiireisesti hyväksyttyä.

Omalta osaltani haluan myös kiittää näiden tiedustelulakien käsittelyssä käytettyä par-
lamentaarista käsittelytapaa. Olen ollut niissä ryhmissä mukana varhaisesta vaiheesta läh-
tien ja tähän loppuun asti. Tätä erityistä lakia tiedustelun valvonnasta, josta nyt keskustel-
laan, ei säädetä tätä eduskuntaa varten, vaan tiedustelutoiminta alkaa vasta tulevilla kausil-
la. Maailma ja poliittinen tilanne voivat muuttua, ja tämmöisen lainsäädännön, jos tästä
valvonnasta puhutaan, täytyy kestää myös aikaa ja muutoksia.

Yhdessä vaiheessa olin hieman huolestunut siitä, että keskustelu valvontavaliokunnan
jäsenten taustojen selvittämisestä pääsi hieman politisoitumaan muutamien kärkevien, po-
pulististen lausuntojen ja julkisuuteen vuodettujen luottamuksellistenkin tietojen takia.
Kuitenkin tässä nyt onneksi päädyttiin tällaiseen hyvään konsensusratkaisuun, johon käsi-
tykseni mukaan kaikki voivat olla tyytyväisiä. Toivon, että myös muut yksilönsuojaan liit-
tyvät huolet, joita näihin lakeihin sisältyy, tulevat ratkaistuksi substanssilakien käsittelys-
sä valiokunnissa samanlaisen yhteisymmärryksen vallitessa.

12.41 Ilkka Kantola sd: Arvoisa puhemies! Olemme aika pitkän matkan loppupäässä,
kun tiedustelulainsäädännön valvontaa koskevat lakiesitykset ovat täällä käsittelyssä.
Asian valmistelu alkoi viime kaudella, jolloin sitten todettiin jossakin vaiheessa, että näyt-
tää siltä, että tarvitaan myös perustuslainmuutos, ja niin sitten koko lainsäädännön valmis-
telu ja toimeenpano siirtyi tälle vaalikaudelle — ensin perustuslainmuutos, ja nyt ne varsi-
naiset lait ovat valiokunnissa käsittelyssä ja valvontalait ovat tässä ratkaisevassa käsittelys-
sä.

Kun tiedustelulakien eri reunoja ajattelee, niin taustanahan tiedustelulakien säätämisel-
le olivat ne havainnot, että Suomeen kohdistuu tiedustelua, josta Suomi ei tee havaintoja
eikä saa tietoja muuten kuin vasta naapurimaan harjoittaman tiedustelun kautta. Ruotsista
saatiin tietoja, että meidän ulkoministeriöön oli murtauduttu, ja se tietysti hätkähdytti mei-
tä ja vauhditti varmasti tiedustelulakien säätämisprosessia.

Toisaalta sitten on myös olemassa se toinen reuna, josta on paljon tietoja. Yhdysvallois-
sa Edward Snowden, joka oli tiedustelupalvelujen ja turvallisuuspalvelujen palveluksessa
moneen kertaan testattu henkilö, päätyi paljastamaan ja vuotamaan julki salaisuuksia, jois-
ta sitten paljastui, että Yhdysvaltain harjoittama tiedustelutoiminta on tavattoman laajaa.
Eli myös tämä toinen reuna paljastui sellaiseksi, joka Suomen perustuslain kannalta on sie-
tämätön, ja nyt sitten on haettu ratkaisua tästä väliltä. 
4



Pöytäkirjan asiakohta PTK 135/2018 vp
Siis kansallista turvallisuutta meidän tehtävämme on edistää mutta samalla huolehtia
tiukasti siitä, että yksityisyydensuojaa varjellaan niin pitkälle kuin mahdollista. Uskon, että
tämä lainsäädäntö, mikä nyt meiltä on valmistumassa, toteuttaa kohtalaisen hyvin molem-
pia tavoitteita.

Paljon on keskusteltu tästä tiedusteluvalvontavaliokunnan merkityksestä ja henkilöiden
asemasta siinä. Uskon, että ratkaiseva merkitys tulee olemaan sillä, kuinka aktiivisen roo-
lin tiedusteluvalvontavaliokunta ja sen jäsenet tulevat ottamaan sitten kun toiminta varsi-
naisesti käynnistyy.

Lopuksi vielä kiitoksia valiokunnan puheenjohtaja Lapintielle, joka taitavasti, päättäväi-
sesti mutta joustavasti, on vienyt työtä siellä eteenpäin, ja edelleen toistan sen, mitä sanoin
aikaisemmin: arvostan sitä työtä, jota edustaja Tölli teki koordinaatioryhmässä ja parla-
mentaarisessa seurantaryhmässä. Yhdessä on saatu hyvää aikaan.

12.43 Mika Kari sd: Arvoisa rouva puhemies! Oikeastaan muutama sana tästä prosessis-
ta. Haluan myös antaa tunnustusta ehkä erikseen nyt nimeämättä kaikkia niitä, jotka tässä
työssä taustalla ovat vaikuttaneet, kuitenkin nimeten edustaja Töllin ja edustaja Lapintien
valiokuntatyössä ja edustaja Töllin vielä tässä parlamentaarisessa seurantatyössä. Olette
tehneet hyvää työtä sen eteen, että eduskunnan valta, rooli näissä asioissa, kun perustetaan
uutta toimielintä, uutta valiokuntaa, uutta tiedusteluorganisaatiota, on tässä näkynyt pääl-
limmäisenä. Hallitus tekee esitystä, valmistelee ja niin edelleen, mutta lopputulokseen ja
maalin tullaan yhdessä koko eduskunnan kanssa. Lopputulos on yhteinen.

On äärimmäisen tärkeätä, että valvojilla, eli tässä tapauksessa viranomaisilla, on valvo-
jansa, ja valvoja on Suomen parlamentti ja sen kansan valitsemat kansanedustajat. Meille
sosiaalidemokraateille on ollut koko ajan tärkeää pitää esillä sitä, että viranomaisten valta-
oikeudet, jotka tässä lisääntyvät, ovat hyvässä tasapainossa kansalaisten perusoikeuksien
kanssa esimerkiksi viestintäsalaisuuden osalta. Muistutan kuitenkin vielä, että varsinainen
valiokuntatyö on vielä käynnissä substanssivaliokunnissa, hallintovaliokunnassa ja puo-
lustusvaliokunnassa. Yksityiskohtia meillä vielä riittää, yhdessä tehtäviä yksityiskohtia,
mahdollisesti jotain korjauksiakin, mutta kaksi isoa asiaa, perustuslain säätämisjärjestys-
kysymys ja nyt tämä valvontakysymys, on hienolla tavalla yhdessä hoidettu.

On myös tärkeää muistaa se, että vaikka tiedusteluvalvontavaliokunta tulee nyt valvo-
maan tiedustelutoimintaa, suojelupoliisin toimintaa kokonaisuudessaan myös, niin edus-
kunnalle jää edelleenkin, tietyille valiokunnille, valvontatehtävä meidän viranomaisten,
poliisiviranomaisten, turvallisuusviranomaisten osalta, ja täytyy jatkossa tarkkaan miettiä,
millä tavalla yhteensovitetaan esimerkiksi hallintovaliokunnan valvontavastuu suojelupo-
liisiin ja poliisitoimeen ja samalla tiedusteluvalvontavaliokunnan oma tehtävä.

Haluan vielä erityisesti korostaa nyt tässä lakiesityksessä olevia resurssiasioita, joita
täällä on myös käsitelty. Jotta varsinainen valiokunta ja tiedusteluvaltuutettu pystyvät hoi-
tamaan tätä valvonnan tärkeätä tehtävää, täytyy tällä valvojalla olla riittävät resurssit. Nyt
lakiesitykseen kirjatut resurssit eivät kuulemisen pohjalta syntyneen käsitykseni mukaan
tule riittämään. Jos verrataan vaikkapa tietosuojavaltuutetun resursseja näihin tiedustelu-
valvonnan resursseihin, on resurssien tasapainossa kyllä kysymysmerkin paikka. Meillä ei
ole vielä tarkkaa tietoa siitä, kuinka paljon tiedusteluvaltuutetulle tulee tätä valvontatehtä-
vää, mutta on aivan selvä, kun aloitetaan koko lailla nollasta tämä uusi tehtävä, että pitää
varmistaa heti alusta se, että [Puhemies koputtaa] tiedusteluvalvonnalla on riittävät resurs-
sit perustehtävänsä hoitamiseen.
5



Pöytäkirjan asiakohta PTK 135/2018 vp
12.46 Joona Räsänen sd: Arvoisa puhemies! On täysin selvää, että tarvitsemme Suomes-
sa ajantasaisen tiedustelulainsäädännön, jotta turvallisuusviranomaisemme voivat huoleh-
tia siitä tehtävästä, jota varten he ovat, eli meidän turvallisuutemme takaamisesta. On täy-
sin selvää, että samalla kun annetaan uusia toimintavaltuuksia viranomaisille, niin silloin
huolehditaan myös sitten niiden toimintavaltuuksien valvonnasta, jota nyt tässä olemme tä-
nään käsittelemässä. Nämä asiat — toimintavaltuudet ja valvonta ja myös parlamentaari-
nen valvonta siihen kytkettynä — todella kulkevat käsi kädessä.

On oikeastaan ollut hienoa nähdä, kuinka sen jälkeen, kun nämä hallituksen esitykset
tänne eduskuntaan tulivat ja työ täällä eduskunnassa lähti käyntiin, parlamentaarinen yh-
teistyö on pystynyt tätä laajaa asiakokonaisuutta viemään yksituumaisesti eteenpäin. Se on
hieno esimerkki siitä, että tämänkin päivän maailmassa, missä monissa muissa maissa par-
lamentaarista konsensusta on erittäin vaikea löytää, meillä Suomessa kuitenkin pystytään
eduskuntaryhmien voimin hakemaan yhteisiä ratkaisuja, tekemään kompromisseja ja hi-
omaan sitten tästä kokonaisuudesta sellainen, että sen kanssa voidaan mennä eteenpäin ja
se saadaan myös ajallaan säädetyksi. Siitä kyllä kelpaa yhtyä niihin kiitoksiin, joita tässä-
kin keskustelussa on monille eri toimijoille annettu.

Arvoisa puhemies! Valvonnan kokonaisuudesta ehkä vielä muutama ajatus, joista tässä
myös jo useampikin edustaja totesi. On todellakin niin, että kun tämä valvontakoneisto läh-
tee kunnolla toimimaan, niin on taattava tämä resurssipuoli, johon myös tuossa äsken edus-
taja Kari viittasi. Kun on kuitenkin käynyt selväksi, että vielä näillä nykyisillä resursseilla
ei aivan aukottomasti tehtävää varmasti pystytä hoitamaan, niin on sitten myös ryhmien
kannalta hyvä, että tämä pystytään jatkossakin yhteistyössä hoitamaan niin, että resurssit
valvojilla niin parlamentaarisen valvonnan osalta kuin myös tiedusteluvalvontavaltuute-
tun osalta on hoidettu, jotta he kykenevät uskottavasti hoitamaan tehtävänsä.

Sitten toinen kokonaisuus, joka valvontaan liittyy uuden valvontavaliokunnan osalta, on
se tosiasia, että siinä valiokunnassa toimivien edustajien kesken täytyy olla sataprosentti-
nen luottamus siihen, että asia pystytään hoitamaan, jotta valiokunta myös saa kaiken sen
tiedon, jonka se tarvitsee hoitaakseen tehtäväänsä. Tässä on erittäin tärkeää, että siinä työ-
järjestyksen kohdassa — sitten kun tullaan sitä hyväksymään — kuitenkin toteamme, että
tämän valvontavaliokunnan jäsenten valitseminen on koko eduskunnan asia, ei pelkästään
yksittäisten ryhmien asia. Siinäkin yhteistyötä kyllä kaivataan.

12.49 Päivi Räsänen kd: Arvoisa rouva puhemies! Tietoliikennetiedusteluun on kohdis-
tunut monia pelkoja tämän prosessin aikana, kuten edustaja Meri tuossa aiemmin kuvasi, ja
nimenomaan yksityisyydensuojan vuoksi, mikä onkin todella tärkeä arvo. Tietoliikenne-
tiedustelu on kuitenkin tässä esityksessä todella monen kynnyksen takana. Sitä voidaan
käyttää vain kansallista turvallisuutta vakavasti vaarantavan uhan perusteella, eli se ei koh-
distuisi mihin tahansa rikollisuuteen, vaan erittäin vakaviin uhkiin. Ja muuhun kuin valti-
olliseen toimijaan kohdistuvana sen edellytyksenä on välttämättömyys, eli tiedustelume-
netelmää käytetään aina viimesijaisena, silloin kun uhkaa ei ole mahdollista selvittää mil-
lään muulla tavoin, ja käyttö edellyttää vielä tuomioistuimen lupaa. Mielestäni voidaan
kyllä hyvin vakuuttavasti ja vahvasti todeta kansalaisille, että viranomaiset eivät ole kiin-
nostuneita eikä heillä olisi valtuuksia eikä resurssejakaan urkkia tavallisten kansalaisten
viestintää, joten siihen tämä lakikokonaisuus ei ole viemässä eikä tähtäämässä. Ja tietenkin
vielä sitten tärkeää on se, että tähän liittyy tämä vahva valvonnan elementti, jonka resurs-
seista on huolehdittava.
6



Pöytäkirjan asiakohta PTK 135/2018 vp
12.51 Pertti Salolainen kok: Arvoisa rouva puhemies! On todella hienoa, että olemme
vihdoinkin tässä vaiheessa ja saamme Suomeen ajankohtaisen ja modernin tiedustelulain-
säädännön. Mehän olemme olleet ihan takamatkalla kaikkiin verrokkimaihin nähden, ja on
ollut aika ikävää, että muun muassa Ruotsin tiedustelu on joutunut antamaan meille tieto-
ja, jotta olemme voineet vakoilutapauksia hoitaa.

Olen ollut nyt kolme vuotta tässä parlamentaarisessa seurantaryhmässä varapuheenjoh-
tajana ja voin sanoa, että edustaja Tölli on vetänyt tätä joukkoa erittäin mallikkaasti, ja hä-
nelle kaikki kiitos siitä työstä, mitä hän on tehnyt. Kaiken kaikkiaan se työ on ollut erittäin
yksimielistä ja erittäin rakentavaa, ja siitä nyt ei ole myöskään työn kestäessä sanottavasti
tihkunut ulos tietoja, mikä oli hyvä asia. Asiat olisivat voineet mennä hieman mutkikkaak-
si.

Minä haluan kiittää myöskin virkamiehiä. Siis on ainutlaatuista, mitenkä hienosti virka-
miehet ovat olleet mukana tässä työssä ja kaikkensa tehneet, että me olisimme saaneet oi-
kean käsityksen asioista. Meillä on ollut viime aikoina kerran viikossa kokouksia, ja tämä
kolme vuotta on vaatinut paljon ponnisteluja virkamiehiltä. Myöskin kollegat ovat olleet
todella erittäin hienosti mukana.

En ole itse seurannut, mitenkä Annika Lapintie on hoitanut asiaa siellä perustuslakiva-
liokunnassa, mutta olen varma siitä, että hän on hoitanut sen mallikkaasti ja ne kiitokset,
jotka hänelle ovat tästä tulleet, ovat olleet ihan paikallaan.

No, mitä tämä nyt sitten merkitsee Suomelle? Tämä merkitsee sitä, että meillä on vaike-
ampi vaikuttaa suomalaisiin vaaleihin ja me voimme siinä mielessä turvatummin demokra-
tiaamme harjoittaa. Teollisuusvakoilu, joka on erittäin vakava asia — sitä harjoittavat mo-
net valtiot Suomea kohtaan, siis todella monet valtiot, siinä varastetaan patentteja, työta-
poja ja niin poispäin — saadaan myöskin kuriin. Erittäin tärkeää on tietenkin myöskin so-
tilastiedustelu, koska meidän sotilasviranomaisilla ei ole ollut kunnollisia työkaluja tämän
sektorin hoitamiseen.

Tästä tiedusteluvalvontavaliokunnasta on sanottukin ihan oikein — en toistele sitä kaik-
kea, mitä täällä on hyvin siitä todettu. Itselläni koko ajan oli se tarkoitus, että tämä ei saa
vaarantaa millään tavalla kansanedustajan statusta, että hänen pitää olla suojattu tässä pro-
sessissa, jossa haetaan näitä jäseniä tähän tiedusteluvalvontavaliokuntaan, ja nyt tämä nä-
kökohta tässä toteutuu. [Puhemies koputtaa]

Kaiken kaikkiaan voi sanoa, että tämä on eräs osoitus siitä, että parlamentaarinen val-
mistelu [Puhemies koputtaa] on ollut onnistunutta ja parlamentaarista valmistelua kannat-
taa jatkossakin harjoittaa, koska jos tulokset ovat näin vaikeassa asiassa näin hyviä, niin se
on erinomainen esimerkki siitä, millä tavalla [Puhemies koputtaa] parlamentaarinen val-
mistelu voi onnistua.

Lopuksi sanon vain sen, että kun on pelätty tätä, niin sanon, että rehelliset voivat nukkua
rauhassa mutta konnat olkoot varuillaan.

12.54 Olli-Poika Parviainen vihr: Arvoisa rouva puhemies! Täydennän vielä aikaisem-
paa puheenvuoroani. Kuten näissä edellisissäkin puheenvuoroissa on tullut ilmi, meidän
turvallisuusmaisemamme on muuttunut ja siihen on välttämätöntä reagoida, vaikka alar-
mismiin ei tietenkään erityistä syytä ole.

Täällä on kiinnitetty paljon huomiota tiedusteluvalvontavaltuutetun toimiston resurssei-
hin. Useampi valiokuntakin on tätä asiaa tarkastellut, ja varmasti meidän kaikkien täytyy
nyt pitää huolta siitä, että siinä kohtaa, kun toiminta käynnistyy, voidaan tehdä tarvittaessa
7



Pöytäkirjan asiakohta PTK 135/2018 vp
nopeitakin tarkistuksia. Esimerkiksi hallintovaliokunnassa kävimme pitkään keskustelua
siitä, voidaanko tällä nyt esitetyllä pohjaresurssimäärällä edetä vai pitäisikö meidän lisätä
resursseja jo tässä kohtaa vai miten toimimme. Päädyimme siihen, että katsotaan, kun toi-
minta käynnistyy, jolloin hahmottuu myös se tosiasiallisen työn määrä.

Työtä epäilemättä tulee riittämään, ja on tärkeää, että tiedusteluvalvontavaltuutetun tii-
mi tulee olemaan monialainen sikäli, että siellä on eri alojen osaamista. On tunnettava tie-
dustelumaailman kansainvälisiä toimintatapoja, on tunnettava turvallisuuspolitiikkaa, on
tunnettava poliisikysymyksiä, mutta on toisaalta oltava vahvaa perehtyneisyyttä myös esi-
merkiksi ihmisoikeuskysymyksiin. Tämä korostuu erityisesti kansainvälisen tietojenvaih-
don ollessa kyseessä, sillä Suomi ei tee eikä tule tekemään tietojenvaihtoa sellaisten valti-
oiden kanssa, jotka syyllistyvät sellaisiin ihmisoikeusrikkomuksiin, joita meidän osallisuu-
temme sitten voisi vielä jopa pahentaa. Eli tässä on tärkeää, että pidämme oikeusvaltion
lippua korkealla.

Muistuttaisin myös yleisesti siitä, että kun verkkotiedustelusta puhutaan, niin todennä-
köisesti, niin kuin täällä esimerkiksi edustaja Räsänen omassa puheenvuorossaan totesi,
kynnykset tällaisen tiedustelun käytölle ovat varsin korkeat ja se tulee tarkoittamaan sitä,
että näitä tapauksia tuskin alkuvaiheessa edes erityisen paljon onneksi tulee. Se on tieten-
kin huojentava tieto kaikille heille, jotka ovat olleet vuosien varrella huolissaan siitä, vai-
kuttaako tämä jotenkin internetin avoimuuteen tai johonkin muuhun. Ei vaikuta.

Ja ylipäätään ehkä yleisesti tämän keskustelun viisastuttamina meidän kaikkien kannat-
taa kiinnittää politiikassa huomiota siihen, miten jatkossa turvaamme ihmisten oikeuksia ja
turvallisuutta myös tietoverkoissa aiempaa paremmin. Kysymykset datan käytöstä ovat
kasvavia, liittyvät esimerkiksi yritysvakoiluun, yritysten aineettomaan omaisuuteen ja ih-
misten henkilökohtaisiin terveystietoihin tulevaisuudessa — erittäin laaja aihe, josta pää-
semme varmasti keskustelemaan. Mutta hoidetaan nyt ensin nämä tiedustelulait maaliin.

Puhemies Paula Risikko:  Nyt, arvoisat edustajat, täällä ovat puhujalistalla Talvitie, Kari,
Multala, Räsänen, Tölli, viisi kappaletta varauksia. Me joudumme lopettamaan tauon
vuoksi, ja olisi yksi vaihtoehto, että jos te haluatte debattipuheenvuoron, vastauspuheen-
vuoron, niin sen voin myöntää. Mutta siinä tapauksessa, jos tämä jää kesken, se menee to-
della myöhään iltaan, koska meillä on STM:n pääluokka siellä. Nyt kysyn teidän mielipi-
dettänne: haluatteko käyttää vastauspuheenvuoron? [Eduskunnasta: Kyllä!] Mennään tällä
samalla listalla, eli nämä viisi kappaletta. 

12.58 Mari-Leena Talvitie kok (vastauspuheenvuoro): Arvoisa puhemies! Kiinnitän
huomiota kolmeen asiaan.

Siihen, että meidän turvallisuusviranomaistemme työkalut ja toimivaltuudet ovat tämän
lainsäädännön myötä ajanmukaisia: se on tärkeää, koska kyberuhista lähtien meidän tur-
vallisuusympäristömme on muuttunut ja meillä on ollut sellainen tilanne, että meidän tur-
vallisuusviranomaisemme eivät ole pystyneet tekemään sellaista tiedustelutoimintaa kuin
muut.

Toisekseen valvontaan: Vaikka tässä tilanteessa valvonta nyt laitetaan kuntoon, niin on
tärkeää, että on parlamentaarinen yhteisymmärrys siitä, miten se tehdään. Kuten myös PeV
korosti, on tärkeää, että tiedustelulainsäädännön vaikutuksia ja myöskin valvonnan toimi-
vuutta seurataan tulevaisuudessa. Tärkeää on myöskin kiinnittää huomiota siihen, miten
resurssit ovat silloin, kun tiedetään tulevaisuudessa, onko tapauksia useampia.
8



Pöytäkirjan asiakohta PTK 135/2018 vp
Ja loppuun, puhemies, kiitokset: kiitokset sekä parlamentaariselle yhteistyöryhmälle,
puheenjohtaja Töllille että myöskin perustuslakivaliokunnalle, puheenjohtaja Lapintielle. 

12.59 Mika Kari sd (vastauspuheenvuoro): Arvoisa rouva puhemies! Viime helmikuus-
sa, kun tiedustelulait eduskunnalle annettiin ja pidin tuosta pöntöstä sosiaalidemokraatti-
sen eduskuntaryhmän ryhmäpuheenvuoron, silloin vielä ehkä vähän hymyiltiin sille esi-
tyksellemme, että suojelupoliisi tulisi kokonaisuudessaan parlamentaariseen valvontaan.
Nyt se kuitenkin toteutuu ja pitkäaikainen toive siitä — myös parlamentissa laajasti yhdes-
säkin nähty toive — että suojelupoliisi on kokonaisuudessaan parlamentaarisessa valvon-
nassa, toteutuu. 

Pidän hyvänä sitä, että kansanedustajien rooli selvitettiin nokkelalla ja nerokkaalla ta-
valla niin, että kansalaisten valvoja ei osallistu valvojiensa valintaan vaan tässä löydettiin
viisas ja järkevä tapa toimia.

Haluan vielä erityisesti painottaa ja ehkä myös alleviivata isolla tussilla sen, että meidän
pitää myös seurata, millä tavalla tämä lakikokonaisuus etenee. Sen johdosta olisikin mah-
dollisesti myös tarpeen substanssilainsäädännön yhteydessä kirjoittaa tämän lain seuranta
[Puhemies koputtaa] tiedusteluvalvontavaliokunnalle ja se, että valiokunta antaisi tästä ra-
portin eduskunnalle.

13.00 Sari Multala kok (vastauspuheenvuoro): Arvoisa puhemies! On selvää, että nyt
tässä ollaan korjaamassa suurinta meidän turvallisuuttamme uhannutta aukkoa, joka vali-
tettavasti vauhdittui ja josta keskustelu vauhdittui vasta sen jälkeen, kun meilläkin oli jo ta-
pahtunut ikäviä asioita Turussa. On hyvä, että nyt vihdoin pääsemme korjaamaan paitsi
tätä tiedustelulainsäädäntöä myös tietenkin valvontaa, sillä kyllä näiden asioiden on oltava
tasapainossa. 

Yhdynkin tässä niihin kiitoksiin sekä perustuslakivaliokunnalle, joka ehkä poikkeuksel-
lisestikin on todennut, että tämä lakiesitys on välttämätön ja tarkoituksenmukainen, ei ai-
noastaan tarpeellinen, ja myös edustaja Töllille, joka on parlamentaarista ryhmää vetänyt.
Tällaisissa asioissa on todella tärkeää, että meillä on laaja parlamentaarinen yhteisymmär-
rys, kun kuitenkin jollakin tavalla kajoamme myös ihmisten yksityisyyteen.

13.01 Joona Räsänen sd (vastauspuheenvuoro): Arvoisa puhemies! Kun tässä keskuste-
lussa todella on kiitelty aivan ansiosta monia tahoja, niin ehkä sopii kuitenkin, että ihan
pöytäkirjoihin ja kansiin todetaan myös se, että tässä täytyy antaa kiitosta myös opposi-
tiopuolueille. Kun olen tästä vierestä seurannut esimerkiksi oman ryhmäni edustajia, ketkä
tässä parlamentaarisessa ryhmässä ja taustakeskustelussa ovat olleet vahvasti mukana,
edustajia Kari ja Kantola, niin kyllä hattua nostan. Tämä toki todistaa sen vanhan viisau-
den, että myös oppositiosta voi vaikuttaa, mutta myös sen viisauden, että näissä asioissa,
jotka ovat kansakunnan turvallisuuden kannalta erittäin tärkeitä, on aina keskeistä pyrkiä
hyvin laajaan parlamentaariseen yhteistyöhön. Tältäkin osin toivoisin, kun tässä kiitoksia
on paljon jaettu, että tunnistettaisiin myös tämä opposition merkitys tässä asiassa, koska se
ei ole todellakaan vähäinen.

13.02 Tapani Tölli kesk (vastauspuheenvuoro): Arvoisa puhemies! Tässä tämän asiako-
konaisuuden valmistelussa on mielestäni ollut oleellista se, että tässä ei ole ollut hallitus—
oppositio-asetelmaa vaan tämä on ollut laajasti yhteinen. Kun on näin isosta paketista ky-
9



Pöytäkirjan asiakohta PTK 135/2018 vp
symys, on tärkeää, niin kuin tässä keskustelussa on tullut esille, että sen toimivuutta seura-
taan ja ollaan tarvittaessa valmiita korjaamaan tai kehittämään. Vanha totuushan on se, että
vain hyvää on hyvä kehittää. On syytä seurata, että toteutuu se, mitä lainsäätäjä lakia sää-
täessään on tarkoittanut, ja myöskin se, että tämän kokonaisuuden perustarkoitus toteutuu.
Ja kun tässä valmistelussa on ollut laaja yhteisymmärrys, niin uskon myös, että silloin, kun
korjaamisen tarvetta tai kehittämisen tarvetta tulee, myös niitä yhteisymmärryksessä teh-
dään. Tästä on hyvä mennä eteenpäin.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 199/2017 vp sisältyvät 1.—2. lakiehdotuksen. Lakiehdotusten toinen käsittely
päättyi. Asian käsittely päättyi.
10


