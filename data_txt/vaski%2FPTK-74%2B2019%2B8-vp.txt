















































DEM2277.tmp.xml


Pöytäkirjan asiakohta PTK 74/2019 vp
Pöytäkirjan asiakohta 

PTK 74/2019 vp

Täysistunto

Tiistai 3.12.2019 klo 14.01—15.37

8. Hallituksen esitys eduskunnalle Suomen, Norjan ja Ruotsin hallitusten välisestä huolto-
varmuudesta Tanskan, Suomen, Norjan ja Ruotsin hallitusten väliseen puolustusmateriaa-
lialaa koskevaan yhteistyösopimukseen liitetyn sopimuksen hyväksymiseksi ja voimaan-
saattamiseksi sekä laiksi Tanskan, Suomen, Norjan ja Ruotsin välillä puolustusmateriaa-
lialan teollisuuden yhteistyön tukemisesta tehdyn sopimuksen lainsäädännön alaan kuulu-
vien määräysten voimaansaattamisesta annetun lain 1 ja 3 §:n muuttamisesta

Hallituksen esitys HE 92/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 8. asia. Puhemiesneuvosto ehdottaa, että asia lähetetään puolustusvaliokuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

14.05 Puolustusministeri Antti Kaikkonen (esittelypuheenvuoro): Arvoisa puhemies!
Tässä on kysymyksessä hallituksen esitys eduskunnalle Suomen, Norjan ja Ruotsin halli-
tusten välisestä huoltovarmuudesta. Eduskunnan ratifioitavaksi on lähetetty Suomen,
Ruotsin ja Norjan välinen valtiosopimus koskien maanpuolustuksen huoltovarmuutta mai-
den välillä. Sopimus on huoltovarmuutta koskeva alakokonaisuus yhtenä osana [Hälinää
— Puhemies koputtaa] vuonna 2015 uudistettua pohjoismaista yhteistyösopimusta puolus-
tusmateriaalialalla. Sopimuksessa on kyse huoltovarmuuden päivityksestä tehdyn Norde-
fco-huoltovarmuustyöryhmän työn perusteella. Aiemmin eduskunta on jo käsitellyt poh-
joismaisia yhteishankintoja koskevan liitesopimuksen, ja lisäksi on vireillä vientivalvon-
taa koskeva vastaavanlainen liitesopimus, joka on vielä neuvottelujen kohteena.

Nyt puheena oleva huoltovarmuutta koskeva liitesopimus allekirjoitettiin kolmen Poh-
joismaan välillä Visbyssä huhtikuussa 2019. Sopimus uusii kolmen Pohjoismaan osalta ai-
emmat huoltovarmuuslausekkeet edellisestä, vuoden 2001 valtiosopimuksesta. Tanska on
aiemmin vetäytynyt valmistelusta, mutta on ilmaissut halunsa liittyä myöhemmin mukaan.

Toinen varapuhemies Juho Eerola: Anteeksi, ministeri Arhinmäki — [Naurua] korjaan,
ministeri Kaikkonen. Oli aikomus huomauttaa juuri sinne suuntaan ja muutamaa muutakin
täällä. Jostain syystä kuuluu kummallinen kuhina joka puolelta salia, ei ainoastaan Arhin-
mäen suunnasta. Voisitteko olla hiljaa ja keskittyä ministeri Kaikkosen puheenvuoroon?
— Olkaa hyvä.
 Tarkistettu
4.0



Pöytäkirjan asiakohta PTK 74/2019 vp
Arvoisa puhemies! Tämä on kyllä muutenkin ollut hämmentävä päivä, mutta... [Puhe-
mies: Kyllä!] [Leena Meri: Te olette Arhinmäen kanssa niin saman näköisiä!] — Kyllä. —
[Puhemies koputtaa] Tämä sopimus siis uusii kolmen Pohjoismaan osalta aiemmat huolto-
varmuuslausekkeet edellisestä, vuoden 2001 valtiosopimuksesta. Tanska on aiemmin ve-
täytynyt valmistelusta, kuten totesin, mutta on ilmaissut halunsa liittyä myöhemmin mu-
kaan. Tanskan ja Suomen suhdetta jäävät koskemaan toistaiseksi vuoden 2001 valtiosopi-
muksen ehdot.

Tämä sopimus on luonteeltaan valtiosopimus, ja se on kehys maiden välisille huoltovar-
muusaihepiirin velvoitteille ja yhteistyölle. Sopimuksessa sovitaan maanpuolustuksen
huoltovarmuuden järjestämisestä, kehittämisestä ja käytännön toimenpiteistä, ja siinä on
lausuttuna keskinäisen huoltovarmuustuen periaate. Sopimus koskee tavaroita ja palvelui-
ta maanpuolustuksen käyttöön, ja se on siten katteeltaan huomattavasti laaja-alaisempi
kuin aiempi valtiosopimus. Se sisältää sekä normaali- että myös poikkeusolojen ja kriisiai-
kojen määräyksiä. Sopimus on päivitetty paremmin vastaamaan nykypäivää ja ottamaan
huomioon myös EU:n muuttunut hankintasääntely. Sopimus on alisteinen kansalliselle
lainsäädännölle.

Jo aiemman huoltovarmuusjärjestelyn perusteella on voitu tukea pohjoismaisen ampu-
matarvikeyhtiön eli niin sanotun Nammo-konsernin luomista osana maiden välistä teolli-
suusyhteistyötä. Nammon omistavat puoliksi Patria ja Norjan valtio. Nammo-yritys on
meille huoltovarmuudellisesti varsin tärkeä tykistön ampumatarvikehuollon kannalta.
Myös Vihtavuoressa tapahtuva ruudinvalmistus kuuluu Nammo-konserniin.

Tällä hallituksen esityksellä, arvoisa puhemies, toteutamme vuoden 2017 puolustusse-
lonteon linjausta jatkaa puolustusmateriaalialalla teollisuusyhteistyötä ja hankevalmistelu-
ja ja hallitusohjelman kohtaa, jossa todetaan, että ”huoltovarmuus turvataan kaikissa olo-
suhteissa”.

14.08 Timo Heinonen kok: Arvoisa herra puhemies! Hyvä toimitusministeri, puolustus-
ministeri Kaikkonen, joka asian esitteli! Tämä on asia, joka on ollut itse asiassa hyvin pit-
kään jo valmistelussa Pohjoismaiden välillä. Tämä alkoi jo vuonna 2011 Tanskan, Suo-
men, Norjan ja Ruotsin puolustusministereiden toimesta. Silloin lähdettiin liikkeelle uudis-
tamaan vuoden 2001 sopimusta niin kuin tuossa edellä kerrottiin. Tarkoituksena on siis
hyödyntää mahdollisimman tehokkaasti puolustusmateriaalialan yhteistyömahdollisuuk-
sia ja välttää toimintojen tarpeetonta päällekkäisyyttä. Sopimusjärjestely on siis kehys yh-
teistyölle niin kuin ministeri Kaikkonen edellä kertoi.

Pohjoismainen puolustusalan huoltovarmuusesitys eli tietynlainen liitesopimus on nyt
eduskunnan käsittelyyn tulossa, ja tämä on asia, joka varmasti eduskunnassa on tämän päi-
vänkin tapahtumien jälkeen syytä ripeästi käsitellä.

Ennen muuta kiinnittäisin itse huomiota tämän asian valmistelussa esille nousseisiin
PIAn eli Suomen Puolustus- ja Ilmailuteollisuusyhdistyksen huomioihin. He ovat kiinnit-
täneet huomiota siihen, että teollisuutta koskevat toteuttamisjärjestelyt valmisteltaisiin yh-
teistyössä pohjoismaisten teollisuusyhdistysten kanssa samoin kuin että vientilupapolitii-
kan harmonisointi on tarpeen, mikäli tuotantoa keskitetään. Tämä on tietysti kysymys, joka
on noussut nyt keskusteluissa esille, että meillä on jossain määrin erilaista vientilupapoli-
tiikkaa Pohjoismaiden välillä mutta laajemminkin EU:n sisällä. Olisi äärimmäisen tär-
keää, että jatkossa me noudattaisimme yhteistä, mahdollisimman yhtenäistä eurooppalais-
ta vientilupapolitiikkaa.
2



Pöytäkirjan asiakohta PTK 74/2019 vp
Tänään eronpyynnön jättäneen ex-pääministeri Rinteen hallitusohjelman kirjaus on itse
asiassa aiheuttanut jonkin verran hämmennystä, ja se on siis kohdassa ”Suomi rakentaa
rauhaa”, jossa on kirjoitettu jollain tavalla vähän uusin sanankääntein aiemmasta toimin-
nasta ja toimintaympäristöstä ja toimintakäytänteistä, joita meillä aseviennissä on ollut.
Kun nyt pääministeri Rinne on menettänyt eduskunnan enemmistön luottamuksen ja tä-
nään pyytänyt eroa itselleen mutta myös koko hallitukselle, on tärkeää, että uusi hallitus
selkeyttää vientilupapolitiikkaansa ja tekee siitä ennakoitavaa. Kysyisin toimitusministeri
Kaikkoselta: oletteko te havainnut tällaista muutosta vientilupapolitiikassa ja siinä käsitte-
lyssä ja nimenomaan niissä kirjauksissa, jotka ovat koskeneet tätä pitkää aikajännettä, joka
suomalaisen puolustusteollisuuden vientiluvissa on ollut?

Arvoisa puhemies! Toivon, että myös näitä kokonaisuuksia tarkastellaan, kun Suomeen
muodostetaan uutta hallitusta Rinteen menetettyä eduskunnan luottamuksen.

14.12 Pekka Aittakumpu kesk: Arvoisa puhemies! Keskustalle on tärkeää, että ulko- ja
turvallisuuspolitiikkamme on rakentavaa, pitkäjänteistä ja että sitä tehdään kansainvälises-
sä yhteistyössä. Sitä on katsottava yli vaali- ja hallituskausien. Pitkäjänteisestä kansainvä-
lisestä työstä on kyse tässä hallituksen esityksessä, jolla uudistetaan vuonna 2001 tehtyä
valtiosopimusta. Esityksessä todetaan, että sopimus edistää puolustusalan huoltovarmuut-
ta Suomen, Ruotsin ja Norjan välillä ja sopii hyvin pohjoismaisen puolustusyhteistyön
edistämiseen. Tarkoituksena on hyödyntää mahdollisimman tehokkaasti puolustusmateri-
aalialan yhteistyömahdollisuuksia ja välttää toimintojen tarpeetonta päällekkäisyyttä.

Arvoisa puhemies! Tärkeänä seikkana tässä sopimuksessa on myös se, että se esityksen
mukaan on elinkeinoelämällemme myönteinen, koska selkeät huoltovarmuusjärjestelyt
mahdollistavat tehokkaamman teollisuuden toiminnan ja Pohjoismaiden yritysten toimin-
nan. Tällainen pohjoismainen yhteistyö on tärkeää ja arvokasta. Hallituksen esitys nojau-
tuu valtioneuvoston turvallisuus- ja puolustuspoliittiseen selontekoon vuodelta 2012, jon-
ka mukaan pohjoismaista ulko-, turvallisuus- ja puolustuspoliittista yhteistyötä tiiviste-
tään.

Arvoisa puhemies! Näin itsenäisyyspäiväviikolla on ilo lausua muutama sana myös ul-
ko- ja turvallisuuspolitiikkamme ja maamme puolustuksen perustasta. Maamme itsenäi-
syyden turvaamisessa on ollut ja tulee aina olemaan syvimmiltään kyse asenteesta, arvois-
ta ja tahdosta. On tärkeää, että vaalimme maanpuolustustahtoa ja opetamme ja kasvatam-
me lapsiamme, nuoriamme — joita myös tuolla lehterillä tänään on — arvostamaan maan-
puolustusta ja toimimaan rakentavasti isänmaamme itsenäisyyden puolesta. Pienenä kan-
sana emme selviydy muutoin kuin siten, että yksituumaisesti ja yhdessä haluamme pitää
kiinni uskottavasta maanpuolustuksesta ja pyrimme hoitamaan asioita sillä tavalla, että
kunnioitamme ja arvostamme jokaista ihmistä, myös sellaista ihmistä, joka ajattelee eri ta-
valla. Tähän kuuluu rakentava, pitkäjänteinen ja tosiasioihin perustuva yhteistyö ulkoval-
tojen kanssa.

Arvoisa puhemies! Uskottava maanpuolustuksemme perustuu yleiseen asevelvollisuu-
teen ja hyvin koulutettuun reserviin. Siksi on erityisen arvokasta ja hienoa, että maassam-
me on pitkäjänteisesti haluttu huolehtia myös reservin kouluttamisesta ja kertausharjoituk-
sista.

14.16 Heikki Autto kok: Arvoisa herra puhemies! Uskottava maanpuolustus on varmin
tae siitä, että saamme elää hyviä rauhan vuosia myös tulevaisuudessa. Huoltovarmuus on
3



Pöytäkirjan asiakohta PTK 74/2019 vp
aivan keskeinen osa puolustuskykyä ja sen varmistamista, että kriisin sattuessa pystymme
kaikki kansakuntaa kohtaavat vaarat estämään. On erittäin tärkeää, että ampumatarvike-
huolto on voitu varmistaa tällä hyvällä yhteispohjoismaisella toiminnalla ja myös sillä, että
Suomessa ruudintuotanto on turvattu niin, että niin jalkaväen kuin tykistönkin aseisiin saa-
daan riittävästi ampumatarvikkeita, mikäli tarve joskus vaatii. Ja kun tämä on hyvin var-
mistettu, niin sitä tarvetta silloin todennäköisemmin ei tule. 

Tässä edellä edustajat Heinonen ja Aittakumpu puhuivat hyvin ja sillä tavoin laajasti,
että en käy kertaamaan näitä tärkeitä näkökulmia, joita he nostivat esiin. Kun toimitusmi-
nisteristön puolustusministeri on täällä paikalla vastaamassa kysymyksiin, haluaisin tie-
dustella sitä, että kun tosiaan tässä sopimuksessa myöskin toisen Pohjoismaan hallussa ole-
vaan puolustusvälinetuotantoon toinen sopijakumppani saa ikään kuin tällaisen etuosto-oi-
keuden, etuotto-oikeuden, tilanteessa, jossa maa on joutunut kriisiin, niin koskeeko tämä
sopimus samalla tavalla myös sellaisia esimerkiksi vaikkapa hävittäjissä käytettäviä ilmas-
ta ilmaan -torjuntaohjuksia, joita Pohjoismaat eivät itse tuottaisi mutta joita Pohjoismailla
voi olla varastossa ja jotka voisivat olla käytettävissä sitten toisen Pohjoismaan hävittäjis-
sä myöskin kriisin eskaloituessa? Elikkä tästä, arvoisa puhemies, kuulisin mielelläni puo-
lustusministeriltä vielä tarkemmin. 

14.18 Atte Harjanne vihr: Arvoisa puhemies! Kiitos ministerille esittelystä ja kollegoil-
le hyvistä puheenvuoroista tässä edellä. Pitkäjänteinen turvallisuus- ja puolustuspolitiikka
on tosiaan Suomen etu, ja kun katsotaan, miten maailma on tässä viime aikoina kehittynyt,
voidaan todeta, että se, että meillä on tehty tällaista pitkäjänteistä turvallisuus- ja puolus-
tuspolitiikkaa, on tuottanut sen, että me olemme ehkä paremmassa asemassa kuin jotkut
muut maat. Sitä on siksi syytä jatkaa ja tehdä sellaista politiikkaa, joka nauttii myös laajaa
hyväksyttävyyttä tässä maassa. 

Mitä tähän esitykseen tulee, niin se parantaa huoltovarmuuden lähtökohtia tämän päi-
vän verkottuneessa maailmassa ja ylläpitää ja kehittää tiivistä yhteistyötä meille tosi tär-
keiden ja luontevien yhteistyökumppanien kanssa. Hyvä näin ja hyvä, että tällaista ediste-
tään. 

14.19 Johannes Yrttiaho vas: Arvoisa puhemies! Hallituksen esityksessä ehdotetaan,
että eduskunta hyväksyisi Tanskan, Suomen, Norjan ja Ruotsin hallitusten väliseen, puo-
lustusmateriaalialaa koskevaan yhteistyösopimukseen tehdyn liitesopimuksen Suomen,
Norjan ja Ruotsin hallitusten välisestä huoltovarmuudesta. Valtiosopimustasoinen poh-
joismainen huoltovarmuusliite allekirjoitettiin puolustusministerikokouksessa Visbyssä
huhtikuussa 2019. Liitteessä sovitaan huoltovarmuuden järjestelyistä sekä siitä, miten ja
millä edellytyksillä osapuolet voivat pyytää ja saada huoltovarmuudellista tukea toisiltaan.
Sopimus on osa pohjoismaisen puolustusyhteistyön edistämistä. Nyt tämä sopimus on siis
asianmukaisesti tulossa eduskunnan käsittelyyn.

Arvoisa puhemies! Näin ei ole menetelty aiemmissa ja monin verroin suuremmissa puo-
lustusyhteistyötä koskevissa sopimuksissa. Näin itsenäisyyspäivän alla on syytä nostaa
esille niin sanottu Nato-isäntämaasopimus, joka solmittiin syksyllä 2014 Walesin Nato-
huippukokouksen yhteydessä. Sen allekirjoitti silloin Puolustusvoimien komentaja Jarmo
Lindberg, mutta sopimusta ei koskaan tuotu eduskunnan hyväksyttäväksi. [Markus Mus-
tajärven välihuuto] Virallinen tulkinta on kai ollut, että kyse ei olisi valtiosopimuksesta
vaan yhteisymmärryspöytäkirjasta. Kuitenkin Ruotsissa tämä sama sopimus vietiin valtio-
4



Pöytäkirjan asiakohta PTK 74/2019 vp
päivien käsittelyyn ja hyväksyttäväksi. Ruotsi oli lisäksi liittänyt siihen varaumia. Valtio-
päivillä vasemmistopuolue ja ruotsidemokraatit vastustivat sopimusta. Suomessa eduskun-
ta ei siis ole päässyt asiaa käsittelemään.

Tosiasiassa isäntämaasopimuksessa on kyse valtiosopimuksesta. Sen paljastaa sopi-
muksen sisältö, joka on nyt tätä käsittelyssä olevaa pohjoismaista valtiosopimusta huomat-
tavasti raskaammin Suomea puolustusasioissa sitova ja maan kansainväliseen asemaan
vaikuttava. Sanoisin, että isäntämaasopimus voi jopa käytännössä rajata Suomen itsenäi-
syyttä ja suvereenisuutta. Ulko- ja turvallisuuspoliittisesti se on joka tapauksessa Suomen
etujen vastainen. Sopimuksen mukaan Naton sotilaalliseen toimintaan isäntämaassa voi
kuulua sotilaallinen toiminta, ”taistelun tai sotilaallisen toimen tavoitteiden saavuttamisek-
si tarvittavan torjuntatoimen toteuttaminen, myös hyökkäys, siirtyminen, huolto ja taiste-
luharjoitukset”. Nato tai sen jäsenmaa, joka mitä ilmeisimmin on tässä tapauksessa Yhdys-
vallat... [Puhemies koputtaa]

Toinen varapuhemies Juho Eerola: Edustaja Yrttiaho, pysytäänkö päivän aiheessa?

Kyllä, hyvin kiinteästi, arvoisa puhemies! — ...voi isäntämaasopimuksen nojalla myös
saada Suomesta sotilastukikohtia näille edellä mainituille sotilaallisille toimille. [Timo
Heinonen: Miten liittyy tähän?] Nämä tukikohdat Suomi rakentaa, rahoittaa ja varaa vie-
raan vallan käyttöön.

Arvoisa puhemies! Jos nyt käsittelyssä oleva pohjoismainen huoltovarmuussopimus
tuodaan valtiosopimuksena eduskunnan käsittelyyn, miksi isäntämaasopimusta ei ole tuo-
tu? Päätösvalta isäntämaasopimuksen suhteen jätettiin puolustushallinnolle, armeijalle,
kenraaleille. Samaan tapaan on toimittu Hornetit korvaavassa HX-hankkeessa. Pyysin näh-
täväkseni talouspoliittisen ministerivaliokunnan 1.10.-pöytäkirjan, jossa oli puollettu HX-
hankkeen tosiasiallista hinnankorotusta 10 miljardiin euroon hallitusohjelman ja puolus-
tuspoliittisen selonteon vastaisesti — tästähän puolustusministeri Kaikkonen on tehnyt
eduskunnalle suullista selkoa. En näitä asiakirjoja saanut, vaan ne salattiin puolustushallin-
non päätöksellä.

Arvoisa puhemies! Vasemmistoliitto on marraskuussa puoluekokouksessaan hyväksy-
nyt tavoiteohjelmaansa tavoitteen, jonka mukaan Suomen tulisi irrottautua isäntämaasopi-
muksesta. Kyseisen sopimuksen irtisanomisaika on 6 kuukautta. [Puhemies koputtaa]

Toinen varapuhemies Juho Eerola: Nyt, edustaja Yrttiaho, tähän huoltovarmuuteen.

Arvoisa puhemies! Viedäänkö Suomea nyt oikealle vai vasemmalle?

Toinen varapuhemies Juho Eerola: Nyt viedään huoltovarmuuteen keskustelua.

Jos viedään vasemmalle, tulee puolustusasioissa menettelytapojen ja myös linjan muut-
tua. Isäntämaasopimus ja HX-hanke tulee saattaa eduskunnan avoimeen käsittelyyn. —
Kiitos.

14.24 Juha Mäenpää ps: Arvoisa puhemies! Tässä on tullut hyviä puheenvuoroja, ja on
helppo yhtyä edustaja Heinosen puheenvuoroon. 
5



Pöytäkirjan asiakohta PTK 74/2019 vp
Myöhemmin joku mainitsi tuosta vientilupapolitiikasta. On erittäin tärkeää, että se on
yhtenäinen. Sen pitäisi olla yhtenäinen laajemmallakin alueella, ettei käy niin, että me
jäämme tai meidän teollisuutemme jää ilman.

Nyt kun toimitusministeri Kaikkonen nosti esiin huoltovarmuuden, niin jos sallitte, esi-
tän hänelle pienen kysymyksen liittyen huoltovarmuuteen: 

Elikkä puolustusteollisuus, jossa valmistetaan luoteja, on tällä hetkellä myöskin taval-
lansa pikkasen uhan alla. Unionin alueella toimivista patruunatehtaista valtaosa on yksityi-
siä tehtaita, joissa valmistetaan sekä siviili- että viranomaistuotteita samoilla tuotantolin-
joilla. Siviilituotannon osuus tuotannosta on noin 70—90 prosenttia, minkä johdosta teh-
taat eivät olisi enää kaupallisesti kannattavia lyijyammuskiellon jälkeen. Siviilituotannon
tyrehtyminen puolestaan sulkisi nopeasti merkittävän osan tuotantolinjoista, minkä myötä
niitä ei enää kriisitilanteessa kyettäisi ottamaan viranomaistuotantoon. Myöskään ammat-
titaitoista työvoimaa ei olisi enää käytettävissä. 

Suomen puolustus perustuu osaavaan, harjaantuneeseen reserviin. Oletteko te ottamas-
sa huomioon myöskin tämän lyijykiellon mahdolliset vaikutukset tässä yhteistyössä mui-
den Pohjoismaiden kanssa ja turvaatteko reserviläisten ampumaharrastuksen jatkumisen?

14.26 Ben Zyskowicz kok: Arvoisa herra puhemies! Arvoisa toimitusministeri Kaikko-
nen! Edustaja Yrttiaho liitti tähän yhteyteen keskustelun Natosta ja Naton kanssa tehdystä
isäntämaasopimuksesta. Pitää sanoa, että ymmärrän, että silloin vanhaan aikaan, kun itä-
naapurimme oli Neuvostoliitto, jossa oli kommunistinen systeemi kaikkine ihanuuksineen
— piikkilankaparatiisi, toisin ajattelevien vainoaminen, ihmisoikeuksien polkeminen —
Suomen äärivasemmisto, joka jakoi saman ideologian, oli tuimasti Natoa vastaan — Na-
toa, joka oli läntisten demokraattisten maiden puolustusjärjestö [Jussi Saramon välihuuto
— Puhemies koputtaa] ja joka jo olemassaolollaankin turvasi myös Suomen turvallisuutta
— mutta tänä päivänä, kun Venäjällä on vallassa äärioikeisto, jonka ideologiassa ei ole mi-
tään, mikä voisi olla sukua kommunisteille tai heidän perillispuolueelleen, [Jussi Saramon
välihuuto — Puhemies koputtaa] pitää ihmetellä, mistä se kenkä vielä puristaa, kun tämän-
kin päivän Suomen äärivasemmisto on jatkuvasti Natoa arvostelemassa. Naton tilanne ei
ole hyvä, kuten me kaikki tiedämme, mutta on se nyt kuitenkin hyvä, että tällainen läntis-
ten demokraattisten maiden puolustusjärjestö on olemassa.

Toinen varapuhemies Juho Eerola: Nyt, arvoisat edustajat, aiheena ei ole Nato, isäntä-
maasopimus tai Neuvostoliitto vaan huoltovarmuus ja puolustusmateriaalia koskevat asiat,
ja siitä antaa esimerkin edustaja Kanerva.

14.27 Ilkka Kanerva kok: Arvoisa puhemies! Ajattelin kyllä vähän puhua myös omista
ajatuksistani todetakseni sen, että huomasin hetki takaperin vasemmistoliiton omassa puo-
luekokouksessaan linjanneen isäntämaasopimusta koskevan kantansa tavalla, jonka edus-
taja Yrttiaho täällä toi ilmi. Tämän on täytynyt olla varsin kiusallinen kysymys hallituksel-
le, jonka pääministerin tiedän olevan hyvin tarkka portinvartija ulkopoliittisen linjan suh-
teen, ja eräs hallituspuolue kuitenkin toimii hallituksen ulkopoliittista ohjelmalinjausta
vastaan ja esiintyy myöskin täällä tätä linjausta vastaan — pidän sitä kummallisena ja ou-
tona — perustellen sitä erityisesti vielä sillä tavoin, joka ei pidä yhtä totuuden kanssa siitä,
millä tavoin isäntämaasopimuksen käytännössä Suomessa on tarkoitus toimia, ja jossa an-
netaan myöskin erheellinen kuva siitä, miten eduskunta on tätä asiaa käsitellyt. Sekä puo-
6



Pöytäkirjan asiakohta PTK 74/2019 vp
lustusvaliokunta että ulkoasiainvaliokunta ovat nämä kysymykset käsitelleet omilta koh-
diltaan läpi [Markus Mustajärvi: Ei ole päätöksiä!] ja todenneet, että ei ole aihetta enem-
piin toimenpiteisiin kuin mitä asianomaisten valiokuntien kuulemisissa on tullut esille.
[Markus Mustajärvi pyytää vastauspuheenvuoroa]

Toinen varapuhemies Juho Eerola: Emme lähde nyt debattiin sen suuremmin. Vielä on
yksi puheenvuoro listalla, mutta sinne perään mahtuu, jos lyhyesti puhuu.

14.29 Kimmo Kiljunen sd: Arvoisa puhemies! Minäkin omia ajatuksiani tässä haluaisin
sanoa tähän samaan aiheeseen. Huoltovarmuudesta on varmasti kysymys, mutta viime kä-
dessä, jos Suomi pohdiskelee näitä kansainvälisiä yhteistyökuvioitaan, lähtökohtanahan
täytyy aina olla se, että Suomen oma turvallisuusintressi tässä määrittää sen. Se on se ainoa
kestävä lähestymistapa, pohdimme näitä yhteistyöasetelmia miten tahansa. 

Se on siinä se ongelma, että jos yhteistyö menee liian pitkälle sellaisten osioiden kanssa,
joista saattaa syntyä tulkintaa siitä, mikä se mahdollisesti jonkun kolmannen osapuolen nä-
kemys on, mitä tässä tehdään. Siinähän on meillä tietysti riskimme. Mutta niin kauan kuin
me puhumme kansainvälisestä yhteistyöstä, myöskin sotilaallisesta yhteistyöstä, sen täy-
tyy pohjautua ainoastaan siihen tilannearvioon, mikä on Suomen turvallisuuden kannalta
järkevintä ja parasta. Tämä on se lähtökohta kaikissa näissä sopimuksissa. [Ilkka Kanerva:
Juuri näin!]

Toinen varapuhemies Juho Eerola: Ja vielä edustaja Yrttiaho.

14.30 Johannes Yrttiaho vas: Arvoisa puhemies! Niin, tätä isäntämaasopimustahan ei
ole mainittu hallitusohjelmassa. [Timo Heinonen: Nythän se on auki!] Ja edustaja Kaner-
valle: Eduskuntahan ei ole tästä sopimuksesta tehnyt päätöstä. Se on toki varmasti esitelty
mainituissa valiokunnissa, mutta kyllä tämän suuruusluokan, tämän painoarvon sopimus
ilman muuta edellyttäisi eduskunnan päätöstä ja sopimuksen käsittelyä valtiosopimukse-
na, niin kuin tämä nyt puheena oleva, paljon paljon vähämerkityksisempi sopimus viedään
läpi.

Toinen varapuhemies Juho Eerola: Nyt ministeri Kaikkonen, 3 minuuttia. 

14.30 Puolustusministeri Antti Kaikkonen: Arvoisa puhemies! Edustaja Heinonen ky-
syi asevientilinjasta. No nyt jos etsitte jotakin suurta suunnanmuutosta, niin mielestäni sel-
laista ei ole, mutta varmaan joka hallituksella on omat painotuseronsa, ja selvää on, että
tämä hallitus on pitänyt ihmisoikeuksia arvossaan. [Timo Heinonen: Eikö edellinen?] —
Varmasti edellinenkin, mutta jos vertaa näitten hallitusten ohjelmia, niin ehkä tänään päät-
täneen Rinteen hallituksen ohjelma saattoi olla vielä väkevämmin esillä. Meillehän ei eh-
tinyt tulla kovin paljon käytännön esimerkkejä käsitellyistä asevientilupapäätöksistä, ja sii-
nä mielessä tämä vertailu jäi vähän lyhyeksi. Mutta ehkä nyt tuo Turkki-tapaus oli sellai-
nen: hallitus linjasi, että uusia asevientilupia ei myönnetä, sen jälkeen kun Turkki hyökkä-
si Syyriaan. Henkilökohtaisesti olen omalla päätökselläni hieman aiemmin evännyt pat-
ruunoitten viennin Turkkiin.
7



Pöytäkirjan asiakohta PTK 74/2019 vp
Edustaja Aittakumpu, korostitte huoltovarmuuden merkitystä ja pohjoismaista yhteis-
työtä. Tähän puheenvuoroon on helppo yhtyä. [Ilkka Kanerva: Oikein! — Timo Heinonen:
Oikein!]

Edustaja Autto kysyi etuosto-oikeudesta, että mitä kaikkea se koskee. Soveltamisalue on
kyllä laaja tässä sopimuksessa, eli periaatteessa siellä on monenkinlaisia huoltovarmuu-
teen liittyviä mahdollisuuksia. Käsitykseni on se, että jos tulee käytännön tilanne, mistä on
epäselvyyttä, osapuolet keskustelevat sitten tämän sopimuksen pohjalta siitä, mihin päädy-
tään jossain yksittäisessä kysymyksessä.

Täällä useammassa puheenvuorossa tuli tuki ylipäätään pohjoismaiselle yhteistyölle.
Nordefco-yhteistyöhän täytti juuri 10 vuotta. Sille on käsitykseni mukaan aika hyvä, laaja
tuki eri Pohjoismaissa, ja asteittain tuota yhteistyötä viedään eteenpäin sen mukaan, miten
poliittinen tuki löytyy ja mitä tarve vaatii.

Sitten oli kysymys vuoden 2014 isäntämaasopimuksesta, ja se näyttäisi virittävän kes-
kustelua enemmänkin. Kun en ole vastuussa siitä, mitä 2014 toimineen hallituksen minis-
terit ovat tänne tuoneet, en lähde siihen keskusteluun sen syvemmälle. Tästä asiasta olen
osaltani ollut vastuussa ja pari tuntia sitten lopettanut Rinteen hallitus myöskin. Se on tuo-
tu valtiosopimuksena eduskunnan käsittelyyn, ja se on nyt sitten eduskunnan käsissä, mitä
tälle asialle tehdään. Toivon... Tai ehkäpä en toivo mitään, kun olen toimitusministeri ny-
kyään. [Naurua] Päätätte, mitä parhaaksi näette.

Vielä lyijyammuskiellosta, mihin edustaja Mäenpää tässä viittasi aikaisemmin: Sen voi
todeta, että puolustushallinnon näkövinkkelistä lyijyhaulien käytölle olisi tarvetta erityi-
sesti ampumaharjoittelussa jatkossakin. Eli toivottavasti siihen löytyy järjellinen ratkaisu.
— Kiitoksia.

Toinen varapuhemies Juho Eerola: Listalle on tullut vielä yksi puheenvuoropyyntö. Me-
neekö alle 3 minuuttiin? [Timo Heinonen: Menee!] — Selvä.

14.33 Timo Heinonen kok: Arvoisa puhemies! Oikeastaan haluaisin sanoa tuohon minis-
teri Kaikkosen toteamukseen, että tämä — tai nyt jo mennyt — hallitus halusi painottaa ih-
misoikeuksia. Nyt oikeastaan tuli mieleen, että eikö sitten edellinen hallitus, siis keskustan
Juha Sipilän hallitus, painottanut ihmisoikeuksia. Tämä on nimenomaan se, mikä nyt häm-
mentää PIAn eli meidän puolustusteollisuuden toimijoita, kun nämä ihmisoikeudet on kui-
tenkin kirjattu yksiselitteisesti mukaan EU:n kantaan, jota Suomi on noudattanut jo Sipilän
hallituksen aikana ja jo sitä ennenkin. Nyt sitten kysymys on siitä, onko jokin linjanmuutos
tähän tapahtunut sillä, että tätä on painotettu ja on haettu esimerkiksi liikkumatilaa puuttua
yli esimerkiksi tämän EU:n virallisen kannan, jota aiemmin on noudatettu. Tämä oli se mi-
nun kysymykseni, mikä huoletutti.

Nyt kun enää Rinteen hallitusta ei ole ja on toimitusministeristö ja tulee uudet hallitus-
neuvottelut, niin toivottavasti silloin tämä asia nousee esille ja selkeytetään se, sillä nämä
puolustusteollisuuden yritykset saattavat tehdä kolmesta kuuteen vuotta neuvotteluja isois-
ta kaupoista, ja jos ei ole tiedossa niitä pelisääntöjä, joilla ne vientiluvat myönnetään, niin
silloin se on hyvin arpapeliä, uskalletaanko tämäntyyppisissä olla.

Ja varmasti, jos vasemmistoliitto vielä uusiin hallitusneuvotteluihin kutsutaan, se miet-
tii nyt sitten monta kertaa, lähteekö sellaiseen hallitukseen, joka ei isäntämaasopimuksen
purkua sinne ole kirjaamassa. [Markus Mustajärven välihuuto] Olen melkein varma, että
8



Pöytäkirjan asiakohta PTK 74/2019 vp
edustaja Yrttiaho ei ainakaan sellaista hallitusta ole tukemassa. Mutta jäämme mielenkiin-
nolla katsomaan, ovatko ne vain tyhjiä puheita.

Keskustelu päättyi.

Asia lähetettiin puolustusvaliokuntaan.
9


	8
	14.05
	14.08
	14.12
	14.16
	14.18
	14.19
	14.24
	14.26
	14.27
	14.29
	14.30
	14.30
	14.33


