















































DEM5279.tmp.xml


Pöytäkirjan asiakohta PTK 33/2018 vp
Pöytäkirjan asiakohta 

PTK 33/2018 vp

Täysistunto

Keskiviikko 11.4.2018 klo 14.10—16.07

7. Hallituksen esitys  eduskunnalle  laeiksi turvatoimista Maahanmuuttovirastossa ja yksi-
tyisistä turvallisuuspalveluista annetun lain 83 §:n muuttamisesta

Hallituksen esitys HE 32/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään hallintovaliokuntaan.

Keskustelu

14.15 Sisäministeri Kai Mykkänen (esittelypuheenvuoro):  Arvoisa puhemies! Kyse on
siis laista, joka ehdotetaan säädettäväksi turvatoimista Maahanmuuttovirastossa ja antaa
mahdollisuuden kohdistaa virastoon saapuviin ja siellä oleviin turvatarkastuksia ja tehdä
muita turvallisuustoimia hyvin samoilla valtuuksilla ja samalla mallilla kuin tällä hetkellä
on voimassa tuomioistuimissa, valtioneuvoston tiloissa ja myöskin eduskunnan tiloissa.
Lakiesityksen valtuuksilla turvatarkastuksen... [Hälinää — Puhemies koputtaa] 

Puhemies Paula Risikko:  Hetki! Pieni hetki, arvoisa ministeri. — Jos saan pyytää salia
rauhoittumaan. Kuunnellaan ministerin esittely. — Olkaa hyvä.

Kiitos, arvoisa puhemies! Todellakin tarkoitus on, että turvatarkastuksessa voitaisiin siis
tarkistaa Maahanmuuttoviraston tiloihin tulevien henkilöllisyys, tehdä heille turvatarkas-
tus, tarkastaa heillä olevat tavarat, tarkastaa lähetykset, ottaa haltuun kielletty valmiste ja
myös estää pääsy henkilöltä tarvittaessa. Tämän tarkastuksen voisi siis suorittaa poliisi-
mies, rajavartiomies tai tähän tehtävään koulutettu ja määrätty Maahanmuuttoviraston pal-
veluksessa oleva virkamies, tai Maahanmuuttoviraston päätöksen mukaisesti turvatarkas-
tuksen voisi myös suorittaa yksityisen turvallisuusalan toimija, joka on saanut koulutuk-
sen turvatarkastajan tehtävään ja on poliisin tehtävään hyväksymä.

Varmaan voi kysyä, onko tarvetta erillislaille, mutta todella kattavaa valtion keskushal-
linnon viranomaisten tarpeet huomioon ottavaa lainsäädäntöä turvatarkastuksista ei tällä
hetkellä ole olemassa. Sinänsä vastaanottokeskusten turvallisuus on pystytty tilanteen huo-
mioon ottaen suhteellisen hyvin takaamaan, mutta valitettavasti ilmiöt, joissa turvatarkas-
tuksista olisi niin hakijoiden kuin virkamiesten henkilökohtaisen fyysisen turvallisuuden
kannalta elintärkeää hyötyä, ovat olleet kasvussa, ja tämän takia valtioneuvosto todella kat-
soo välttämättömäksi velvollisuudekseen ehdottaa erillistä lainsäädäntöä turvatoimista
Maahanmuuttovirastossa siten kuin äsken selostin. Vartijan ja järjestyksenvalvojan toimi-
valtuudet muun lainsäädännön nojalla eivät myöskään sellaisenaan sovellu näihin turvatar-
kastusten tekemisiin Maahanmuuttovirastossa, joten uusi laki tältä osin tarvitaan. Mallina
 Tarkistettu
4.1



Pöytäkirjan asiakohta PTK 33/2018 vp
tässä laissa todella on ollut vuoden 2015 alusta voimaan tullut laki turvatoimista valtioneu-
vostossa.

14.18 Tytti Tuppurainen sd: Arvoisa rouva puhemies! Eduskunta on nyt siis saanut kä-
siteltäväkseen hallituksen esityksen, jossa säädetään turvatoimista Maahanmuuttovirastos-
sa. Kyseisellä lailla on tarkoitus varmistaa turvallinen työympäristö Maahanmuuttoviras-
ton työntekijöille ja ehkäistä uhkatilanteita, ja tämä ilman muuta on hyvä ja tarkoituksen-
mukainen ja tuettava tavoite. Voi kuitenkin kysyä, miten me olemme antaneet tilanteen
mennä siihen pisteeseen, että Maahanmuuttoviraston tarvitsee turvautua turvatarkastuk-
seen, jotta sen työntekijöiden työrauha voidaan turvata.

Se, että Maahanmuuttovirasto tarvitsee nyt uusia keinoja työturvallisuuden takaami-
seen, ei saa toimia taas yhtenä uutena esimerkkinä siitä, että turvapaikanhakijat ovat lähtö-
kohtaisesti Suomelle turvallisuusuhka, sillä ei näin ole. Turvapaikanhakijat ovat ihmisiä,
joilla on kansainvälisen oikeuden mukaan oikeus saada Suomesta kansainvälistä suojelua,
kun kriteerit täyttyvät. Tämä inhimillinen seikka on syytä nyt muistaa, kun Maahanmuut-
tovirastoa ollaan varustamassa turvatarkastusoikeudella. Oleellista on kiinnittää huomiota
siihen, että turvapaikanhakijoiden hakemukset tulevat huolellisesti ja oikeudenmukaisesti
käsitellyksi. Se luo turvallisuutta.

Sinänsä on, puhemies, valitettavaa, että monet julkisen sektorin työntekijät joutuvat ko-
kemaan uhkatilanteita työssään, valitettavan usein esimerkiksi sosiaali- ja terveydenhuol-
lon ammattilaiset. Näin ollen kysymys on laajempikin: kuinka turvataan kaikille työnteki-
jöille työrauha ja oikeus fyysiseen koskemattomuuteen, oikeus olla ilman häirintää? Oi-
keusvaltiossa virkamiesten on voitava tehdä työnsä ilman minkäänlaista painostusta. Siten
molemminpuolisen turvallisuudentunteen vahvistamiseksi on tärkeää, että on olemassa pe-
rusteltu luottamus oikeusvaltion toimintaan, että itse kunkin asia, olipa se turvapaikanha-
kijan asia tai suomalaisen asia, tulee asianmukaisesti käsitellyksi.

Puhemies Paula Risikko:  Otetaan muutama vastauspuheenvuoro, edustaja Zyskowicz ja
edustaja Hongisto.

14.20 Ben Zyskowicz kok (vastauspuheenvuoro):  Arvoisa rouva puhemies! Edustaja
Tuppurainen oli ymmärtääkseni huolissaan siitä, että kun säädetään tällainen laki, joka
mahdollistaa turvatarkastuksen Maahanmuuttovirastossa, tässä olisi takana sellainen aja-
tus, että turvapaikanhakijat ovat lähtökohtaisesti turvallisuusuhka. Se ei tietystikään ole
tässä takana, mutta valitettavasti, edustaja Tuppurainen, elävä elämä on sellaista, että Maa-
hanmuuttovirastoon on tultu esimerkiksi puukon kanssa ja tämän puukon kanssa on toimit-
tu kesken turvapaikkapuhuttelun. Tällaisia valitettavia kokemuksia on, ja on meidän vas-
tuumme lainsäätäjinä huolehtia siitä, että tällaiset tapaukset eivät voisi toistua. 

Mieluumminkin kysyn ministeri Mykkäseltä: Onko todella niin, että meidän pitää jokai-
sen valtion viraston osalta erikseen päättää, että siellä voidaan tehdä turvallisuustarkastuk-
sia? Eikö jokin yleislaki olisi paikallaan?

14.21 Reijo Hongisto sin (vastauspuheenvuoro):  Arvoisa puhemies! Edustaja Tuppurai-
sen sinänsä hyvään puheenvuoroon haluaisin lisätä sen, että kun Tuppurainen käsitykseni
mukaan kantoi huolta siitä, että tämä turvallisuustarkastus kohdistuisi pääsääntöisesti näi-
hin turvapaikanhakijoihin, niin minä näen asian hieman laajemmin, että silloin kun jossa-
2



Pöytäkirjan asiakohta PTK 33/2018 vp
kin virastossa tehdään turvallisuustarkastus, se tehdään kaikille sinne virastoon tuleville.
Ymmärrykseni mukaan Maahanmuuttovirastoon voi ainakin tulla, vaikka ei nyt asioida,
myöskin muita kuin turvapaikanhakijoita, ja näin ollen on hieman väärin sanoa, että tämä
turvallisuustarkastus tai turvatarkastus kohdennettaisiin vain joitakin henkilöitä vastaan.
Pidän kyllä erittäin tärkeänä sen nimenomaan, että se on kaikille ja nimenomaan suojataan
silloin siellä virastossa asioivia henkilöitä mutta myöskin viraston työntekijöitä. Se on
kaikkien turvallisuuden kannalta tärkeää, että tarkastus tehdään.

Puhemies Paula Risikko:  Täällä oli vielä yksi vastauspuheenvuoropyyntö, edustaja Hos-
konen, ja sitten vastauspuheenvuoro vielä edustaja Tuppurainen, koska hänen nimensä
mainittiin.

14.22 Hannu Hoskonen kesk (vastauspuheenvuoro):  Arvoisa rouva puhemies! Todella-
kin tällainen lainsäädäntö, jolla turvataan ihmisen turvallinen työympäristö, on mielestäni
hyvä ja perusteltu. Kuten edustaja Zyskowicz omassa puheenvuorossaan kuvasi tilannetta,
kyllä tällaisia tapahtumia varten pitää olla toimivat käytännöt, ja nimenomaan kun ollaan
virantoimituksessa, kaiken julkisen toiminnanhan tulee perustua lakiin. Ei siellä voida ru-
veta tekemään viranomaistoiminnassa mitään muuta kuin sitä, mihin laki heidät erikseen
velvoittaa tai antaa oikeuden. Sen takia nämä lainsäädännöt pitää laittaa ajan tasalle. 

Voin sanoa, että kun esimerkiksi muutamia vuosia sitten lievän käsivamman takia jou-
duin turvautumaan lääkärin apuun Joensuussa sairaalassa, totesin silloin yöllä odottaessa-
ni lääkärille pääsyä, että kyllä siellä kesäiltana se meno oli sellaista, että siellä olisi ollut
tarvetta isommallekin määrälle turvamiehiä, kun siellä oli todella hurjaa touhua se kesäöi-
nen meno sairaalan vastaanotolla. Kyllä ymmärrän näiden ihmisten turvattomuuden tun-
teen, ja siihen pitää olla vastine niin, että lainsäädäntö on ajan tasalla.

14.23 Tytti Tuppurainen sd (vastauspuheenvuoro): Arvoisa puhemies! Laki on varmas-
ti perusteltu ja kannatettava ja tarpeellinen. On selvää, että Maahanmuuttoviraston työnte-
kijöiden, kuten muittenkin työntekijöiden, jokaisen oikeus on tehdä työtä ilman pelkoa
fyysisestä uhasta tai häirinnästä tai mistään sellaisesta, joka estää virkamiehen asiallisen
toiminnan. Valitettavasti tätä uhkailua tapahtuu, edustaja Zyskowicz, tänä päivänä esimer-
kiksi sosiaalitoimistoissa. Monia tapauksia on tullut myös julkisuuteen, joissa on todella
väkivaltatilanteita jouduttu käsittelemään, niin että kysymys ei ole nyt aivan uniikki Maa-
hanmuuttoviraston kohdalla.

Mutta halusin puheenvuorollani osoittaa, että se, että Maahanmuuttovirastolle mahdol-
listetaan turvatarkastukset erillislailla, ei saa olla omiaan ikään kuin käytettäväksi keppi-
hevoseksi siinä keskustelussa, jossa kiistatta jotkut haluavat leimata turvapaikanhakijat
turvallisuusuhaksi. Tätäkin asiaa on voitava käsitellä asiallisesti sellaisena kuin se on.

Puhemies Paula Risikko:  Vielä kaksi vastauspuheenvuoroa: edustaja Kiuru Pauli, edus-
taja Räsänen Päivi.

14.24 Pauli Kiuru kok (vastauspuheenvuoro): Arvoisa rouva puhemies! Silloin, kun hen-
kilöt tekevät töitä työpaikallaan, lähtökohdan pitää olla se, että työtä saa tehdä turvallises-
sa ympäristössä. Tämä koskee opettajia kouluissa, se koskee ensihoitajia, pelastuslaitok-
3



Pöytäkirjan asiakohta PTK 33/2018 vp
sen työntekijöitä, kaikkia ihmisiä — se on lähtökohta. Kaikki sellaiset toimet, joilla tätä
turvallisuutta pyritään parantamaan, ovat tervetulleita.

Ehkä tässä taustalla on ollut välillä jopa vääränlainen asennoituminen suvaitsevaisuu-
teen. Meidän pitää olla suvaitsevaisia, mutta meidän ei pidä suvaita missään tilanteessa sel-
laista käytöstä, joka asettaa ihmiset painostuksen alle, jossa väkivallan uhkaa käytetään ja
näin pois päin.

Eilen päätoimittajat ottivat yhteisessä kannanotossaan kantaa vainoamiseen, jota toimi-
tukset ja toimittajat kohtaavat työssään — ja moni muu julkisuuden henkilö. Kannattaa pe-
rehtyä siihen, mitä hallintovaliokunta pari vuotta sitten sisäisen turvallisuuden strategian
käsittelyn yhteydessä kuuli, ja miettiä, vieläkö voitaisiin joitain asioita tehdä siihen suun-
taan, mitä niissä lausunnoissa [Puhemies koputtaa] ja käsittelyssä todettiin.

Puhemies Paula Risikko: Täällä näyttää olevan kiinnostusta debattipuheenvuoroihin, eli
jatketaan jonkin aikaa.

14.26 Päivi Räsänen kd (vastauspuheenvuoro):  Arvoisa rouva puhemies! On totta, että
Maahanmuuttovirastossa asioivat henkilöt yleensä käyttäytyvät rauhallisesti ja asiallisesti,
eli ei tietenkään pidä yleistää. Mutta mielestäni ei myöskään pidä vähätellä sitä huolta, jon-
ka Maahanmuuttoviraston oma henkilökunta on ilmaissut. He esittivät vetoomuksen syk-
syllä 2017 oman työturvallisuutensa parantamiseksi, ja ajattelen, että tämä lakiesitys on
vastaus tähän huoleen. He kertovat, että he ihan päivittäin kohtaavat hakijoita, joilla on
mielenterveysongelmia, jotka ovat lähtöisin konfliktialueilta, ja myös uhkaavia tilanteita ja
häiriökäyttäytymistä. Sen takia en itse näe tässä yhteydessä sitä huolta, jonka edustaja Tup-
purainen esitti, että tätä käytettäisiin nyt jollakin tavalla turvapaikanhakijoita vastaan. Täy-
tyy muistaa [Puhemies koputtaa] myös se, että turvapaikanhakijat saattavat aiheuttaa uh-
katilanteita myös toisilleen. [Ben Zyskowicz: Ja itselleen!]

14.27 Leena Meri ps (vastauspuheenvuoro):  Arvoisa puhemies! Meillä on tosiaan pit-
kään ollut muun muassa tuomioistuimissa turvatarkastukset, ja siellähän asioi monenlaista
ihmistä. Siellä on avioeroasioita, lasten huoltoasioita, rikosasioita. Ei heitäkään lähtökoh-
taisesti ole leimattu miksikään, mutta siellä halutaan varmistaa turvallisuus.

Kun Hyvinkään virastotalo uudistettiin — tästä on joitakin vuosia aikaa — niin tuomio-
istuimen tiloissa ei ollut turvatarkastusta, ja siellä tapahtui puukotus. Eräs ystäväni oli siel-
lä käräjätuomarina, ja siinä sitten mietittiin, kun siellä oli avoimia ovia, että mitä jos olisi
sieltä takaa tullut. Se on tosi huoli, koska ihmiset voivat olla tyytymättömiä päätöksiin.

En oikein ymmärtänyt sitä, että jos tehdään hyviä päätöksiä, se luo turvallisuutta — ai-
van kuin se sisältäisi viitteen, että siellä ei nyt tehdä hyviä päätöksiä. Tai vaikka tehtäisiin
huonoja, niin niistä pitää valittaa muutoksenhakukeinoin eikä mennä puukon kanssa heilu-
maan. Että nyt en oikein ymmärtänyt tätä.

14.28 Maria Tolppanen sd (vastauspuheenvuoro): Arvoisa puhemies! Nyt, kun ministe-
ri on paikalla, tosiaankin haluaisin kysyä siitä, voisiko tämä esitys olla tien aukaisu sille,
että näitä turvatarkastuksia olisi enemmän eri virastoissa. Ikävää kysyä tällaista asiaa täl-
laisessa salissa, mutta maailma on muuttunut. Meillä on varmasti vielä kipeinä muistoina
muun muassa Jokela ja muut koulujutut, mitä on ollut.
4



Pöytäkirjan asiakohta PTK 33/2018 vp
Näissä turvatarkastuksissa meillä pitää riittää rahaa virastoihin sillä tavalla, että ihmiset,
jotka työskentelevät siellä, tietävät, että he voivat olla turvassa työpaikallaan, ja että aina-
kin kaikkein raskaimmat ja pahimmat aseet, mitä mahdollisesti on mukana, saadaan turva-
tarkastuksessa ottaa pois. Tämä on asia, johon meidän pitää uskaltaa katsoa, ja tämä on
asia, josta meidän pitää uskaltaa keskustella, niin ikävä kuin se asia käytännössä onkin.

14.29 Olli-Poika Parviainen vihr (vastauspuheenvuoro):  Arvoisa rouva puhemies!
Tämä esitys tosiaan pohjaa Maahanmuuttoviraston henkilökunnan omiin toiveisiin, jotka
ministerille ja hallintovaliokunnalle ja kansanedustajille laajemminkin toimitettiin, ja on
hyvä, että on ryhdytty nopeasti toimenpiteisiin asian korjaamiseksi. Me varmasti kaikki
tässä salissa tiedämme riippumatta poliittisista mielipiteistämme, että maahanmuutto- ja
turvapaikkapoliittisten kysymysten ympärillä kuohuu, ja Migri on tietenkin näiden kysy-
mysten keskiössäkin monin tavoin. Riippumatta siitä, minkälaisia poliittisia päätöksiä teh-
dään, on päivänselvää, että Maahanmuuttoviraston henkilökunnan mahdollisuudet ja edel-
lytykset työskennellä ja hoitaa työnsä asetusten mukaisesti on taattava. Samaan aikaan kui-
tenkin on hyvä muistaa, että alarmismiin ei varsinaisesti ole syytä. Suurin osa asiakkaista
tuollakin käyttäytyy varsin asiallisesti, kuten tässä muun muassa edustaja Räsänen ja
kumppanit totesivat. Siitä huolimatta on tärkeää, että saamme tämän asian korjattua, ja
Maahanmuuttovirastosta pääsemme varmasti tänään keskustelemaan vielä laajemminkin.

14.30 Riitta Myller sd (vastauspuheenvuoro):  Arvoisa puhemies! Juuri näin kuin täällä
on puhuttu, että kaikkien työntekijöitten turvallisuus ja myöskin niitten henkilöitten turval-
lisuus, jotka eri palveluja tarvitsevat, on turvattava, mutta on tietysti myös mietittävä, mis-
tä se turvallisuus koostuu. On kyllä todella hälyttävää, jos meidän ainoa vastauksemme on
se, että näitä turvajärjestelmiä kehitetään, mutta silloin kun se on välttämätöntä, niin var-
masti näin on. Mutta ymmärrän varsin hyvin edustaja Tuppuraisen puheenvuoron, minusta
se oli hyvin tasapainoinen, kun siinä otettiin eri näkökohtia tähän keskusteluun huomioon.
Itsekin olen sitä mieltä, että meidän pitää välttää sitä, että osoitetaan sormella joitakin ta-
hoja. Meillä on valitettavasti näitä turvallisuusongelmia hyvin monessa paikassa.

14.31 Veera Ruoho kok (vastauspuheenvuoro): Arvoisa puhemies! Se on todellakin tul-
lut oikein hyvin, ja ilahduin siitä, kuinka eri puolueista on todettu se, miten tällaista yleis-
lakia, niin kuin edustaja Zyskowicz sanoi, tarvittaisiin käytännössä tänä päivänä useassa
eri paikassa. Itse olen työskennellyt ulkomaalaispoliisissa vuosia, ensin turvapaikkatutkin-
nassa ja sitten tein maastakarkotusesityksiä Maahanmuuttovirastolle, ja olimme paljon
Maahanmuuttoviraston kanssa yhteistyössä tietenkin. Tässä lyhyen vastauspuheenvuoron
aikana korostan nyt vielä sitä, että pitäisi laittaa pohdintaan se, että jokaisella viranomai-
sella olisi työrauha ja työturvallisuus olemassa — ettei kävisi niin kuin kollegalleni polii-
sissa, että häntä kirveellä lyötiin päähän, ja hyvä, ettei menettänyt henkeänsä.

14.32 Jari Myllykoski vas (vastauspuheenvuoro):  Arvoisa rouva puhemies! Keskustelu
on hyvinkin turvallisuuteen vetoavaa, ja kysynkin ministeriltä: nyt kun tällainen lakiesitys
eduskuntaan on tuotu, voitaisiinko nyt tästä katsoa, että valtion virkatehtävissä olevien ja
eri viranhaltijatoimistojen turvallisuudesta suoritettaisiin tällainen yleinen turvallisuuskar-
toitus, jota sitten voitaisiin mahdollisesti jalostaa niin, että missä ne riskit ovat todellisia,
niissä voidaan sitten kääntyä sellaisen toiminnan piiriin, jossa näitä turvatarkastuksia teh-
5



Pöytäkirjan asiakohta PTK 33/2018 vp
dään? En nyt vähättele yhtään ja pidän kunnioitettavana sitä, että nimenomaan tämä on läh-
tenyt henkilöstön omasta toiveesta, mutta kun tiedän, että näitä toiveita on huomattavasti
enemmän muuallakin, niin ehkä olisi nyt tämmöinen valtakunnallinen viranhaltijaturvalli-
suusarviointi suoritettava riskiperusteisesti ja sen jälkeen tehtävä lainsäädäntöä, jos se on
tarpeellista.

Puhemies Paula Risikko: Vielä yksi vastauspuheenvuoro, ja sitten puhujalistalle. Jos ha-
luaa ministeri tässä välissä, niin voi vastata, kun tiedän, että teillä on seuraava meno jo tu-
lossa. — Edustaja Räsänen Joona, viimeinen vastauspuheenvuoro tässä vaiheessa.

14.33 Joona Räsänen sd (vastauspuheenvuoro): Arvoisa puhemies! Tämä on tarpeellista
lainsäädäntöä, ja tämähän vastaa juuri siihen huoleen, joka akuutisti on Maahanmuuttovi-
raston henkilöstöltä tullut. On hyvä, että tämä asia laitetaan kuntoon.

Kun tätä keskustelua kuunteli, niin eihän tässä juurikaan mitään erimielisyyttä tämän sa-
lin osalta ollut. Ihan yhtä mieltä oltiin siitä, että kaikilla työntekijöillä missä tahansa minis-
teriössä on oltava oikeus turvalliseen työympäristöön, se on ihan selviö. Ja sen pitäisi laa-
jemminkin olla ihan koko työelämässä aivan selvää, että kun työtä teet, niin voit luottaa sii-
hen, että teet sitä turvallisessa ympäristössä.

Toinen huomio liittyy sitten siihen, että vaikka me vastaamme esimerkiksi tässä tapauk-
sessa tällaiseen akuuttiin huoleen, joka Maahanmuuttoviraston henkilöstöllä on tullut, niin
sitä ei kuitenkaan pitäisi käyttää laajemmalti keinona, esimerkiksi tässä tapauksessa, lei-
mata tiettyjä ihmisryhmiä, mihin esimerkiksi täällä edustaja Tuppurainen viittasi. Tästäkin
käsittääkseni ollaan ihan yhtä mieltä, joten tältä pohjalta varmaan ministerin on aika help-
po tätä työtä jatkaa, ja nyt sitten eduskunta tämän lainsäädännön toivon mukaan nopeasti
saa voimaan.

Puhemies Paula Risikko: Sitten ministeri Mykkänen, 3 minuuttia. Voi pitää paikaltakin,
jos haluaa.

14.34 Sisäministeri Kai Mykkänen: Arvoisa puhemies! Kiitos rakentavasta keskustelus-
ta. 

Todella tämä ikään kuin uhka-arvio tältä osin näyttää olevan eduskunnalla laajasti sa-
mansuuntainen: että totta kai niin henkilöstön kuin tässä tapauksessa myöskin turvapaikan-
hakijoiden fyysinen turvallisuus on pystyttävä takaamaan, ja jos se edellyttää turvatarkas-
tuksiin liittyviä toimivaltuuksia siten kuin hallituksen esityksessä esitetään, niin tuntuu,
että sille on laaja tuki täällä eduskunnassa, ja hyvä niin. Näin tätä turvallisuutta on hyvä ra-
kentaa vakaalle pohjalle.

Myöskin on varmasti niin, kuten ehkä tulkitsen täällä esimerkiksi edustaja Kiurun pu-
hetta, että uhkaava käytös ei ansaitse suvaitsevaisuutta. Eli jos on selkeästi tilanne, jossa
nähdään, että joku on tuomassa väkivaltaan tai muuten uhkaavaan käytökseen liittyviä esi-
neitä, niin turvatarkastuksia pitää pystyä tässä suunnassa tekemään, vaikka me olemmekin
tarkkaan Suomessa halunneet katsoa, että perusoikeuksiin liittyy myös ylimääräisen puut-
tumattomuuden periaate. Ja samalla myös on tietysti niin, kuten esimerkiksi edustaja Meri
täällä viittasi, että riippumatta siitä, mitä mieltä ollaan minkä tahansa viranomaisen päätök-
sistä, ne eivät koskaan voi perustella uhkaavaa käytöstä tai väkivaltaa, oli sitten kysymys
6



Pöytäkirjan asiakohta PTK 33/2018 vp
verovirastosta tai Kansaneläkelaitoksen toimipisteestä tai Maahanmuuttoviraston toimi-
pisteestä.

Myöskin olen samaa mieltä siitä, mihin edustaja Tuppurainen täällä kiinnitti huomiota,
että, totta kai, tämä ei ole tarkoitettu indikoimaan, että kyse olisi turvapaikanhakijoista, jot-
ka aiheuttaisivat erityisen turvallisuusuhan. Tässä on myös kysymys Maahanmuuttoviras-
ton toimipisteiden suojaamisesta ehkä maahanmuuttovihamielisiltä aktivisteilta, jotka ovat
myös, valitettavasti, syyllistyneet väkivaltaisiin tekoihin ja joilta on myöskin tullut uh-
kauksia uhata puhuttelutilanteita. Eli sinänsä kyse on molemmista suunnista. On myös tie-
tysti selvää, että kun meillä on tuhansia ihmisiä, jotka ovat pitkään olleet vastaanottokes-
kuksissa ja ovat tulleet väkivaltaisista oloista, niin silloin kynnys uhkaavaan käytökseen
myös voi olla madaltunut, ja sikäli sitäkään faktaa ei tietysti kannata muuksi yrittää puhua.

Täällä on noussut sitten esiin kysymys siitä, miksi säädämme turvatarkastuksia tai sen
laajempia valtuuksia nyt nimenomaan Maahanmuuttovirastolle. Niitä on aikaisemmin to-
siaan ollut käytössä tuomioistuimissa ja valtioneuvoston toiminnassa ja eräissä muissa
tarkkaan rajatuissa viranomaisissa. Meillähän on ollut se perinne, että aika tarkalla rimalla
katsotaan, milloin henkilön fyysiseen koskemattomuuteen on riittävän tarpeellinen syy
puuttua. Jos puhutaan verovirastosta, Kansaneläkelaitoksen toimipisteistä, ja mitä vastaa-
via on, niin voi kysyä, onko ollut riittävän matala kynnys siihen, että sielläkin pitäisi sys-
temaattinen turvatarkastus henkilön yksityistavaroihin tehdä. Tähän asti tämmöistä syytä
ei ole nähty riittävän tärkeäksi. 

Totta kai näitä arviointeja sisäisen turvallisuuden alalla tehdään jatkuvasti, mutta laitan
kyllä mieleen tämän, mitä täällä useat edustajat toistivat, että onko nyt 2018 sellainen vai-
he, että täytyy hieman tarkemmalla kammalla myös katsoa, kun meidän turvallisuusympä-
ristö on moninaistumassa ja ehkä yllättäviä tekoja saattaa olla suuremmalla todennäköi-
syydellä edessä kuin mitä on ollut perinteisessä suomalaisessa ympäristössä. Mieluummin
varaudutaan niihin systemaattisesti etukäteen, niin että kyllä tämäkin on syytä katsoa, kan-
nattaako kaikkia julkisia palveluita suojata aiempaa tarkemmin.

Puhemies Paula Risikko: Ja sitten mennään puhujalistalle.

14.38 Arja Juvonen ps: Arvoisa rouva puhemies! Kyllä maailma on muuttunut, ja pidän
erittäin hyvänä sitä, että ennakoidaan ja analysoidaan tilanteita myös tulevaisuuteen päin.
Laivatkin seilaavat tuurillaan, vanha sanonta pitää paikkansa. Emme tiedä, mitä vastaan tu-
lee. Maahanmuuttovirasto ei todellakaan ole se ainoa, jossa täytyy kiinnittää huomiota tur-
vallisuuteen. Meillä on päivystys, meillä on sairaalat, meillä on koulukodit, meillä on lai-
vat, sosiaalitoimi. On paljon erilaisia paikkoja, joissa voidaan miettiä, onko siellä turval-
lista työskennellä, onko siellä turvallista asioida. On erittäin tärkeää, että näihin asioihin
kiinnitetään huomiota, ja avoimet ovet -ajatus Suomessa joutaisi mielestäni romukoppaan
monessa paikassa. Ovien pitäisi olla lukittuina ja selkeä tieto siitä, kuka sisään tulee.

Tämän asian valmistelussa on kuultu asiantuntijoita. Täällä muun muassa poliisiosasto
on ottanut huomioon, että turvatarkastajan koulutukseen tulisi kiinnittää huomiota. Var-
masti juurikin näissä asioissa pystytään sitten mahdolliset pelot, mitä täällä esimerkiksi
edustaja Tuppurainen nosti esiin, huomioimaan, että kaikki tapahtuu oikein ja asianmukai-
sesti, niin kuin kuuluukin. Kyllä tuo yleislaki, minkä, edustaja Ben Zyskowicz, nostitte
esille, oli juuri se, mitä itsekin olisin halunnut sanoa. Voisimme todellakin miettiä, mitä
kaikkia osa-alueita tällaisen lain tulisi kattaa.
7



Pöytäkirjan asiakohta PTK 33/2018 vp
Olen itse työskennellyt yöaikaan vuosikausia elikkä tiedän, mitä on olla tilanteessa, jos-
sa hälyttimet alkavat soimaan ja poliisipartiot saapuvat paikalle siitä syystä, että joku yrit-
tää tunkeutua sinne työyksikköön. Kyllä ne tilanteet ovat hyvin pelottavia ja järkyttäviä,
varsinkin kun yksin työskennellään. Siellä on lääkkeet, se vetää toki myös muita henkilöi-
tä sinne paikan päälle. Koskaan ei tiedä, kuka tulee, elikkä turvallisuutta yleisestikin tulee
parantaa. Miten me voisimme järjestää turvallisuuskoulutusta ja kykyä myös puhejudoon
[Puhemies koputtaa] meille kaikille kansalaisille, hyvä ministeri?

14.40 Olli-Poika Parviainen vihr:  Arvoisa rouva puhemies! Kuten debatissa varmaan
kaikki totesimme, tällainen muutos tarvitaan, että saamme turvallisuuden taattua myös
Maahanmuuttoviraston työntekijöille kaikissa olosuhteissa, ja hyvä niin. Kun Maahan-
muuttovirastosta puhutaan, on tietenkin selvää, että he ovat se taho tässä yhteiskunnassa,
joka pitkälti myös toteuttaa hallituksen turvapaikkapoliittisen toimenpideohjelman poliit-
tisia linjauksia. Sitä kautta on hyvä nostaa esiin se, että me kaikki olemme varmasti luke-
neet uutisia siitä, miten esimerkiksi turvapaikanhakijoiden oikeusturvakysymykset ovat
heikentyneet Suomessa viime aikoina tämän turvapaikkapoliittisen toimenpideohjelman
myötä.

Jos me katsomme niitä syitä, minkä takia ongelmakäyttäytymistäkin saattaa esiintyä,
minä en nyt siis millään tavalla puolusta sitä, jos joku aiheuttaa häiriötä vaikkapa Maahan-
muuttovirastossa, mutta minä viittaan siihen, että syitä saattaa löytyä esimerkiksi puhtaas-
ta arkisesta epätoivosta, joka perustuu siihen, että jos ihminen tietää, että hänet ollaan lä-
hettämässä vaaralliselle alueelle, jonka Suomi on luokitellut turvalliseksi muista maista
poiketen, niin tästä johtuen ihminen saattaa olla lähdössä hengenvaaraan vasten tahtoaan.
Tämä saattaa herättää ihmisessä monenlaisia reaktioita. Kyse ei tietenkään ole Maahan-
muuttoviraston työntekijöiden syyllistämisestä myöskään tässä kysymyksessä. He tekevät
työtään niiden reunaehtojen perusteella, jotka on poliittisesti määritelty hallituksen turva-
paikkapoliittisessa toimenpideohjelmassa. Mutta on kuitenkin hyvä muistaa, että vaikka
hallitus kiistää poliittisen ohjauksen kaikissa muodoissaan, niin turvapaikkapoliittinen toi-
menpideohjelma on tosiasiassa heikentänyt turvapaikanhakijoiden oikeuksia Suomessa.
Siksi olisi perusteltua myös laatia kokonaisvaltainen arvio siitä, miten nämä heikennykset
ovat käytännössä tapahtuneet ja miten me voisimme jatkossa ehkä korjata mahdollisia yli-
lyöntejä. On jonkun verran selvityksiä jo nyt käynnistettykin, ja nostaisin vielä esiin sen
yhden, jota ei ole käynnistetty, ja se on selvitys Migrin toiminnasta yleisesti. Vihreät ovat
sitä moneen kertaan esittäneet.

14.42 Veera Ruoho kok: Arvoisa puhemies! Tämä hallituksen esitys eduskunnalle laeik-
si turvatoimista Maahanmuuttovirastossa ja yksityisistä turvallisuuspalveluista annetun
lain 83 §:n muuttamisesta on todellakin tarpeellinen, ja kannatan sitä lämpimästi.

Arvoisa puhemies! Maahanmuuttovirasto tekee isoja päätöksiä yksilöiden kannalta, ja
kokemukseni mukaan ne todella aiheuttavat suuriakin tunteita. Kerroin tuossa, että olen
tehnyt niitä maastakarkotusesityksiä, joissa perusteena yleisimmin olivat ne vakavat rikok-
set, jotka olivat yhtenä syynä siinä kokonaisharkinnan jälkeen, että saattoi esittää henkilöä
maasta karkotettavaksi. Kuitenkin opin aina huomaamaan sen, että näille ihmisille — nyt
minä puhun rikostaustaisista — se tuomio siitä itse rikoksesta ei ollut läheskään niin mer-
kittävä asia kuin se, että heitä alettiin esittämään karkotettavaksi pois maasta. Elikkä sen ta-
kia me käsittelemme nyt tätä Maahanmuuttovirastoa kyllä semmoisena instanssina, johon
8



Pöytäkirjan asiakohta PTK 33/2018 vp
todellakin kohdistuu niitä suuria tunteita, ja joskus ne voivat valitettavasti sitten ilmetä ja
esiintyä jopa väkivaltaisina tekoina tai niitten yrityksinä. 

Elikkä yhä edelleen toistan itseäni ja sanon, että tämä hallituksen esitys on hyvä ja tar-
peellinen.

14.43 Päivi Räsänen kd: Arvoisa puhemies! Toivon, että tämä lakiesitys nähtäisiin ja kä-
siteltäisiin nimenomaan työturvallisuuden näkökulmasta eikä niinkään ikään kuin turva-
paikkapoliittisena linjauksena. Tässä suhteessahan Maahanmuuttoviraston henkilökunnan
työturvallisuuden tasoa nostettaisiin samalle tasolle kuin valtioneuvostossa, tuomioistui-
missa ja sisäasiainhallinnossa poliisin ja Rajavartiolaitoksen toimitiloissa. Mielestäni tälle
on todellakin hyvät perustelut ihan lähtien niistä uhkatilanteista, joita näissä yksiköissä on
tosiasiallisesti esiintynyt.

Tässä keskustelussa nyt on nostettu esiin myös muiden julkisia palveluja tarjoavien toi-
mipisteiden turvallisuusuhkia: Kansaneläkelaitos, sosiaalitoimistot, verovirasto, koulut,
päivystyspoliklinikat, kenties muutkin terveydenhuollon yksiköt. On hyvä, että ministeri
Mykkänen totesi, että on valmis myös näitä tarkastelemaan ja millä tavoin. Mielestäni olisi
tärkeää saada jo tilannekuva kirkkaammaksi, minkälaisia turvallisuusuhkia näiden palve-
luja tarjoavien yksiköiden henkilöstöjen kohdalla on. 

Sitä kuitenkin toivon, että yhteiskuntamme voisi säilyä ja säilyttää sen avoimuuden,
joka sillä tällä hetkellä on, että meillä ei niitä vartijoita joka koulujen oville tarvittaisi tai
terveyskeskusten päivystyspoliklinikan kaikille asiakkaille tarvitsisi turvatarkastuksia teh-
dä. Eli siinä suhteessa [Puhemies koputtaa] tilanne nyt uskoakseni kuitenkin vielä on koh-
tuullisen hyvällä tolalla.

14.46 Ben Zyskowicz kok:  Arvoisa puhemies! Käytän puheenvuoron tuodakseni esiin
sen jo vastauspuheenvuorossa sanomani asian, että tulisi harkita jonkunnäköistä yleisla-
kia. Meillä on nyt käsittelyssä noin 30 sivua ehdotusta Maahanmuuttovirastossa tehtävistä
turvatarkastuksista, ja täällä kerrotaan, että meillä on erikseen valtioneuvostoa, eduskun-
taa, poliisin tiloja ja oikeuslaitoksen tiloja koskevia turvatarkastuslakeja. Mutta kun tie-
dämme, että valitettavasti sosiaalitoimistoissa ja monissa muissa paikoissa myös syntyy
vaaratilanteita tai uhkaavia tilanteita, niin mietin sitä, onko todellakin tarkoituksenmukais-
ta esimerkiksi jokaista virastoa varten tehdä oma laki, kuten tässä nyt Maahanmuuttoviras-
toa varten, joka vielä voi synnyttää sellaisia mielikuvia, mihin edustaja Tuppurainen kiin-
nitti huomiota. 

Eli kyllä ministerille ja hallintovaliokunnalle, joka tätä tulee ymmärtääkseni käsittele-
mään, esitän todellakin sen harkittavaksi, että olisi joku yleislaki. No, luonnollisesti, kun
siinä puututaan ihmisten perusoikeuksiin, se on selvää, että vaikka yleislaki olisi mahdol-
listava, niin sitten esimerkiksi viraston päällikkö tai joku muu voisi päättää konkreettisesti
sen käyttöön ottamisesta siinä viraston toimipisteessä tai jostain tämmöisestä joustavam-
masta systeemistä. Joka tapauksessa nykykäytäntö, näköjään, että jokaista virastoa kohti
säädetään oma lakinsa, tuntuu minusta aika epätarkoituksenmukaiselta. 

14.47 Hannu Hoskonen kesk:  Arvoisa rouva puhemies! Vielä sen verran lisää, että on
syytä muistaa, että Maahanmuuttovirastossa tähän asti ovat turvatarkastuksia tehneet eri-
laiset turvapalveluita myyvät yritykset, mutta pitää muistaa, että näillä yrityksillä siellä tur-
vatarkastuksia tehdessään ei ole oikeutta mennä henkilöön menevään tarkastukseen saak-
9



Pöytäkirjan asiakohta PTK 33/2018 vp
ka, vaan he ovat siellä vain sitä varten, että jos jotakin kahakkaa syntyy, niin he voivat sit-
ten siinä tilanteessa auttaa näitä ihmisiä. Elikkä tässä mennään tavallaan sille tasolle, millä
esimerkiksi eduskunnassa ollaan tai valtioneuvostossa ollaan tai tuomioistuimissa, elikkä
siellä voidaan henkilö, joka tulee taloon asioimaan, perusteellisesti tarkastaa, ettei hän tuo
mukanaan jotain asiatonta, väkivallankäyttövälineitä tai siihen viittaavaa, joitain myrkyl-
lisiä aineita tai vastaavia. Tämän takiahan tämä lainsäädäntö pitää panna ajan tasalle. 

Pitää muistaa, että Suomihan on vapaa maa, että tuolla kadulla jokainen kulkija voi kul-
kea vapaasti pelkäämättä mitään tarkastuksia tai muita, mutta sitten kun mennään asioi-
maan virastoihin, tässä tapauksessa Maahanmuuttovirastoon, jossa on ihan selkeästi ollut
riski viimeaikaisiin tapahtumiin nähden ja siihen, miten on tilanne maailmassa muuttunut
viimeisten kuukausien tai viimeisten vuosien aikana, niin tässä on vain syytä varautua sii-
hen, että niillä ihmisillä, jotka siellä työtään tekevät, olisi turvallinen työympäristö. Pitää
muistaa, että jokainen konfliktitilanne, mikä siellä syntyy, on potentiaalisesti vaaratilanne
ja siinä voi joku viaton ihminen menettää terveytensä ja pahimmillaan henkensä. Sitähän
tässä ollaan torjumassa, ja suodaan viranomaisille tällä lainsäädännön muutoksella mah-
dollisuus tehdä siitä tarkastuksia niin, että estetään tämmöiset ikävät tapahtumat. Ei tämä
mikään sen dramaattisempi tapahtuma ole, näitä lakeja on säädetty tätäkin taloa koskien,
samoin valtioneuvostoa koskien, tuomioistuimia koskien ja niin edelleen. Tämä on ihan
normaalia menettelyä, ja katson, että laki on perusteltu ja, aivan kuten lain perusteluissa sa-
notaan, laki pitää saattaa voimaan mahdollisimman pian. 

14.49 Leena Meri ps: Arvoisa puhemies! Kannatan lämpimästi edustaja Zyskowiczin eh-
dotusta siitä, että tästä tehtäisiin yleislaki. Sehän voisi olla tosiaan esimerkiksi valtioneu-
voston asetus, millä se säädettäisiin voimaan. Siinä voisi ehkä sitten olla enemmän sitä lail-
lisuusarviota. Ei ole todellakaan tarkoituksenmukaista, että tämä joka viraston kohdalta
täällä tuotaisiin — Kansaneläkelaitos, maistraatit ja niin edelleen — jos sitä tarvetta on. 

Pikkuisen puutun tuohon substanssilainsäädäntöön. Tässä edustaja Parviainen puhui
muun muassa siitä, että ihmisille voi tulla epätoivoista käytöstä ja syrjäytymistä näistä pää-
töksistä, ja toivottiin, muistaakseni sanamuoto oli ”ylilyöntien torjumista”. Nyt täytyy
muistaa, että ne kiristykset, joita tehtiin lainsäädäntöön esimerkiksi valitusaikojen lyhen-
tämiseksi, ovat käyneet kaikki perustuslakivaliokunnan tarkastelun. Ne ovat kyllä ihan pe-
rustuslain mukaisia ja ihmisoikeussopimusten kanssa sopusoinnussa, eli nyt en tiedä, mitä
tarkoitetaan ylilyönneillä. 

Harkintavaltaa kaikilla on aina. Kenelläkään ei ole kristallipalloa, ja jokainen varmasti
siellä yrittää parhaansa tehdä ja siksi voi myös hakea muutosta. Mutta ei voi myöskään olla
niin, että jos ihminen on tyytymätön päätökseen, niin se tarkoittaa sitä, että me jotenkin ah-
distumme siitä niin paljon, että emme edes oikein uskalla puhua siitä ja ajattelemme sitten
näin, että no, jääköön nyt tänne, koska tämä nyt on niin vaikeata, kun hän on tästä eri miel-
tä.

Olen ehdottomasti sitä mieltä, että kyllä meillä täytyy olla selkeät säännökset näihin
asioihin. Jokainen Suomen kansalainen ja suomalainen tässä joutuu noudattamaan näitä
päätöksiä ja lainvoimaisia päätöksiä, itse kukin meistä. Siinä ei kauheasti auta, vaikka
kuinka jalkaa polkisi.

Edustaja Juvonen esitti hyvän keinon, tämän puhejudon, eli opetella käymään vaikeissa
tilanteissa sitä suullista jumppaa, ettei tarvitse ottaa nyrkkejä avuksi. 
10



Pöytäkirjan asiakohta PTK 33/2018 vp
14.51 Tytti Tuppurainen sd: Arvoisa puhemies! Realiteetit on tunnistettava ja tunnustet-
tava, ja näin on, että Maahanmuuttovirasto tarvitsee nyt turvatoimia ja tämä laki on perus-
teltu ja kannatettava. Mutta aina on syytä myöskin kysyä miksi. Miksi me olemme tässä
pisteessä, kun kuitenkin yhteiskunnan intresseissä olisi ennalta ehkäistä sitä, että asiakas-
tilanteissa joudutaan konfliktitilanteisiin? Ja kun tarkastelemme lain perusteluista sitä syy-
tä, minkä takia Maahanmuuttovirasto on nyt tässä, että erityislainsäädännöllä ollaan tuo-
massa turvatoimia, niin syyksi mainitaan se, että käsittelyajat kansainvälistä suojelua ha-
kevien turvapaikanhakijoitten asioitten käsittelyssä ovat pidentyneet ja useat hakijat, jotka
ovat uusintahakijoita, ovat turhautuneita omassa prosessissaan ja siitä aiheutuu turvapaik-
kapuhuttelutilanteeseen ja hakemuksen käsittelytilanteisiin kielteisiä tunteita. Tähän ovat
Maahanmuuttoviraston työntekijät myöskin viitanneet omassa vetoomuksessaan. He koh-
taavat epäluottamusta, turhautumista ja aggressiota virastoa kohtaan niiltä turvapaikanha-
kijoilta, jotka kokevat, että heidän hakemustaan ei ole heidän näkökulmastaan riittävällä
tarkkuudella käsitelty. 

Tämä on mielestäni seikka, minkä kohdalle meidän tulisi pysähtyä, kun on esitetty myös
painavia puheenvuoroja, muun muassa korkeimman hallinto-oikeuden presidentti Pekka
Vihervuori on puhunut turvapaikanhakijoitten oikeusturvan puutteista. Meidän on luotava
paitsi niitä tosiasiallisia keinoja puolustautua väkivaltaista käyttäytymistä kohtaan — työn-
tekijät tarvitsevat turvaa — myös luottamusta tähän yhteiskuntaan, ne ennalta ehkäisevät
tästä epäluottamuksesta kumpuavaa aggressiivista käyttäytymistä, ja tähän, puhemies, ha-
luaisin meidän kiinnittävän huomiota, että turvapaikanhakijoitten käsittelyprosessit, hei-
dän hakemustensa käsittelyprosessit, olisivat aina sujuvia ja että Suomi tältä osin täyttäisi
kaikki oikeusvaltion kriteerit komeasti ja kunnianhimoisesti.

14.53 Ritva Elomaa ps: Arvoisa puhemies! Tämä hallituksen esitys Maahanmuuttoviras-
ton turvallisuuden parantamiseksi on kannatettava. Työntekijöiden päiväkodeissa, viras-
toissa, kouluissa ja sairaaloissa pitäisi saada tehdä töitään ihan rauhassa. Eriarvoisuuden li-
sääntyminen on myös omiaan lisäämään tyytymättömyyttä, tuskaa, turhautuneisuutta. Kun
elämässä tulee seinä vastaan, se voi nostaa tunteet niin pintaan, ettei käyttäytymiskontrolli
enää pidä ihmisellä. Uhkatilanteita syntyy. Myös Kelan toimipisteissä on koettu näitä uh-
katilanteita. 

Ennen vanhaan maaseudulla oli sellainen tapa, että kun lähdettiin pois kotoa, laitettiin
luuta oven taakse ja se oli sillä siisti. Voi luottaa siihen, että kukaan ei taloon mennyt. Maa-
ilma on nyt muuttunut. Ajat ovat muuttuneet, ja nyt kun on ehdotettu tämmöistä yleislakia,
niin sitä pitää varotoimenpiteenä harkita tarkasti.

14.55 Arja Juvonen ps: Arvoisa rouva puhemies! Edustaja Tytti Tuppurainen, nostitte
esiin mahdolliset syyt siihen, miksi tämä laki on nyt tarpeellinen, ja muun muassa sen, että
ihmiset, jotka odottavat siellä niitä päätöksiään, turhautuvat ja kokevat epäluottamusta ja
myös aggressioita ja nämä ovat taustalla syitä siihen, minkä takia tilanteet ovat epävarmo-
ja ja epävakaita ja turvattomuuden tunteita syntyy. 

Minusta on erittäin tärkeää, että asioista puhutaan niiden oikeilla nimillä. Esimerkiksi
kun henkilö saapuu Suomeen — siellä rajalla ymmärtääkseni nyt annetaan myös jonkun-
laista ohjeistusta ja neuvontaa siitä, millä tavalla Suomessa toimitaan ja mikä on meidän
lainsäädäntö ja miten meillä tulee olla ja käyttäytyä — niin samalla kerrotaan realistisesti
se, että asiat eivät välttämättä etene Suomessa nopeasti, virkapäätökset kestävät oman ai-
11



Pöytäkirjan asiakohta PTK 33/2018 vp
kansa, niinhän ne kestävät meille suomalaisillekin. Kun me odotamme erilaisia päätöksiä,
niin kestää hyvin pitkään ennen kuin vastauksia saa, ja tämä on se kylmä tosiasia. Se ai-
heuttaa turhautumista, se aiheuttaa pettymystä, ja on toki ymmärrettävää, että se voi aiheut-
taa myös niitä aggressioita. Mutta otetaan näihinkin asioihin se sydän mukaan ja se ihmi-
sen kohtaaminen huolimatta siitä, onko hän kantasuomalainen, onko hän ulkomaalainen,
onko hän turvapaikanhakija, ja kerrotaan, että ikävä kyllä näin on, ja tuetaan mahdollisesti
myös siinä tunteen käsittelyssä. Kyllä se on ihan ymmärrettävää, kun joutuu odottamaan ja
kokee itse, että tahallisestiko tässä asioita vitkutellaan, että siitä suuttuu niin suomalainen
kuin varmasti myös turvapaikanhakija, maahanmuuttaja. 

Eli tällä tavalla tulisi edetä: inhimillisesti kaikki huomioiden ja asioista puhuen ja ker-
toen, millä tavalla meillä toimitaan. Ei kuitenkaan juosten eikä huolimattomasti asioita ja
päätöksiä tehdä vaan perusteellisesti, ja pidän erittäin tärkeänä sitä, että perusteellinen kä-
sittely tulevaisuudessakin säilyy.

14.57 Veera Ruoho kok: Arvoisa puhemies! Luottamuksesta viranomaisiin: Kokemuk-
seni mukaan, jos puhutaan turvapaikanhakijoista, kyllä he itse tulevat semmoisista maista,
joissa on ehkä syytäkin siihen epäluottamukseen viranomaisia kohtaan. Meillä Suomessa
kuitenkin nämä viranomaiset ovat asiantuntevia ammattilaisia, tuntevat lain ja noudattavat
hyvää hallintoa kaikin puolin. Ja sitten vielä oma kokemukseni on myös se, että kyllä heil-
lä on hyvät vuorovaikutustaidot kohdata asiakkaat ja niitä vaikeita tilanteita, niin että kyllä
puhejudoa varmasti voi olla, ja minun mielestäni sitä joissain työpaikoilla on opetettukin.
Mutta kyllähän se kaikki tulee käytännön työstä ja ihan siitä normaalista ihmisen kohtaa-
misesta, niin että kyllä minun mielestäni siitä suomalaiset virkamiehet ansaitsevat kyllä
ihan kiitosta, että he tekevät hyvin sitä työtään.

Ehkä on syytä kuitenkin sanoa, niin kuin me puhuimme, että hallituksen esitys laista on
tarpeellinen mutta pitää muistaa se realiteetti, että tämä on enemmänkin varautumista nii-
hin uhkatilanteisiin. Valtaosa Maahanmuuttoviraston asiakkaista, olivat he sitten turvapai-
kanhakijoita tai — siellähän on monia muitakin — eri syin oleskelulupaa tai jatkolupaa tai
muuta hakevia, käyttäytyy ihan normaalisti ja kunnollisesti.

14.59 Ville Tavio ps: Arvoisa rouva puhemies! Kuuntelin hämmästyneenä edustaja Tup-
puraisen puheenvuoroa. En itse allekirjoita lainkaan tuota SDP:n näkemystä, jossa Maa-
hanmuuttoviraston asiakkaiden aggressiolle etsitään syitä suomalaisesta yhteiskunnasta.
Se ei ole suomalaisen virkakoneiston tai virkakoneiston hitauden vika. Turhautuminen on
inhimillinen tunne, mutta se ei millään tavalla johda sivistyneellä ihmisellä mihinkään vä-
kivaltaan ja aggressioihin. Minäkin välillä turhaudun noista SDP:n jutuista ja logiikasta.

Tämän Migrin turvallisuustason noston tarkoitus on lisätä Migrin turvallisuustasoa. Täs-
tä ei tulisi vetää liian pitkälle meneviä muita johtopäätöksiä.

Keskustelu päättyi.

Asia lähetettiin hallintovaliokuntaan.
12


	7
	14.15
	14.18
	14.20
	14.21
	14.22
	14.23
	14.24
	14.26
	14.27
	14.28
	14.29
	14.30
	14.31
	14.32
	14.33
	14.34
	14.38
	14.40
	14.42
	14.43
	14.46
	14.47
	14.49
	14.51
	14.53
	14.55
	14.57
	14.59


