















































DEM3B35.tmp.xml


Pöytäkirjan asiakohta PTK 64/2017 vp
Pöytäkirjan asiakohta 

PTK 64/2017 vp

Täysistunto

Tiistai 6.6.2017 klo 14.04—16.38

12. Hallituksen esitys eduskunnalle otsonikerrosta heikentävistä aineista tehdyn Montrea-
lin pöytäkirjan muutoksen hyväksymisestä

Hallituksen esitys HE 54/2017 vp
Valiokunnan mietintö YmVM 6/2017 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päi-
väjärjestyksen 12. asia. Käsittelyn pohjana  on ympäristövaliokunnan mietintö YmVM
6/2017 vp. Nyt päätetään pöytäkirjan muutoksesta.

Keskustelu

15.34 Satu Hassi vihr: Arvoisa puhemies! Kyse on otsonikerroksen suojelua koskevaan
Montrealin pöytäkirjaan, joka on hyväksytty vuonna 87, tehdystä muutoksesta. Ympäris-
tövaliokunta sitä yksimielisesti kannattaa. Haluan nyt tässä yhteydessä tuoda esille sen,
että Montrealin sopimus on monella tapaa, paitsi että se on menestyksekkäimmin toteutu-
neita kansainvälisiä ympäristösopimuksia, myöskin havainnollinen esimerkki siitä, mitä
ympäristönsuojelu on tai ei ole.

Silloin aikoinaan, kun havahduttiin siihen, että niin sanotut freonit tuhoavat otsoniker-
rosta yläilmassa, joka otsonikerros puolestaan suojaa meitä kaikkia muun muassa syöpää
aiheuttavalta ultraviolettisäteilyltä, luonnollisesti ne teollisuuden alat, jotka käyttivät ja
valmistivat näitä CFC-aineita eli freoneja, jyrkästi vastustivat rajoituksia ja pelottelivat
valtavilla taloudellisilla kustannuksilla, työttömyydellä ynnä muulla. Nämä taloudelliset
kauhumaalailut eivät koskaan käyneet toteen, sen sijaan hyvin nopeasti erityisesti teolli-
suusmaissa poistuivat nämä aineet käytöstä. Tällä hetkellä tilanne on se, että koko maail-
massa näiden aineiden käyttö on vähentynyt 98 prosenttia.

Aivan uusimmat tiedot kertovat, että otsonikerros on alkanut elpyä. Tämä kertoo toisaal-
ta siitä, että ympäristöongelmia aiheutettaessa on viive siinä, ennen kuin ongelmat näkyvät
ja ennen kuin ne havaitaan, mutta korjaustoimenpiteiden, hyvin ripeidenkin, jälkeen on
myös viive siinä, miten nämä toimenpiteet alkavat vaikuttaa. Tämä on sellainen läksy, joka
meidän on hyvä muistaa ilmastonsuojelun yhteydessä. [Puhemies koputtaa] — Yksi lause
vielä, arvoisa puhemies. — Ympäristövaliokunnan asiantuntijakuulemisissa kävi ilmi, että
ellei näitä suojatoimenpiteitä olisi toteutettu, niin todennäköisesti otsonikerros tänä päivä-
nä olisi niin ohut, että elämä ei ehkä maapallolla enää olisi mahdollista.

Keskustelu päättyi.
 Tarkistettu
4.1



Pöytäkirjan asiakohta PTK 64/2017 vp
Eduskunta hyväksyi hallituksen esityksessä HE 54/2017 vp tarkoitetun Montrealin pöytä-
kirjan muutoksen siltä osin kuin se kuuluu Suomen toimivaltaan. Asian käsittely päättyi.

————

Ensimmäinen varapuhemies Mauri Pekkarinen: Täysistunto keskeytetään ja sitä jatke-
taan tänään kello 16 postilakia koskevan mietinnön pöydälle panemiseksi.

Täysistunto keskeytettiin kello 15.37.

————

Täysistuntoa jatkettiin kello 16.37.

Ensimmäinen varapuhemies Mauri Pekkarinen: Nyt jatketaan tänään kello 15.37 kes-
keytynyttä istuntoa.
2


