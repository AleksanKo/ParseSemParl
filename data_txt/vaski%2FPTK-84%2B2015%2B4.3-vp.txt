















































DEM29C0.tmpSave.xml


Pöytäkirjan asiakohta PTK 84/2015 vp
Pöytäkirjan asiakohta 

PTK 84/2015 vp

Täysistunto

Torstai 17.12.2015 klo 10.01—23.27

4.3. Suullinen kysymys Vuotoksen altaasta (Markus Mustajärvi vas)
Suullinen kysymys SKT 68/2015 vp

Suullinen kyselytunti

Puhemies Maria Lohela: Seuraava kysymys, edustaja Mustajärvi.

Keskustelu

16.49 Markus Mustajärvi vas: Arvoisa puhemies! Vuonna 2002 korkein hallinto-oikeus
tyrmäsi vuosikirjapäätöksessään vuosikymmeniä vatvotun Vuotoksen hankkeen, ja huoli-
matta korkeimman mahdollisen tahon päätöksestä maakunnan puuhamiehet eivät ole luo-
puneet hankkeestaan vaan tappeluttavat paikallisia ihmisiä vuosikymmenestä toiseen. Al-
lashankkeen nimi ja perustelut ovat vaihtuneet, mutta kyse on vieläkin aivan samasta Vuo-
toksen altaasta. Allasta perustellaan nyt tulvasuojelulla. Tarkoituksenhakuisesti tulvaryh-
mä asetti Kemijoelle riskirajaksi varautumisen kerran 250 vuodessa uhkaavaan suurtul-
vaan. Muualla Suomessa ja Euroopassa raja on 100 vuotta. Pitääkö ministeri Tiilikainen
perusteltuna tällaista poikkeusta?

16.50 Maatalous- ja ympäristöministeri  Kimmo  Tiilikainen (vastauspuheenvuo-
ro): Arvoisa rouva puhemies! Muuttuva ilmasto velvoittaa meitä myös sopeutumistoimiin,
ja kaikkialla EU:ssa tehdään tällä hetkellä tulvasuojelusuunnitelmia vesistöalueilla, joilla
tuo tulvariski on suuri. Näin myös Suomessa ovat 21 vesistöalueen kohdalla alueelliset tul-
vasuojelutyöryhmät tätä työtä tehneet ja tehneet omat esityksensä maa- ja metsätalousmi-
nisteriölle, joka tulee tämän vuoden kuluessa vahvistamaan tulvasuojelusuunnitelmat siltä
osin kuin ne katsotaan asianmukaisiksi.

Puhemies Maria Lohela: Pyydän niitä edustajia, jotka haluavat esittää kysymyksiä tästä
aiheesta, ilmoittautumaan.

16.50 Markus Mustajärvi vas (vastauspuheenvuoro): Arvoisa puhemies! Lapin ely-kes-
kus ja allasalueen varsinaiset kunnat Savukoski, Pelkosenniemi ja Kemijärvi jättivät eriä-
vän mielipiteen tulvaryhmän esitykseen, ja myös maakuntakaavoituksessa paikalliset nä-
kemykset on sivuutettu. Monet sellaisetkin kunta- ja maakuntapoliitikot, jotka aina moitti-
vat Helsingin herroja siitä, että he eivät kuuntele lappilaisia, ovat nyt polkemassa paikalli-
sia näkemyksiä ja kävelemässä paikallisten päättäjien yli. Aikooko ministeri Tiilikainen
kuunnella paikallisia päättäjiä eli niitä ihmisiä ja kuntapäättäjiä, joita asia suoraan koskee,
ja noudattaa ja kunnioittaa aiempaa korkeimman hallinto-oikeuden päätöstä, kun teette
 Tarkistettu
4.1



Pöytäkirjan asiakohta PTK 84/2015 vp
päätöksen lähipäivinä tulvariskien hallinnasta, ja onko tässä hallituksessa ympäristöminis-
teri samaa mieltä kuin maatalousministeri? (Naurua)

16.51 Maatalous- ja ympäristöministeri  Kimmo Tiilikainen (vastauspuheenvuo-
ro): Arvoisa puhemies! Tässä maatalous- ja ympäristöministerin toimessa olen luvannut,
että maatalous- ja ympäristöministeri eivät tällä kaudella riitele keskenään. Sen lupauksen
aion myös pitää. Mitä tulee näihin tulvasuojelusuunnitelmiin, niin tiedän hyvin nuo edus-
taja Mustajärven kuvaamat ristiriidat ja erimielisyydet, mitä juuri tähän kyseiseen tulva-
suojeluhankkeeseen liittyy, ja senpä vuoksi aion perehtyä asiaan äärimmäisen hyvin ennen
kuin siitä ratkaisua annan.

16.52 Johanna Ojala-Niemelä sd (vastauspuheenvuoro): Arvoisa rouva puhemies! Ener-
giapaletti Suomessa tulee pitää monipuolisena, ja ennen kaikkea meidän tulee panostaa uu-
siutuvaan energiaan, niin aurinko- ja tuulivoimaan kuin vesivoimaan. Meillä olisi Lapissa
paljon vesivoiman osalta potentiaalia, mutta ongelmana on se, että viimeisin Sierilän voi-
malaitoshanke on pyörinyt 11 vuotta byrokratian rattaissa. Eli ennen kaikkea meillä tulee
luvituksen sujuvoittamisen ja nopeuttamisen olla tavoitteena.

Uusista ydinvoimahankkeista päätetään täällä eduskunnassa yhtiön hakemuksesta, mut-
ta uuden altaan rakentamisen puolestaan on torpannut korkein hallinto-oikeus. Kysynkin
teiltä, oikeusministeri Lindström: eikö myös merkittävät ja kauaskantoiset vesivoimahank-
keet tulisi päättää täällä eduskunnassa käyttämällä poliittista harkintaa eikä tuomioistui-
messa?

16.53 Oikeus- ja työministeri  Jari Lindström (vastauspuheenvuoro):  Arvoisa rouva
puhemies! Kysyjä on tietysti oikeassa siinä, että tämmöiset hankkeet ovat valtakunnallises-
ti tärkeitä. Se, että pyydätte minua ottamaan tässä ja nyt kantaa siihen, miten tulisi mene-
tellä, on aika paljon pyydetty. Sen voin tietysti luvata, että tästä asiasta voidaan käydä kes-
kustelua, mutta se, mihinkä se keskustelu johtaa, on sitten myöhempien johtopäätösten ai-
kaan. Sen tiedän, että tämä hanke herättää tunteita ja on erittäin tärkeä, mutta tässä yhtey-
dessä en kyllä rupea tätä arpomaan tämän enempää.

16.53 Markus Lohi kesk (vastauspuheenvuoro): Arvoisa puhemies! On selvää, että meil-
lä ei ole yhtään sellaista energiamuotoa, joka saisi kaikkien kansalaisten varauksettoman
tuen. Kaikille löytyy varmasti kannattajat ja vastustajat, ja jos puhutaan vesivoimasta, niin
sekin on selvää, että tuolla alkuperäisen kysyjän mainitsemassa Lapin maakunnassa selvä
enemmistö asukkaista kannattaa jo rakennettujen vesistöjen loppuun rakentamista. Nyt ha-
luaisin kysyä asianomaiselta ministeriltä: onhan niin, että hallitus ei ole poissulkenut
myöskään vesivoimaa jo rakennetuissa vesistöissä silloin, kun sille on yhteiskunnan kan-
nalta merkittävät perusteet?

16.54 Maatalous- ja ympäristöministeri Kimmo  Tiilikainen (vastauspuheenvuo-
ro): Arvoisa puhemies! Hallitus ei ole sulkenut pois erilaisia energiavaihtoehtoja. Tämä al-
kuperäinen kysymys liittyi kyllä tulvasuojelusuunnitelmiin, joissa tarkoitus on suojata
kaupunkeja, asujaimistoa ja yhdyskuntien elintärkeitä toimintoja poikkeuksellisia tulva-
oloja vastaan. Nyt tällä hetkellä ollaan tekemässä ratkaisua tulvasuojelun suunnitelmasta,
ja se on hyvin pitkälle juridiikkaa oleva päätös.
2



Pöytäkirjan asiakohta PTK 84/2015 vp
Puhemies Maria Lohela: Viimeinen kysymys tähän aiheeseen.

16.55 Markus Mustajärvi vas (vastauspuheenvuoro):  Arvoisa puhemies! Lapissa on
mahtavia lohijokia, niin kuin te kaikki tiedätte, Teno- ja Torniojoki, ja myös Kemijoen var-
rella haaveillaan lohen palauttamisesta. Ounasjoki ja Kemijoen pääuoma yläosaltaan ovat
rakentamattomia vesistöjä, mutta jos Vuotoksen allas rakennetaan, haaveet lohen palautta-
misesta voidaan hylätä. Vuotoksen alueen luonto on aivan ainutlaatuista, ja alue on aivan
liian arvokas hukutettavaksi. Mitä mieltä ministeri on siitä, että valtio lähtisi todella voi-
makkaasti osaltaan rahoittamaan ja ajamaan veturina lohiportaitten rakentamista?

Ja kommenttina sen verran, että minusta on aika surkeaa se, että lohen nousun Kemijoen
ylälatvoille haluaa tuhota kansanedustaja, jonka nimi on Lohi. (Naurua)

16.56 Maatalous- ja ympäristöministeri Kimmo  Tiilikainen (vastauspuheenvuo-
ro): Arvoisa puhemies! Hallitus sen sijaan haluaa edistää vaelluskalakantojen menestymis-
tä, ja itse asiassa yksi hallituksen kärkihanke on juuri tämä vaelluskalakantojen edistämi-
nen, kalatiestrategian toteuttaminen, ja siihen on varattu kuluvalla vaalikaudella myös
määrärahoja. Sen ratkaisun aika, mihin kohteisiin tarkkaan ottaen näillä hallituksen kärki-
hankerahoilla pystytään tuota vaelluskalojen nousua ja lisääntymistä tukemaan, ei ole vie-
lä, ja siinä tietenkin haetaan sitä, että veronmaksajien rahoilla saadaan mahdollisimman
paljon vaikuttavuutta eli mukaan tulevia yrityksiä, mahdollisesti seutukuntien, kuntien ra-
hoitusta, hankerahoitusta. Näillä kriteereillä valitaan sitten niitä kohteita, joita kalatiestra-
tegiasta pystytään toteuttamaan.

Kysymyksen käsittely päättyi.
3


