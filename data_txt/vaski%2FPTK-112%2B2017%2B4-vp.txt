















































DEMD9F5.tmp.xml


Pöytäkirjan asiakohta PTK 112/2017 vp
Pöytäkirjan asiakohta 

PTK 112/2017 vp

Täysistunto

Perjantai 27.10.2017 klo 13.00—13.31

4. Hallituksen esitys eduskunnalle laiksi poliisilain 2 luvun muuttamisesta
Hallituksen esitys HE 37/2017 vp
Valiokunnan mietintö HaVM 17/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 4. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

13.01 Kari Kulmala si: Arvoisa puhemies! Hallituksen esityksellä turvallisuustarkastus-
sääntelyä täsmennetään ja täydennetään siten, että poliisi voi jatkossa tehdä nykyistä kat-
tavampia turvallisuustarkastuksia erityistä suojelua tai erityistä valvontaa edellyttävissä ti-
laisuuksissa ja tapahtumissa.

Mielestäni tämä lakiesitys on enemmän kuin aiheellinen. Poliisimies voi ehdotuksen
mukaan tilanteen niin edellyttäessä kohdistaa turvallisuustarkastuksen myös tilaisuuden
järjestämisalueella olevaan henkilöön eikä vain tilaisuuteen saapuvaan, sieltä poistuvaan
tai tilaisuuden järjestämispaikan välittömässä läheisyydessä olevaan henkilöön. Tämä on
erittäin hyvä uudistus, koska tavoitteena on tilaisuuksien järjestyksen ja meidän kaikkien
turvallisuuden parantaminen. Sen tulee olla meidän kaikkien tavoite. Tämä tavoite on kan-
natettava erityisesti nykyisessä turvallisuustilanteessa. Nämä ehdotetut muutokset varmis-
tavat osaltaan sen, että poliisimiehellä on alueellisesti riittävän kattava oikeus erilaisten ti-
laisuuksien järjestyksen ja turvallisuuden välttämättä edellyttämän tarkastuksen suoritta-
miseen.

Kiitos hallitukselle tästä esityksestä, joka menee maaliin saakka.

13.02 Ben Zyskowicz kok:  Arvoisa puhemies! Olen useassa puheenvuorossani, jotka
ovat liittyneet poliisin toimivaltuuksiin, todennut, että Suomessa poliisilla tulee olla kaikki
ne samat toimivaltuudet, jotka Suomen kaltaisissa pohjoismaisissa tai eurooppalaisissa oi-
keusvaltioissa on katsottu mahdollisiksi poliisille myöntää. Usein tällaisissa tilanteissa
vain viitataan siihen, että tarvitaan lisää poliiseja. Sekin on totta, itse asiassa tarvitsisimme
lisää poliiseja, ja hienoa, että nykyinen hallitus ja nykyinen sisäministeri Risikko ovat pon-
nistelleet poliisien määrän lisäämiseksi tai ainakin estääkseen sen poliisien määrän vähen-
tämisen, joka näissä kehyspäätöksissä on oletettu. Kun puhun poliisin valtuuksista, niin ne
ovat tärkeitä ja niitä tarvitaan riippumatta siitä, että meillä olisi tällä hetkellä esimerkiksi
enemmän poliiseja kuin meillä on. Poliisien määrä ja näkyminen katukuvassa on todella
tärkeätä kansalaisten turvallisuudentunteen kannalta ja totta kai myös rikosten ennaltaeh-
 Tarkistettu
4.1



Pöytäkirjan asiakohta PTK 112/2017 vp
käisemisen ja selvittämisen kannalta, mutta kyllä poliisin toimintavaltuudetkin ovat todel-
la tärkeä asia.

Tässä on pieni parannus poliisin mahdollisuuksiin toimia tietyissä tilanteissa, mutta
osaltani odotan ja toivon, että hallitus myös nämä tiedustelulakien uudistamiset, jotka ovat
olleet pitkään valmisteilla, toisi lähiaikoina eduskunnan käsiteltäväksi.

13.04 Mika Kari sd: Arvoisa rouva puhemies! Tämä hallituksen esitys on kannatettava,
niin kuin tässä edustaja Kulmala totesi. Meillä hallintovaliokunnassa oli laaja yksimieli-
syys siitä, että tarvitaan uusia lakeja tälle sektorille, jotta viranomaisten toimivaltuuksia
pystytään ajanmukaistamaan tätä tarkoitusta varten. Anniskelupaikkojen ja erilaisten tilai-
suuksien läheisyydessä pitää olla viranomaisilla toimivalta varmistaa tilaisuuden asialli-
nen eteenpäinmeno ja ihmisten turvallisuus.

Kyse on kuitenkin myös poliisien resursseista. Tällä hetkellä eduskunnassa on käsiteltä-
vänä alkoholilain uudistus, joka toteutuessaan vaikeuttaa kyllä poliisin työtä, lisää poliisin
työtaakkaa ja edelleen luo paineita poliisin resursseihin, jotka tälläkin kertaa, edustaja Zys-
kowiczin puheenvuorosta huolimatta, ovat äärimmäisen niukat siihen poliisin tarpeeseen
nähden.

Toivon, että eduskunta ei jatkossa luo lainsäädännöllä poliisille sellaisia lisätyömääriä,
jotka eivät vastaa poliisin resursseja. Tähän hallituksen esitykseen, jota nyt käsitellään,
suhtaudun myönteisesti, mutta poliisin resursseja pitää tarkastella kokonaisvaltaisesti kaik-
kien lainsäädäntöjen osalta.

13.06 Mikko Savola kesk: Arvoisa rouva puhemies! Kannatan myös tätä lakiesitystä. Po-
liisin toimivaltuuksiin tulee kiinnittää huomiota, ja on hyvä, että niitä lainsäädännöllä pa-
rannetaan ja korjataan.

Tähän poliisin alueelliseen kattavuuteen haluan kuitenkin kiinnittää huomiota, ja ha-
luan kiinnittää huomiota siihen, että kun Suomi on harvaan asuttu maa, niin maaseudulla se
poliisin tavoittaminen on tärkeä asia, siihen meidän pitää saada parannusta tehtyä. On hy-
vä, että tällä vaalikaudella poliisien määrä pysyy samana ja tästä asiasta, resursseista huo-
lehditaan sitä kautta. Mutta kun etäisyydet ovat pitkät, niin turvallisuudentunteeseen vai-
kuttaa olennaisesti se, jos joutuu viranomaista odottamaan useita kymmeniä minuutteja,
että se pääsee paikalle. Tälläkin hetkellä kuitenkin poliisilla, yhdellä partioyksiköllä voi
olla hyvinkin laaja alue huolehdittavanaan, ja tämä tuo tietysti kansalaisille huolta. Rikos-
ten ehkäisy, tietysti rikoksiin puuttuminen, se, että poliisi näkyy, ja tietysti se aika, jolloin
poliisin saa paikalle, joka tuo sen turvallisuudentunteen, ovat niitä keskeisiä kysymyksiä.
Mutta poliisin resursseista vielä haluan lisätä sen, että siihen tulee myös kansalaisten lu-
pien saannin näkökulmasta kiinnittää huomiota, esimerkiksi siihen, kun aselupia myönne-
tään ja niitä käsitellään, että se on tasapuolista joka puolella Suomea, jotta poliisilla on re-
surssit siihen, että he pystyvät viranomaisena nämä luvat myöntämään niin, että käsittely-
ajat ovat kohtuulliset. Ja kun myös näitä lakeja me käsittelemme täällä, niin tähän tulee
kiinnittää huomiota.

Mutta kaiken kaikkiaan on hyvä, että tämä lakiesitys nyt etenee ja toimii poliisin toimi-
valtuuksien osalta. Se on kannatettava, ja hyvää työtä hallitus on sen suhteen tehnyt.

13.08 Pia Viitanen sd: Arvoisa puhemies! Me olemme myös hallinto- ja turvallisuusjaos-
tossa viime aikoina kuunnelleet aika paljon tästä poliisin tilanteesta, ja kyllä minä haluan
2



Pöytäkirjan asiakohta PTK 112/2017 vp
sanoa, että olen edelleen huolissani poliisin resursseista. Eli tavallaan kun miettii tämän
päivän turvallisuustilannetta, niin täytyy sanoa, että tehtävät ovat moninaistuneet ja uusia
haasteita on ilmennyt, ja kyllä selkeästi käy ilmi, että nykyisin resurssein kaikkia niitä tar-
peita, joita olisi ihmisten turvallisuuden vahvistamiseksi, ei pystytä riittävästi toteutta-
maan. Siksi on edelleen tärkeää kiinnittää huomiota siihen, että kun tulevaisuudessa puhu-
taan tietystä tarpeesta, minimimääristä, kuinka paljon poliisihenkilöitä tulisi olla, niin sa-
maan aikaan kuitenkaan resurssit eivät kohtaa, eivät nyt käytännössä eivätkä tulevinakaan
vuosina. On myös kiinnitettävä huomiota siihen, että poliisiksi hakisi kylliksi nuoria ihmi-
siä. Tällä hetkellä olemme kuulleet, että vaikka näitä poliisikoulutettavien määriä on hie-
man nostettu siellä Tampereen Hervannan Poliisiammattikorkeakoululla, niin kuitenkin li-
sää varmasti tulevaisuudessa pitäisi olla, ja samoin houkuttelevuus ei ole ollut niin hyvä
kuin ehkä tänä päivänä voisimme kaiken kaikkiaan toivoa.

Puhemies! Täällä edustaja Mika Kari otti myös hyvin ajankohtaisen asian tähän liittyen
esiin: Olemme silloin tällöin täällä salissa puhuneet myös alkoholilainsäädännön uudista-
misesta, ja me tiedämme, että se tuo mukanaan lisää tarvetta myös poliisien määrään, ja
siksi sopii hieman kysyä, että olisiko kuitenkin syytä miettiä koko uudistusta myös tästä
näkökulmasta. Varsinkin kun tiedämme, että täällä on myös hallituspuolueissa monilla sen
kaltaisia näkemyksiä, että tätä uudistusta ei sellaisenaan tulisi viedä eteenpäin, niin olisiko
tässä yksi lisäperuste harkita [Puhemies koputtaa] myös tämän lainsäädännön etenemistä?

13.10 Mari-Leena Talvitie kok: Arvoisa puhemies! Tässä kyseisessä poliisilain 2 luvun
muutoksessa on kyse siis siitä, että turvallisuustarkastussääntelyä muutetaan siten, että po-
liisilla olisi mahdollisuus nykyistä kattavampien turvallisuustarkastusten tekemisiin ni-
menomaan erityistä suojelua tai erityistä valvontaa edellyttävissä tilaisuuksissa ja tapahtu-
missa. 

Meillä on viime aikoina aika nopeastikin koolle kutsuttujen tilaisuuksien ja tapahtu-
mien määrä kasvanut huomattavasti. Kun aikaisemmin poliisilain myötä tullut toimival-
tuus on koskenut nimenomaan henkilöitä, jotka ovat siellä tapahtumissa, niin näin ollen,
kun tilaisuuksien ja tapahtumien määrät ovat kasvaneet, myöskin tälle poliisien toimival-
tuuksien muutokselle on ihan selvä tilaus. Poliisien toimivaltuudet yleensäkin ovat yhtei-
siä asioita, ne eivät ole niin sanotusti hallitus- ja oppositio-asioita, ja näin ollen myöskin
hallintovaliokunnassa, kun tätä asiaa käsittelimme, olimme hyvin yksimielisiä tämän asian
suhteen ja tehtiin yksimieliset kannanotot ja mietinnöt.

Mitä tulee edustaja Savolan esiin ottamiin aselupiin, niin aselupien osaltahan olemme
myöskin lainsäädäntöä kehittäneet, elikkä on mahdollisuus sähköiseen aselupaan, aselu-
pien kotipaikkasidonnaisuus on poistumassa, ja näin ollen myöskin sitä kautta sujuvoite-
taan näitä prosesseja.

13.11 Olli-Poika Parviainen vihr: Arvoisa puhemies! Hallintovaliokunta oli tosiaan lau-
sunnossaan yksimielinen, ja on tärkeää, että poliisilla on edellytykset toimia muuttuvissa
tilanteissa silloinkin, kun ne muuttuvat nopeasti. Tapahtumat ovat juuri sellaisia, että jos
niissä alkaa jotakin tapahtua, niin pitää olla hyvinkin nopea kyky toimia. Tällä lailla pyri-
tään helpottamaan sitä, että poliisin mahdollisuudet puuttua esimerkiksi väkivaltatilantei-
siin ennalta ehkäisevästi tai tilanteiden ollessa päällä tai vaikkapa huumeiden välittämi-
seen helpottuvat. Toisin sanoen poliisi pystyy tarkemmin seuraamaan, mitä tilaisuuksissa
tapahtuu ja myös tietenkin niiden liepeillä. Yleisesti ottaen on kuitenkin se huoli, kun po-
3



Pöytäkirjan asiakohta PTK 112/2017 vp
liisin resurssit ovat mitkä ovat ja me tiedämme, kuinka vaikeaa voi olla saada poliisia pai-
kalle jonnekin tilanteeseen, ja hallintovaliokunta on tästä paljon keskustellut ja me olem-
me varsin yksimielisiä myös siitä, että Suomessa on edelleen kehitettävä poliisin toimintaa
siihen suuntaan, että poliisimäärä saadaan kasvuun nykyisestä.

Perustuslakivaliokunta huomautti omassa lausunnossaan, että tämä nyt esitetty laki on
hyväksyttävissä, mutta he muistuttivat, että tällaisesta tarkastusmenettelystä ei saa kohdis-
tua kohtuutonta taakkaa asianomaisille ja meidän pitää suhtautua yksilön oikeuksia kunni-
oittaen siihen, kun me turvallisuustarkastuksia sallimme ja teemme, mutta näin tässä laki-
esityksessä onneksi tehdäänkin. Tämä on hyvä lakiesitys.

13.13 Joona Räsänen sd:  Arvoisa puhemies! Todella tässä kyseessä olevassa laissahan
on kysymys siitä, että poliisilla on ne toimintavaltuudet, joita se tarvitsee tehtävien hoita-
miseen, ja näinhän pitää tietysti olla. Kun tätä katselee vähän laajemmin, niin kyllähän se
niin on, että kun meillä turvallisuusympäristö muuttuu, niin samalla meidän pitää aina tar-
kastella myös poliisien toimintavaltuuksia, jotta he sitten kykenevät vastaamaan niistä teh-
tävistä, joista he vastaavat, ja tähän me totta kai luotamme. Tässä edellä olevat puhujat ovat
hyvin nostaneet nämä esimerkit, miten tämä esimerkiksi tapahtumien yhteydessä nyt sit-
ten helpottaa poliisien työtä ja antaa nimenomaan uusia toimintavaltuuksia erilaisten rikos-
ten ennaltaehkäisyyn.

Mutta ehkä tästä laajemmasta kuvasta on todella hyvä muistaa, että kun me paljon pu-
humme poliiseista ja keskitymme tähän poliisien määrään, niin se on siinäkin mielessä tär-
keätä, että juuri tällä viikolla uutisoitiin siitä, että jopa kolmannes poliiseista kokee työuu-
pumusta ja jopa puolet poliiseista on sitä mieltä, että heidän työaikansa ei riitä kaikkien nii-
den tehtävien hoitamiseen, joita heiltä edellytetään. Nämä ovat aika hätkähdyttäviä lukuja,
kun kolmannes sanoo, että kokevat työuupumusta, ja puolet sanovat vielä siihen päälle,
että eivät ehkä kykene kaikkia tehtäviä hoitamaan työajan puitteissa. Kyllä se asettaa vah-
van todistuksen siitä, mitä täällä esimerkiksi edustaja Kari puhui siitä, että poliisien mää-
rän on todella oltava riittävä, jotta he pystyvät kaikki tehtävät hoitamaan.

Kyllähän tämä koskee myös lainsäätäjää siinä mielessä, että ehdoin tahdoin emme aina-
kaan tässä talossa tee sellaisia päätöksiä, jotka aiheuttavat lisätaakkaa jo ennestään hyvin
ylityöllistetyille poliiseille. Tässä niin edustaja Kari kuin edustaja Viitanen nostivat esi-
merkiksi tämän alkoholilain uudistamisen esille. Nämä ovat todella kokonaisuus, ja toivoi-
sin, että näitä hyvin tarkasti myös täällä aina pohdittaisiin, jotta poliisit todella suoriutuvat
omasta työstään ja me annamme heille ne resurssit, joita he tarvitsevat.

13.15 Markku Rossi kesk: Arvoisa rouva puhemies! On erittäin hyvä, että tämän poliisi-
lain 2 luvun uudistamisen yhteydessä, jolla siis parannetaan turvallisuustarkastussäänte-
lyä, on ensinnäkin voitu eduskunnassa tehdä yksimielinen linjaus ja päätöksiä hallituksen
esityksen pohjalta. Minusta se kertoo myös eduskunnan ajattelutavasta, ja tässä mielessä
kyllä tämä on hyvä asia. Kyseessähän on turvallisuuden edistäminen, mutta on syytä myös
havaita, että viranomaisten, poliisimiesten, oikeusturvasta on kysymys. Kun tuolla kadulla
vaikka jonkinlainen mielenosoitusjoukkio liikkuu, niin harvoinpa siihen ehkä oikeasti pe-
säpalloilijoita tulee mukaan pesäpallomailojen kanssa matsiin menossa, vaan kyllä niitä
välineitä sitten käytetään johonkin muuhun. Ja poliisi tarvitsee tavallaan myös oikeustur-
vaa ja lainsäädäntöä siihen, mitä kaikkea sitten turvallisuuden edistämiseksi voi tehdä.
4



Pöytäkirjan asiakohta PTK 112/2017 vp
Kaiken kaikkiaan voi sanoa, että suomalainen poliisi on maailman paras poliisi. Suoma-
lainen poliisi selvittää monet tilanteet juuri omalla luonteellaan, huumorilla, joskus mene-
mällä sopivasti omalla persoonallisella tavallaan väliin. Lakipykälät ovat sitten näitä lain
tarvitsemia ja päätöksentekoon ja asioiden jatkohoitoon tarvittavia asioita. Totta kai polii-
silla pitää olla ohjeistus ja pykälät takana, mutta korostan kyllä tätä suomalaisen poliisin
luonnetta. Sillä selvitetään monta tilannetta ja viedään asioita eteenpäin.

Kaiken kaikkiaan turvallisuuden hoitaminen eri tilanteissa on aika vaateliasta tänä päi-
vänä, jolloinka aika huolestuttava ilmiö on myös se, että joissakin tilanteissa jopa pelastus-
viranomaisten, siis palo- ja lääkinnällisten pelastusviranomaisten, työtä ja tehtäviä voi-
daan häiritä. Tässä meillä yhteiskunnassa on kyllä tekemisen paikka, koska heille pitää an-
taa ilman muuta työrauha. Osaltaan tämä laki myös sitä tuo.

13.17 Jari Myllykoski vas:  Arvoisa rouva puhemies! Oikeastaan niin kuin vastauspu-
heenvuorona tämän pyysin. On varmasti selvää, että alkoholilain uudistuksessa järjestys-
häiriöiden määrä tulee lisääntymään, jos anniskelurajoitteita helpotetaan, mutta en oikein
näe asiayhteyttä tähän siinä mielessä, että tässä on kysymys nimenomaan turvallisuuden ja
tarkastusten mahdollistamisesta. Alkoholilainsäädäntö tuskin lisää sellaisia tilaisuuksia,
mitä järjestetään. Alkoholin nauttiminen saattaa lisääntyä, mutta en usko, että se lisää itse
tilaisuuksien järjestämistä, missä poliisilla sitten on laajemmat tarkastusoikeudet.

13.18 Mika Kari sd: Arvoisa rouva puhemies! On ihan totta, että eduskunta tekee yhdes-
sä nyt Suomea turvallisemmaksi. Hallintovaliokunnassa kun asiaa käsiteltiin, esiin tuli se
todellisuus, joka maailmalla tapahtumia järjestettäessä, valitettavasti, on tullut vastaan eri-
laisena terrorismina tai väkivallantekoina. Tällä lainsäädännöllä mahdollistetaan nyt viran-
omaisten toimivaltuuksien lisääminen kestävällä tavalla, ihmisoikeuksia ja perusoikeuksia
kunnioittaen, että poliisi pystyy paremmin takaamaan ja ainakin varmistamaan tilaisuuk-
sien turvallisuuden tekemällä turvallisuustarkastuksia nyt tehokkaammalla lainsäädännöl-
lä.

Huomionarvoista on se, että valtaosa poliisin tehtävistä liittyy alkoholiin ja päihteisiin
laajemmin. Sen takia on äärimmäisen tärkeää, että poliisin jo varsin niukkoja resursseja ei
käytetä lisääntyvään alkoholin ja päihteiden haittojen hoitamiseen, vaan yritetään lainsää-
dännöllä mieluummin vähentää päihteiden, tässä tapauksessa alkoholin, haittoja ja niitä
ongelmia, joita liiallinen alkoholinkulutus tuottaa tietenkin henkilöiden lähipiirille mutta
työn näkökulmasta erityisesti ja ensisijaisesti poliisille.

Mutta yksi asia, joka ei tapahtunut hallituksen aloitteesta vaan opposition aloitteesta, oli
se, että poliisien määrän tasainen lasku pysäytetään. SDP:n omassa sisäisen turvallisuuden
ohjelmassa jo 2016 keväällä ja täällä eduskunnassa käytetyissä puheenvuoroissa linjattiin
tämä 7 200:n taso minimiksi, josta enää ei saa joustaa, ja tässä yhteydessä onkin mieluisaa
kiittää hallitusta, että hallitus on tullut SDP:n linjoille siinä, että poliisien määrän alamäki
pysäytetään.

13.20 Reijo Hongisto si:  Arvoisa puhemies! Edustaja Kulmala avauspuheenvuorossaan
esitteli tämän lain mielestäni varsin tyhjentävästi, ja yhdyn Kulmalan sanoihin ja myöskin
siihen, että tämä lakiesitys on kannatettava. Toivottavasti tämä menee maaliin asti.

Muutamissa puheenvuoroissa on kiinnitetty huomiota poliisin saatavuuteen ja lähinnä
vasteaikojen viivästymiseen. Kyllä käytännön miehenä, käytännön kentältä saamani pa-
5



Pöytäkirjan asiakohta PTK 112/2017 vp
lautteen perusteella syy näitten vasteaikojen kasvamiseen johtuu siitä, että poliisiasema-
verkosto on perin harva. Se on niin harva, että näiltä harvoilta asemilta kun poliisit lähtevät
tehtäviä hoitamaan, väkisinkin se maantieteellinen etäisyys kasvaa, kun poliisiasemaver-
kosto harvenee. Toivon, että tulevaisuudessa pystyttäisiin myöskin tätä asiaa miettimään
siltä kannalta, että ei nyt ainakaan enää vähennettäisi tätä poliisiasemaverkkoa.

Sitten kun tässä on näitä puheita kuunnellut vuosien saatossa, niin liikuttavan yksimie-
lisiä kaikki edustajat ovat olleet siitä, että poliisin resursseja tulee lisätä, ja kaikki ovat kan-
taneet huolta siitä, että resursseja on liian vähän. Minä kyllä hämmästelen, että kun tällai-
nen yhteinen tahtotila on vuosien saatossa ollut, niin kuinka me edelleen olemme tässä ase-
massa. Arvoisat kollegat, minä toivon, että nyt ryhdytään toimenpiteisiin sillä tavalla, että
kaikki kantavat kortensa kekoon ja pontevasti lähdetään siitä, että tätä poliisien määrää,
7 200:aa, pyritään nostamaan lähemmäksi 8 000:ta ja näin ollen parannetaan kansalaisten
peruspalveluja.

Arvoisa puhemies! Tuossa edustaja Savola käytti puheenvuoron lupahallinnosta. Tänä
aamuna keskustelin erään lupahallinnosta vastaavan virkamiehen kanssa, ja hän sanoi, että
hänellä on jatkuvasti noin sadan ampuma-aselupahakemuksen pino pöydällä ja ajallisesti
se on noin kolme kuukautta. Että se on todella liian pitkä aika odottaa tätä ampuma-aseen
hankkimislupaa. Ja ongelmana on vielä sitten se, että maan eri osissa lupakäytäntö vaihte-
lee. Toivon, että Poliisihallitus ohjeistaisi kerralla kaikkia poliisiasemia niin, että kaikki
hakijat [Puhemies koputtaa] olisivat samanvertaisessa asemassa.

13.22 Kari Kulmala si: Arvoisa puhemies! Edustaja Hongisto toi hyvin esiin poliisiase-
mien nykyisen vähenemisen. Näyttäisi siltä, että edelleen tietyillä poliisipäälliköillä on tar-
vetta miettiä ja lakkauttaa omilla päätöksillään poliisiasemia. Meillä on kuitenkin silloisen
sisäministeri Orpon 6. päivä kesäkuuta 2016 tekemä päätös elikkä sisäministeriön päätös
poliisilaitosten toimipisteiden sijaintipaikoista, ja täällä esimerkiksi Itä-Suomen osalta ker-
rotaan seuraavaa: "Itä-Suomen poliisilaitos. Itä-Suomen poliisilaitoksen pääpoliisiaseman
sijaintipaikka on Kuopion kaupungissa, ja poliisilaitoksella on poliisiasemat Iisalmen, Jo-
ensuun, Juankosken, Kiteen, Lieksan, Mikkelin, Nurmeksen, Outokummun, Pieksämäen,
Savonlinnan, Suonenjoen ja Varkauden kaupungeissa sekä Ilomantsin ja Juvan kunnissa."
Pidän ihmeenä sitä, että paikalliset poliisipäälliköt omilla päätöksillään ovat vähentämässä
näitä poliisiasemia, koska mielestäni tämä päätös, minkä sisäministeri Orpo on tehnyt ai-
kanaan ja allekirjoittanut, on vielä voimassa.

Puhemies Maria Lohela: Hyvät edustajat, tässä kohtaa muistutan, että suuren valiokun-
nan kokous odottaa alkamistaan kello 13.30, mutta tässä on vielä neljä puheenvuoroa lis-
talla.

13.23 Joona Räsänen sd:  Arvoisa puhemies! Vielä muutama huomio tästä itse asiasta,
jossa siis todella olemme nyt poliisien toimintavaltuuksia lisäämässä. Minun mielestäni
tärkeää tässäkin asiassa on huomata, että meillä Suomessa on pystytty todella hyvin yhdis-
tämään kaksi erittäin tärkeätä asiaa: toinen on turvallisuuden edistäminen, ja toinen on sit-
ten vastaavasti perusoikeuksien kunnioittaminen, mitkä kulkevat käsi kädessä tässäkin esi-
tyksessä. Toisaalta pystymme antamaan viranomaisille lisää toimivaltuuksia, jotta he pys-
tyvät hoitamaan sen tehtävän, jota varten he ovat, elikkä huolehtimaan meidän turvallisuu-
desta, mutta toisaalta myös huomioimme aina sitten perusoikeuksien toteutumisen, jottei
6



Pöytäkirjan asiakohta PTK 112/2017 vp
tule myöskään niitä tilanteita, joissa viranomaiset omalla toiminnallaan olisivat vaikka
kansalaisten perusoikeuksia loukkaamassa. Tämä on hyvä aina pitää mielessä, kun erilai-
sista asioista täällä keskustelemme, ja tätä arvoa varsinkin korostaa se, että esimerkiksi täs-
sä asiassa, kun on yksimielinen mietintö takana, koko eduskunta yhdessä vie tätä asiaa nyt
eteenpäin.

Niin kuin suuresti kunnioittamani edustaja Hongisto täällä hyvin puhui poliisien mää-
rästä, kyllähän tähänkin tarvitaan nyt sellaista laajaa yksituumaisuutta, jota esimerkiksi
edustaja Kari on useassa puheenvuorossaan vuosien mittaan täällä esittänyt, että hieman
pidemmälle jo voisimme katsoa yhdessä, miten nämä resurssit turvataan. Muistuttaisin
vielä, kun tämäkin on hallintovaliokunnan mietintö, että hallintovaliokunta on useasti pai-
nottanut, että kyllä meidänkin tässä poliisien määrässä tulisi liikkua enemmän siihen suun-
taan, mikä taso on muissa Pohjoismaissa, ja silloin se tarkoittaisi, että Suomessa oltaisiin
noin 8 000 poliisin tasossa. Näillä resursseilla, mitkä nyt ovat, siihen ei päästä, ja sen takia
tarvitsisimme kyllä pitkäjänteisempää parlamentaarista yhteisymmärrystä, miten tähän ta-
voitteeseen tullaan tulevina vuosina pääsemään.

13.25 Olli-Poika Parviainen vihr:  Arvoisa rouva puhemies! Kiitos edustaja Räsäselle
hyvästä puheenvuorosta, siitä on helppo jatkaa vielä lyhyesti. Eli tosiaan kun me näitä la-
keja teemme, niin me tavoitteellisesti sovitamme yhteen ihmisten perusoikeuksien kun-
nioittamisen ja toisaalta kaikkien meidän yhteisen turvallisuuden takaamisen.

Yleisesti, kun alkoholilaki kytketään tähän poliisikeskusteluun, se on tietenkin ymmär-
rettävää — alkoholinkäytöllä on paljon vaikutuksia. Itse olen ihan yhteiskunnallisen kes-
kustelun tasolla vähän huolissani siitä, että alkoholilakikeskustelu näyttäytyy jossain mää-
rin alarmistisena. Mielestäni muutokset, joita hallitus esittää, ovat kuitenkin varsin maltil-
lisia. Siellä on joitain sellaisia asioita, joita kannattaa kuitenkin vielä miettiä, kuten esimer-
kiksi se, että kun poliisi esimerkiksi tietää varsin hyvin, mitkä ovat niitä ravintoloita, jotka
aiheuttavat järjestyshäiriöitä, niin silloin kun me poistamme luvanvaraisuutta myöhenne-
tyiltä aukioloajoilta, saattaa olla, että tämä lisää poliisin tehtävien määrää. Poliisi voisi hel-
posti vaikuttaa tähän asiaan myös niin, että me miettisimme vähän, minne niitä lupia anne-
taan. Yleisesti minä kannatan hallituksen esitystä alkoholilain uudistukseksi.

Ja vielä, kun puhutaan poliisien määrästä yleisesti, edustaja Hongisto puhui viisaasti, ja
mielestäni meillä on kaikilla kollektiivinen vastuu siitä, että me pyrimme nostamaan polii-
siresurssit lähemmäs pohjoismaista tasoa. Poliisin resurssien karsiminen on tehty aikana,
jolloin turvallisuustilanne oli suoraan sanottuna erilainen ja maailma näytti hyvin erilaisel-
ta. Tällä hetkellä meidän täytyy vastata siihen haasteeseen, joka maailmalta on meille tul-
lut ja joka myös Suomessa esiintyy — poliisiresurssit on turvattava.

13.27 Pia Viitanen sd:  Arvoisa puhemies! Tässä vielä jatkaisin, että poliisin resurssit on
turvattava, ja hyvä idea on esimerkiksi juuri Mika Karin aiemmin esittämä parlamentaari-
nen yhteistyö, jossa katsottaisiin yli vaalikausien. Minusta se on hyvä idea.

Mitä tulee tähän alkoholilakiin, jota äsken sivusimme, hallituksen omassa esityksessä
arvioidaan, että tämä muuttuva alkoholilaki tulisi vaatimaan 10—15 miljoonaa euroa lisää
resursseja poliisille. Me tiedämme kaikki, että niukkoina määräraha-aikoina tämä on aika
iso raha kaikkinensa.

Yhdyn täysin juuri siihen arvioon, mitä täällä on tuotu esiin, että tämä tilanne ja turval-
lisuusympäristö ovat muuttuneet valtavasti, haasteita on lisää ja lisää, ja siksi on tärkeää,
7



Pöytäkirjan asiakohta PTK 112/2017 vp
että pystymme turvaamaan kaikkinensa poliisin resurssit. Itse monta kertaa mietin, että
vaikka niukkuutta on siinä, kuinka paljon on resursseja harmaan talouden torjuntaan, niin
pienilläkin lisäpanostuksilla saamme sitten aikaan kuitenkin lisää hyvää taas toisaalla. Eli
siksi kannattaisi hyvin vahvasti miettiä tätä resurssien turvaamista myös pitkäjänteisesti.

13.28 Hannu Hoskonen kesk: Arvoisa rouva puhemies! Ihan lyhyesti edustaja Kulmalan
esille nostamasta Outokummun kaupungin ja Ilomantsin poliisiaseman lakkauttamisesta.
Tai paremminkin: virallisestihan ei ole lakkautettu kumpaakaan näistä asemista, vaan ai-
noastaan poliisien virat on siirretty joko Joensuuhun tai Kiteelle. Elikkä kun silloin aika-
naan Petteri Orpo teki päätöksen sisäministerinä ollessaan, että nämä asemat jäävät, ja nyt
sitten sisäministeri Risikon aikana nämä virat siirrettiin keskuspaikoille, niin on selvää,
että siinä on omat riskinsä. Mutta ainakin ministerin vastauksessa kirjalliseen kysymyksee-
ni hän vastasi, että kysymyksessä ei ole tietenkään asemien lakkauttaminen eli edellisen
päätöksen peruminen vaan virat on vain siirretty. Näen sen hieman ongelmallisena, mutta
kai sen kanssa pitää pystyä tulemaan toimeen.

13.29 Sami Savio ps:  Arvoisa puhemies! Tämä hallituksen esitys ja mietintö poliisilain
muuttamiseksi ovat kannatettavia. Olen tästä samaa mieltä, että näitä poliisin valtuuksia on
hyvä tältä osin tarkistaa, niin kuin tässä esityksessä on tehty.

Keskustelussa on noussut esille muun muassa viime vuonna tehty poliisiasemien lak-
kauttaminen. Nyt jälkikäteen tarkasteltuna päätös ei ehkä ollut täysin loppuun asti harkittu.
Pirkanmaaltakin lakkautettiin kaksi poliisiasemaa, ja kyllä pidemmät asiointimatkat ovat
vaikeuttaneet suuresti varsinkin iäkkäämpien kansalaisten asiointia. Tästä on tullut aika
paljon palautetta äänestäjiltä. Vetoankin hallitukseen ja sisäministeriin, että jatkossa, jos
näitä lakkautusaikeita yhä tulee, pohdittaisiin vielä tarkemmin ja perusteluina käytettäisiin
myös kansalaisille mahdollisesti aiheutuvaa haittaa näistä poliisiasemien lakkauttamisista.

Sitten täällä on puhuttu vielä poliisien riittävyydestä. Kieltämättä Suomen turvallisuus-
tilanne on muuttunut ja valitettavasti huonompaan suuntaan. Kyllä poliisin resurssit on tur-
vattava. Poliisimiesten ja poliisinaisten määrä on turvattava myös jatkossa. Mutta tieten-
kään ei riitä se, että resursseja lisätään, vaan kannattaa meidän täällä eduskunnassakin
muistaa aina puuttua myös niihin varsinaisiin juurisyihin, joista tämä turvallisuustilanteen
heikkeneminen johtuu, ei pelkästään niihin resursseihin, joita sitten tarvitaan ongelmien
paikkaamiseen.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 37/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
8


	4
	13.01
	13.02
	13.04
	13.06
	13.08
	13.10
	13.11
	13.13
	13.15
	13.17
	13.18
	13.20
	13.22
	13.23
	13.25
	13.27
	13.28
	13.29


