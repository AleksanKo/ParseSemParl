















































DEMAC92.tmp.xml


Pöytäkirjan asiakohta PTK 103/2018 vp
Pöytäkirjan asiakohta 

PTK 103/2018 vp

Täysistunto

Torstai 18.10.2018 klo 16.00

2.4. Suullinen kysymys lapsiin kohdistuvien seksuaalirikosten ehkäisystä (Mika Niikko ps)
Suullinen kysymys SKT 164/2018 vp

Suullinen kyselytunti

Puhemies Paula Risikko: Seuraava kysymys, edustaja Niikko.

Keskustelu

16.34 Mika Niikko ps: Arvoisa puhemies! Mediasta saa lähes päivittäin lukea lasten ja
nuorten seksuaalisesta hyväksikäytöstä sekä niistä seuranneista mitättömistä tuomioista.
Jotain on pielessä, kun jopa pahoista sanoista saa kovempia tuomioita kuin lapseen kajoa-
misesta. 

Olemme varmasti kaikki tässä salissa yhtä mieltä siitä, että ensisijaista lasten hyväksi-
käytön vastaisessa työssä on ennaltaehkäisy. Tällä hetkellä laki kuitenkin estää rikok-
sentorjuntaa. Lyhyessä, alle 3 kuukauden työsuhteessa olevilta työntekijöiltä ei saa kysyä
rikosrekisteriotetta. Aiemmin muun muassa Vantaa tarkisti myös näiden sijaisten taustat,
kunnes sai tämän talon, eduskunnan, oikeusasiamieheltä nuhteet lainvastaisesta toiminnas-
ta. 

Tämän korjaamiseksi tarvitaan lakimuutos, josta muun muassa perussuomalaisten edus-
taja Savio on tehnyt aloitteen. Asia on tärkeä ja kiireellinen, koska pelkästään pääkaupun-
kiseudun päiväkodeissa on töissä päivittäin 500 sijaista, puhumattakaan esimerkiksi lasten
leireistä ja kerhoista, joissa toimii tuhansia vapaaehtoisia. [Puhemies: Kysymys!]

Arvoisa ministeri, mitä sanotte heille, jotka haluavat suojella lapsiaan rikoksilta, mutta
heitä kielletään tekemästä se, ja mitä aiotte tehdä tämän asian korjaamiseksi?

16.35 Oikeusministeri Antti Häkkänen (vastauspuheenvuoro): Arvoisa puhemies! Erit-
täin aiheellinen kysymys. Suomessa rikosrekisteriotetta käytetään hyvin laajastikin eri op-
pilaitoksissa, hoitolaitoksissa ja muissa, missä virkamiehet ja muut toimijat työskentelevät
lasten kanssa. Meidän salin yhteinen näkemys on varmasti se, että lapsia täytyy suojella
henkilöiltä, keillä on pahat aikeet mielessä. Tämän takia rikosrekisteri on yksi keskeinen
elementti siinä, että kyetään tarkistamaan henkilöiden taustat. Mutta samaan aikaan tarvi-
taan paljon muitakin toimenpiteitä, niin että ongelmia ei tapahdu. Nyt tämä esitys siitä, mi-
ten näihin lyhyisiin työsuhteisiin, virkasuhteisiin kesäleireillä ja muilla saataisiin rikosre-
kisteriote käyttöön tai jotenkin muuten kyettäisiin varmistamaan henkilön taustat nykyistä
paremmin — siitä olen käynnistänyt työn oikeusministeriössä, ja pyrimme tekemään mah-
dollisimman nopeasti myös työn, niin että siihen asiaan saadaan jonkinlainen selvyys, kor-
jaus. Rikosrekisteriotteen ottamisessa on tietyt kriteerit, [Puhemies koputtaa] koska siihen
 Hyväksytty
1.0



Pöytäkirjan asiakohta PTK 103/2018 vp
liittyy henkilön yksityisyydensuojaan liittyviä asioita, mutta [Puhemies: Aika!] samalla
täytyy sanoa, että lapsien suojelu on kenties vähän painavampi asia.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.

16.36 Mika Niikko ps (vastauspuheenvuoro): Kiitos ministerille tästä vastauksesta. Hy-
vä, että toimiin on ryhdytty. Kysyn kuitenkin siitä — kun internetissä lapsiin kohdistuva
hyväksikäyttö yleistyy jatkuvasti — että kun perussuomalaisten hallitusvastuun aikana
aloitettiin lasten hyväksikäytön vastainen projekti, niin sen kuitenkin, ikävä kyllä, keskus-
ta, kokoomus ja siniset jäädyttivät vuonna 2017, ja samana syksynä hallitukselta löytyi kui-
tenkin 34,5 miljoonaa euroa vihapuheen ja ääriliikkeiden torjuntaohjelmaan. Nettipedofi-
lian vastaiseen projektiin ei liiennyt edes parinsadantuhannen euron jatkorahoitusta, vaik-
ka silläkin olisi poliisin mukaan päästy merkittäviin tuloksiin uusien laitteiden ja ohjelmis-
tojen myötä, tämä tuli ilmi hallinto- ja turvallisuusjaoston kuulemisessa. Arvoisa ministe-
ri, kiinnostavatko hallitusta nämä lapset ja nuoret, joiden koko elämä särkyy tällaisten ri-
kosten vuoksi? Aiotteko ensi vuoden budjetissa korjata poliisien resurssit tässä
äärimmäisen tärkeässä asiassa?

16.37 Sisäministeri Kai Mykkänen (vastauspuheenvuoro): Arvoisa puhemies! Kiitos
ensinnäkin edustaja Niikolle erittäin tärkeään aiheeseen tarttumisesta. Poliisin kohdalla
tehdään parhaillaan ennalta ehkäisevän työn strategiaa, jossa yksi painopiste on nimen-
omaan lähisuhdeväkivalta ja lapsiin ja nuoriin kohdistuva hyväksikäyttö ja väkivalta kai-
kissa niissä yhteisöissä, joissa he toimivat. Valitettavastihan hyväksikäyttötilanteita, myös
seksuaalisen hyväksikäytön osalta, on eri tilanteissa, jopa lapsia hoitavissa instituutioissa,
kuten tässä on mainittu, mutta myös perheissä, joissa ehkä numeerisesti, volyymiltaan se
suurin tragediatilanne on. Meidän on todella pystyttävä pari piirua enemmän siirtämään
painopistettä ennaltaehkäisyyn, oli kyse väkivallasta yleensä tai erityisesti siitä, että kun
esimerkiksi perheiden sisäisiin tragedioihin puuttuminen meidän perinteissä, kulttuurissa
ei ole ollut vahvaa, niin meidän pitää pystyä tässä etenemään. [Puhemies: Aika!] Tätä työ-
tä tehdään ennaltaehkäisemistyön strategian sisällä. 

16.39 Sami Savio ps (vastauspuheenvuoro): Arvoisa puhemies! Perussuomalaisten edus-
taja Niikko nosti esiin erittäin tärkeän aiheen. Esimerkiksi päiväkoteihin joudutaan palk-
kaamaan myös lyhytaikaisia sijaisia, joiden rikostaustaa työnantajalla ei siis ole halutes-
saan oikeutta tarkastaa. Ja tämä rikostaustan selvittämistä rajoittava, työsuhteen vähim-
mäiskestoon liittyvä kolmen kuukauden sääntö onkin herättänyt aiheellista hämmästystä ja
hämmennystä vanhempien keskuudessa. Ja myös lapsiasiainvaltuutettu Tuomas Kurttila
pitää lain nykytilaa varsin ongelmallisena, ja hän on todennut, että rikostaustaote tulisi voi-
da vaatia jo ennakoivasti sijaisrekistereihin kirjautuvilta työnhakijoilta.

Arvoisa puhemies! Perussuomalaisten esittämä, tämän tilanteen korjaava lakimuutos
kohentaisi lasten turvallisuutta, tarjoaisi vanhemmille mielenrauhaa ja parantaisi myös
työnantajan tilannetta.

Arvoisa oikeusministeri! Mainitsitte perustaneenne työryhmän asiaa selvittämään, mut-
ta voitteko luvata, että sen johtopäätökset johtavat konkreettisiin toimiin vielä tämän vaa-
likauden aikana?
2



Pöytäkirjan asiakohta PTK 103/2018 vp
16.40 Oikeusministeri Antti Häkkänen (vastauspuheenvuoro): Arvoisa puhemies! Täl-
lä vaalikaudella on nyt jo käynnistetty useita hankkeita ja otettu ne työkalut käyttöön, joita
täällä lainsäätäjällä on olemassa lastensuojeluun eri menetelmien kautta¨: rikoslakiin tulee
kiristyksiä, lapsiin kohdistuvista seksuaalisista hyväksikäytöistä on ennalta ehkäiseviä oh-
jelmia, ja nyt myös tämä rikosrekisteriotteen helpompi saatavuus tullaan mahdollisimman
nopeasti selvittämään. [Mika Niikko: Hyvä!] Siinä ei ole mitään työryhmää varsinaisesti
asetettu, vaan siinä virkamiehet ovat itse asiassa tekemässä jo työtä. Tulen ilmoittamaan
mahdollisimman nopeasti johtopäätökset, miten kyetään selvittämään henkilöitten rikosre-
kisteri myös näissä hyvin lyhyissäkin työsuhteissa. Tarkoitus on se, että näissä tehtävissä ei
työskentelisi ollenkaan sellaisia henkilöitä, joilla jotain epäilyttävää sieltä taustalta löytyy.

16.41 Maria Tolppanen sd (vastauspuheenvuoro): Arvoisa puhemies! Rikoslaissa on täl-
lä hetkellä säädös siitä, että henkeen ja terveyteen kohdistuvan rikoksen suunnittelu on kri-
minalisoitu. Sen sijaan lapseen kohdistuvan seksuaalisen hyväksikäytön tekoa tai törkeän
seksuaalisen teon tekemisen suunnittelua ei ole rikoslaissa kriminalisoitu. Tämä aiheuttaa
sen, että vaikka poliisi tietäisi, että näin on käymässä, saisi esimerkiksi nettiviesteistä luet-
tua sen, että yksi on myymässä lasta ja toinen on ostamassa, mutta jos ei tätä ostotapahtu-
maa ole tapahtunut eikä tekoa ole tehty, niin se joka haluaisi ostaa lapsen itsellensä käytet-
täväksi hyväksi seksuaalisesti, jää täysin tuomitsematta. Rikosta ei ole tapahtunut, eikä
asiaan ryhtymistä ole tapahtunut, on pelkästään suunniteltu. Onko tarkoitus nostaa tämä
asia myös rikoslakiin?

16.42 Oikeusministeri Antti Häkkänen (vastauspuheenvuoro): Arvoisa puhemies! Suo-
messa pääsääntö on se, että rikoksen yrittäminen on myös rangaistavaa. Jos yrität tehdä
vaikka lapsiin kohdistuvia törkeitä rikoksia, yritykset ovat lähtökohtaisesti rangaistavia.
Mihin vedetään sitten se raja, että ajattelee jotain kielteistä, valmistelee jotain päässään?
Tämä on hyvin problemaattinen oikeusvaltiossa.

Meillä on joitain valmistelurikoksia, esimerkiksi terrorismin valmistelu tai tiettyihin va-
kaviin välivaltarikoksiin liittyvissä kysymyksissä. Mutta mihin vedetään se raja, että et
varsinaisesti ole pääsi sisältä ulos tehnyt joitain toimenpiteitä ryhtyäksesi rikokseen? Mikä
on rangaistava teko? Rikoksen yritys eli konkreettiset toimenpiteet jo siihen suuntaan ovat
rangaistavia tekoja, mutta nyt täytyy olla myös tarkkana siitä, että minkälaisia esimerkiksi
ajatusrikoksia ruvetaan säätämään rangaistaviksi. Tämä on oikeusvaltiokysymys ennen
kaikkea, ja tässä pitää olla äärimmäisen tarkkana.

16.43 Antti Kurvinen kesk (vastauspuheenvuoro): Arvoisa rouva puhemies! Tämä on
erittäin tärkeää keskustelua, mutta tuossa edustaja Mika Niikko esitti kyllä harvinaisen
mauttoman ja törkeän väitteen, että hallitus ei olisi kiinnostunut suojelemaan lapsia täm-
möisiltä törkeiltä rikoksilta. Varmasti kaikki puolueet ja ryhmät tässä salissa haluavat suo-
jella pienimpiä ja heikoimpia [Leena Meri: Tekoja!] täällä meidän maassamme ja yhteis-
kunnassamme näiltä kamalilta teoilta.

Arvoisa puhemies! Aina kun julkisuuteen tulee näitä karmaisevia rikoksia, karmaisevia
seksuaalirikoksia naisia tai lapsia kohtaan, herää paljon keskustelua siitä, ovatko rangais-
tukset kohdallaan, tuleeko oikeita rangaistuksia teon vakavuuteen nähden, joka vaikuttaa
sitten uhrin loppuelämään. On puhuttu siitä, pitäisikö raiskauksen tunnusmerkistöön tulla
suostumuksen puute, että selkeästi se olisi se kriteeri. Mutta rikosoikeuden täytyy olla sel-
3



Pöytäkirjan asiakohta PTK 103/2018 vp
keä kokonaisuus, selkeä järjestelmä, ja siksi kysyisinkin oikeusministeriltä: olisitteko val-
mis uudistamaan koko rikoslain seksuaalirikoksia koskevan 20 luvun, niin että voitaisiin
katsoa, minkälaisia rangaistuksia millaisistakin törkeistä teoista tulee tulla?

16.44 Oikeusministeri Antti Häkkänen (vastauspuheenvuoro): Arvoisa puhemies! Täl-
lä vaalikaudella pyritään nyt syksyn aikana eduskuntaan tuotavilla lakiesityksillä muutta-
maan suomalaisen rangaistuspolitiikan suuntaa niin, että uhri on jatkossa tärkeämmässä
roolissa, [Oikealta: Hyvä! — Vihdoin!] että rikollisen lisäksi huomioidaan yhä vahvem-
min uhri ja teon sovittaminen oikeudenmukaisella rangaistuksella. Tämä on ollut tämän
hallituksen ja myös oman kriminaalipoliittisen linjani kantava ajatus.

No mitä täytyy ensi vaalikaudella tehdä? Muun muassa seksuaalirikoksia koskeva lain-
säädännön kokonaisuus täytyy varmastikin katsoa uudestaan, eli ovatko tietyt rangaistuk-
set ja tunnusmerkistöt johdonmukaisessa suhteessa toisiinsa nähden. Koska ei riitä se, että
julkisuudessa, ehkä välillä kovinkin sanankääntein, vaaditaan joitain tiettyjä asioita, vaan
täytyy olla myös erittäin tarkkaan mietitty, minkälaisia tunnusmerkistöjä kirjataan rikosla-
kiin, jotta rikosvastuu tehokkaasti myös toteutuu aina siellä tuomioistuimen ratkaisuissa
asti — jotta rikosvastuu toteutuu jokaiselle, joka on vaikka seksuaalirikoksia tehnyt. Se ei
riitä, että poliisi tutkii tehokkaasti, vaan syyttäjän pitää myös kyetä nostamaan syyte ja tuo-
mioistuimen tuomitsemaan tehokkaasti. [Puhemies: Aika! Yritetään pysyä siinä minuutis-
sa!] Muuten rikollisuutta ei voida torjua.

Puhemies Paula Risikko: Otetaan tähän kaksi lisäkysymystä — edustaja Laiho ja edusta-
ja Niikko — ja yhteinen vastaus. Sitten mennään seuraavaan kysymykseen.

16.46 Mia Laiho kok (vastauspuheenvuoro): Arvoisa puhemies! Lasten suojaamisen kai-
kelta väkivallalta tulee olla lähtökohtana, oli se sitten fyysistä tai seksuaalista tai henkistä.
Lapsella on oikeus turvalliseen ympäristöön sekä kotona että harrastuksissa, koulussa ja eri
ympäristöissä. 

Tässä on hankalaa se, että oikeusasiamies on muun muassa linjannut, että alle kolmen
kuukauden työsuhteissa ei saa edes kysyä tätä rikostaustaotetta, mikä on erittäin harmillis-
ta. Olen tehnyt asiasta kirjallisen kysymyksen viime keväänä, ja nyt tässä ihan hiljattain
jättänyt myöskin lakialoitteen, että tämä asia saataisiin korjattua myös lain tasolla, ja tähän
tuli kannatusta yli puoluerajojen. [Ben Zyskowicz: Ilman muuta!] Toivoisin, että tämä me-
nisi nyt eteenpäin ja saataisiin vielä tämän hallituskauden aikana. Onko siihen mahdolli-
suuksia?

16.46 Mika Niikko ps (vastauspuheenvuoro): Arvoisa rouva puhemies! Silloin kun on
kiitoksen aika, silloin annan kiitosta, ja, ministeri Häkkänen, olette tehnyt erinomaista työ-
tä tällä saralla, ja kunnioitan ja koko eduskunta kunnioittaa sitä. Kysymys ei ole siitä, että
moittisin hallitusta tekemättömistä töistä. 

Mutta tosiasiassa — kuulijoidenkin on hyvä tietää, että meillä on eduskunnassa sellai-
nen kuin valtiovarainvaliokunta ja sen alla on jaostoja, ja itse olen puheenjohtajana hallin-
to- ja turvallisuusjaostossa, jossa näistä asioista ja budjeteista päätetään — 2016 perussuo-
malaisten ollessa hallituksessa me lisäsimme eduskunnan harkintaa käyttäen muutaman
satatuhatta euroa poliisille nettipedofilian torjuntaan ja tutkimiseen. Nopeita toimenpitei-
tä, täsmätoimenpiteitä. Tuli syksy 2017, ja te tiedätte, mitä tapahtui ennen sitä. Silloin kun
4



Pöytäkirjan asiakohta PTK 103/2018 vp
minä esitin saman jatkoa ja poliisit esittivät — he halusivat jatkaa tätä tehtävää, ja heillä oli
valmiit toimenpiteet, miten he automatisoivat ja seulovat netissä ne kaikkein vaarallisim-
mat rikolliset ennaltaehkäisevällä työllä — mitä teki hallitus? Sinisten määrätietoisella
johtamisella romutitte ja pysäytitte sen hankkeen ettekä antaneet muutamia rahoja. [Leena
Meri: Uskomatonta! — Välihuutoja]

Nyt on joulu tulossa taas. Nyt punnitaan puheet ja teot. [Puhemies: Aika!] Antakaa po-
liisille ne rahat, niin sitten olen puhunut ihan riittävästi.

Puhemies Paula Risikko: Ensin Häkkäselle ja sitten Mykkäselle. Lyhyet vastaukset, kii-
tos.

16.48 Oikeusministeri Antti Häkkänen (vastauspuheenvuoro): Arvoisa puhemies! Toti-
sesti kaikki toimenpiteet, joilla lapsia ja nuoria voidaan suojella siltä, että hei eivät joudu
seksuaalirikosten uhriksi, tullaan tekemään. [Leena Meri: Rahaa!] Myös edustaja Laihon
hyvä aloite ja esitys siitä, että näitä rikosrekisteriotteita voitaisiin jatkossa nopeammin ja
helpommin saada, tullaan nyt perkaamaan läpi, ja tulen ilmoittamaan mahdollisimman no-
peasti vastauksen. 

Samaan hengenvetoon täytyy myös sanoa se, että myös kaikkien muiden viranomaisten
täytyy tässä asiassa vielä enemmän valpastua. Kyse on monesti siitä, että sosiaalihuollon
piirissä tai kouluelämässä havaitaan lapsesta niitä ilmiöitä, jotka antavat indikaatioita ja
hälytysmerkkejä siitä, että perheessä tai lähipiirissä jotain ongelmia on tapahtumassa. Mo-
nesti rikoslaki ei ole ollenkaan oikea keino ennaltaehkäisevästi suojella lapsia siellä perhe-
piirissä. Se on vasta jälkikäteinen ja liian myöhäinen. Oikeudenmukaiset rangaistukset
kuuluvat tähän pakettiin, [Puhemies koputtaa] mutta ennaltaehkäisyyn tarvitaan muita vi-
ranomaisia. [Leena Meri: Tuleeko rahat?]

16.49 Sisäministeri Kai Mykkänen (vastauspuheenvuoro): Arvoisa puhemies! Nettipo-
liisitoimintaa ei ole alasajettu, ennaltaehkäisevää työtä rakennetaan vahvemmaksi, ja ai-
van erityisesti kehitetään viranomaisten välistä yhteistyötä, jota tässäkin paljon tarvitaan
lastensuojelun, sosiaalityön eri muotojen, poliisin ja koulujen kesken. Tätä on hyvässä yh-
teistyössä esimerkiksi ministereiden Saarikko ja Grahn-Laasonen kanssa tänä syksynäkin
viety eteenpäin. 

Mitä tulee nimenomaan nettipedofilian vastaiseen työhön, kiitän myöskin eduskuntaa
tärkeän aiheen esille ottamisesta, ja tulemme tämänkin ottamaan huomioon nyt poliisin en-
naltaehkäisevän strategian eteenpäinviemisessä ja siihen tarvittavissa resurssipanostuksis-
sa. 

Aihe on kyllä varmasti meidän kaikkien yhteinen.

Kysymyksen käsittely päättyi.
5


