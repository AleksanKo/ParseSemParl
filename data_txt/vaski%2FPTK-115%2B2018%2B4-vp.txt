















































DEM9CB6.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

4. Hallituksen esitys eduskunnalle laiksi konkurssilain muuttamisesta ja eräiksi siihen liit-
tyviksi laeiksi

Hallituksen esitys HE 221/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 4. asia. Puhemiesneuvosto ehdottaa, että asia lähetetään lakivaliokun-
taan, jolle ympäristövaliokunnan on annettava lausunto. 

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

18.32 Harry Harkimo liik: Arvoisa puhemies! Kun yritys tekee konkurssin, tarkoittaa se
monta kertaa myös henkilökohtaista velkavankeutta. Tämä saattaa kestää jopa 30 vuotta tai
viedä ihmisen jopa ikuiseen perintäkierteeseen. Moni yhteiskunnasta lähes täysin syrjäy-
tynyt 90-luvun laman aikana konkurssin tehnyt yrittäjä tai heidän asioitaan ajavat järjestö-
jen edustajat ovat olleet minuun yhteydessä. Työllistyminen, uuden yrityksen perustami-
nen, asunnon tai jopa puhelinliittymän hankkiminen olikin mahdotonta. 

Asia koskee yllättävän monia. Vuonna 2006 toimintansa lopetti 25 000 yritystä. Näistä
eivät tietystikään kaikki menneet konkurssiin. 30 prosenttia nykyään perustettavista star-
tupeista ei ole olemassa enää viiden vuoden päästä. Konkurssin vaikeasti purettava velka-
taakka huonontaa ihmisen elämänlaadun lisäksi myös yhteiskunnan toimintaa. Lakimuu-
toksen olisi pitänyt tukea näitä yrittäjiä ja työntekijöitä. Nyt kun olen lukenut lakiesitystä
läpi, niin siinä on tietysti hyviä asioita, se selkeyttää konkurssimenettelyä ja ottaa huo-
mioon ympäristövaikutukset, mutta ihmisten pelastamista tämä ei koske ollenkaan, ja sitä
todella ihmettelen. 

18.34 Kari Kulmala sin: Arvoisa puhemies! Tässä hallituksen esityksessä esitetään muu-
tettavaksi muun muassa konkurssilakia. Sanoisinpa, että jo on aikakin. Edellinen laki tuli
voimaan syyskuussa 2004. Noin 14 vuoden voimassaolon myötä on tullut selväksi, että la-
kia on muutettava. 

Esityksen myötä konkurssimenettely yksinkertaistuu ja nopeutuu. Konkurssimenette-
lyn velkaselvittelyä yksinkertaistetaan keventämällä pesäluettelon sisältövaatimuksia kon-
kurssisaatavien osalta. Konkurssimenettelyyn liittyvää määräaikaissääntelyä ja mahdolli-
suuksia sen noudattamisen valvontaan tehostetaan menettelyn nopeuttamiseksi. Muutok-
set koskevat pesäluettelon ja velallisselvityksen valmistumista, raukeamisesityksen toimit-
tamista, valvontapäivän määräämistä ja jakoluetteloehdotuksen valmistumista. Pesänhoi-
 Tarkistettu
4.0



Pöytäkirjan asiakohta PTK 115/2018 vp
tajalle asetettaisiin velvollisuus ottaa tietyissä tilanteissa selvät saatavat oma-aloitteisesti
huomioon ilman valvontaa. 

Epäselvän oikeustilan selkeyttämiseksi konkurssilakiin otetaan säännökset julkisoikeu-
dellisten ympäristövastuiden asemasta konkurssissa. Säännöksistä ilmenee jatkossa, miltä
osin konkurssipesällä on mahdollisuus huolehtia ympäristövastuista omalla kustannuksel-
laan ja miltä osin toimimisvelvollisuutta ja kustannusvastuuta ei ole. Yhteisenä tekijänä
vastuun synnyttäville perusteluille olisi niin sanottu vaaraelementti. Mikäli viranomainen
joutuisi huolehtimaan konkurssipesän vastuista, konkurssipesä vastaisi kustannuksista sil-
tä osin kuin toimet on toteutettu konkurssin alkamisen jälkeen. Jos taas konkurssipesän to-
teuttamat toimenpiteet ovat kohdistuneet panttiomaisuuteen, konkurssipesällä olisi oikeus
saada kustannuksista korvaus panttiomaisuuden myyntihinnasta. Velallisen liiketoimintaa
jatkavan konkurssipesän vastuut ovat jatkossa edellä mainittua laajemmat vastaten lähtö-
kohtaisesti normaaleja toimijan vastuita. 

Nämä konkurssiasiat, arvoisa puhemies, ovat erittäin monimutkaisia, mutta uskon, että
tällä hallituksen esityksellä saamme näitä asioita vietyä huomattavasti eteenpäin ja selvem-
mäksi. Toivon, että tämä laki tulee voimaan mahdollisimman pian. 

Keskustelu päättyi. 

Asia lähetettiin lakivaliokuntaan, jolle ympäristövaliokunnan on annettava lausunto.
2


