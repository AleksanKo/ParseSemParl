















































DEME183.tmp.xml


Pöytäkirjan asiakohta PTK 55/2017 vp
Pöytäkirjan asiakohta 

PTK 55/2017 vp

Täysistunto

Keskiviikko 17.5.2017 klo 14.05—16.45

3. Hallituksen esitys eduskunnalle laiksi sosiaali- ja terveyspalvelujen tuottamisesta
Hallituksen esitys HE 52/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan, jolle pe-
rustuslakivaliokunnan on annettava lausunto. 

Keskustelu

14.11 Martti Talja kesk: Arvoisa puhemies! Pääministeri Juha Sipilän hallitus linjasi
marraskuussa 2015, että vastuu sosiaali- ja terveyspalveluiden järjestämisestä siirtyy kun-
nilta ja kuntayhtymiltä 18 itsehallintoalueelle, maakunnalle. Sosiaali- ja terveyspalveluja
tuottaisivat maakuntien liikelaitokset sekä markkinoilla tuotettavissa palveluissa maakun-
tien, yksityisten ja järjestöjen omistamat yhtiöt ja itsenäiset ammatinharjoittajat.

Sosiaali- ja terveydenhuollossa julkisen ja yksityisen palvelutuotannon vaatimukset ja
valvonta ovat tällä hetkellä erilaisia. Terveydenhuollon ja ympärivuorokautisten sosiaali-
palvelujen tuottaminen yksityisesti edellyttää lupaviranomaisten lupaa, tilojen ja laitteiden
tarkastusta sekä omavalvontasuunnitelmaa, kun taas kunnallisessa palvelutuotannossa vas-
taavaa menettelyä ei ole. Sosiaali- ja terveydenhuollon palvelujen uudelleen rakentuminen
maakunta- ja sote-uudistuksen myötä edellyttää myös palvelujen tuottajien toimintaedel-
lytysten uudelleen arviointia. Tavassa tuottaa terveydenhuollon palveluja on tapahtunut
viime vuosina merkittäviä muutoksia. Kuntien järjestämisvastuulla olevien terveydenhuol-
lon palvelujen ulkoistaminen sekä ostopalvelujen käyttö ovat ajankohtaisia ilmiöitä, kuten
myös ulkoistamiseen liittyvä palvelujen alihankinta. Alihankintaa on enenevässä määrin
myös palvelujen tuottajien välillä.

Esityksessä ehdotetaan säädettäväksi yksi laki sosiaali- ja terveyspalvelujen tuottami-
sesta, ja samalla kumottaisiin yksityisistä sosiaalipalveluista annettu laki ja yksityisestä
terveydenhuollosta annettu laki. Tähän liittyen eduskunta päätti joulukuussa päivystys- ja
erikoissairaanhoidon keskittämislainsäädännön yhteydessä, että jos sairaalassa ei ole päi-
vystystä, ei voida myöskään päiväkirurgista toimintaa toteuttaa. Tästä johtuen julkinen ja
yksityinen asetettiin eriarvoiseen asemaan.

Esityksen tarkoituksena on nyt varmistaa sosiaali- ja terveyspalveluja käyttävän asiak-
kaan ja potilaan asiakas- ja potilasturvallisuus, varmistaa laadultaan hyvät palvelut sekä
edistää palvelujen tuottajan ja viranomaisten välistä yhteistyötä. Laissa säädettäisiin sosi-
aali- ja terveyspalvelujen tuottajien toimintaedellytyksistä ja rekisteröinnistä ja valvonnas-
ta. Lakia ei sovellettaisi palveluiden vastikkeettomaan eikä satunnaiseen tuottamiseen.
 Tarkistettu
4.2



Pöytäkirjan asiakohta PTK 55/2017 vp
Voimassa olevan yksityisiä sosiaalipalveluja koskevan lainsäädännön mukaisen lupa- ja
ilmoitusmenettelyn sijasta toiminnan aloittaminen edellyttäisi, että sekä palvelujen tuotta-
ja että palveluyksikkö olisi rekisteröity sosiaali- ja terveydenhuollon palvelujen tuottajien
rekisteriin ja että rekisteröinnistä olisi annettu päätös. Rekisteröintimenettely koskisi myös
julkisia palveluntuottajia. Rekisteröinnin edellytyksenä olisi, että palveluntuottaja ja pal-
veluyksikkö täyttäisivät niille asetetut taloudelliset, toiminnalliset ja hallinnolliset edelly-
tykset, jotka ovat varsin monipuoliset. Rekisterivalvontaviranomaisina toimisivat Sosiaa-
li- ja terveysalan lupa- ja valvontavirasto ja aluehallintovirastot. Laissa säädettäisiin lisäk-
si myös jälkikäteisen valvonnan keinoista pääosin nykyistä sääntelyä vastaavasti.

14.15 Niilo Keränen kesk: Arvoisa rouva puhemies! Julkinen sosiaali- ja terveydenhuol-
to muuttuu perusteellisesti, kun maakuntalaki, sosiaali- ja terveydenhuollon järjestämisla-
ki sekä valinnanvapauslaki tulevat voimaan vuoden 2019 alusta. Julkisella puolella järjes-
täjä ja tuottaja erotetaan toisistaan ja kunnille ei jää sosiaali- ja terveydenhuollossa mitään
roolia. Siten tämä käsillä oleva hallituksen esitys liittyy varsin oleellisena osana sote-uu-
distuksen kokonaisuuteen. Sote-uudistus ei kuitenkaan ole ainoa syy tähän esitykseen. Yk-
sityisiä terveyspalveluja säätelevä laki on jo yli kolme vuosikymmentä vanha, vaikka sitä
onkin korjailtu vuosien mittaan. Yksityisiä sosiaalipalveluja säätelevä laki on suhteellisen
tuore, mutta näissä laeissa on eroja, joille ei ole varsinaisesti kunnon perusteita.

Kuitenkin, arvoisa puhemies, yksityisten palvelujen tuottaminen on viime vuosina ja
vuosikymmeninä muuttunut perusteellisesti. Kaikki tiedämme, että isot yksityiset sosiaali-
ja terveyspalveluketjut ovat valloittaneet sosiaali- ja terveysmarkkinoita. Pieniä perheyri-
tysmäisiä toimijoita toki on vielä ja varmaan tulee olemaankin, varsinkin jos niiden toimin-
taa pystytään helpottamaan esimerkiksi sillä tavalla kuin tässä lakiesityksessä ehdotetaan.

Yksi syy lakiehdotukselle on myös se, että sosiaali- ja terveyspalvelujen kirjo on viime
vuosina muuttunut myöskin niin, että erilaisia etä- ja nettipalveluja on tullut lisää. Perin-
teisistä toimipaikkaan sidotuista palveluista on myöskin siirrytty esimerkiksi asiakkaan ko-
deissa annettaviin palveluihin, ja voimassa olevien lakien perusteella tällaisiin uudenlai-
siin palveluihin ei ole oikein kunnolla soveltuvia säännöksiä.

Viime vuoden lopussa yksityisiä sosiaalipalvelujen toimintayksiköitä oli noin 7 500, ja
yksityisten sosiaalipalvelujen arvo on jo noin kolmannes maan sosiaalihuollon arvosta.
Yksityisiä terveyspalvelujen toimipaikkoja oli viime vuoden lopussa peräti noin 38 500,
niistä tosin yksityisten ammatinharjoittajien toimipaikkoja 25 000. Yksityisen terveyspal-
velun arvon osuus maan terveyspalveluista on noin neljäsosa. Osa ei tietenkään nykysään-
nöstenkään mukaisesti tarvitse varsinaista lupaa, mutta ilmoitusmenettelykään ei ole aivan
vaivaton. Lupamenettely on vaativa, valvontaviranomaisia ja tarkistuksia tekeviä kuntia
työllistävä. Kun vielä lähes yhtä raskas on se menettely, kun toiminnan muutoksia tapah-
tuu, byrokratia on tosiaankin ollut melkoinen. Itsekin olen terveyskeskuksessa työskennel-
lessäni tehnyt juuri tämäntyyppisiä tarkastuksia, jotka oikeastaan ovat tuntuneet aivan tyh-
jänpäiväisiltä.

Tämä lakiehdotus, arvoisa puhemies, siirtyy lupamenettelystä rekisteröintiin. Rekiste-
röinti perustuu palvelujen tuottajan ilmoitusmenettelyyn ja ennalta säädettyihin kriteerei-
hin, joilla rekisteröinti hyväksytään. Toki esimerkiksi sairaaloiden tai vaativien sosiaali-
palvelujen tuottajien kohdalle jää raskaampi menettely, joka sekin voidaan korvata serti-
fioinnilla. Säädösehdotuksiin kuuluu myös mahdollisuus keventää esimerkiksi yhteisvas-
2



Pöytäkirjan asiakohta PTK 55/2017 vp
taanottojen ja yhteistoimipisteitten rekisteröintiä valitsemalla yhteinen vastuullinen palve-
luntuottaja.

Sinänsä siis lakiehdotus vähentää byrokratiaa ja siihen liittyviä kustannuksia yksityisil-
tä palveluntuottajilta. Lisää byrokratiaa tämä lakiehdotus tietysti tuo julkisille palvelun-
tuottajille, joita tulevat koskemaan tämän lakimuutoksen jälkeen täsmälleen samat säännöt
kuin yksityisiä tai järjestöjenkin tuottamia palveluja. Sote-uudistukseen lakiehdotus liittyy
myös siltä osin, että palvelujen tuottajista ylläpidetty rekisteri tulee olemaan myös sosiaa-
li- ja terveyspalvelujen asiakkaiden saatavilla. Omalta osaltaan tämä auttaa asiakkaita, kun
he tulevaisuudessa valitsevat itselleen sopivaa palveluntuottajaa.

Arvoisa puhemies! Olen yrittänyt perehtyä tähän hallituksen lakiehdotukseen. Pääpiir-
teissään se tuntuu olevan selkeä ja hyvinkin tarpeellinen. Ehdotuksessa on kuitenkin hir-
muisen paljon yksityiskohtia, jotka vaativat valiokunnalta huolellista perehtymistä.

14.21 Sirkka-Liisa Anttila kesk (vastauspuheenvuoro): Arvoisa puhemies! Täällä edelli-
sissä puheenvuorossa hyvin esiteltiin tämän lainsäädännön perustarkoitusta. On hyvä, että
tässä on otettu jo niin sanotut normitalkoot huomioon, kun ollaan siirtymässä rekisteröin-
timenettelyyn lupamenettelyn osalta.

Mutta se, mikä minua kaikkein eniten huolettaa, on se, että tämä sote-uudistus nyt avaa
tämän yksityisen palvelutuotannon ja julkisen palvelutuotannon rinnakkain — molemmat
yhtiömuodossa useimmiten — ja kuitenkin siellä julkisella puolella ovat ne korkeammat
eläkevastuut. Minä toivon, että tätä asiaa erityisesti täällä eduskuntakäsittelyssä niin tämän
lain osalta kuin mielellään koko sote-uudistuksessa käydään läpi, koska tätä taustaa vasten
korkeammat eläkevastuut tekevät näistä julkisen puolen toimijoista jo 6 prosenttiyksikköä
kilpailukyvyttömämpiä kuin yksityisen sektorin toimijat ovat. Puhumattakaan siitä, että ne
markkinat ovat nyt jo jaossa.

Puhemies Maria Lohela:  Edustaja Keränen, pyysittekö vastauspuheenvuoron?

14.22 Niilo Keränen kesk (vastauspuheenvuoro): Arvoisa puhemies! En pyytänyt, mutta
voin vastata. [Naurua]

Tämä kuuluu juuri niihin yksityiskohtiin, joihin valiokunnassa on perehdyttävä tark-
kaan, että todellakin niin julkiset kuin yksityisetkin pääsevät samalle viivalle.

14.22 Päivi Räsänen kd: Arvoisa rouva puhemies! Tämä lakipaketti, jossa keskeisenä ta-
voitteena on se, että sosiaali- ja terveydenhuollon palveluja tuottavia tahoja kohdellaan re-
kisteröinnissä ja valvonnassa samoilla periaatteilla oikeudellisesta muodosta riippumatta,
on lähtökohtaisesti kannatettava, ja se on varmasti tarpeen ajatellen sote-uudistusta, mutta
kyllä tässä esityksessä on niitä elementtejä ja niitä tavoitteita, jotka olisi joka tapauksessa
pitänyt säätää riippumatta sote-uudistuksesta. Nimittäin meillä tällä hetkellä, varsinkin
pienten terveydenhuollon yritysten näkökulmasta, byrokratia tässä rekisteröinti- ja lupa-
käytännössä on aivan kohtuuton. Nykylainsäädännön mukaan esimerkiksi eri terveyden-
huollon palvelujen tuottajien asiallisesti aivan samalle toiminnalle on tilanteesta riippuen
haettava kullekin omat erilliset lupansa, mikä tuottaa hyvin paljon ylimääräistä työtä ja yli-
määräistä kustannusta ja myös kilpailuhaittaa ajatellen näitä pieniä yrityksiä verrattuna sit-
ten taas suuriin yrityksiin. Jos esimerkiksi pieni hammaslääkäriyritys, joka perustaa liike-
toimintaa vaikkapa tänne pääkaupunkiseudulle, aikoo laajentaa sitten toimintaansa vaikka
3



Pöytäkirjan asiakohta PTK 55/2017 vp
Tikkurilaan ja Hämeenlinnaan, se joutuu joka kerta asioimaan saman lupabyrokratian läpi
eri aluehallintovirastojen viranomaisten kanssa. Tähän tämä kokonaisuus nyt toivon mu-
kaan tuo helpotuksen ja uudistuksen. Toivon, että nimenomaan pienyrittäjien ja näiden ter-
veydenhuollon yritysten kannalta tarkastellaan tätä valiokunnassa, [Puhemies koputtaa]
että saadaan turha kankeus ja byrokratia pois.

14.24 Tytti Tuppurainen sd: Arvoisa puhemies! Tämä nyt lähetekeskustelussa oleva la-
kiesitys liittyy hallituksen sote- ja maakuntauudistukseen ja sen myötä valmisteilla ole-
vaan valinnanvapauslainsäädäntöön. On varmasti näin, niin kuin edustaja Räsänen totesi,
että osa näistä olisi täytynyt joka tapauksessa tehdä, mutta isoon kokonaisuuteen tämä kui-
tenkin kuuluu.

Näin yleisellä tasolla hallituksen esityksestä voi todeta, että on hyvä, että sääntelyä yh-
tenäistetään ja että yksityisiin ja julkisiin palveluntuottajiin ja palveluyksiköihin sovelle-
taan samoja toimintaehtoja. Palveluntuottajia koskevat yhtenäiset ehdot varmistavat palve-
lujen laadun sekä asiakas- ja potilasturvallisuuden. Yhteinen tavoitteemme on turvata laa-
dukkaat sosiaali- ja terveyspalvelut.

Kiinnittäisin, puhemies, kuitenkin huomiota omavalvontasuunnitelmaan, josta todetaan
hallituksen esityksessä, että se on "pidettävä julkisesti nähtävänä internetissä". Olisi hyvä
saada tarkennusta, missä tarkalleen ottaen internetissä omavalvontasuunnitelman on olta-
va esillä. Onko tarkoitus, että omavalvontasuunnitelma olisi luettavissa esimerkiksi jokai-
sen palveluntuottajan verkkosivuilla, vai miten tämän suhteen oikein toimitaan? Suunni-
telman olisi syytä olla vaivatta viranomaisten käytössä ennakollisen valvonnan onnistumi-
seksi. Tämä korostuu erityisesti siksi, ettei esityksen mukaan toimitiloja enää tarkasteta
muuta kuin tarvittaessa. Se voi lisätä riskejä potilasturvallisuuden kannalta. Siksi viran-
omaisvalvontaan on varmistettava riittävät resurssit ja omavalvonnan toimivuus on turvat-
tava.

14.26 Anneli Kiljunen sd: Arvoisa rouva puhemies! Täällä on käytetty erinomaisia pu-
heenvuoroja tämän lainsäädännön esittelemiseksi, mutta olen kuitenkin syvästi pahoillani
siitä, ettei esittelevä ministeri ole paikalla esittelemässä tätä ja kuuntelemassa edustajien
näkemyksiä tai sitten vastaamassa meidän kysymyksiimme.

Arvoisa rouva puhemies! Kuten täällä on todettu, tämä lakiesitys kuuluu osana maakun-
ta- ja sosiaali- ja terveydenhuollon uudistukseen. Lähtökohtaisesti lainsäädäntöesitys on
hyvä. Se yhtenäistää säätelyä, kuten täällä on todettu. Palveluntuottajia koskevat yhtenäi-
set ehdot varmistavat palvelujen laadun sekä asiakas- ja potilasturvallisuuden. Täällä on
kuitenkin todettu jo aikaisemmin, että Kuntaliiton marraskuisessa lausunnossa on huomi-
oitu, että esitysluonnoksessa näkyy selvästi valmistelun kaksijakoisuus. Pelkästään yksi-
tyiseen palvelutuotantoon sovellettuna kokonaisuus vaikuttaa harkitulta, mutta laajennus
julkiseen palvelutuotantoon vaikuttaa perusteettomalta ja osittain myös jopa ristiriitaiselta.

Puutun myös omalta osaltani omavalvontaan. Tässä esityksessä omavalvonta korostuu,
mikä on sinällään mielestäni hyvä asia. Omavalvontaa pitää kehittää nykyisestään, ja siltä
osin se on kannatettava asia. Omavalvontasuunnitelman tulee olla rekisteriviranomaisen
käytössä ennakollisen valvonnan toteuttamiseksi. Kysyisin myös vastaavaa asiaa kuin mitä
täällä edustaja Tuppurainen omassa puheenvuorossaan totesi: kuinka tätä tullaan käytän-
nössä toteuttamaan? Internet on yksi hyvä vaihtoehto, ja sitä voidaan osittain sitä kautta
hyödyntää, mutta käytännössä omavalvontajärjestelmän pitäisi olla asiakkaiden nähtävillä
4



Pöytäkirjan asiakohta PTK 55/2017 vp
mahdollisesti siellä, missä asiakkaat palvelua käyttävät, ja heillä pitää olla siinä tilanteessa
mahdollisuus arvioida omavalvontasuunnitelmaa ja sitä, tuottaako ja toteuttaako palvelun-
tuottaja niitä palveluita sillä laadulla, mitä se siinä omavalvontasuunnitelmassa esittää, ja
toisaalta antaa myös palautetta, että tätä omavalvontaa voidaan sitä kautta myös kehittää. 

Esityksen mukaan toimitiloja ei enää tarkasteta kuin ainoastaan tarvittaessa. Tämä voi
myös lisätä potilasturvallisuusriskiä, minkä takia viranomaisvalvonnan resurssit on myös
turvattava.

Arvoisa rouva puhemies! Kuten täällä on todettu, niin ensinnäkin tämä on osa sosiaali-
ja terveydenhuollon uudistusta, jossa on määritelty, että kaikki palvelutuotanto tulee yhti-
öittää. Joiltakin osin tämä esitys tulee helpottamaan tätä hallinnollista taakkaa, mutta on
kuitenkin tilanteita, joissa tämä tulee lisäämään ja vaikeuttamaan esimerkiksi yhtiöitten pe-
rustamista. Esitys tulee lisäämään esimerkiksi pienten yritysten sekä entisten ammatinhar-
joittajien, kuten esimerkiksi hammaslääkäreiden tai lääkäreiden, hallinnollista työtä. Tämä
ajaa pienet toimijat ketjuihin, jotka huolehtivat tuottamislain tuomista hallinnollisista vel-
vollisuuksista. Tämä on harmillista, sillä tavoitteena on ollut vähentää hallinnollisia tehtä-
viä ja mahdollistaa pienten yritysten tuleminen markkinoille osana sote-uudistusta. Nyt
tämä esitys vie kuitenkin toiseen suuntaan. Lopputulemana on, että pienten yritysten mää-
rä ei kasva toivotulla tavalla. Tästä meillä on jo viitteitä antanut myös arviointineuvosto,
joka arvioi, että pienten ja keskisuurten yritysten määrä ei kasva toivotulla tavalla mutta
että tämä mahdollistaa suurten, yli 250 työntekijän yritysten määrän kolminkertaistumisen.

Arvoisa puhemies! Olen vakuuttunut siitä, että sosiaali- ja terveysvaliokunta tulee otta-
maan huomioon ne muutosesitykset ja ne kannat, mitä täällä on aikaisemmissa puheenvuo-
roissakin tullut hyvin esille.

14.31 Martti Talja kesk (vastauspuheenvuoro): Arvoisa puhemies! Tälläkin hetkellä val-
vovat viranomaiset Valvira ja avi kiinnittävät huomiota erityisesti toimivaan omavalvon-
tasuunnitelmaan. Se kuvastaa palveluntuottajien vastuuta omasta palvelutuotannostaan,
sen laadusta ja siinä esiintyvistä ongelmista. Tavoitteena omavalvontasuunnitelmassa on,
että määritellään selkeästi ne toimenpiteet, joihin palveluntuottaja ryhtyy havaitessaan
poikkeavuuksia. Tällä tavalla palveluja valvovien viranomaisten niukat resurssit riittävät
valvontatehtäviin.

14.31 Arja Juvonen ps: Arvoisa rouva puhemies! Nyt on käsiteltävänä hallituksen esitys
laiksi sosiaali- ja terveyspalvelujen tuottamisesta. Sen tarkoituksena on varmistaa asiak-
kaan ja potilaan asiakas- ja potilasturvallisuus ja varmistaa laadultaan hyvät palvelut, edis-
tää palveluntuottajan ja viranomaisten välistä yhteistyötä. Laissa säädettäisiin sosiaali- ja
terveyspalvelujen tuottajien toimintaedellytyksistä, rekisteröinnistä ja valvonnasta. On hy-
vin tärkeää, että tulevat palvelut ovat potilasturvallisia, hyviä ja laadukkaita. Se on tämän
lakiesityksen sisällön ydintä.

Me puhumme täällä omavalvonnasta, mikä on myös asia, joka ei ole ihan läpihuutojut-
tu, vaan todellakin tarvitaan myös valvontaa ja selkeitä toimenpiteitä sitten, jos omaval-
vonta ei toimi ja havaitaan jonkunlaisia ongelmia. 

On hyvin tärkeää myös, kun lakeja laaditaan ja tehdään, kuunnella esitysluonnokseen
annettuja lausuntoja. Tällä kertaa niitä on tullut 246 kappaletta, ja niissä on yksimielisesti
lakiesitystä kannatettu: on todettu, että se vähentää hallinnollista työtä ja parantaa myös
valvontamahdollisuuksia. Ja lausunnonantajat ovat olleet tyytyväisiä vastuulliselle palve-
5



Pöytäkirjan asiakohta PTK 55/2017 vp
luntuottajalle ehdotettuihin tehtäviin ja valvontaviranomaisen keinoihin puuttua epäkoh-
tiin asiakas- ja potilasturvallisuudessa.

Kuitenkin on hyvin tärkeää, että samalla, kun teemme lakia, myös valvontaviranomais-
ten resurssit turvataan. On tietysti aina tärkeää, että kun tehdään, niin pitää myös valvoa. Ja
lain lisäksi edelleen meillä säilyvät potilasasiamies ja sosiaaliasiamies, jotka ovat myös osa
sitä asiakkaan mahdollisuutta tehdä kanteluja tai valituksia saamastaan hoidosta sitten, jos
ei ole ihan kohdalleen sattunut. Sosiaali- ja terveysalan lupa- ja valvontavirasto Valvira ja
aluehallintovirastot säilyvät myös edelleen rekisteri- ja valvontaviranomaisina.

14.34 Sirkka-Liisa Anttila kesk: Arvoisa puhemies! Täällä on jo todettu, että terveyden-
huoltopuolella on 38 500 palveluntuottajaa, joista 25 000 on yksityisiä ammatinharjoitta-
jia. Jos nyt olen oikein ymmärtänyt, niin tämä lainsäädäntö, mitä sotessa nyt ollaan teke-
mässä, tulee johtamaan siihen, että nämä 25 000 yksityistä ammatinharjoittajaa joutuvat
osakeyhtiöittämään toimintansa. Ja tiedän sen, että siitä kipuillaan aika paljon. Olen saanut
erittäin paljon yhteydenottoja tästä, että miksi heidän pitää nyt sitten yhtiöittää toimintan-
sa, koska he joutuvat samalla kilpailemaan suurten yritysten kanssa samoista asiakkaista.

Nyt minä todella toivon, kun tätä lakiesitystä, samoin kuin sote-uudistusta, sosiaali- ja
terveysvaliokunnassa valmistellaan, että kiinnitätte erityistä huomiota siihen, onko pakko
purkaa tämä yksityisten ammatinharjoittajien toimintamalli, joka on tähän saakka toiminut
aivan erinomaisesti ja on ollut lähipalvelua. Näillä ammatinharjoittajilla on vakinainen
asiakaskunta pitkälti, ja sitä kautta he ovat esimerkiksi pystyneet järjestämään palvelunsa
sillä tavalla, että ne vastaavat asiakkaiden tarpeita iltavastaanottoineen kaikkineen. Onko
nyt sitten pakko tässä tilanteessa tämä ammatinharjoittamisjärjestelmä tällä tavalla Suo-
messa ajaa alas?

14.35 Mikko Savola kesk: Arvoisa rouva puhemies! Tässä lakiesityksessä byrokratian
purkuun ja ilmoitusmenettelyyn siirtyminen on luonnollisesti se hyvä asia, ja samalla vii-
valla oleminenhan niin julkisen kuin yksityisen sektorin terveydenhuoltopalveluitten tuot-
tajien kanssa on oikeastaan ollut lähtökohta tässä koko sote-uudistuksessa. Yksityinen sek-
torihan monipuolistaa kyllä meillä palvelutuotantoa, ja asiakkaan näkökulmasta tämä on
hyvä.

Mitä tulee omavalvontaan, niin tämä on luonnollisesti perusasioita ja hyvä, että tässäkin
laissa siihen kiinnitetään huomiota. Ottaisin tästä perusasiana myös sen lähtökohdan, että
kun valinnanvapaus meillä nyt sitten lisääntyy ja tulee, niin kyllähän asiakkaalla on oltava
luottamus siihen palveluntuottajaan, ja tämän omavalvonnan kautta se pystytään osoitta-
maan. Ja kun sitä palveluntuottajaa itselle valitaan, niin sehän, että se turvallisuus toimii ja
potilasturvallisuus ennen kaikkea, on se lähtökohta, että niitä asiakkaita voi saada.

Rouva puhemies! Tähän itse potilasturvallisuuteen haluan kyllä kiinnittää huomiota si-
käli, että sehän on luonnollisesti se ykkösasia, mikä meillä on oltava: potilasturvallisuuden
pitää olla kunnossa. Mutta siihen myös vedotaan aika herkästi, ja alan ammattilaiset meille
maallikoille helposti myös tuovat sitä kovinkin voimakkaasti esiin, ja se johtaa joskus sel-
laisiin päätöksiin, mitkä eivät ole edes tarpeen. Omakohtaisia kokemuksia tästä on muun
muassa oman aluesairaalan alasajossa, missä johtavat lääkärit vetosivat potilasturvallisuu-
teen jatkuvasti, vaikka mitään näyttöä tästä ei ollut, ei hoitovirheitä, ei vaaratilanteita eikä
muita, mutta keskittää haluttiin ja vahvasti potilasturvallisuuteen vedoten, joten potilastur-
6



Pöytäkirjan asiakohta PTK 55/2017 vp
vallisuus voi myös pienissä yksiköissä hyvin hoidettuna olla oikeasti samalla viivalla kuin
isommissakin yksiköissä. 

Kaiken kaikkiaan palvelut on varmistettava ja julkinen sektori on se ykkönen, jota yksi-
tyinen sektori sitten täydentää.

14.37 Päivi Räsänen kd: Arvoisa rouva puhemies! Tämän keskustelun aikana on tullut
hiukan toisistaan poikkeavia ja ristikkäisiä näkemyksiä tämän lain käytännön vaikutuksis-
ta. Tavoitteenahan tässä on nimenomaan yhtenäistää ja keventää lupa- ja valvontakäytän-
töä, ja sille on aivan ilmeinen tarve. Nimenomaan jos ajatellaan etenkin näitä yksityisiä ter-
veydenhuollon palveluita, niiden lupakäytännöt ovat tällä hetkellä aivan liian byrokraatti-
sia ja raskaita nimenomaan pienten yrittäjien kannalta.

Nyt pidän kyllä tärkeänä sitä, että valiokunnassa huolellisesti paneudutaan ja kuullaan
erikokoisten yritysten, sekä terveys- että sosiaalipalveluyritysten, näkökulmia tähän, jotta
tästä ei sitten löydy ikään kuin semmoisia sudenkuoppia, jotka tosiasiassa eivät helpota
näitten yrittäjien tilannetta.

Tietenkin tässä on sitten vielä se puoli, että julkisten palveluntuottajien kannalta ne lu-
pakäytännöt jonkin verran tulevat raskaammiksi, koska nämä käytännöt yhtenäistetään
riippumatta palveluntuottajan oikeudellisesta muodosta. Mutta ajatellen sitten asiakasta,
palvelun tarvitsijaa, pidän kyllä hyvänä, että sekä valvonta että rekisteröintikäytännöt ovat
yhtenevät riippumatta siitä, onko yksityinen vai julkinen palveluntuottaja.

14.39 Hannu Hoskonen kesk: Arvoisa rouva puhemies! On aivan ensiarvoisen tärkeää,
että olkoon sote, sosiaali- ja terveydenhuollon uudistus, mikä tahansa, niin siinä asiassa pi-
detään kiinni siitä isosta periaatteesta, että kaikkialla Suomessa tarjotaan ihmisille sosiaa-
li- ja terveyspalvelut lähipalveluina [Mikko Savola: Juuri näin!] kohtuullisella kustannus-
rasituksella. Markkinoille on tulossa ylikansallisia suuria, isolla rahalla toimivia valtavia
suuryrityksiä. Näiden toiminnassa näen sen uhkan, että se keskittää armotta palvelut maa-
kuntakeskuksiin. Se on ihan selvä asia. Joku kotikuntani Ilomantsi esimerkiksi on pieni
markkina-alue verrattuna johonkin Joensuuhun, jossa on 100 000 asiakasta helposti ja yli-
kin, joka on varmasti se ykköskohde, pieni kunta äärimmäisen harvoin, jos koskaan. Tä-
män takia on hyvä asia, että tässä lakiesityksessä puretaan byrokratiaa, sen näen suurena,
hyvänä asiana.

Nämä pienet palveluntarjoajat, jotka kaikkialla Suomessa tällä hetkellä toimivat — on
valtava määrä niitä pieniä yrityksiä, vanhuspalveluita, monta muuta asiaa hoidetaan — te-
kevät arvokasta työtä erittäin korkealla ammattitaidolla ja erittäin korkealla moraalilla.
Olen ihan varma siitä, että jos tämä palvelumahdollisuus tästä maasta ollaan pikkuhiljaa
hävittämässä esimerkiksi edustaja Sirkka-Liisa Anttilan mainitsemilla esimerkeillä yhti-
öittämispakosta, tehdään kyllä valtava karhunpalvelus sille, mitä tässä maassa osaamista
on. Tiedän kotikunnastanikin monta pientä yritystä, jotka tarjoavat asiakkaille erittäin hy-
vää palvelua jopa kodinomaisissa olosuhteissa erittäin korkealla tasolla, ja ne ihmiset viih-
tyvät siellä. Tätä menettelyä älkäämme tästä maasta tuhotko pois. 

Nyt kun tämä hallituksen esitys menee valiokuntakäsittelyyn, niin toivon hartaasti, että
siellä valiokunnassa otetaan huomioon, että Suomi on pitkien välimatkojen maa. Jos me
annamme markkinatalouden melskata tällä alueella vapaasti ja villisti, se johtaa siihen, että
suuret palveluntarjoajat isolla kukkarollaan pystyvät pienet yrittäjät heittämään kovalla
kilpailulla. Nehän voivat pari kolme vuotta pyörittää toimintaa vaikka raakasti tappiolla,
7



Pöytäkirjan asiakohta PTK 55/2017 vp
kyllä niiden tase kestää, mutta pienelle yrittäjälle se on henki ja elämä ja ennen kaikkea
niille ihmisille, jotka maaseudulla asuvat, pienillä paikkakunnilla. Palvelujen määrä voi
heiketä ja laatu todella laskea, ja tähän ei pidä missään nimessä mennä. Toivon, että valio-
kunta tähän ottaa vakavasti kantaa. 

14.41 Niilo Keränen kesk: Arvoisa puhemies! Täällä on muutaman kerran tästä omaval-
vontasuunnitelmasta ollut puhetta. Lakiehdotuksen 9 §:ssä mainitaan suoraan, että oma-
valvontasuunnitelma on julkaistava internetissä ja sen on oltava myöskin nähtävillä siellä
itse toimipaikassa. 

Arvoisa puhemies! Edustaja Anttila ja edustaja Hoskonenkin puhuivat näistä pienistä
yrittäjistä. Tämä laki sinänsä jopa tuo helpotuksia näille pienille yrittäjille ja ammatinhar-
joittajille. Sen sijaan, kun me olemme käsittelemässä samanaikaisesti valiokunnassa soten
järjestämislakia ja valinnanvapauslakia, niin näissä on sellainen ongelma, että sote-kes-
kukselta ehkä näitten ehdotusten mukaan vaaditaan tänä päivänä liian suurta ja laajaa va-
likoimaa, ja saattaa olla, että sinne pitää yrittää löytää joku keino, jolla nämä pienet amma-
tinharjoittajat säilyvät tässä maassa tulevaisuudessakin. 

14.42 Mikko Savola kesk: Rouva puhemies! Tähän edustaja Hoskosen puheenvuoroon
haluan kertoa oman mielipiteeni, joka liittyy lähinnä yksityisten terveydenhuoltopalvelui-
den tuottamiseen maaseutualueilla ja reuna-alueilla. Tulen itse alueelta, missä terveyden-
huoltopalvelut on ulkoistettu yhteiskunnalliselle yritykselle. Tässä Alavus, Kuortane, Soi-
ni ja Ähtäri muodostavat yhteiskunnallisen yrityksen eli Kuusiolinna Terveys Oy:n yhdes-
sä Pihlajalinnan kanssa. Me todellakin sijaitsemme maakunnan reuna-alueella. Kokemuk-
set tästä ovat olleet hyviä. Erittäin suurien kustannussäästöjen lisäksi — joka on muun
muassa parantanut meidän kuntatalouttamme roimasti — palvelutaso on saatu pidettyä,
hoitoketjut ovat tehokkaita, hoitoon pääsee nopeasti, oikealle lääkärille ohjataan nopeasti
ja sen oikean, tarvittavan hoidon saa nopeasti.

Haluan lähinnä vain muistuttaa siitä, että näitä toimivia malleja on myös olemassa ja
näistä toimivista malleista olisi syytä pitää myös tulevaisuudessa kiinni. On aivan totta, että
riskejäkin voi olla siinä, toimivatko kaikki suuryritykset samoilla pelisäännöillä. Tätä yh-
teiskuntavastuuta tulee nyt jos koskaan korostaa, kun valinnanvapaus tulee lisääntymään ja
myöskin nämä tuottajat ovat meillä markkinoilla mukana. Mutta kun on vastuullisia toimi-
joita olemassa, on hyviä malleja olemassa, niitä kannattaa kyllä hyödyntää ja niistä koke-
muksista myös ammentaa. Meillä tällä kertaa on nyt myönteisiä kokemuksia tästä asiasta.

14.44 Anneli Kiljunen sd: Arvoisa rouva puhemies! Olen täysin samaa mieltä kuin edus-
taja Anttila ammatinharjoittajiin liittyvässä lainsäädäntökohdassa. Tämä laki ei enää tun-
nista ammatinharjoittajia, vaan kaikki se palvelutoiminta, joka sosiaali- ja terveyspalvelu-
uudistuksessa toteutetaan, on pakkoyhtiöitettävä. Ja siihen liittyy se hänenkin sekä sitten
myös edustaja Hoskosen tuoma huoli siitä, onko kaikki palvelut yhtiöitettävä sosiaali- ja
terveyspalveluissa. Näillä näkymin näyttää siltä, että valinnanvapaus edellyttää, että näin
tulee tapahtumaan. Ja vastoin kuin edustaja Keränen totesi, että tämä tulisi helpottamaan
pienten yritysten ja ammatinharjoittajien hallinnollista taakkaa, nämä pienet yritykset ja
ammatinharjoittajat, muun muassa Hammaslääkäriliitto ja muut, ovat ottaneet nimen-
omaan kantaa omissa lausunnoissaan siihen, että tämä lainsäädäntö tulee lisäämään heidän
hallinnollisia velvollisuuksiaan, hallinnollista taakkaa. Sen seurauksena ammatinharjoitta-
8



Pöytäkirjan asiakohta PTK 55/2017 vp
jat eivät enää pysty toimimaan ammatinharjoittajina, vaan he perustavat sitten omia yhti-
öitään tai ketjuttavat sitten näitä toimintoja yhteen, ja sitä kautta heidän toimintansa tässä
nykyisessä ammatinharjoittamislainsäädäntömuodossa tulee päättymään. Tätä he pahoitte-
livat ja olivat pahoillaan myös siitä, että he eivät tulleet kuulluiksi tämän hallituksen esi-
tyksen puitteissa. Siltä osin olen tästä täysin samaa mieltä kuin edustaja Anttila: olisin toi-
vonut, että näitten ammatinharjoittajien lainsäädäntöä oltaisiin tarkasteltu toisella tavalla ja
että me toisaalta luopuisimme tästä niin sanotusta pakkoyhtiöittämisestä, jota hallitus nyt
tässä sote-uudistuksessa on viemässä eteenpäin.

14.46 Ville Skinnari sd: Arvoisa puhemies! Edustaja Savolan esiin nostama toimintamal-
li on hyvin mielenkiintoinen, ja olisi kiva kuulla siitä lisää. Nythän meillä tilanne Suomes-
sa, esimerkiksi meidän omassakin maakunnassamme Päijät-Hämeessä, on se, että kun näi-
tä tuottamisen kokonaisulkoistuksia on tehty esimerkiksi Sysmässä, niin sitten yhtäkkiä
huomataankin, että meillä on liikaa työntekijöitä, ja nytkin meillä Sysmässä on jo yt-neu-
vottelut menossa. Ja tässä tullaan sitten siihen kokonaisuuteen, miten se palvelutaso pie-
nessä kunnassa jatkossa on, onko sitä ollenkaan, miten tietojärjestelmäpuoli, miten löytää
rahoitus pienelle yrittäjälle, keskisuurellekaan siihen, että pääsee integroitumaan tähän
suureen maailmaan. Ja niin hienolta kuin se kuulostaakin, että kohdellaan kaikkia tasapuo-
lisesti, niin kyllä sen toteuttaminen on erittäin haastavaa, ellei mahdotonta.

Mutta sitten vielä yksi sana laajemminkin palveluiden tuottamisesta ja sen tulevaisuu-
desta. Kun tässä nyt tätä jättimäistä sote-pakettia käsitellään, niin kyllä minä olen sitä ih-
metellyt kovasti, minkä takia Suomi nyt haluaa antaa tämän sote-tuotannon eurooppalai-
sen kilpailulainsäädännön alle. Ei sitä kukaan pakota meitä tekemään. Kukaan ei pakota
meitä viemään suomalaista sosiaali- ja terveysjärjestelmää Euroopan unionin kilpailuoi-
keuden alle. Mitä tämä tarkoittaa sitten maakunnissa, kunnissa, kun tämä tulee voimaan?
Se on hyvä kysymys.

14.48 Ben Zyskowicz kok: Arvoisa rouva puhemies! Edustaja Kiljusen puheenvuoron
johdosta totean ensinnäkin, että toivottavasti, ja uskonkin näin käyvän, te sosiaali- ja ter-
veysvaliokunnassa asianmukaisesti kuulette ja kuuntelette niitä eri tahoja, joita ei ole val-
mistelussa riittävästi huomioitu.

Mutta sitten tähän puheeseen siitä, että sote-uudistuksen myötä kaikki sote-palvelut on
yhtiöitettävä. Näinhän ei tietystikään ole asianlaita, vaan tarkoitus on, että on yhtiöitettävä
ne palvelut, jotka kilpailevat muiden palveluntuottajien kanssa. Ja miksi näin on tehtävä?
Siksi, että koko ajatus tässä on se, että ne, jotka kilpailevat samoilla markkinoilla, lähtisi-
vät tähän kilpailuun samalta viivalta, ja yhtiöittäminen varmistaa myös sen läpinäkyvyy-
den ja vertailumahdollisuuden, jota eri palveluntuottajien välille tarvitaan.

Kun puhutaan tästä yhtiöittämisestä ja kun sitä aina kritisoidaan, kun puhe on sote-uu-
distuksesta, niin en malta olla tässäkin yhteydessä kysymättä: Jos asetettaisiinkin keskiöön
se potilas, kansalainen, asiakas, niin mikä hänen kannaltaan on ongelma siinä, mikä sen
palveluntuottajan oikeudellinen rakenne on? Mitä hänelle merkitsee se, onko palveluntuot-
tajan takana yhtiömuoto vai liikelaitosmuoto vai onko se kunnan tai maakunnan suoraan
pyörittämää palvelua? Eikö sen ihmisen ja asiakkaan ja potilaan näkökulmasta ole tärkein-
tä se, että toimii palvelujen saatavuus, toimii palvelujen laatu ja — ainakin itse pidän tär-
keänä sitä — toimii myös palvelujen kustannusvaikuttavuus?
9



Pöytäkirjan asiakohta PTK 55/2017 vp
14.50 Hannu Hoskonen kesk: Arvoisa rouva puhemies! Todellakin on Euroopan unio-
nin kilpailulainsäädännön mukaiset vapaan kilpailun säännöt ja sitten nämä mahdolliset
sanktiot, jos vapaan kilpailun sääntöjä rikotaan, ja se on totta, että sote-uudistuksen myötä
tämä tällainen, sanon suoraan, byrokratian keidas kyllä tähän asiaan avataan. Se on kiistä-
mätön tosiasia, ja minä pelolla ajattelen sitä tilannetta. Tämä lakiesitys, mitä nyt käsitel-
lään, on hyvä, kun byrokratiaa puretaan, ja sitä kannatan, mutta sote-uudistukseen yleensä
— nämä nyt käsittelyssä olevat sote-paketit liittyvät kyllä tähän lakiin siellä tavallaan kai-
ken yllä olevana sote-lakina — liittyy se kilpailun vapautuksen ongelma, että kun vapaa
kilpailu on sitten voimassa ja olemme tämän oman järjestelmämme purkaneet, niin sen jäl-
keen olemme sitten näiden suurten kansainvälisten yhtiöiden ja niiden lakimiesten armoil-
la. Joka ainoasta kilpailutuksesta voidaan valittaa, ja sitten siellä toisella puolella — ei tä-
män pienen yrittäjän puolella vaan siellä toisella puolella, joka valituksia tekee — niiden
suurten kansainvälisten yhtiöiden lakimiesarmeijat kun iskevät tämän pienen yrittäjän
kimppuun, niin se on varmaa, että joka ainoan oikeuskäsittelyn häviää. Sille porukalle ei
tavan kuolevainen pienillä rahoilla ja vaatimattomalla lakiosaamisella pärjää. Ellei palk-
kaa valtavan kallista juristia auttamaan itseään oikeudenkäynnissä, häviää sen kilpailun ai-
van varmasti oikeudessa. 

Tämän takia tästä asiasta eduskunnan pitää nyt rehellisesti keskustella. Mitä me oikeasti
tässä maassa haluamme? Suomessa kuitenkin tällä hetkellä on kylmä tosiasia, että jos kat-
sotaan keskivertokunta tällä hetkellä Suomessa, niin siellä ovat kuitenkin sosiaali- ja ter-
veyspalvelut kohtalaisen hyvät. Kuntatalous vahvistui viime vuonna 450 miljoonalla eu-
rolla. Kotikuntanikin tuotti vaatimattomissa olosuhteissa lähes miljoonan ylijäämää viime
vuonna. Terveyspalvelut kaikesta huolimatta toimivat hyvin, ja ihmiset saavat palvelunsa.
En näe kriisiä. Kannatan kehittämistä ja uudistamista mutta sitä en kannata koskaan, että
näille ylikansallisille yhtiöille annetaan kilpailuetu, jota pienet yritykset eivät koskaan pys-
ty omalla kukkarollaan saavuttamaan.

14.52 Outi Mäkelä kok: Arvoisa rouva puhemies! Tässä vaiheessa keskustelua lienee
syytä selkeyttää, mistä loppujen lopuksi on kyse tässä esityksessä, josta keskustellaan. Täs-
sähän on tavoitteena, että mahdollistetaan jatkossakin laadukkaat, vaikuttavat ja turvalliset
sosiaali- ja terveyspalvelut ottaen huomioon muuttunut toimintaympäristö ja uudet palve-
lumuodot. Tavoitteena on siis yhtenäistää ja keventää nykyistä sääntelyä niiltä osin kuin se
on mahdollista vaarantamatta asiakas- ja potilasturvallisuutta ottaen huomioon uudistuvat
palveluiden tuottamistavat sekä kohdentaa käytettävissä olevat viranomaisresurssit tarkoi-
tuksenmukaisella tavalla. Tavoitteena on, että ehdotetun lain myötä sekä yksityiset että jul-
kiset sosiaali- ja terveyspalveluiden tuottajat ja palvelut rekisteröidään samaan palvelun-
tuottajia koskevaan rekisteriin. Siis tavoitteena on yhtenäistää, keventää byrokratiaa, jous-
tavoittaa ja tehdä asiat asiakasystävällisemmiksi. Mielestäni tässä ollaan menossa hyvä as-
kel siihen suuntaan, mihin suuntaan me olemme uudistuksessa halunneet koko tätä järjes-
telmää viedä. Suomalainen terveydenhuolto ansaitsee nykyaikaisemman, entistä laaduk-
kaamman ja joustavamman toimintamallin.

14.53 Mikko Savola kesk: Arvoisa rouva puhemies! Edustaja Skinnari kyseli tästä mei-
dän palvelutuotantomallistamme, yhteiskunnallisesta yrityksestä, joka Etelä-Pohjanmaan
Kuusiokuntien seutukunnalla on. Tämähän perustuu tietysti sopimukseen, jossa on kaksi
10



Pöytäkirjan asiakohta PTK 55/2017 vp
keskeistä tekijää: palvelutason määrittäminen ja kustannukset. Näihin kahteen tekijään
tämä käytännössä korreloituu.

Haasteita tietysti on:
Integraatio tähän suurempaan kokonaisuuteen on varmasti se keskeinen tekijä, se, kuin-

ka jatkossa palvelut integroituvat toinen toisiinsa, kun maakunta järjestää ne ja siellä on
näitä eri tuotantotapoja, joko maakunnallisia tai muita pienempiä tuotantoalueita. Ja näistä
varmasti yhtenä keskeisenä on tietojärjestelmät, aivan kuten mainitsittekin. Mutta tähän-
hän nyt haetaan valtakunnallisestikin ratkaisuja, että meidän tietojärjestelmämme toimivat
ja potilastiedot siirtyvät asianmukaisesti tarvittavilta osin eteenpäin.

Se on tietysti maakunnallisella tasolla, kuinka järjestäjä suhtautuu näihin erilaisiin tuot-
tajiin siellä alueella. Sopimus tietysti määrittelee pitkäksi aikaa sen, mitä on jo sovittu, ja
ne sopimukset siirtyvät, varmasti osia niistä neuvotellaan myöskin uudelleen, mutta se, että
järjestäjän suhtautuminen on lähtökohtaisesti myönteinen tuottajaan, on kaiken perusedel-
lytys.

Edustaja Skinnari, tätä mallia meillä esitellään mielellään paikan päällä. Tervetuloa mil-
loin tahansa Ähtäriin. Tarjoan hyvät pullakahvit, ja voidaan jutella tästä sitten asiantunti-
joitten kanssa lisää. [Ben Zyskowicz: Koskeeko myös muita?] — Myös edustaja Zysko-
wicz, tervetuloa milloin vain Ähtäriin.

Tämän kaiken a ja o on siis asiakkaan näkökulma. On aivan sama, kuka sen palvelun
tuottaa, kunhan saa sen palvelun asianmukaisesti ja saa oikeaa hoitoa.

14.55 Anneli Kiljunen sd: Arvoisa rouva puhemies! Kun edustaja Zyskowicz kysyi, mitä
väliä sillä on, keneltä palveluntuottajalta asiakas tämän palvelun saa, ja mikä on tärkeintä,
niin asiakkaalle on tietenkin kaikkein tärkeintä se, että hän saa hyvän ja laadukkaan palve-
lun ja että hänen elämäntilanteensa huomioidaan kokonaisuutena.

Mutta tähän lakiin sekä sote-uudistukseen sekä tähän pakkoyhtiöittämiseen: Sen seu-
rauksena nykyisin hyvin toimivat palvelut joudutaan pilkkomaan, ne joudutaan purka-
maan, mahdollisesti pilkkomaan pienempiin kokonaisuuksiin, liikelaitoksiin, sote-keskuk-
siin ja sitä kautta sitten myös erillisiin muihin yhtiöihin, jotka ovat niin sanottuja alihan-
kintayhtiöitä. Tämän seurauksena meille tulee erilaisia hallinnollisia rajoja, erilaisia toi-
mintakulttuureita, ja tämän kokonaisuuden seurauksena integraation toimintamahdollisuu-
det vaikeutuvat entisestään. Ja palveluiden kokonaisuuden hallinta asiakkaankin näkökul-
masta tulee vaikeutumaan, kun tämä asiakkaan palvelukokonaisuus hajotetaan eri
toimijoille. Sitten kun tätä valinnanvapautta ja vastuuta siirretään asiakkaalle itselleen sekä
hänen omaisilleen, niin käytännössä tämä kokonaisuus on se, joka tässä lisää ongelmia.
Yhtiöittäminen sinälläänhän on vain yksi järjestelmä, mutta kun se toteutetaan tällä taval-
la, miten sosiaali- ja terveydenhuollon uudistuksessa nyt toteutetaan pakkoyhtiöittämisen
kautta, niin se tuo tämän ongelman. Ja se ei kaikilta osin ole sosiaali- ja terveyspalveluiden
eikä asiakkaiden kokonaistilanteen kannalta kaikkein järkevintä. Sitä me tässä kritisoim-
me.

14.57 Ben Zyskowicz kok: Arvoisa rouva puhemies! Kiitän edustaja Anneli Kiljusta täs-
tä vastauksesta, koska minun mielestäni tästä yhtiöittämisestä tehdään valtavaa mörköä,
valtavaa ongelmaa, ja näissä vastustavissa puheenvuoroissa hyvin harvoin olen kuullut pe-
rusteltavan ja selitettävän sitä, mikä sen potilaan, sen asiakkaan, näkökulmasta on ongel-
11



Pöytäkirjan asiakohta PTK 55/2017 vp
ma siinä, missä oikeudellisessa muodossa tämä palveluntuottaja toimii. Nyt sain edustaja
Kiljuselta tähän hänen näkemyksensä. 

Mitä tulee tähän integraation vaikeutumiseen, näin sen voi nähdä, mutta itse muistuttai-
sin siitä, että sehän on yksiselitteisesti maakunnan velvoite palvelunjärjestäjänä huolehtia
tästä integraatiosta. On aivan selvää, että maakunnan ei tule hyväksyä palveluntuottajiksi
sellaisia palveluntuottajia, jotka eivät maakunnan ja palveluntuottajien välisissä sopimuk-
sissa sitoudu kaikkeen siihen, mitä tämä integraatio palveluntuottajilta edellyttää. Maakun-
ta järjestäjänä on vastuussa integraatiosta, ja maakunta palvelujen järjestäjänä voi ja sen tu-
lee edellyttää, että ne, jotka palveluntuottajiksi tässä uudessa järjestelmässä haluavat, si-
toutuvat kaikkiin niihin vaatimuksiin, jotka ovat perusteltuja tämän integraation varmista-
miseksi.

Edustaja Kiljunen viittasi, näin ymmärsin, viime kädessä myös siihen, että potilaan pal-
velun laatu saattaa heikentyä johtuen tästä yhtiöittämisestä ja niistä siitä seuraavista sei-
koista, joiden hän näki siitä seuraavan. Itse olen täysin vakuuttunut siitä, että sote-uudistus
ja valinnanvapaus osana sitä tulee nimenomaan palvelujen laatua parantamaan.

14.59 Kauko Juhantalo kesk: Rouva puhemies! Ymmärrän hyvin edustaja Anttilan ja
edustaja Hoskosen näkökulman ja huolen siitä, miten tulee tulevaisuudessa tapahtumaan,
mutta ymmärrän periaatteelliselta kannalta myös hyvin edustaja Zyskowiczin näkökohdan
samalta viivalta lähtemisestä. Se on potilaan näkökulmasta kyllä välttämätöntä, että voi
luottaa siihen, jonka valitsee. Minä en ole niin tarkkaan perehtynyt tähän asiaan. 

Edustaja Zyskowicz toisena juristina voi selvittää, tarkoittaako yhtiöittäminen pelkäs-
tään osakeyhtiömuotoa, vai mikä yhtiö on se, jonka parissa voi liikkua. Osakeyhtiöhän on
kohtuullisen kankea muoto, ja muita, joustavampia yhtiömuotoja on olemassa. Haluaisin
siitä selvityksen. Se, että palveluntuottaja voisi olla tämmöisessä joustavammassa yhtiö-
muodossa, helpottaisi kyllä vähän sitä tuskaa, joka tässä on olemassa. 

15.01 Anneli Kiljunen sd: Arvoisa rouva puhemies! Vielä tähän edustaja Zyskowiczin
analyysiin markkinoista ja integraatiosta.

Ensinnäkin maakunnalle annetaan valtava vastuu näitten palveluiden järjestämisestä, ja
vielä ongelmaa lisää se, että maakunta ei pääse sisälle niihin palveluprosesseihin, joita pal-
veluntuottajat tuottavat näissä omissa yhtiöissään. Mutta totta kai maakunta vastaa palve-
lukokonaisuudesta ja siitä, mitä palveluita sitten missäkin palvelutuotannossa tuotetaan.
Meidän markkinalähtöiset, voisiko sanoa, markkinamme, tuotantomarkkinamme, eivät
toimi sillä tavalla, kuten me ehkä toivoisimme julkisten palveluiden ja niitten säännösten
perusteella toimivan, vaan markkinat lähtevät siitä, että siellä on lähtökohtaisesti kilpailua-
setelma, siellä kilpaillaan asiakkaista. Ja kun sitten näiltä eri yhtiöiltä, vaikka Terveystalol-
ta, Attendolta ja sitten vaikka Mehiläiseltä, kaikilta odotetaan vahvaa yhteistyötä ja inte-
graatiota ja kuitenkin he samanaikaisesti kilpailevat samoista asiakkaista, samoista palve-
luista, niin voi olla, että markkinalähtöinen ajattelu ei sovi tähän meidän integraatioajatte-
luumme, joka liittyy asiakkaitten kokonaisvaltaiseen palvelutuotantoon, jota maakunta
hallinnoi.

Siinä mielessä tämä koko, voisiko sanoa, tämmöinen filosofinen lähtökohta tähän mark-
kinatalouteen liittyen, kun me puhumme integraatiosta ja yhdessä tekemisestä ja yhteis-
työstä, ei vain mielestäni satu samalla lailla kuin se voisi sattua joittenkin muitten palve-
luiden osalta. Ja siltä osin tämä on erittäin haastava. Meidän kaikkien yhteinen tahtomme
12



Pöytäkirjan asiakohta PTK 55/2017 vp
varmasti on se, että asiakkaat saavat tulevaisuudessa entistä parempaa ja kokonaisvaltai-
sempaa palvelua, mutta onnistuuko se hallituksen tekemällä esityksellä, niin olen siitä hy-
vin epävarma.

15.03 Ben Zyskowicz kok: Arvoisa rouva puhemies! Olen edustaja Kiljusen kanssa sa-
maa mieltä siitä, että maakunnilla on valtava vastuu tässä uudessa sote-järjestelmässä, ja
sen vuoksi onkin hyvin tärkeätä, että maakunnissa, kun aikanaan rekrytoidaan keskeisiä
toimihenkilöitä sinne, otetaan huomioon se valtava vastuu ja sen edellyttämä osaaminen ja
asiantuntemus, mitä maakunnilta ja niiden keskeisiltä johtajilta ja muilta toimijoilta edel-
lytetään.

Mitä tähän integraatioon tulee, niin yritin edellä kuvailla sitä, että maakunnalla on vas-
tuu, mutta sillä on myös valta. Siis koko tähän sote-järjestelmään, veronmaksajien maksa-
maan palveluntuottamiseen, ei pidä ottaa mukaan sellaisia tahoja, jotka eivät suostuisi nii-
hin ehtoihin, jotka maakunta asettaa ja jotka ehdot liittyvät siihen, että tämä integraatio,
joka perustuu ennen kaikkea tiedonhallintaan, voisi toimia ja voitaisiin toteuttaa. On totta,
että markkinoilla on oma logiikkansa, mutta tässähän lähtökohtana on se, että markkinois-
ta tehdään veronmaksajien renkejä, niistä ei tehdä isäntiä, ja sen vuoksi maakunnan pitää
osata se julkinen intressi, mikä tässä yhteydessä on, asettaa sillä tavoin, että nämä markki-
naehtoisesti toimivat eri tahot asettuvat sen julkisen intressin vaatimaan uomaan.

Siitä olen samaa mieltä ja on pakko myöntää, että totta kai tähän valtavaan uudistukseen
sisältyy huomattavia riskejä, ja on selvää, että tämä ei tule kerralla valmiiksi, vaan sekä
lainsäädäntötasolla että maakunnan tasolla on tehtävä monia uusia päätöksiä asioiden suh-
teen.

Mitä edustaja Juhantalon kysymykseen tulee, niin käsitykseni mukaan myös muut yh-
tiöt kuin osakeyhtiöt, esimerkiksi osuuskunnat, käyvät.

Puhemies Maria Lohela:  Ja se oli viimeinen pyydetty puheenvuoro. — Halusitteko käyt-
tää vielä vastauspuheenvuoron, edustaja Jaskari? Pyysittekö sitä äsken?

15.05 Harri Jaskari kok (vastauspuheenvuoro): Arvoisa puhemies! Halusin vielä kes-
kustella siitä asiasta, minkälaisia riskejä tässä on olemassa, jos yhtiömuotoisesti tehdään.
Olen samaa mieltä edustaja Zyskowiczin kanssa siitä, että vastuu tulee olemaan voimak-
kaasti maakunnilla. Mutta se kysymys liittyy hyvin paljon siihen, minkälaisia vaatimuksia
näille tehdään, integraatiovaatimuksia, vaikuttavuusvaatimuksia, vastaavia. Siinä suhtees-
sa ei pidä ottaa etukäteen jo peikkona sitä asiaa, että kokeillaan, tehdään uudella tavalla. Ja
samalla tavalla kuin monilla muilla sektoreilla, kyllähän toimijat, olkoon ne niitä yrityksiä
tai muita toimijoita, tekevät jo nyt yhteistyötä, ja se näyttäytyy ihan saumattomasti siinä ti-
lanteessa asiakkaan suuntaan ilman, että siinä olisi näkyvissä, että siellä on joku yritys tai
ryhmä yrityksiä tekemässä. Mutta se liittyy erittäin voimakkaasti siihen, mitä tilaaja osaa
tilata, ja nyt se haaste täytyy tehdä ja ottaa vastaan, koska tässä myöskin olisi paljon mah-
dollisuuksia.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
13


