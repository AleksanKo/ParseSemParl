















































DEMEB53.tmpSave.xml


Pöytäkirjan asiakohta PTK 33/2015 vp
Pöytäkirjan asiakohta 

PTK 33/2015 vp

Täysistunto

Tiistai 15.9.2015 klo 14.01—15.08

3. Kansaneläkelaitoksen valtuutettujen toimintakertomus 2014
Kertomus K 7/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan. 

Asian käsittely keskeytettiin 11.9. pidetyssä täysistunnossa.

Keskustelu

14.02 Markus Mustajärvi vas: Arvoisa puhemies! Kansaneläkelaitoksessa tutkitaan pal-
jon ja ansiokkaasti köyhyyttä, syrjäytymistä ja tuloerojen kasvua. Se, joka osaa kulkea Ke-
lasta maksettujen eurojen perässä, näkee, millainen on Suomi hyvine ja huonoine puoli-
neen näinä päivinä. 14 miljardia maksettua euroa kertoo paljon siitä, kuinka kansalaiset
elävät. Etuuksista eniten kasvoivat edellisvuoteen verrattuna työttömyysturvaetuudet, noin
15 prosenttia. Kun näitä tietoja vertaa Työllisyyskatsauksen tilastotietoihin, voi todeta
paitsi kokonaistyöttömyyden kasvaneen myös nuorten ja pitkäaikaistyöttömien tilanteen
vaikeutuneen — vaikka näiden ryhmien pitäisi työvoimapalvelulainkin mukaan olla erityi-
siä kohderyhmiä, joiden tilanteen parantamiseen satsataan pelimerkkejä ja palveluita mui-
ta enemmän. Tai näin ainakin pitäisi tehdä.

Nuorten syrjäytymiseen liittyen Kelan valtuutetut ovat ottaneet kantaa tietojenanto- ja
saantioikeuteen. Valtuutetut toivovat, että Kelalle säädettäisiin velvollisuus antaa oma-
aloitteisesti hallussaan oleva 15—28-vuotiaita koskeva tieto tulottomista asumistuen saa-
jista. Tiedot voitaisiin luovuttaa työ- ja elinkeinotoimistoille sekä etsivää nuorisotyötä hoi-
taville viranomaisille. Myös nuorisolakiin halutaan tehdä samansuuntaiset muutokset.

Arvoisa puhemies! Mitä samassa Kelan toimintakertomuksessa sitten todetaan Kelan
tutkimustyön keskeisistä havainnoista vuodelta 2014? Työelämään osallistumisen vahvis-
taminen -osiossa todetaan aika tylysti, että nuorten yhteiskuntatakuun positiiviset vaiku-
tukset työllisyyteen jäivät vähäisiksi ja jos niitä oli, ne kohdistuivat ammatillisen koulutuk-
sen suorittaneisiin nuoriin.

Puhemies Maria Lohela: Edustaja Mustajärvi, odotatteko hetken. — Pyydän edustajia
siirtämään nämä keskustelut tuonne salin ulkopuolelle, jotta kuullaan täällä, mitä puhuja
sanoo. — Olkaa hyvä, jatkakaa.

Hälyttävää on, että aktivoinnin lisäys ei kohdistunut kaikkein vaikeimmassa tilanteessa
oleviin nuoriin. Nuorten yhteiskuntatakuu on ollut voimassa jo kymmenen vuotta. Siinä
ajassa olisi pitänyt kyllä löytää paremmat konstit ja löytää tuen tarpeessa olevat nuoret ja
 Tarkistettu
4.0



Pöytäkirjan asiakohta PTK 33/2015 vp
myös vaikuttavia toimenpiteitä. Yllättävää Kelan tutkimusten mukaan oli se, että työttö-
myyden päättäneet kouluttamattomat nuoret eivät kuitenkaan hakeutuneet koulutukseen.
Arvioni mukaan suurin ongelma nuorten syrjäytymisen torjunnassa on sekä henkilöresurs-
sien että määrärahojen puute. Mitä vaikeammassa asemassa nuori on, sitä enemmän tarvi-
taan henkilökohtaista palvelua ja raskaita toimia, joiden yksikkökustannukset ovat korkei-
ta, mutta se on vaikuttavuuden hinta. Vielä kalliimmaksi tulee se, jos nuori ei koskaan pää-
se kiinnittymään työelämään. Ja tässä kohtaa on mainittava, kun on esitetty kaikenlaisia
leikkauksia työttömille — on sanottu muun muassa, että ansiosidonnaisen turvan lyhentä-
minen lisää aktiivisuutta ja työpaikkoja — että nuorillahan on ollut jo pidemmän aikaa sa-
dalla päivällä lyhennetty ansiosidonnaisen kesto ja se ei ole millään lailla parantanut nuor-
ten työttömien asemaa, ei ole lyhentänyt työttömyysjaksoja eikä lisännyt työpaikkoja.
Päinvastoin nuorisotyöttömyys on koko ajan pahentunut.

Lisäksi kuluvan vuoden aikana olemme saaneet hälyttäviä viestejä työpajoista. Vaikka
nuorelle olisi löydetty mielekäs toimenpiteitten ketju, ei määrärahoja ole löytynyt työllis-
tämiseen tai rahojen käyttö on estetty hallinnollisella säätelyllä.

Arvoisa puhemies! Viimeinen Työllisyyskatsaus on korutonta kertomaa myös nuorten
osalta. Heinäkuun lopussa nuoria työttömiä oli 57 000. Kasvua edellisvuodesta oli 5 000
henkeä, eli 10 prosentin kasvu vuoden aikana. Laajalla työttömyyden käsitteellä — eli
työttömät ja toimenpiteissä olevat mukaan luettuna — työttömien määrä on jo liki 500 000
henkeä. Siitä voi päätellä paitsi talous- ja työllisyyspolitiikan epäonnistuneen myös sen,
että aktiivinen työllisyyspolitiikka on laiminlyöty. Lisätalousarvion ja ensi vuoden varsi-
naisen talousarvion pelimerkit työllisyyden hoidossa ovat mitättömän pienet. Ja mikäli nii-
tä ei oleellisesti lisätä, voidaan Suomen, muista Pohjoismaista poiketen, katsoa luopuneen
kokonaan pohjoismaisesta aktiivisesta työllisyyspolitiikasta ja sen tavoitteista.

14.07 Ben Zyskowicz kok (vastauspuheenvuoro): Arvoisa rouva puhemies! Edustaja
Mustajärvi arvosteli pyrkimyksiä tehdä työttömyysturvaan muutoksia, joilla pyrittäisiin
edistämään henkilöiden työllistymistä. Tässähän on ollut esillä keston lyhentäminen, ja
niin kuin edustaja Mustajärvi puheenvuorossaan sanoi, nuorten kohdallahan kesto on ly-
hennetty 500:sta 400 päivään.

Edustaja Mustajärvi todisteli täysin sinänsä perustellusti, että eiväthän työttömyystur-
vaan tehdyt muutokset mitenkään lisää työpaikkoja. Mutta, edustaja Mustajärvi, oletteko
todellakin sitä mieltä, että työttömyysturvaan tehtävillä muutoksilla ei ole minkäänlaista
vaikutusta työttömien työllistymiseen? Kun me täällä eduskunnassa yhdessä olemme sää-
täneet 300 euron suojaosuuden kuukaudessa työttömyysturvaan, niin nyt jo tutkimukset
osoittavat, että tällaiset henkilöt, jotka ovat työttöminä, ovat löytäneet paljon näitä pieniä
töitä, (Puhemies koputtaa) joilla ovat tienanneet sen maksimissaan 300 euroa. Eli tämä
osoittaa, että kyllä työttömyysturvamuutoksilla (Puhemies koputtaa) on vaikutusta myös
työllistymiseen.

14.08 Markus Mustajärvi vas (vastauspuheenvuoro): Arvoisa puhemies! Tuossa varsi-
naisessa puheenvuorossa otin esille sen pyrkimyksen lyhentää kaikilta työttömiltä ansiosi-
donnaisen työttömyysturvan kestoa. Ja jos meillä on ollut jo yksi kohderyhmä, jonka koh-
dalla sitä on kokeiltu, ja minkäänlaista myönteistä vaikutusta työttömyyden keston lyhene-
miseen, työpaikkojen syntymiseen tai työttömien aktiivisuuden lisääntymiseen ei ole näh-
2



Pöytäkirjan asiakohta PTK 33/2015 vp
tävissä, niin minkä takia vielä halutaan sitten ottaa tämmöinen epäonnistunut keino kaik-
kien kohdalla käyttöön?

Ja on aika mielenkiintoista, kuinka ontuvia nämä perustelut työllisyyspolitiikassa Suo-
messa ovat olleet. Kun työssäoloehtoa on lyhennetty, on sanottu, että se aktivoi työttömiä.
Kun työssäoloehtoa on jatkettu, on sanottu, että se lisää työttömien aktiivisuutta. Eli on sa-
nottu, että sillä on sama vaikutus, lyhennetään tai jatketaan työssäoloehtoa, ja se ei kyllä
minun logiikkaani mahdu. (Ben Zyskowicz: Ette vastannut siihen, mitä kysyin!)

14.09 Tuula Haatainen sd (vastauspuheenvuoro): Arvoisa puhemies! Kansaneläkelai-
toksen tehtävä on huolehtia kansalaisten perusturvasta, ja tätä vasten on kyllä käsittämä-
töntä, että hallituksen taholta esitetään suuria leikkauksia eläkkeensaajien asumistukeen.
Tästä on tullut postia kirjeitse ja puhelimitse ja sähköpostina valtavasti kansalaisilta, ja
suuri huoli on siitä, miten pystytään selviytymään peruselämiseen tarvittavista asioista. Sa-
manaikaisesti lääkekustannukset tulevat nousemaan ja myös muita etuisuuksia ollaan kar-
simassa.

Valitettavasti ministeri ei ole täällä paikalla, mutta haluaisin vastausta siihen, että onko
hallitus nyt laskenut sitä, kuinka suurina nämä kaikki yhteisvaikutukset tulevat kohdistu-
maan yksittäisen kansalaisen taholla. Nyt en ole näissä esityksissä nähnyt minkäänlaisia
laskelmia siitä, miten nämä heikennykset (Puhemies koputtaa) tulevat yksittäistä kansa-
laista kurittamaan.

14.10 Paavo Arhinmäki vas (vastauspuheenvuoro): Arvoisa puhemies! Työttömyys on
meidän yhteiskunnan suurin ongelma. Me joudumme maksamaan työttömyyskorvauksia
suurin piirtein saman verran kuin valtio ottaa lainaa vuodessa. Eli työttömyyden hoitami-
sen pitäisi olla ykköstavoite, ja on käsittämätöntä, että hallitus leikkaa työttömyyden hoi-
toon osoitettuja määrärahoja, starttirahoja, palkkatukirahoja, ja tätä kautta se näkyy sitten
siinä, että Kela joutuu maksamaan entistä enemmän työttömyyskorvauksia.

Työttömyyskorvaus takaa toimeentulon työttömyyden aikana, ja edustaja Zyskowicz on
aivan oikeassa siinä, että kun edellisessä hallituksessa saimme aikaan sen, että tuli tämä
300 euron suojaosa, niin se on lisännyt sitä, että lyhyitä pätkiä voidaan ottaa vastaan. Mut-
ta se ei tarkoita sitä, että meillä työttömyystuki, se perustoimeentulo, estäisi työn vastaan-
ottamisen. Tämä mahdollistaa lyhyitä pätkiä, mutta ei kukaan ihminen, edustaja Zysko-
wicz, pysty elämään 300 tai 500 eurolla kuussa lyhyillä työpätkillä. Tämä mahdollistaa
työhön siirtymisen, (Puhemies koputtaa) mutta tämä ei mahdollista toimeentuloa, ja siksi
tarvitaan (Puhemies koputtaa) työttömyysturvaa.

Puhemies Maria Lohela: Käydään nyt hetki debattia, ilmoittautumismahdollisuus on nyt
auki.

14.12 Sirkka-Liisa Anttila kesk (vastauspuheenvuoro): Arvoisa puhemies! Tässä kes-
kustelussa unohtuu, että useimmiten myöskin nuoren kohdalla on se ongelma, että kun hän
yrittää hakea työtä, niin on kilpailemassa monta paljon pidemmän kokemuksen omaavaa.
Eli nuorten pitäisi saada sitä työkokemusta, ja silloin katsotaan koulutuksen suuntaan, että
siellä pitää sitä työssäolojaksoa lisätä, jotta nuorilla olisi niitä valmiuksia, jotta siitä työpai-
kasta voisi kilpailla.
3



Pöytäkirjan asiakohta PTK 33/2015 vp
Sitten kysymys siitä, että se 300 euroa on erittäin hyvä: Se on totta, ja toivon, että sitä oli-
si voitu vaikka vähän nostaakin, koska se mahdollistaisi sellaisten lyhyempien työsuhtei-
den vastaanottamisen, jos niitä on tarjolla. Kaiken kaikkiaan kyllä tämä työttömyysturvan
jäykkyys on yksi ongelma myöskin, että se ei mahdollista riittävästi lyhyempien työtilai-
suuksien vastaanottamista eikä useimmiten myöskään koulutusta. Eli tähän pitää tulla ja
tällä vaalikaudella varmaan tuleekin muutos. Jos oikein hallitusohjelman muistan, niin sil-
tä osin tullaan korjauksia tekemään myöskin muuhun kuin siihen tasoon ja pituuteen.

14.13 Tarja Filatov sd (vastauspuheenvuoro): Arvoisa puhemies! Olisin muistuttanut
edustaja Zyskowiczia siitä, että työttömyysturvalla todella on merkitystä, ja toivoisin, että
hän perehtyisi tuoreeseen väitöskirjaan, joka käsittelee sitä, miten esimerkiksi ansiosidon-
naisella olevien karenssit ja työttömyysturvan päättyminen vaikuttavat. Tuo väitöskirja
osoittaa, että ne vaikuttavat siten, että ihmiset poistuvat työvoimasta, ei siten, että he tule-
vat työvoimaan. Mutta sen sijaan esimerkiksi pitkään työttömänä olevilla, jotka ovat työ-
markkinatuen varassa, nuo aktivointivelvoitteet ja karenssit vaikuttavat siten, että tullaan
aktivointitoimenpiteisiin ja tullaan työvoimaan sitä kautta. 

Siitä lähtien on kummallista, että kun Kelan, sosiaalitoimen ja työhallinnon yhteisillä
monipalvelupisteillä on kiistatta ollut vaikutusta pitkäaikaistyöttömien palveluihin ja akti-
vointeihin, niin työhallinto on nyt se, joka vetäytyy näistä palveluista ja on antanut palve-
lukeskuksiin ohjeet, että pitää irtisanoa vuokrasopimukset näistä yhteispalvelupisteistä ja
sitten ehkä katsoa jatkossa, löytyykö jostakin yhteistä paikkaa. Toivon, että puututte tähän,
koska se on varmaan meidän yhteinen intressimme.

14.14 Markus Mustajärvi vas (vastauspuheenvuoro): Arvoisa puhemies! Edustaja Zys-
kowiczille vielä: en minä suinkaan hallituksen esitystä tästä suojaosan käyttöönotosta vii-
me kaudella vastustanut, vaikka monta muuta hallituksen esitystä vastustinkin. Siitähän on
ollut monta hyvin erilaista mallia: aiemmin on ollut suojaosaa, on ollut soviteltua päivära-
haa, monta eri mallia siitä, aikaisemmin oli suojaosa vielä poiketen, oliko kyseessä työttö-
myysturva tai aktiivitoimen aikainen koulutustuki. Mutta paras malli, jos halutaan kerran
byrokratiaa poistaa, olisi se, että jos henkilöllä on jonakin päivänä työtä, hän vain ilmoittaa
sitten työttömyysturvan maksajalle, että oli silloin töissä, ja siltä päivältä ei ole oikeutta
työttömyysturvaan, mutta sitten muuten maksettava työttömyysturva ei siitä muutu miksi-
kään, ja se olisi kaikista järkevin ja ennakoitavin muoto, eikä tarvitsisi odottaa kohtuutto-
man pitkään sitten niitä euroja, jotka ovat välttämättömiä toimeentulon kannalta.

Ja kyllä se, että jos työttömyysturvassakin käytetään porkkanaa eikä keppiä, aktivoi ih-
misiä aivan varmasti enemmän.

14.15 Eero Heinäluoma sd (vastauspuheenvuoro): Arvoisa puhemies! Täytyy sanoa, että
tällä kertaa minulla on kyllä enemmän ymmärrystä edustaja Mustajärven kritiikille kuin
edustaja Zyskowiczin kritiikille.

Hallitus leikkaa näitä työllisyysmäärärahoja ja hallitus leikkaa niitä rahoja, joilla voitai-
siin työttömiä auttaa. Edustaja Zyskowicz sen sijaan keskittyy kaipaamaan lisää leikkauk-
sia työttömien toimeentuloon. He ovat menettäneet jo puolet palkastaan, ja sen jälkeen sit-
ten leikataan vielä työttömyysturvaa lisäksi.

Oma tyttäreni jäi työttömäksi muutama päivä sitten, ja työvoimatoimistosta kerrottiin,
että tilanne on semmoinen, että he voivat tammikuussa ehkä tavata. Tammikuussa ehkä
4



Pöytäkirjan asiakohta PTK 33/2015 vp
voidaan tavata ja katsoa, onko jotain tehtävissä tai tarjottavissa. Tämä on todellisuus, kun
te olette hyväksyneet nämä määrärahaleikkaukset.

Mutta kun Kelasta puhutaan, palaan siihen, mistä tulee myös aika paljon palautetta,
(Olavi Ala-Nissilä: Edellisen hallituksen aikana vai?) ja se on tämä eläkeläisten asumis-
tuen leikkaus. Kun asumistukea leikataan, nyt eläkeläiset ovat tosi hermostuneita ja hyvin
epätietoisia siitä, miten he tulevat pärjäämään. Kysynkin Kelan valtuutettujen puheenjoh-
tajalta, edustaja Sarkomaalta: onko Kelassa ollut esillä valtuutettujen keskuudessa tämä
asia, ja oletteko nostaneet tämän Kelan johdon tietoon, ja mitä Kela voi tässä tehdä?

14.16 Sari Sarkomaa kok (vastauspuheenvuoro): Puhemies! Tosiaan nyt käsittelyssä on
Kelan (Hälinää — Puhemies koputtaa) kertomus vuodelta 2014, ja uudet valtuutetut ovat
juuri aloittaneet työnsä, ja kyllä varmasti nämä tiukan taloudellisen tilanteen aiheuttamat
välttämättömät leikkaukset ovat Kelan valtuutettujen kokouksessa esillä.

Tässä ihan sanon sen, että pitäisin hyvänä, että budjettikäytäntöä uudistettaisiin niin —
olen itse pitkäaikainen valtiovarainvaliokunnan jäsen — että sen lisäksi, että siellä on mo-
menttikohtainen tarkastelu, olisi hyvä, että budjetin yleisperusteluissa olisi väestöryhmit-
täin tarkemmin arvioitu, minkälaisia kokonaisvaikutuksia on maksujen korotuksilla,
etuuksien leikkauksilla ja verotuksellisilla muutoksilla. Se lisäisi eduskunnan mahdolli-
suutta tarkemmin arvioida budjettia, ja tehtäisiin nämä läpinäkyväksi. Olen tätä asiaa nos-
tanut esille, ja on vielä mahdollista, että ensi vuoden budjettiin tämä tulisi — siis minä toi-
voisin, että se siellä olisi. Näin valtiovarainvaliokunnassa ja eduskunnassa budjetin käsit-
tely olisi vieläkin ehkä nykyaikaisempaa (Puhemies koputtaa) ja läpinäkyvää, ja toivon,
että myöskin tämä viesti valtiovarainministeriöön menee, ja tämän eteen teen työtä.

14.17 Kristiina Salonen sd (vastauspuheenvuoro): Arvoisa puhemies! Kadotetut nuoret
ovat olleet se kohderyhmä, josta esimerkiksi nuorisotakuun piiriinkin on haluttu nämä nuo-
ret löytää. He ovat niitä nuoria, jotka eivät ole työttömyyskorvausten piirissä, ja esimerkik-
si etsivä nuorisotyö tekee heidän kanssaan työtään.

Kelan valtuutetut kuulivat viime vuonna asiasta asiantuntijoita, ja jos katsotte tätä ker-
tomusta, niin sieltä löytyy myöskin ratkaisuehdotus, joka ei vaadi rahaa: nimittäin Kelan
mahdollisuus antaa tietoja esimerkiksi etsivälle nuorisotyölle niistä nuorista, jotka saavat
asumistukea mutta eivät saa mitään muuta tuloa, jolloin sitten etsivä nuorisotyö pystyisi
tarttumaan mahdollisimman pian näiden nuorten asemaan. On siis olemassa muitakin kei-
noja kuin leikkauksia, joilla voidaan auttaa ja parantaa ihmisten tilannetta.

Haluaisin vielä pyytää edustaja Sarkomaalta, Kelan valtuutettujen puheenjohtajalta,
(Puhemies koputtaa) sitä, että pitäisimme ylimääräisen valtuutettujen kokouksen, jossa nyt
perehtyisimme näihin säästöihin ja niihin vaikutuksiin (Puhemies koputtaa) nimenomaan,
esimerkiksi vaikka eläkkeensaajan asumistuen osalta.

14.19 Sari Sarkomaa kok (vastauspuheenvuoro): Arvoisa puhemies! Tosiaankin on niin,
että Kela toimeenpanee sitä lainsäädäntöä, jonka eduskunta päättää, ja varmasti säästöjen
osalta on ihan hyvä, että ensin eduskunta käsittelee budjetin, mutta voimme sitten Kelan
valtuutettujen työvaliokunnassa katsoa meidän kokouksia.

Mutta nuorten työllistymisen kannalta, nuorisotakuun kannalta on kyllä hyvä todeta se,
mikä valtiovarainvaliokunnan mietinnössäkin on ollut ja mihin Kelan valtuutetut ovat
edellisellä kaudella kiinnittäneet huomiota ja mikä täällä Mustajärven puheessakin tuli
5



Pöytäkirjan asiakohta PTK 33/2015 vp
esille, että ne kaikkein vaikeimmassa asemassa olevat nuoret eivät ole saaneet sitä apua ja
tukea. Sen takia nuo mekaaniset toimenpiteet, kuten oppivelvollisuuden pidentäminen ja
muut, eivät olisi auttaneet nuoria. Sen takia tarvitaan räätälöityjä toimia nuorille, ja sen ta-
kia tämä on yksi kärkihanke pääministeri Sipilän hallituksessa. Siihen myöskin suunna-
taan voimavaroja, ja uskon, että tällä hallituskaudella pääsemme paremmin siihen käsiksi.
Mutta yleinen vaikea taloudellinen tilanne ja työttömyys tietenkin näkyy nuorten osalta, ja
se on myöskin hidastanut näiden toimien näkymistä nuorten työllistymisessä.

Mutta tärkein asia Suomessa on se, että nuoret saavat työtä.

14.20 Jari Myllykoski vas (vastauspuheenvuoro): Arvoisa rouva puhemies! Salissa kuu-
luu annettavan keppiä leikkurimuodossa ja sitten porkkanoita Mustajärven muodossa.

Keskustelu on mielenkiintoista, ja pitäisikö nähdä, että nyt pitää tuoda uusia elementtejä
koko tähän järjestelmään: Esimerkiksi työmarkkinatukea voitaisiin käyttää helpottamassa
niitten työntekijöiden turvaa, jotka saavat työpaikan. Eli tultaisiin molemmista suunnista
vastaan, niin että yrittäjä, joka työllistää 200 päivää työttömänä olleen tai työttömän nuo-
ren, saisi vapautusta ensimmäisenä vuonna 100 prosenttia palkan sivukuluista. Ja tätä työ-
markkinatukea voitaisiin käyttää kompensoimassa sen työntekijän sosiaali- ja eläketurvan
menetyksiä ja samalla kertaa tätä jatkettaisiin kolmelle vuodelle vielä 70 prosenttia ja 30
prosenttia, koska palkkatyöstä oleva verotus tekee tästä järjestelmästä yhteiskunnan kan-
nalta kannattavan.

Tämmöisiä uusia asioita pitäisi tuoda eikä vain lähteä sille leikkurilinjalle.

14.21 Ben Zyskowicz kok (vastauspuheenvuoro): Arvoisa rouva puhemies! Edellinen
vastauspuheenvuoroni edustaja Mustajärvelle lähti siitä, että kun edustaja Mustajärvi var-
sinaisessa puheenvuorossaan teki sen johtopäätöksen, että muutokset työttömyysturvaan
eivät lisää työpaikkoja, niin totesin, että tämähän on sinänsä ihan järkeenkäypää. Mutta
kerroin, että kun me säädimme tämän 300 euron suojaosuuden kuukaudessa työttömyys-
turvaan, niin monet työttömät tutkimusten mukaan ovat ottaneet tai saaneet näitä alle 300
euron työpaikkoja tai työpanoksia. Eiväthän nämäkään 300 euron suojaosuudet lisänneet
työpaikkojen määrää, mutta silti työttömyysturvaan tehdyt muutokset johtivat siihen, että
työttömät henkilöt ovat näitä työpaikkoja saaneet. Tämä oli minun perusväitteeni: työttö-
myysturvaan tehdyillä muutoksilla on vaikutusta siihen, miten asianomaiset ihmiset työl-
listyvät ja miten he ottavat tarjolla olevia työpaikkoja vastaan.

14.22 Eero Heinäluoma sd (vastauspuheenvuoro): Arvoisa puhemies! Edustaja Zysko-
wicz on kyllä nyt logiikkansa huipussa. Jos te sanotte, että 300 euron suojaosa työttömyys-
turvassa johtaa siihen, että työtä tehdään enemmän, niin siitä ei voi loogisesti vetää sitä joh-
topäätöstä, että ottamalla 300 euroa työttömyysturvasta pois tehtäisiin työtä enemmän. 

14.22 Ben Zyskowicz kok (vastauspuheenvuoro): Arvoisa rouva puhemies! Pointtini oli
se, että opponoin sitä edustaja Mustajärven näkemystä vastaan, että työttömyysturvaan
tehtävillä muutoksilla ei ole vaikutusta ihmisten työllistymiseen, koska, kuten kaikki ym-
märrämme, työttömyysturvaan tehtävät muutokset eivät sinänsä lisää työpaikkoja, kuten
edustaja Mustajärvi puheenvuorossaan totesi. Ja tämähän on se, millä te vastustatte kaik-
kia työttömyysturvaan tehtäviä muutoksia; toteatte, että ei yhtään työpaikkaa lisää synny
siitä, (Välihuutoja vasemmalta) että työttömyysturvaa muutetaan.
6



Pöytäkirjan asiakohta PTK 33/2015 vp
Tämä 300 euron suojaosuus edustaa minulle esimerkkiä siitä, että työttömyysturvaan
tehtävillä muutoksilla on merkitystä työllistymisen kannalta. Kun me kannustamme työt-
tömiä ihmisiä ottamaan työpaikkoja vastaan sillä, että voit tienata 300 euroa kuussa ilman
että se syö sinun työttömyysturvaasi, niin huomaamme, että monet työttömät ovat voineet
ottaa ja ovat ottaneet näitä töitä vastaan. 

Tämä oli minun pointtini, eli työttömyysturvaan tehdyillä muutoksilla vaikutetaan ih-
misten työllistymiseen.

14.24 Markus Mustajärvi vas (vastauspuheenvuoro): Arvoisa puhemies! Edustaja Zys-
kowicz on kyllä tahallaanväärinymmärtämisen mestari. Ymmärrän kyllä, että hän tekee
joskus ihan kiusallaankin sitä, mutta nyt hänellä kyllä näyttää logiikka pettävän.

Kun työttömyysturvaan on kaavailtu leikkauksia — ei suinkaan porkkanoita vaan leik-
kauksia — niin minä otin esimerkin siitä, että kun nuorten kohdalla on ollut käytössä jo ly-
hennetty ansiosidonnaisen työttömyysturvan kesto, 100 päivää, niin se ei ole lisännyt työ-
paikkoja, ei ole lisännyt työntekijöitten aktiivisuutta eikä ole parantanut nuoren asemaa
millään lailla. Nuorten asema on koko ajan pahentunut, yli 10 prosenttia on tullut nuoria
työttömiä lisää vuoden aikana, 57 000 on kokonaismäärältä. On aivan vissisti eri asia pu-
hua kannustavasta työllisyyspolitiikasta, porkkanoista, kuin niistä leikkauksista. Ja niitä
leikkauksia te olette nytten tarjoamassa.

14.25 Leena Meri ps (vastauspuheenvuoro): Täällä on nyt puhuttu siitä, että työttömyys-
turvalla ja sen heikentämisellä ei ole mitään merkitystä. Kerron kaksi esimerkkiä viime vii-
kolta:

Tapasin sairaanhoitajan, joka on jäänyt muusta työstä työttömäksi. Hän on ansiosidon-
naisella päivärahalla. Hän itsekin sanoi, että ei hänen kannata mennä hoitoalalle nyt töihin,
koska ansiosidonnainen päiväraha on niin hyvä. Hän tietää, että siellä on hyvin paljon työ-
paikkoja, mutta hän ei ota niitä vastaan.

Toinen esimerkki: Linja-autoyrittäjä. Hän kuusi kuukautta piti työllisyyskoulutuksessa
linja-autonkuljettajaa, tarjosi vakituisen työpaikan. Mitäpä tämä herra vastasi? Ehei, minä
palaan ansiosidonnaiselle päivärahalle. 

Kyllä meidän pitää saada nämä epäterveet seikat pois meidän yhteiskunnasta. Myön-
nän, että siellä on paljon työttömiä ihmisiä. Mutta tuntuu ihan siltä kuin tällaisia tapauksia
ei olisikaan, ja näitä on varmaan kaikilla tuttavapiirit täynnä. Että myönnetään nyt kuiten-
kin se, että leikkauksella on merkitystä. Pitäisikö antaa vielä enemmän rahaa, että he var-
masti olisivat kotona? 

14.26 Markus Mustajärvi vas (vastauspuheenvuoro): Arvoisa puhemies! Työttömyys-
turvan perusajatus on se, että työtön on työmarkkinoitten käytettävissä. Kyse ei ole siis
mistään vastikkeettomasta turvasta. Jokaisessa tapauksessa, jossa kieltäydytään määräai-
kaisesta työstä tai pysyvästä työstä ja se kieltäytyminen ilmoitetaan työvoimatoimistoon,
sanktio paukkuu ihan varmasti. Jos sen tekee toistuvasti, työttömyysturva evätään määrää-
mättömäksi ajaksi, kunnes työtön omilla toimillaan osoittaa, että aktiivisesti hakee töitä. Se
on pomminvarma asia. Jos näitä kieltäytymisiä ei ilmoiteta sitten viranomaisille, niin se —
ja kaikki tällaiset — on kyllä sen tarjoajankin syy. Jos on tarjolla työpaikka ja asianmukai-
set työehdot ja siitä kieltäydytään, niin silloin sen tarjoajan velvollisuus on ilmoittaa se asia
viranomaisille, jotta tulevat ne laissa säädetyt sanktiot.
7



Pöytäkirjan asiakohta PTK 33/2015 vp
14.27 Paavo Arhinmäki vas (vastauspuheenvuoro): Arvoisa puhemies! Edustaja Zysko-
wicz nyt sekoittaa kaksi asiaa selkeästi. (Eero Heinäluoma: Vain kaksi?) — No, useampia-
kin, mutta tällä kertaa kaksi. — Kyllä täällä vasemmalla laidalla salissa halutaan työttö-
myysturvaa muuttaa. Siitä on esimerkki se, että me ajoimme voimakkaasti tätä mahdolli-
suutta työskennellä 300 eurolla. Meidän mielestä se voisi olla korkeampikin. Se on pork-
kana, jolla ihminen voi ottaa lyhyen pätkän, muutaman tunnin, töitä vastaan. Sitä kautta
työllistyminen parantuu.

Mutta jos me leikkaamme työttömien perusturvaa, niin se ei paranna työn vastaanotto-
mahdollisuuksia mutta se heikentää ihmisten toimeentuloa, työttömien, jotka jo nyt ovat
kurjassa asemassa. Me kannatamme sitä, että entistä enemmän tulee porkkanoita työttö-
myysturvaan, mutta me emme hyväksy sitä, että työttömiä, jotka ovat nyt jo köyhiä, köy-
hyytetään entistä enemmän.

14.28 Eero Heinäluoma sd (vastauspuheenvuoro): Arvoisa puhemies! Kun nyt työttö-
myysturva on keskimäärin noin puolet palkasta, sanoisin niin, että se, joka ei ota vastaan
oman alansa työtä, ei toimi kyllä taloudellisesti kovin järkevällä tavalla. Kun täällä kuun-
telee tätä keskustelua, niin olen kyllä äärimmäisen hämmästynyt näistä perussuomalaisten
riveistä tänään ja jossain määrin aikaisemminkin tulleista puheenvuoroista. Tämä puolue
on ihan toinen kuin mikä täällä viime vaalikaudella esiintyi. (Susanna Huovinen: Tai
Siwan kulmalla, vaalitoreilla!) Se, mitä te puhuitte ihmisille, oli ihan muuta kuin työttömi-
en toimeentulon leikkaus — ennen vaaleja. Mutta on hienoa nähdä, että te olette kyllä löy-
täneet oikean paikkanne hallituksessa yhdessä edustaja Zyskowiczin kanssa, joka on aina
täällä kannattanut näitä pienituloisten etujen leikkauksia.

Tämä on kummallinen maailma. Näitä suurituloisia halutaan palvella ja rohkaista pork-
kanoilla. Nyt tehdään selvästikin metsäverotukseen uutta verovähennystä. Perintöverotus-
ta pitää keventää, jotta metsänomistajat tekevät kauppaa, ja työttömältä pitää leikata työt-
tömyysturvaa, jotta hän menee töihin. Yrittäjille tarvitaan yrittäjävähennys, jotta heitä kan-
nustetaan, ja sitten työntekijälle tehdään palkanalennuksia, ylityö- ja sunnuntaikorvaukset
pois. Koko tämä lista, minkä te olette tehneet. (Puhemies koputtaa) Toisille porkkanat ja
toisille kepit. (Ben Zyskowicz: Ja juuri todistitte, että porkkanat toimii paremmin!)

14.29 Olavi Ala-Nissilä kesk (vastauspuheenvuoro): Arvoisa puhemies! En ymmärtänyt,
miten metsäverotus liittyy tähän, mutta varsinainen viestini on se, että ei tässä tarvita to-
dellakaan syyllisiä vaan nuorille ja muille ihmisille työpaikka. Tämä katastrofaalinen työl-
lisyyskehitys pitäisi voida muuttaa. Jos viime vuonna edellinen hallitus on alibudjetoinut
työllisyysmäärärahoja, niin se on tietysti ongelma, joka olisi ehkä pitänyt nopeammin kor-
jata. Samoin ely-keskusten toiminta on heikkoa, ja siinäkään ei nyt ihan ainakaan tästä ny-
kyhallituksesta kannata syyllistä hakea, jos niitä halutaan hakea.

Mutta todellakin me tarvitsemme Suomessa kuitenkin tietyn omavastuun ihmisille, tiet-
tyä kannustavuutta järjestelmissä, ja jos me lähdemme siitä, että sitä ei ole, niin ollaan näis-
sä esimerkeissä — minullekin on tullut monta, ja en tiedä, ovatko ne totta, mutta yrittäjät
sanovat, että paikkakunnalla on paljon työttömiä mutta he eivät saa työntekijöitä. Mistä
tämä ilmiö sitten kertoo, sitä voi jokainen miettiä. (Markus Mustajärvi: Ammattisuoja on
poistettu aikoja sitten! — Eero Heinäluoma: Mennään yhdessä katsomaan!)
8



Pöytäkirjan asiakohta PTK 33/2015 vp
14.30 Anneli Kiljunen sd (vastauspuheenvuoro): Arvoisa rouva puhemies! Haluaisin Ke-
lan valtuutettujen puheenjohtajana vähän muistuttaa siitä, että kaikki se, mitä täällä keskus-
tellaan, ei ole Kelan syytä, vaan Kelan valtuutetut seuraavat näitä asioita, joita täällä on
keskusteltu.

Mutta sen haluan todeta, että hallituksessa meillä on kokeneita konkareita, hyvin asian-
tuntevia ihmisiä, ja sen takia täytyy todeta kyllä, että olen todellakin hämmästynyt siitä, ett-
eikö tiedettäisi jo ilman selvityksiäkin, mitä eläkkeensaajien asumistuen leikkaus käytän-
nössä tarkoittaa eläkkeensaajien toimeentulolle. Tällä hetkellä eläkkeensaajat, jotka saavat
asumistukea, ansaitsevat noin 700:sta vajaaseen tuhanteen euroon kuukaudessa. Asumis-
kustannukset ovat 500:sta 700—800:aan euroon. Tällä hetkellä keskimääräisesti eläkkeen-
saajat saavat asumistukea reilu 200 euroa, ja noin 100 000 eläkkeensaajaa tulee menettä-
mään alle 200 euroa asumistukea. (Puhemies koputtaa) Toivoisin, että ilman mitään yli-
määräisiä vaikutuksenarviointeja (Puhemies koputtaa) nämä kokeneet edustajat, kuten
Zyskowicz ja Sarkomaa, jo omalta osaltaan lähtisivät painostamaan siihen, (Puhemies ko-
puttaa) että eläkkeensaajien asumistuki palautetaan sellaiseksi kuin se tällä hetkelläkin on.

14.31 Hannu Hoskonen kesk (vastauspuheenvuoro): Arvoisa rouva puhemies! Olen
mielenkiinnolla seurannut tätä keskustelua ja totean sen, että mitä tulee näihin työttömyys-
korvausten maksuun liittyviin rahoihin, niin todellakin edellisen hallituksen viimeisessä
budjetissa oli aika rankka alibudjetointi. Johtuisikohan tämä rahojen puute siltäkin puolel-
ta hieman? Toivottavasti tunnustetaan myös tosiasiat sellaisina kuin ne ovat.

Mutta ei auta kovin paljon etsiä syyllisiä, kuten Olavi Ala-Nissilä omassa puheenvuo-
rossaan äsken sanoi. Tärkeämpää tässä valtiossa olisi se, että pystyisimme poistamaan by-
rokratiaa niin tehokkaasti, että sille ihmispoloiselle, joka joutuu siihen työttömyyskiertee-
seen, luotaisiin aito mahdollisuus työllistyä ja hänet jopa palkittaisiin siitä, jos hän oma-
aloitteisesti löytäisi työpaikan. Nythän tämä järjestelmä rankaisee ja passivoi. Minun mie-
lestäni meidän pitää päästä sellaiseen järjestelmään, jossa nuorelle, joka aktiivisesti saa
työpaikan, tai kenelle tahansa, joka löytää työpaikan, annetaan siitä työvoimahallinnon
puolesta vaikka pieni bonus, että hän on ollut itse aktiivinen.

Sitten tämä byrokratian yleinen purku. Ilman sitä yleistä purkua tästä hommasta ei tule
mitään. Se on nyt otettu hallitusohjelmaan, (Puhemies koputtaa) ja sitä noudatetaan. Toi-
vottavasti opposition puolelta tulee vahvaa tukea.

14.33 Heli Järvinen vihr (vastauspuheenvuoro): Arvoisa puhemies! Minusta tämä kes-
kustelu alkaa vahvasti haiskahtaa siltä, että niin oikealla kuin vasemmallakin kannatetaan
perustuloa ja ollaan yhtä mieltä myös siitä, että työnteosta ja työn vastaanottamisesta pitää
tehdä kannattavaa kaikissa olosuhteissa. On selvää, että pitkät käsittelyajat ja työttömyys-
turvan vähentäminen eivät lisää työpaikkoja eivätkä nuorten työllisyyttä.

Edustaja Heinäluoman esimerkki oli surullinen mutta valitettavan totta. Yhtä valitetta-
van totta on se, että moni nuori kipuilee te-toimiston ja Kelan erilaisissa neuvoissa saamat-
ta työpaikkaa tilanteessa, jossa sitä tarvittaisiin. Eli nuorille pitää saada yhden luukun pe-
riaate, jotta nämä väliinputoajat saadaan kiinni.

Kannatan lämpimästi myös edustaja Sarkomaan ehdotusta leikkausten ja miksei myös-
kin lisäysten vaikutusten paremmasta arvioinnista valtiovarainvaliokunnassa.
9



Pöytäkirjan asiakohta PTK 33/2015 vp
14.34 Hannakaisa Heikkinen kesk (vastauspuheenvuoro): Arvoisa puhemies! Kyllä täy-
tyy todeta, että jotain mätää tässä systeemissä on. Toki työttömiä on, ja niitä tilanteita on
hyvin monenlaisia: toinen etsii tosissaan töitä, toiselle tarjotaan eikä vastaanota.

Vierailin reilu kuukausi sitten Lieksassa leipomossa. Siellä järjestettiin rekrytointikou-
lutus, ja siihen haku oli päällä. Tähän koulutukseen olisi otettu kymmenen ihmistä, joista
kuudelle luvattiin jo etukäteen pysyvä työpaikka ja neljällekin osa-aikaista työtä. Noita
kymmentä henkilöä ei löytynyt Lieksasta, kaupungista, jossa on 20 prosentin työttömyys.
Ei kannattanut kuulemma uhrata ansiosidonnaista päivärahaa. Vierailin metallipajassa,
joka oli etsinyt jo kuukausia kahta koneistajaa. Ei löytynyt. Ja kuitenkin tuo koneistajankin
työ on erittäin mielenkiintoinen monen nuoren miehen mielestä, mutta eivät nämä yrityk-
set (Puhemies koputtaa) henkilöitä töihin saaneet. Jottain tarttis tehä!

14.35 Merja Mäkisalo-Ropponen sd (vastauspuheenvuoro): Arvoisa puhemies! Edusta-
jat Kiljunen ja Haatainen ottivat täällä esille eläkkeensaajien asumistuen leikkaukset, ja
huolimatta hallituksen lupauksista vähentää näitä leikkauksia nämä leikkaukset tulevat
johtamaan toimeentulotuen käytön kasvuun pienituloisten eläkeläisten keskuudessa. Toi-
meentulotuen pitäisi aina olla viimesijainen toimenpide vaikeassa elämäntilanteessa, mut-
ta nyt on riskinä, että kymmeniätuhansia pienituloisia eläkeläisiä joutuu pysyvän toimeen-
tulotuen piiriin. Tämä on epäinhimillistä, mutta ei tämä myöskään varmaan säästöjä tuo.
Mutta kaikkein eniten minä olen huolissani niistä eläkeläisistä, jotka ovat tulleet minulle
suoraan sanomaan, että he eivät muuten toimeentulotukea tule hakemaan — mieluummin
he tinkivät lääkkeistä tai ruuasta, koska se on heille niin vaikea asia.

14.36 Kristiina Salonen sd (vastauspuheenvuoro): Arvoisa puhemies! Kyllä minä nyt ve-
toan teihin, kansanedustajat, että ette sen perusteella, että olette jutelleet yhden tai kahden
ihmisen kanssa, leimaisi kaikkia työttömiä. Tämä ihmiskuva on ihan käsittämätön, mikä
tällä hetkellä vallitsee yleisessä keskustelussa ja jota me kansanedustajat nyt vielä oikein li-
säämme, että ihmiset ovat laiskoja ja työtä vieroksuvia ja valtaosa työttömistä ei haluaisi
tehdä töitä, vaikka oikein tarjottaisiin. Oletteko todella tätä mieltä? En yhtään ihmettelisi,
vaikka ihmiset lähtisivät mielenilmaukseen ihan pelkästään sen perusteella, millaiseksi
heitä halutaan nyt leimata.

Työvoiman kohtaanto-ongelma on eri asia. Työn vastaanottamisen velvollisuutta on laa-
jennettu juuri. On tehty monenlaisia toimia. 

Ja sitten pitää vielä suojaosuudesta sanoa, että siinähän on puututtu järjestelmän ongel-
miin. On huolehdittu siitä, että muutokset eivät aiheuta sitä, että olet seuraavat kolme kuu-
kautta ilman tukia, koska käsittely kestää niin kauan. Siitähän siinä on kysymys.

14.37 Eero Heinäluoma sd (vastauspuheenvuoro): Arvoisa puhemies! Muistelen, että
SDP:n puheenjohtaja edustaja Rinne sanoi joku päivä sitten niin, että työttömyysturva ei
ole mikään vuorotteluvapaa, ja se on aika hyvin sanottu. Että kyllähän ajatus on, että jos
olet työttömänä, ilman muuta haet itse työpaikkaa, olet työmarkkinoiden käytettävissä.
Muuten työttömyysturvaa ei tule. Ja se turva tarvitaan, se on tärkeä osa meidän kaikkien
hyvinvointia ja pärjäämistä, että voimme luottaa siihen, että tulot eivät mene nollaan työt-
tömyyden sattuessa.

Kun täällä keskustan edustajat ovat tuoneet useamman tällaisen yrityksen, jossa on ti-
lanne se, että avoimet työpaikat eivät täyty ja työttömät eivät halua heidän kertomansa mu-
10



Pöytäkirjan asiakohta PTK 33/2015 vp
kaan mennä niihin, niin ehdotan todellakin, että mennään yhdessä sinne ja katsotaan. Se-
hän on aika tärkeä tieto, että mistä tämmöinen johtuu ja miten se tilanne siellä työpaikalla
on, jos ei tule jossain Lieksassa hakijoita tällaiselle kurssille, jossa luvataan työpaikka.
Mennään ja katsotaan, sillähän se selviää. Eihän tämä sen kummempaa ole, ja sitten meillä
on yhteinen käsitys tästä asiasta. Mutta senkin jälkeen sanon, että meillä on tuoreimman
selvityksen mukaan (Puhemies koputtaa) 480 000 ihmistä ilman töitä. (Puhemies koput-
taa) Tuskin he nyt kaikki voivat olla laiskoja. (Hannakaisa Heikkinen: Lähdetään!)

14.38 Eero Suutari kok (vastauspuheenvuoro): Arvoisa puhemies! Minun mielestäni on
tärkeämpi kuitenkin tämä kohtaanto-ongelma, joka ainakin tuolla Kainuussa esiintyy sillä
tavalla, että meillä on maan korkein työttömyys mutta myös maan korkein työvoimapula
muutamilla aloilla. Olen samaa mieltä kuin edustaja Salonen siinä, että tässä asiassa mei-
dän pitäisi kuitenkin tehdä vielä enemmän töitä eikä lähteä yhdessä syyllistämään sitä
työnantajaa, joka ei välttämättä saa työntekijöitä sinne. Tämä tällainen on minusta väärää
politiikkaa.

14.39 Sari Sarkomaa kok (vastauspuheenvuoro): Arvoisa puhemies! Toden totta, kyllä
olennaista on se, että työntekijät ja työpaikat saadaan kohtaamaan. Ja kun käsitellään täällä
Kelan kertomusta, niin on hyvä todeta, että Kelalla on yhteinen toimipiste täällä pääkau-
punkiseudulla, In To Finland -piste, jossa Kela ja Verohallinto tarjoavat palveluita työpe-
räisille maahanmuuttajille, jotta he pääsevät siihen työhön kiinni. Tämän tyyppisiä inno-
vaatioita tarvitaan, ja kyllä sanon, että kiitokset kuuluvat Kelan henkilöstölle. Siellä on pal-
veluinnovaatioita tehty. Siellä on kerralla kuntoon -periaate, joka voisi olla te-toimistoissa
ja meidän terveydenhuollossa. Siellä on asiakasohjausta. 52 prosenttia hakemuksista on jo
verkossa, ja niille asiakkaille, jotka tulevat paikalle, aulassa on jo vastassa henkilö, joka
auttaa. Ja hyvin haastava on tilanne esimerkiksi pääkaupunkiseudulla: 160 maasta on asi-
akkaita, ja yhteistä kieltä on vaikea löytää.

Eli palveluinnovaatioita tarvitaan ja niitä erityisesti kyllä te-toimistoon. Täällä ei enti-
nen ministeri Ihalainen ole paikalla. Hän tietää, ja hänen aikanaan oli todella isot haasteet,
ja nyt tämän hallituksen täytyy löytää keinot siihen, että jokainen työtön saa ajoissa apua,
koska sitä nopeammin (Puhemies koputtaa) työllistyy, mitä nopeammin saa apua.

Puhemies Maria Lohela: Puhujalistaan.

14.40 Hannakaisa Heikkinen kesk: Arvoisa puhemies! Tässä puheenvuorossani nostan
muutamia asioita Kelan valtuutettujen toimintakertomuksesta viime vuodelta näin tuoree-
na, uutena Kelan valtuutettuna.

Yhä useampi Kelan asiakas hoitaa asiointinsa nyt verkossa. Kelan verkkosivujen kävi-
jämäärät ovat kasvaneet vuosittain. Viime vuonna käyntejä oli jo 24,4 miljoonaa. Verkko-
asiointipalveluihin kirjauduttiin yli 15 miljoonaa kertaa. Jo 52 prosenttia kaikista hake-
muksista lähetettiin verkkoasiointipalvelun kautta. On tärkeää kehittää verkkoasiointia,
koska sillä tavalla on potentiaalia saada paljon säästöjä palvelutason kuitenkin säilyessä tai
jopa parantuessa. Kuitenkin mahdollisuus kasvotusten ja puhelimessa asiointiin pitää säi-
lyttää. Etenkin ikäihmisillä voi olla vaikeuksia hoitaa asioitaan verkossa.

Arvoisa puhemies! Kelalle on asetettu tiukat säästötavoitteet. Kelan toimintamenoja su-
pistetaan vuodesta 2015 alkaen siten, että säästö on 15 miljoonaa euroa ensi vuodesta läh-
11



Pöytäkirjan asiakohta PTK 33/2015 vp
tien. Mutta samalla on tehtäviä lisätty. Elatustuki ja vammaisten tulkkauspalvelu on otettu
repertuaariin, ja suunnitellaan edelleen lisättävän vuonna 2017 perustoimeentulotuki ja
myöhemmin kenties omaishoidon tuki. Tässä voi nähdä ristiriitaa, ainakin isoja haasteita.
Mutta kaiken kaikkiaan palveluiden siirtäminen Kelalle on hyvä kehityssuunta. Tämä pal-
velee ajatusta vähemmästä byrokratiasta ja siitä aidosta yhden luukun periaatteesta.

Virkakielen selkeytyshanke saa kiitosta. Tässä olisi jatkossa kiinnitettävä huomiota
myös eri virastojen kielenkäytön yhtenäistämiseen, esimerkiksi Kelan ja Verohallinnon
välillä. Kelassa asiakaspalvelijat ovat olleet aivan yhtä hämillään kuin heidän asiakkaansa,
kun yritettiin tulkita, mitkä tulot vaikuttavat opintotuen tulorajoihin. Kela ja Verohallinto
käyttivät tässä yhteydessä eri termejä.

Arvoisa puhemies! Tasa-arvoisen kohtelun takaamiseksi esimerkiksi omaishoidon tuen
siirto kunnilta Kelalle olisi tärkeää. Nyt hoitopalkkioiden suuruudessa on isoja eroja aluei-
den välillä. Ongelmana on, kuten tiedämme, että useat kunnat alimitoittavat omaishoidon
tuen määrärahat. Tämä luo epäoikeudenmukaisuutta järjestelmään, ja se voi vaikuttaa ne-
gatiivisesti kansalaisten halukkuuteen toimia omaishoitajina jatkossa. Omaishoidon mää-
rän väheneminen kiihdyttää hoitomenojen kasvua. Ja niin kuin tiedämme, omaishoito pie-
nentää merkittävästi hoidon menoja. Tällä hetkellä ilman omaisten apua ikääntyneiden
hoidon menot olisivat vuosittain 2,8 miljardia euroa nykyistä suuremmat.

14.44 Niilo Keränen kesk: Arvoisa puhemies! Kelan valtuutettujen toimintakertomusta
on käsitelty tänään ja perjantaina jo varsin monipuolistesti, ja niinpä otankin vain muuta-
man asian esille.

Valtuutettujen ensisijainen tehtävä on valvoa Kelan toimintaa ja hallintoa. Valtuutetulla
on kuitenkin myös mahdollisuus tuoda esiin niin eduskunnan kuin yksittäisten kansalais-
tenkin havaitsemia epäkohtia, jotka saattavat kaivata Kelan organisaation huomiota. Val-
tuutettujen on myös mahdollista tehdä ehdotuksia Kelan toiminnan kehittämiseksi.

Niinpä katsonkin vähän tulevaisuuteen, arvoisa puhemies. Toimeentulotuen perusosa
tulee siirtymään Kelan käsiteltäväksi vuoden 2017 alusta. Kaikki me, jotka olemme jolla-
kin tapaa tekemisissä toimeentulotuen tai vähäosaisten ihmisten kanssa, tiedämme, että ih-
misen tai perheen elämän joutuminen toimeentulotuen varaan on aika rankka juttu. Useim-
miten kysymys ei ole pelkästään rahasta ja leivän ostamisesta, vaan köyhyys on monimut-
kainen ja ihmisen psyykettä kovasti rassaava asia. Kun perustoimeentuloturva näillä ihmi-
sillä siirtyy Kelan hoidettavaksi, monen sosiaalityöntekijän kysymys on jo nyt ollut, tulee-
ko perusosan maksaminen olemaan vain rahaliikennettä vai saavatko ihmiset ja perheet
myöskin henkistä tukea, keskusteluapua, monipuolista sosiaalityöntekijän tukea, ohjeita
kohdennetusta ja tarveharkinnaisesta toimeentulotuesta.

Arvoisa puhemies! Meille uusille Kelan valtuutetuille tulee olemaan melkoinen haaste,
että saamme tulevaisuudessa riittävästi tietoa siitä, miten uusi toimeentulotuen järjestelmä
aiotaan panna toimeen ja miten se sitten toimii. Toivonkin, että sitten tulevaisuudessa val-
tuutettujen kertomuksessa myös eduskunta saa riittävästi tietoa. Ei ole toivottavaa, että
nämä kaikkein köyhimmät ihmiset jatkossa joutuvat juoksemaan sekä Kelan luukulla että
kunnan sosiaalitoimistossa.

14.46 Anne Louhelainen ps: Arvoisa puhemies! Kelan toiminta ei ole poliittisille tuulille
herkkä, sen toimintalinja ei vaihtele vaalikausittain. Kelan toimintaa ohjaa se, että kansa-
laisten perusturva on perustuslaissa merkitty. Kelalla on myös tiedotusvastuu kansalaisille
12



Pöytäkirjan asiakohta PTK 33/2015 vp
erilaisista etuuksista ja Kelan palvelutoiminnasta. Kelan valtuutettujen tehtävä puolestaan
on valvoa Kelan hallintoa. Nyt käsittelyssä olevassa toimintakertomuksessa tarkastellaan
Kelan toiminnan sujuvuutta vuonna 2014.

Arvoisa puhemies! Eräänä kuitenkin vielä ratkaisemattomana ja tärkeänä kysymyksenä
on omaishoidon tuen maksatuksen siirtäminen kunnilta Kansaneläkelaitokselle. Kysymys
olisi nykyiseen kuntien järjestämisvastuuseen nähden tarkoituksenmukaisemmasta ja oi-
keudenmukaisemmasta järjestelmästä. Kysymys omaishoidon tuen järjestämisestä on mo-
nella tapaa erittäin tärkeä. Karu todellisuus on nimittäin se, että valtionosuuksissa ei ole
omaishoitoon tarkoitettua rahaa korvamerkitty ja näin ollen siihen tarkoitetut rahat ovat
joissakin kunnissa valitettavasti kuluneet ehkä kunnan muiden velvoitteiden hoitamiseen.
Useissa kunnissa omaishoitosopimukset on jätetty jopa kokonaan tekemättä, syynä rahoi-
tuksen puute. Jos palkkiot, palvelut ja hallinto ynnätään yhteen, yksi omaishoitosopimus
kustantaa kunnalle noin 13 200 euroa vuodessa. Keskimääräisesti omaishoitosopimuksia
Suomessa on tehty 7,9 tuhatta asukasta kohden. Omassa kotikunnassani Hollolassa olem-
me nipin napin keskiarvon yläpuolella, mutta monessa muussa kunnassa tilanne on paljon
heikompi.

Arvoisa puhemies! Kuten monet muutkin instanssit, Kelakin on rakennemuutosten kou-
rissa. Kelassa on käynnissä sen historian suurin uudistus. Kelan hallitus hyväksyi viime
joulukuussa uuden organisaatiorakenteen, joka aloittaa ensi vuoden alussa. Valtiontalou-
den sopeuttamis- ja säästötoimenpiteistä osa on kohdistettu myös Kelaan. Kelan toiminta-
menoja supistetaan tämän vuoden alusta niin, että ensi vuodesta alkaen säästöä saavutet-
taisiin 15 miljoonaa euroa. Näitä säästöjä edustaja Sarkomaa ansiokkaasti jo äsken selvit-
tikin.

Palveluverkoston laajuus ja kattavuus herättää varsinkin kansalaisissa keskustelua. Pal-
veluita pitäisi taata tasapuolisesti ja kattavasti kaikkialla Suomessa. Kelan toiminta on yh-
teiskunnallisesti varsin vaikuttavaa, ja sen kautta ihmiset saavat erilaisia sosiaaliturvaan
kuuluvia etuuksia ja palveluita. Hakemusasioiden määrä onkin kasvanut roimasti. Lähtö-
vaikutelma on kuitenkin se, että kovasta työpaineesta huolimatta Kela on selvinnyt vaati-
vassa tilanteessa hyvin. Saajamääriltään suurin etuus viime vuonna oli sairaanhoitokorva-
ukset, joita sai yli 4 miljoonaa henkilöä. Lapsilisää puolestaan maksettiin yli miljoonasta
lapsesta. Erityisesti työttömyysturva- ja asumistukihakemusten määrä kasvoi Suomen huo-
non taloudellisen tilanteen takia.

Arvoisa puhemies! Kansaneläkelaitoksen tehtävänä on muun muassa turvata väestön
perustoimeentuloa, edistää terveyttä ja tukea itsenäistä selviytymistä eri elämäntilanteissa.
Kansaneläkelaitos on hoitanut ja hoitaa monien suomalaisten perusturvaa eri elämänvai-
heissa. Kaiken kaikkiaan Kela on paljon vartija: Kelan toiminta kattaa suomalaiset vauvas-
ta vaariin. Tässä toimintakertomuksessa todetaankin osuvasti, että Kelan toiminta-ajatuk-
sena on "elämässä mukana — muutoksissa tukena". Paljon haasteita riittää Kelan toimin-
tojen sujuvan toiminnan varmistamiseksi myös jatkossa.

14.50 Merja Mäkisalo-Ropponen sd: Arvoisa puhemies! Kelan asiakastyytyväisyys on
korkea, mutta on yksi kansalaisryhmä, joka usein antaa minulle kielteistä palautetta Kelan
tietystä toiminnasta. Kuurot henkilöt ovat usein ottaneet minuun yhteyttä siitä, etteivät
tulkkauspalvelukeskuksen palvelut heidän kohdallaan aina toimi. Esimerkiksi etätulk-
kauksen tekniikka ei toimi niin kuin pitäisi ja viesteihin ei aina edes vastata. Eniten kuiten-
kin tulee kielteistä palautetta siitä, ettei asiakkaan yksilöllisiä tarpeita aina huomioida tulk-
13



Pöytäkirjan asiakohta PTK 33/2015 vp
kia valitessa. Paikallisesti esimerkiksi tulkin vaihtaminen ei onnistu, vaikka jollakin vapaa-
na olevalla tulkilla olisi paremmat viittomakielen valmiudet asiakkaan tarvitsemassa asias-
sa. Näihin asioihin toivoisin Kelassa panostettavan, koska asian kuntoon saattaminen ei ai-
nakaan näin arkijärjellä tuntuisi olevan kovin hankalaa.

Paljon muitakin hyviä asioita on tapahtunut: esimerkiksi sähköisten palveluiden kehit-
täminen on ollut Kelassa järkevää ja tehokastakin. Olen kuitenkin huolissani niistä ihmi-
sistä, jotka eivät pysty sähköistä asiointia hyödyntämään, ja tähän ongelmaanhan myös oi-
keusasiamies puuttui viime keväänä omassa kertomuksessaan — ei toki Kelaa mainiten,
mutta yleisellä tasolla yhteiskunnallisena haasteena. Toivottavasti Kelassa varmistetaan,
että kansalaiset saavat palvelua myös kasvokkain. Erityisesti harvaan asutuilla seuduilla
kansalaisilta on tullut palautetta siitä, että esimerkiksi monipalvelupisteissä ei saa henkilö-
kohtaista palvelua Kelan asiantuntijalta, vaikka asiakas sitä tarvitsisi. Jos monipalvelupis-
teissä oletetaan käytettävän etäyhteyksiä, niin kyllä siellä pitäisi olla myös henkilö, joka
ohjeistaa ja opastaa näiden etäyhteyksien käyttöön, koska kaikilla kansalaisilla ei ole sii-
hen valmiuksia.

14.52 Anneli Kiljunen sd: Arvoisa rouva puhemies! Ihan tähän yleiseen perusteluun ha-
luan edelleen oikeastaan puuttua, mistä vähän puhuin viime kerrallakin.

Kela antaa perusturvaa ihmisille eri elämäntilanteissa, ja on ehdottoman tärkeää, että
Kelan rahoitus pystytään turvaamaan kaikissa olosuhteissa, myös tänä päivänä ja tulevai-
suudessa. Tällä hetkellä Kelan tuotoista tulee valtiolta 69 prosenttia, sairausvakuutuksen
maksujen osalta 25 prosenttia, kunnat 5 prosenttia ja muut erilaiset tuotot 1 prosentti. Nyt
hallitus kuitenkin murentaa tätä perusrahoitusjärjestelmää ja pienentää sairausvakuutuk-
sen maksun osuutta, ja se tulee vääjäämättä vaikuttamaan myös Kelan kokonaisrahoituk-
seen. Edellisellä kerralla, kun näin tapahtui, me Kelan valtuutetut, kaikki yhdessä poliitti-
sista puolueista riippumatta, perehdyimme asiaan ja otimme siihen yhtenäisen kannan, että
valtion pitää huolehtia siitä, että tämä perusrahoitus pystytään turvaamaan. Silloin tämä oli
sillä tavalla hieno asia, että Kela myös yli puoluerajojen oli yksimielinen asiasta. Nyt hal-
litus alentaa yksityisten työnantajien työtulovakuutusmaksua, ja sitä kautta se tulee muren-
tamaan perusrahoitusta lähes miljardi euroa elikkä arviolta noin 950 miljoonaa euroa.

Mutta toinen asia, joka on myös huono asia, on se, että hallitus eriarvoistaa eri työnan-
tajia ja sitä kautta kohtelee eriarvoisesti niin yksityisiä työnantajia kuin julkisia työnanta-
jia. Tämä alennus kohdistuu pelkästään yksityisille työnantajille, ja julkiset työnantajat
edelleen maksavat työtulovakuutusta aivan kuten ennenkin. Tästä syystä hallitus eriarvois-
taa meidän työnantajapolitiikkaa, ja toivoisin, että hallitus sitä kautta myös puuttuisi tähän,
että näin ei tulisi tapahtumaan.

Nyt kysyisinkin — täällä on Kelan valtuutettujen puheenjohtajat: pystyisimmekö me
Kelan valtuutettuina perehtymään tähän asiaan samalla lailla kuin edellisellä kerralla ja ot-
tamaan sitten yhteisen kannanoton tähän asiaan, jotta sitten tämä (Puhemies koputtaa) Ke-
lan perusrahoituksen riittävyys kuuluisi tässä?

Arvoisa puhemies! Kysyn sitten seuraavan kysymyksen seuraavassa puheenvuorossa.

14.55 Sari Sarkomaa kok: Arvoisa puhemies! Tosiaan käsittelyssä on Kelan valtuutettu-
jen kertomus vuodelta 2014. Kelan valtuutettujen seuraava työvaliokunta on perjantaina, ja
varmasti siinä voimme näitä asioita käydä läpi.
14



Pöytäkirjan asiakohta PTK 33/2015 vp
Siitä asiakaspalvelusta kasvokkain on hyvä todeta — kun erityisesti kansanedustuslai-
toksen pitää valvoa sitä, että jokainen kansalainen saa palvelua — että on hyvä, että netissä
on palveluita, 52 prosenttia käyttää, mutta vaikka siellä yhteispalvelupisteissä kaikkia
etuuksia omaavaa henkilöä ei aina voi olla, niin siellä saa opastusta, mistä apua saa, ja
myöskin tietotekniikan käyttöön. Erityisesti on paneuduttu siihen, että paikan päällä, esi-
merkiksi kun mennään tuonne Kampin toimistoon, on aulaohjaaja, niin että kädestä pitäen
myöskin autetaan, koska esimerkiksi kielelliset ongelmat ovat aika haastavia, koska virka-
kielinä ovat suomi ja ruotsi ja pelkästään englantikaan ei riitä, kun meillä on 160 maasta ih-
misiä esimerkiksi täällä pääkaupunkiseudulla.

Mutta tästä tulkkiasiasta haluan sanoa sen, että tulkkauspalvelu siirtyi 1.9.2010 Kelalle
ja nyt ensimmäinen kilpailutuskausi on ohi ja ollaan toisessa, ja siinä on todellakin kotiu-
tettu nämä palvelut Kelan toimintaan niin, että ihan siitä tilauksesta siihen toimintaan asti
ne ovat yksissä käsissä. Juuri tuossa ennen eduskuntavaaleja, muutamaa päivää ennen, oli
Kelan tulkkauspalvelun kehittämispäivät, ja siellä nostettiin monta asiaa, joita nyt viedään
eteenpäin. Itse kyllä luotan, että tämä on parempi tulevaisuudessa: näitä kehittämistoimia
on otettu esiin ja 31 uutta henkilöä on palkattu, näistä puolet on tulkkeja. Mutta tätä var-
masti seuraamme Kelan valtuutetuissa, ja tärkeää on, että tämä asia toimii, ja se ei todella-
kaan ole ollut vielä priimaa, mutta parempaan päin ollaan menossa — saamieni tietojen pe-
rusteella näin voin sanoa.

14.56 Satu Taavitsainen sd: Arvoisa puhemies! Kela toimintansa ohessa tekee myös laa-
dukasta tutkimustyötä, ja täällä tämän raportin loppuosassa on näitä keskeisiä tuloksia ja
havaintoja vuonna 2014. Yhtenä tutkimuksena siellä on ollut, että keliakian ruokavaliokor-
vaus toteutuu asianmukaisesti ja vaikuttavasti. Eli Kela on myöntänyt vuodesta 2002 al-
kaen ruokavaliokorvausta 23 euroa 60 senttiä per henkilö per kuukausi, ja tätä saa yli
30 000 aikuista.

Olen nyt erittäin huolissani siitä, että keliakiaa sairastavien ruokavaliokorvaus esitetään
poistettavaksi tuossa VM:n budjettiesityksessä. Tämä korvauksen kokonaan poistaminen
on todella epäoikeudenmukaista muihin pitkäaikaissairauksiin nähden, sillä keliakian ai-
noa hoitomuoto ja lääke on gluteeniton ruokavalio, josta aiheutuu ylimääräisiä kustannuk-
sia henkilölle noin 70 euroa kuukaudessa. Nämä ylimääräiset kustannukset kuormittavat
keliakiaa sairastavaa joka päivä koko loppuelämän. Monella keliakiaa sairastavalla ei ole
varaa ostaa gluteenittomia tuotteita, jos ostoon ei saa tuota ruokavaliokorvausta, ja tällöin
on vaarana tästä ruokavaliosta lipsuminen, mikä aiheuttaa vakavia lisäsairauksia, kuten
syöpäriskiä, joka oli tässä Kelan tutkimuksessa todennettu. Tällöin meidän terveydenhuol-
lon kuormittavuus lisääntyy ja sosiaali- ja terveydenhuollon menot kasvavat moninkertai-
sesti verrattuna ruokavaliokorvauksen maksamiseen. Keliakia on autoimmuunisairaus,
jossa elimistön oma puolustusmekanismi pettää. (Puhemies koputtaa) Sitä ei pidä sotkea
ruoka-aineallergiaan.

Ja ihan lyhyesti, puheenjohtaja: vielä on mahdollisuus (Puhemies koputtaa) oikaista esi-
tys ja palauttaa tuo ruokavaliokorvauksen maksaminen budjettiin, ja tätä viisautta toivon
hallitukselta.

14.59 Anneli Kiljunen sd: Arvoisa rouva puhemies! Olen edustaja Taavitsaisen kanssa
tasan tarkkaan samaa mieltä ja toivon, että näin tapahtuu kuten hän tuossa omassa puheen-
vuorossaan mainitsi.
15



Pöytäkirjan asiakohta PTK 33/2015 vp
Mutta jatkan vielä tästä Kelan perusrahoituksesta, kun olen siitä nyt erityisen huolissa-
ni. Kysyisin nyt perussuomalaisten edustajalta Anne Louhelaiselta, jota arvostan suuresti:
Te vaaditte viime kaudella ja olette vaatineet useaan otteeseen ja viimeksi myös ministeri
Lindström tänä keväänä toukokuussa, että työnantajien Kela-maksukin pitäisi palauttaa.
Perustelitte sitä nimenomaan sillä, että aikoinaan se otettiin, jotta me voisimme vahvistaa
työllisyyttä, ja nyt mitkään tulokset ja tutkimukset eivät pysty osoittamaan, että tämä Kela-
maksun poisto olisi saavuttanut sitä tavoitetta, jota haettiin. Mutta nyt te olette kuitenkin
yhtyneet hallituksen linjaukseen siitä, että Kelan perusrahoitusta edelleen murennetaan
elikkä sairausvakuutuksen työtulovakuutusta helpotetaan yksityisille työnantajille. Nyt ha-
luaisin kuulla teidän näkemyksenne siitä, mikä on teidän toimenpiteenne ja näkemyksenne
jatkotoimenpiteistä. Oletteko todellakin samaa mieltä, että tämä työnantajien työtulova-
kuutusmaksu tulee poistaa, vai oletteko valmiit tekemään töitä sen eteen, että tämä Kan-
saneläkelaitoksen perusrahoitus pysyy entisellään, vakaana ja toisaalta työnantajia kohdel-
laan yhdenvertaisesti riippumatta heidän taustastaan?

15.01 Anne Louhelainen ps (vastauspuheenvuoro): Arvoisa puhemies! Toki tässä tilan-
teessa, kun kaikkia rakenteita muutetaan ja yritetään etsiä niitä tilanteita ja vaihtoehtoja,
joilla työllisten määrää voidaan lisätä, tähän muutokseen totta kai etsitään monelta taholta
näitä ratkaisuja. Valitettavasti näillä aikaisemmin tehdyillä ratkaisuilla työnantajat eivät
ole tehneet sellaisia toimenpiteitä, että niillä olisi aina saatu niitä tavoiteltuja säästöjä tai
uusia työpaikkoja, mutta tässä taloustilanteessa pakko on käyttää kaikki keinot. Varmasti,
kun tämä budjettiesitys tulee tämän kuun lopussa eduskuntaan käsiteltäväksi, saamme sit-
ten lisää tietoa siitä, mikä on työministerin ehdotus. 

Myöskin tästä Kelan rahoituksesta kannamme kaikki huolta, koska kuten omassa pu-
heenvuorossanikin sanoin, Kela on varsin vauvasta vaariin meidän kaikkien palveluiden ja
sosiaalietuuksien kanssa tekemisissä. Eli kyllä se on meidän kaikkien yhteinen etu, että
myöskin tämä (Puhemies koputtaa) Kelan toiminta pysyy hyvänä.

15.02 Anneli Kiljunen sd (vastauspuheenvuoro):  Arvoisa puhemies! Kysyisin sitten
edustaja Sarkomaalta, joka on myös valtiovarainvaliokunnassa: Onko teillä tietoa siitä,
kuinka tämä rahoitetaan? Ottaako valtio lisää lainaa, jotta tämä Kansaneläkelaitokselta
puuttuva perusrahoitus voidaan saada valtionosuutena?

15.02 Sari Sarkomaa kok (vastauspuheenvuoro): Arvoisa puhemies! Ihan ensiksi totean
sen, että siihen, että Kansaneläkelaitoksen rahoitus turvataan, hallitus on vahvasti sitoutu-
nut. Mutta nyt käsittelemme Kelan toimintakertomusta vuodelta 2014. Samaan aikaan
käymme keskustelua ensi vuoden talousarviosta. Ja on hyvä, että kun talousarvio tähän ta-
loon tulee, silloin saamme ministereiltä perustelut näihin ja myöskin tämä Kelan rahoitus-
asia tässä käydään läpi. Mutta on hyvä todeta se, että kun katsotaan Kelan rahoituksen tu-
levaisuusnäkymiä, niin 2015—2016 etuuksien kasvun arvioidaan olevan 2—2,5:ta pro-
senttia. Valtio rahoittaa näistä kaksi kolmannesta, ja vakuutusmaksuilla rahoitetaan noin
neljännes, ja kuntien rahoitusosuus on 6 prosenttia. Kaikkein olennaisinta on se, että me
saamme talouden kasvuun ja uusia työpaikkoja ja sitä kautta verotuloja. Sen pitää olla kär-
ki, mutta osana tätä katsotaan myöskin se, että Kelan (Puhemies koputtaa) toiminta voi-
daan turvata, ja erittäin hyvä, että tähän edustaja Kiljunen kiinnitti huomiota.
16



Pöytäkirjan asiakohta PTK 33/2015 vp
Keskustelu päättyi.

Asia lähetettiin sosiaali- ja terveysvaliokuntaan.
17


