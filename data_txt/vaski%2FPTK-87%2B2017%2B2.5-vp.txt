















































DEM9DBE.tmp.xml


Pöytäkirjan asiakohta PTK 87/2017 vp
Pöytäkirjan asiakohta 

PTK 87/2017 vp

Täysistunto

Torstai 14.9.2017 klo 16.00—18.21

2.5. Suullinen kysymys asuntopolitiikasta (Martti Mölsä si)
Suullinen kysymys SKT 116/2017 vp

Suullinen kyselytunti

Toinen varapuhemies Arto Satonen: Otamme vielä yhden kysymyksen — edustaja Möl-
sä.

Keskustelu

17.00 Martti Mölsä si:  Arvoisa puhemies! Me siniset olemme huolissamme Suomen
asuntopolitiikan tilasta. Pääkaupunkiseudun asunto-ongelmat vaarantavat koko Suomen
kasvua ja kilpailukykyä, todetaan tiistaina julkaistussa tarkastusvaliokunnan tilaamassa
tutkimuksessa, joka käsittelee asuntopolitiikan kehittämiskohteita. Selvityksen mukaan
keskeistä on kysynnän ja tarjonnan kohtaanto-ongelma, joka näkyy pääkaupunkiseudun
asuntojen hintojen ja vuokrien huomattavana nousuna ja vastaavasti tyhjinä asuntoina on-
gelmana syrjäseuduilla. Enenevässä määrin ihmisten nettotuloista iso osa menee jo pelkäs-
tään asumiseen. Tämän jälkeen arjen pyörittäminen voi olla hankalaa varsinkin lapsiper-
heissä. Selvityksen mukaan ainoa keino hillitä hintojen ja vuokrien nousua pääkaupunki-
seudulla on asuntotarjonnan lisääminen. 

Ministeri Tiilikainen, mihin toimenpiteisiin hallitus aikoo ryhtyä taikka on ryhtynyt hil-
litäkseen asumiskustannuksia, ja millä tavoin edellä mainittu kohtaanto-ongelma ratkais-
taan?

17.01 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Hallituksen kärkihankkeita, joita on toteutettu, on asuntoraken-
tamisen lisääminen juuri niille alueille, missä pula on suurin ja hinnat karkaavat. Tässä on
onnistuttu hyvin. Siinä missä viime vaalikaudella asuntotuotanto aleni vuosi vuodelta, täl-
lä vaalikaudella se on noussut noin 50 prosenttia asuntoaloituksissa edellisen hallituksen
saannoksiin verrattuna. Mikä ilahduttavaa, myös tuo valtion tukema kohtuuhintainen asun-
totuotanto on saatu korkeammalle tasolle kuin aiemmin. Nyt rakentamisessa edetään tuo-
tantoluvuissa korkeammalla kuin koskaan 20 vuoteen, joten volyymi on saatu liikkeelle.
Edelleen täytyy kuitenkin jatkaa sitä, että erityisesti edullisia asuntoja olisi tarjolla. Siksi
uudistamme tuota pitkää korkotukimallia, jossa tähdätään edullisiin vuokra-asuntoihin.
Lyhyt korkotukimalli vetää hyvin, asumisoikeusasuntolainsäädäntöä uudistetaan. Paljon
on tekeillä, ja asia tulee ratkeamaan.

Kysymyksen käsittely päättyi.
 Tarkistettu
4.1



Pöytäkirjan asiakohta PTK 87/2017 vp
Kyselytunti päättyi.
2


