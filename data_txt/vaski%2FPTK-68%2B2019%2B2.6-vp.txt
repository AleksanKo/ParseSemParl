















































DEM7819.tmp.xml


Pöytäkirjan asiakohta PTK 68/2019 vp

 Tarkistettu
4.0

Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

2.6. Suullinen kysymys lunastuslain uudistamisen tilanteesta (Juha Pylväs kesk) 
Suullinen kysymys SKT 65/2019 vp

Suullinen kyselytunti

Puhemies Matti Vanhanen: Seuraava kysymys, edustaja Pylväs.

Keskustelu

16.55 Juha Pylväs kesk: Arvoisa puhemies! Maaseudun Tulevaisuuden mukaan Uuden-
maan ely-keskus on kieltänyt metsänkäyttöilmoituksen mukaisia hakkuita perusteena val-
misteluvaiheessa oleva maakuntakaava. Kyseisille alueille on pohdittu kaavaan luonnon-
suojelumerkintää. Maakuntakaavan alustavien suunnitelmien perusteella ely-keskus on si-
vuuttanut omaisuudensuojan täysin. 

Julkisuudessa on myös keskusteltu kuntien pakkolunastusmenettelyistä, joissa kunnat
lunastavat yksityisten maita pilkkahinnalla. Vastaavia viestejä kuntien menettelyistä tulee
ympäri Suomea, ja entistä lisääntyvässä määrin sähkölinjojen lunastusten yhteydessä. Lu-
nastustilanteessa maanomistajille maksettavia korvauksia on korotettava roimasti, jotta
toiminta saadaan oikeudenmukaisemmalle pohjalle. Keskusta katsoo, että lunastuslaki on-
kin uusittava maanomistajan omaisuudensuojan parantamiseksi. 

Kysynkin ministeri Henrikssonilta: mikä on hallitusohjelmaan kirjatun lunastuslain uu-
distamisen tilanne, jotta Vantaan sukutilan sosialisoinnin kaltaista ei enää tapahtuisi?

16.57 Oikeusministeri Anna-Maja Henriksson (vastauspuheenvuoro): Arvoisa puhe-
mies! Äärettömän tärkeä asia. [Paavo Arhinmäki: Asuntorakentaminen on tiukkaa sosia-
lismia!] Ensinnäkin totean, että oikeusministerinä en ota kantaa yksittäistapauksiin. Se ei
ole sallittua, enkä siihen sorru.

Tämä lunastuslain uudistaminen on tärkeä hanke, ja se on vireillä. Mehän olemme sopi-
neet hallitusohjelmassa, että lunastuslakia uudistetaan tavalla, joka sekä parantaa maan-
omistajan oikeusturvaa että turvaa samalla kuntien maapolitiikan, ja on hyvin luonnollista,
että tässä otetaan omaisuudensuoja myös tarkasti arviointiin. Omaisuudensuoja on perus-
oikeus, jota on pidettävä tässä valmistelussa keskeisesti myös mukana. Tällä hetkellä on ti-
lanne se, että työ jatkuu. Oikeusministeriössä on ollut olemassa mietintö, jonka pohjalta on
tullut lausuntoja. Se lausuntopalaute katsotaan nyt, ja valmistelu jatkuu. Tarkoitus on, että
esitys annetaan eduskunnalle syksyllä 2020 eli ensi vuonna.

Kysymyksen käsittely päättyi.


	2.6
	16.55
	16.57


