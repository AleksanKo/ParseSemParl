















































DEMBB76.tmp.xml


Pöytäkirjan asiakohta PTK 81/2019 vp
Pöytäkirjan asiakohta 

PTK 81/2019 vp

Täysistunto

Torstai 12.12.2019 klo 16.00

2.3. Suullinen kysymys tehdyistä päätöksistä virkamiesten toiminnan ohjaamiseksi ja hal-
lituksen toimintalinjasta al-Holin tapauksessa (Harry Harkimo liik) 

Suullinen kysymys SKT 73/2019 vp

Suullinen kyselytunti

Puhemies Matti Vanhanen: Edustaja Harkimo.

Keskustelu

16.10 Harry Harkimo liik: Arvoisa puhemies! Yleisradion selvityksen mukaan yhä
useampi julkishallinnon virkamies on joutunut niin sanotun maalittamisen kohteeksi. Vä-
hälle huomiolle on jäänyt yksi taustatekijä, joka on tämän ilmiön taustalla. Kuten al-Holin
tapaus osoittaa, virkamiehet joutuvat kohtuuttomiin tilanteisiin, kun poliittiset päätöksen-
tekijät eivät uskalla tehdä selkeitä päätöksiä. [Oikealta: Juuri näin!] Epäselvät ja venyvät
poliittiset päätökset luovat epävarmuutta sekä kansalaisille että ennen kaikkea virkamiehil-
le. Nyt heidän virkavastuulleen siirretään asioita, jotka eivät sinne kuulu. Linjaton poliitti-
nen johtaminen avaa portit kansalaisten tyytymättömyydelle, josta virkamiehet nyt eri puo-
lilla hallintoa joutuvat kärsimään. 

Millä kaikilla tavoin hallitus aikoo nyt parantaa toimintaansa ja sitä kautta varmistaa,
että virkamiehet saisivat työrauhan sekä kansalaiset mahdollisuuden ymmärtää, miksi ja
millaisia päätöksiä virkamiesten toiminnan ohjaamiseksi on tehty?

16.11 Sisäministeri Maria Ohisalo (vastauspuheenvuoro): Arvoisa puhemies! Kiitokset
edustaja Harkimolle kysymyksestä. 

Maalittaminen on todellakin yhteiskuntarauhaa heikentävä ilmiö. Nyt viime päivinä on
käynyt ilmi, että jopa tässä salissa demokraattisesti valitut poliittiset toimijat ovat toimin-
nallaan levittäneet disinformaatiota meidän viranomaisistamme, jotka toimivat virkavas-
tuulla, jotka työskentelevät meidän suomalaisten turvallisuuden puolesta, tekevät töitä jo-
kaisen suomalaisen eteen, joihin suomalaiset luottavat valtavan paljon. On erittäin huoles-
tuttava kehitys, että poliittiset toimijat nakertavat luottamusta poliisiin, oikeuslaitokseen,
Tulliin kuten tässä viimeisimmässä tapauksessa. [Välihuutoja — Puhemies koputtaa] 

Maalittamiseen liittyen oikeusministeriössä on jo valmisteilla lainsäädäntöä, kuinka
voidaan paremmin puuttua siihen, että esimerkiksi poliisit saisivat rauhassa tehdä työtään.
Ylipäätään, kuten sanottu, kyseessä on ilmiö, joka heikentää myös sitä, että yhteiskunnal-
liseen keskusteluun voivat osallistua laajalti eri ihmiset. [Paavo Arhinmäki: Ei erityisen
isänmaallista touhua ainakaan!]
 Hyväksytty
1.0



Pöytäkirjan asiakohta PTK 81/2019 vp
16.12 Jussi Halla-aho ps (vastauspuheenvuoro): Puhemies! Pääministeri Marin on sano-
nut, että ulkoministeri Haaviston toimintalinjalle on koko hallituksen hiljainen hyväksyn-
tä. [Eduskunnasta: Oho!] Julkisuuteen tulleiden tietojen mukaan suunnitelmana on kaik-
kien Suomen kansalaisten saaminen Suomeen, siis myös aikuisten jihadistien. [Eduskun-
nasta: Ohhoh!] 

Kuitenkin keskustan edustajat ovat viime päivinä esittäneet hyvin jyrkkiä kantoja, joi-
den mukaan aikuisia ei haeta. Haluaisin siksi ministeri Kulmunilta selkeän vastauksen hy-
vin selkeään kysymykseen: mille toimintalinjalle te olette antanut hiljaisen hyväksyntän-
ne, vai onko teiltä ylipäätään kysytty yhtään mitään? Te ette pääse karkuun sitä, että kyse
on poliittisesta valinnasta. Muut Pohjoismaat ovat tehneet julkisen poliittisen päätöksen,
että aikuisia jihadisteja ei auteta palaamaan. 

Puhemies Matti Vanhanen: Pääministerin sijainen.

16.13 Valtiovarainministeri Katri Kulmuni (vastauspuheenvuoro): Arvoisa puhemies!
Kuten edellisissä puheenvuoroissa tuli jo esille, hallitus on tosiaan käsitellyt toimintalinjaa
iltakoulussa ulkoministerin esittelystä, ja hän on se ministeri, joka tämän asian johtamises-
ta, valmistelusta vastaa hallituksessa. Toimintalinja on ollut senkaltainen, että erityisedus-
taja on nimetty sinne selvittämään, kuinka pystyttäisiin auttamaan lapsia, [Perussuomalais-
ten ryhmästä: Ne nimettiin aikaisemmin!] suomalaisia sen takia, että he elävät tällä hetkel-
lä erittäin epäinhimillisissä olosuhteissa. Totta kai koko tässä prosessissa ja yleisessä kes-
kustelussa, mitä täälläkin käydään tänään, täytyy muistaa se, että tämä on erittäin tarkkaa
punnintaa sisäisen turvallisuuden kanssa, lasten oikeuksien kanssa, ja hallitushan tulee
myös kertomaan omassa välikysymyksessään vastaukset niihin kysymyksiin, joita opposi-
tio on esittänyt.

16.14 Antti Häkkänen kok (vastauspuheenvuoro): Arvoisa puhemies! Tämä kysymys on
ulko- ja turvallisuuspolitiikan kannalta ja inhimillisestikin valtavan tärkeä, ja sen takia on
perin kummallista, että kun tämä on kuukausia jatkunut, niin hallituksella ei ole edelleen-
kään kantaa tässä asiassa. Miten tämä voi olla niin? Siellä istuu vasemmassa laidassa kaksi
ministeriä, joilla on eri linja tässä asiassa, [Paavo Arhinmäen välihuuto — Eduskunnasta:
Onko näin?] näin tärkeässä ja vakavassa kysymyksessä, jossa oikeudellisesti ja turvalli-
suustiedon ja tiedustelutiedon osalta vain valtiojohdolla on paras tieto ratkaista tämä asia,
kuukausia jatkunut kiista. Toinen ministeri sanoi eilen, että lehdistä luetaan, se on ainoa
tieto, ja toinen ministeri on kuukausia valmistellut tätä asiaa. Luuletteko, pääministerin si-
jainen, että tämä herättää luottamusta kansalaisissa?

Puhemies Matti Vanhanen: Pääministerin sijainen.

16.16 Valtiovarainministeri Katri Kulmuni (vastauspuheenvuoro): Arvoisa puhemies!
Kiitoksia edustaja Häkkäselle kysymyksestä. Kuten aikaisemmin jo toistinkin, niin se toi-
mintalinja, joka Antti Rinteen hallituksesta on seurannut myös tätä Marinin johtamaa hal-
litusta, on se, että ulkoministeri johtaa sitä valmistelua. Toimintalinjasta on päätetty sen
suhteen, että sinne laitetaan erityisedustaja selvittämään, kuinka voidaan auttaa viran-
omaisreittejä pitkin ihmisiä. Ja kyllä meidän täytyy koko ajan tässä prosessissa, joka on
erittäin monimutkainen ja vaikea, punnita kansallista ja sisäistä turvallisuutta ja niiden suo-
2



Pöytäkirjan asiakohta PTK 81/2019 vp
malaislasten tilaa ja olosuhteita, joissa he ovat, ja varmasti jatkamme tätä keskustelua tääl-
lä myös ensi viikolla ja hallitus esittää opposition välikysymykseen vastaukset. Tämä sama
tilannehan itse asiassa on esimerkiksi kaikissa Pohjoismaissa, joten Suomi ei ole ollenkaan
ainutlaatuisessa tilanteessa sen suhteen, mitä tuolla leirillä tällä hetkellä tapahtuu. [Oikeal-
ta: Missä on tehty päätöksiä?]

16.17 Mika Niikko ps (vastauspuheenvuoro): Herra puhemies! Tätä al-Holin keskuste-
lua voidaan lähestyä vähintään kolmesta näkökulmasta, elikkä on näitä Isis-äitejä ja -lap-
sia koskeva näkökulma, sitten on ulkoministeriön henkilökuntaa koskeva asia ja sitten,
mikä mielestäni on aika tärkeä myös, on tämä eduskunnan päätösvaltaa ja luottamusta kat-
sova näkökulma — ja nyt kun meillä on ollut kokouksia kesäkuussa, lokakuussa ja joulu-
kuussa tästä teemasta, niin näissä kokouksissa, arvoisa ulkoministeri, me emme ole kuiten-
kaan kuulleet kertaakaan, että tällainen operaatio on menossa tai edes suunnitteilla, koska
päinvastainen viesti on tullut meille valiokunnassa. Ja kun tästä keskusteltiin 15.10. vii-
meksi, niin uutisten mukaan vain kaksi kolme päivää sen jälkeen olette käyneet sähköpos-
tikeskustelun erityisavustajan kanssa päinvastaisista toimenpiteistä, arvoisa pääministerin
sijainen, [Paavo Arhinmäen välihuuto] tai kun teillä oli iltakoulu 31.10., niin jo paljon en-
nen sitähän tähän nimettiin virkamies hoitamaan tätä asiaa, joten tästä on päätetty jo ennen
kuin te olette keskenänne keskustelleet. Siinä mielessä, kun viesti on koko ajan tämmöistä
rikkinäinen puhelin -viestintää, [Puhemies koputtaa] olisiko kohtuullista, että tulisitte uu-
tena hallituksena nytten välikysymyksen jälkeen kertomaan valiokuntaan, mistä oikein on
kysymys, [Puhemies koputtaa] ja kuultaisiin vielä kerran teitä sekä näitä virkamiehiä, jot-
ka haluavat tulla meille kuultaviksi?

Puhemies Matti Vanhanen: Ministeri Haavisto.

16.18 Ulkoministeri Pekka Haavisto (vastauspuheenvuoro): Arvoisa puhemies! Olen
parhaani mukaan koettanut informoida eduskunnan ulkoasiainvaliokuntaa ylipäätään Syy-
rian tilanteesta ja Isis-järjestöä vastaankäydystä sodasta, sen sodan tuloksista. Suomikin on
tietysti tukenut tätä Isis-järjestön vastaista toimintaa ja tuemme edelleen. Olemme liitty-
neet muun muassa Isisin vastaiseen koalitioon, ja teemme kaikkemme, ettei Isis-järjestö le-
viäisi Syyrian alueelta muualle. Olen tästä kaikesta eduskunnan ulkoasiainvaliokuntaa in-
formoinut. Viimeksi kävimme siitä keskustelua, ja ymmärsin, että ulkoasiainvaliokunnal-
la ei sen keskustelun jälkeen ollut lisää tiedontarvetta, mutta mielelläni tulen myöskin kaik-
ki yksityiskohdat avaamaan. Sellaisissa tilanteissa, missä toimitaan tällaisissa kaappaus-
tai kidnappaustilanteeseen verrattavissa olosuhteissa — siitähän on kysymys, on lapsia lei-
rillä vankeudenomaisissa olosuhteissa — on myös joitakin asioita, jotka sitten ovat erittäin
luottamuksellisia, mutta totta kai mielelläni informoin kaikesta siitä, mikä mahdollista,
myöskin eduskunnan ulkoasiainvaliokuntaa. Olen aina käytettävissä.

16.19 Ben Zyskowicz kok (vastauspuheenvuoro): Arvoisa herra puhemies! Täältä edus-
kunnasta kysytään niistä aikuisista, jotka omaehtoisesti ovat menneet tämän barbaarisen
terroristijärjestön tueksi. Sen sijaan hallitus vastaa lapsista. [Eduskunnasta: Oho!] Lapsia
kaikki haluavat auttaa. Kokoomus lähtee siitä, että aikuisia ei auteta, mutta lapsia pyritään
auttamaan. On erinomainen asia, että — näin ymmärsin — hallituskin on nyt etsimässä
3



Pöytäkirjan asiakohta PTK 81/2019 vp
keinoja, joilla voitaisiin auttaa näitä lapsia pääsemään mahdollisesti Suomeen, mutta näitä
aikuisia ei tänne tuotaisi. 

Mutta varsinainen kysymys, ministeri Haavisto: miten te saatoitte ajatella, että tällaises-
sa kysymyksessä, joka on poliittisesti tulenarka, äärimmäisen sensitiivinen ja myös poliit-
tisesti tärkeä, tämä kysymys ratkaistaan jonkun yksittäisen virkamiehen toimesta, ja te ja
koko hallitus pelkurimaisesti [Puhemies koputtaa] piiloudutte hänen selkänsä taakse?

16.20 Ulkoministeri Pekka Haavisto (vastauspuheenvuoro): Arvoisa puhemies! Kiitos,
edustaja Zyskowicz, kysymyksestä. Tämä on keskustelu, jota on hallituksen piirissä käyty
kesästä asti: Mitkä olisivat ne toimet, joilla voitaisiin neuvotella tämän leiriä ylläpitävän
kurdihallinnon kanssa siitä, mihin he ovat valmiita. Ovatko he valmiit näitä suomalaisia
lapsia sieltä päästämään. Millä ehdoin ja näin poispäin. — Tähän ministerinä minun piti et-
siä ratkaisu, että miten tässä asiassa voidaan toimia. Tässä on nimetty ministerin erityi-
sedustaja. Hänelle on tehty toimintalinjaus. Se toimintalinjaus on käsitelty hallituksen ilta-
koulun yhteydessä. Siihen ei ole ollut huomauttamista, ja tämän jälkeen tämä erityisedus-
taja on pystynyt käynnistämään oman työnsä. Hänen mandaattinsa, hänen työnsä, on ulko-
ministeriössä korkean virkamiesjohdon puolesta käyty läpi. Siinä ei ole mitään laitonta,
eikä kukaan ole esittänyt moitetta sitä kohtaan, etteikö tämä toimintalinja olisi oikea. [Pe-
russuomalaisten ryhmästä: Mikä se toimintalinja on?] 

16.21 Ville Tavio ps (vastauspuheenvuoro): Herra puhemies! Isiksen terroristit ovat or-
juuttaneet, raiskanneet, kiduttaneet ja murhanneet. Sen tulisi olla päivänselvää, että Isiks-
en terroristeiksi ryhtyneillä ei ole mitään pääsyä takaisin Suomeen. Terroristeja ei saa kul-
jettaa tänne kunniakansalaisina sen varjolla, että heillä on lapsia. Lapset eivät ole mikään
tekosyy kuljettaa Suomeen terroristeja. Suomen tulisi pikemminkin varmistaa ja pyrkiä sii-
hen, että terroristit saavat ansionsa mukaan Syyriassa, jonne he ovat itse omasta tahdos-
taan lähteneet tähän barbaariseen Isis-kulttiin. 

Kysynkin siis: miten hallitus edistää sitä, että nämä Isis-terroristit, myös naispuoliset
Isis-terroristit, saavat lailliset tuomionsa Syyriassa? [Eva Biaudet: Mikä on terroristin mää-
ritelmä?]

16.22 Ulkoministeri Pekka Haavisto (vastauspuheenvuoro): Arvoisa puhemies! Olen ai-
van samaa mieltä, edustaja Tavio, teidän kanssanne niistä raakuuksista, julmuuksista, joita
Isis on tehnyt, ja samoin hallitus jakaa täysin tämän käsityksen, että henkilöiden, jotka ovat
syyllistyneet rikoksiin, pitäisi saada tuomionsa ja pitäisi mieluiten saada tuomionsa sillä
alueella, missä rikokset ovat tapahtuneet. Olemme vastanneet, kun meiltä on sitä kysytty,
että Syyriassa tai Irakissa toimineet, mahdollisesti suomalaistaustaiset taistelijat, jotka nyt
ovat vankilassa, heidät pitäisi tuomita sillä alueella. Olemme myös ilmaisseet sen tahtoti-
lan, että mikäli syntyy tämmöinen kansainvälinen hybridituomioistuin, jossa on kansain-
välistä osallistumista, mielellämme sitä tuemme, jotta siellä alueella kaikki rikoksen teh-
neet saataisiin tuomioiden piiriin. Ainoa rajaus, jonka olemme tähän ilmaisseet, on se, että
kuolemanrangaistusta emme hyväksy, mutta haluamme, että nimenomaan siellä terroristit
tuomitaan omien tekojensa mukaan, sillä alueella, missä rikokset ovat tapahtuneet.

16.23 Mari-Leena Talvitie kok (vastauspuheenvuoro): Arvoisa puhemies! Valtion joh-
dolla, arvoisa hallitus, teillä on suojelupoliisien ja muiden asiantuntijoiden kautta paras tie-
4



Pöytäkirjan asiakohta PTK 81/2019 vp
to niin turvallisuusuhkien kuin myös yksittäisten henkilöiden osalta. Valta ja vastuu koko-
naisarviointiin ja päätökseen on siis vain ja ainoastaan hallituksella. Vähintä, mitä kansa-
laiset tässä tilanteessa ansaitsevat ja odottavat, on avoimuus, poliittinen, selkeä linja ja vas-
tuullisuus.

Kokoomus on peräänkuuluttanut, että Suomi yhtyisi linjaan, joka on myös muissa Poh-
joismaissa. Suomalaiset orpolapset sekä pienet lapset huoltajan suostumuksella pitäisi saa-
da pois leiriltä, turvaan. Pohjoismaat ovat pystyneet kotiuttamaan yksittäisiä orpolapsia.
Ruotsi on kotiuttanut 7 orpolasta, Norja 5 orpolasta, Ranska 15, Saksa 3, Tanska yhden äi-
din suostumuksella ja toisen lapsen, joka oli orpolapsi. 

Kysynkin: mitä hallitus on tehnyt, ja jos käy nyt selväksi, että ei ole tehnyt, niin mitä ai-
koo tehdä suomalaisten orpolasten [Puhemies koputtaa] kotiuttamiseksi ja saamiseksi pois
leiriltä?

16.25 Ulkoministeri Pekka Haavisto (vastauspuheenvuoro): Arvoisa puhemies! Erittäin
tärkeä kysymys. On sellainen ero erilaisten orpolasten välillä, että jotkut ovat olleet tällai-
sissa, voisi sanoa lastensuojelulaitoksissa, joita sillä alueella on, ja jotkut ovat perheisiin si-
joitettuna samanikäisten lasten kanssa. Omassa päätöksenteossamme olemme joutuneet ot-
tamaan myöskin sellaisen kokonaisarvion huomioon niiden osalta, jotka ovat samanikäis-
ten lasten kanssa sijoitettuna perheisiin. Mutta orpolapset ovat olleet yksi meidän priori-
teettimme niissä keskusteluissa, joita käymme tätä aluetta hallinnoivan kurdihallinnon
kanssa. 
5


	2.3
	16.10
	16.11
	16.12
	16.13
	16.14
	16.16
	16.17
	16.18
	16.19
	16.20
	16.21
	16.22
	16.23
	16.25


