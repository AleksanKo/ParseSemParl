















































DEM222E.tmp.xml


Pöytäkirjan asiakohta PTK 121/2017 vp
Pöytäkirjan asiakohta 

PTK 121/2017 vp

Täysistunto

Tiistai 21.11.2017 klo 14.00—18.00

4. Hallituksen esitys eduskunnalle vuoden 2018 talousarvioesityksen (HE 106/2017 vp) täy-
dentämisestä

Hallituksen esitys HE 176/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään valtiovarainvaliokuntaan.

Keskustelu

14.35 Valtiovarainministeri Petteri Orpo (esittelypuheenvuoro):  Arvoisa rouva puhe-
mies! Tänään saimme jälleen kerran hyviä uutisia Suomen talouden ja työllisyyden kehi-
tyksestä. Viimeisten lukujen mukaan työllisyysaste on noussut 69,7:ään. Vielä toinen iloi-
nen uutinen on se, että pitkäaikaistyöttömyys on laskenut ensimmäisen kerran pitkiin, pit-
kiin aikoihin alle 100 000:n ollen nyt 95 000. Vielä kolmas nosto täältä työllisyysluvuista
on se, että piilotyöttömyys vähenee nyt tällä hetkellä nopeaa vauhtia. Se kertoo siitä, että
työvoimalle on kysyntää, työmarkkinoilla on avoimia työpaikkoja ja nekin, jotka ovat
syystä tai toisesta olleet työvoiman ulkopuolella tai eivät aktiivisia työnhakijoita, ovat ha-
keutuneet takaisin työvoiman piiriin. Kaikki nämä kertovat hyviä asioita siitä, että Suomen
taloustilanne edelleen jatkaa paranemistaan.

Toinen hyvä uutinen parin päivän takaa on se, että uusimmatkin talousennusteet valtio-
varainministeriön ulkopuolelta ovat ennustaneet tämän vuoden kasvuksi jo yli 3 prosentin
kasvua ja tulevalle vuodelle 18 reilusti yli 2 prosentin kasvua, jopa 3 prosenttiin meneviä
kasvulukuja. VM tulee tekemään oman ennusteensa myöhemmin, mutta nämä ovat kuiten-
kin varmasti suuntaa antavia. Niissä minusta oleellista on se, että kasvu ei todellakaan näy-
tä enää pyrähdykseltä vaan myöskin vuosien 18 ja 19 kasvu näinkin korkealla tasolla ker-
too siitä, että kasvu on todella vakaalla ja kestävällä pohjalla, mikä antaa edelleen uskoa
siihen, että talouspolitiikan linja on oikea ja se tuottaa tulosta. Meidän kannattaa olla ylpei-
tä siitä, että pitkäjänteisellä työllä ja määrätietoisilla toimilla tätä kasvua on pystytty vah-
vistamaan ja yhä useampi suomalainen saa mahdollisuuden päästä työelämään ja kanta-
maan huolta itsestään ja läheisistään. [Susanna Huovisen välihuuto]

Tästä huolimatta, että talous kasvaa ja työllisyys paranee, ennustamme, että tänä vuonna
velkaa joudutaan ottamaan yli 4 miljardia euroa, ja ensi vuodenkin budjetti rakennetaan 3
miljardin velanotolle — tämä siis tilanteessa, jossa talous kasvaa näin voimakkaasti. Tässä
yhteydessä jälleen kerran on syytä muistuttaa siitä, että meillä ei ole minkäänlaista jakova-
raa, ei minkäänlaista jakovaraa, ei mahdollisuuksia lisätä pysyviä menoja — ei mahdolli-
suuksia lisätä pysyviä menoja, vaikka kuinka mieli tekisi — koska ei ole vielä sellaista kas-
vua, joka olisi kääntänyt julkisen talouden plussan puolelle. Tämä on syytä pitää tarkasti
 Tarkistettu
4.1



Pöytäkirjan asiakohta PTK 121/2017 vp
mielessä. Pitää pitää kiinni tehdyistä säästöpäätöksistä, ja vaikka julkisuudessakin esite-
tään näkemyksiä siitä, että hallituksen talouskuri olisi lipsumassa, niin haluan sen täältä sa-
noa, että ei ole. Me pidämme kiinni siitä 4 miljardin säästöohjelmasta, jonka olemme teh-
neet, sen yksityiskohdista. Jos joku keinoista ei toimi tai toteudu, niin haemme korvaavaa
tilalle.

Sama koskee myöskin tulopuolta eli veroja. Täällä on nostettu useissa keskusteluissa
esimerkiksi kiinteistöveron alarajan korotuksen peruminen. Tämä oli mahdollista tehdä,
koska kiinteistöverojen tuotot olivat kehittyneet niin positiivisesti, että meidän ei tarvinnut
sitä tehdä. Ja on loogista hallituksen talous- ja veropoliittiselle linjalle, että yhtään ylimää-
räistä veronkorotusta me emme tee, koska olemme päässeet samaan tulokseen muutenkin.

Arvoisat edustajat, täydentävään esitykseen: Se lisää valtion velanottoa 62 miljoonalla
eurolla mutta pysyy tiukasti menokehyksen puitteissa. Edelleen hallitus tekee tämän esi-
tyksensä niin, että eduskunnalle jää niin sanottua jakamatonta varausta käytettäväksi 40
miljoonaa euroa tärkeisiin budjetin täydentäviin esityksiinsä.

Ehkä suurimmista yksittäisistä menokohteista voisin käydä läpi muutamia: 5,4 miljoo-
naa euroa kriisinhallinnan menoihin eli UNIFIL-operaation jatkoon ja laajentamiseen Li-
banonissa — on tärkeää, että me pidämme Suomen osallistumista ja sen määrää kansain-
välisessä rauhanturvatoiminnassa yllä. Sisäiseen turvallisuuteen ja sen vahvistamiseen ker-
taluontoisena 5 miljoonaa euroa, joka kohdistetaan terrorismin torjuntaan tarvittaviin in-
vestointeihin, siviilitiedustelun vahvistamiseen ja turvapaikkapalautusten nopeuttami-
seen. Rajavartiolaitokselle esitetään oikeutta käynnistää kilpailutus ja tehdä sopimus seit-
semän meriveneen hankinnasta. Tähän hankintaan osallistuu Euroopan unioni omalla
rahoituspäätöksellään.

Suuri muutos alkuperäiseen budjettiesitykseen on 118 miljoonan euron lisäys kuntien
peruspalveluiden valtionosuuksiin. Tämä suuri muutos syntyy siitä, että kun on tehty tar-
kastuslaskennat kuntien valtionosuuksista, niin tämä raha kuuluu kunnille, ja hallitus ha-
luaa sen tehdä, koska olemme päättäneet jo hallitusohjelmassa linjaksi sen, että valtio ei
omilla toimillaan heikennä kuntien taloudellista asemaa. Tämä olisi ollut hankalampi tilan-
ne, mutta koska EU-jäsenmaksut laskevat arviomme mukaan nettomääräisesti noin 103
miljoonaa euroa, se antoi liikkumavaraa tämän ratkaisun tekemiseen. Eli hieman yksinker-
taistettuna voisi sanoa, että kuntien peruspalveluita turvataan alennetuilla ja laskevilla EU-
jäsenmaksutuloilla.

Täällä on paljon muita, pienempiä merkittäviä asioita, osin teknisiä. Vielä viimeisenä
nostaisin esille infrahankkeet: 2 miljoonaa euroa tasoristeysten korjaamiseen starttina ja
nopeutuksena tärkeälle työlle. Mutta sitten ehkä iso yksittäinen asia, 6 miljoonan panostus
Kirri—Tikkakoski-moottoritien rakentamiseen lähtölaukauksena ensi vuodelle. Tämä teh-
dään siksi, että kun me katsomme meidän liikennehankkeitamme, niin tämä Kirri—Tikka-
koski-tie on tärkeysjärjestyksessä ensimmäinen. Se tuli todettua jo liikennepoliittisessa se-
lonteossa, joka tehtiin viime kaudella, ja sen edeltä hankkeet on käytännössä toteutettu.
Kirri—Tikkakoskea puoltavat myöskin iso biolaitosinvestointi Äänekoskelle ja paljon
kasvavat liikennemäärät.

Haluan huomauttaa kuitenkin sen, kun tämä kaiken kaikkiaan on noin 150 miljoonan
hanke ja tulee jakautumaan useille vuosille, että jatkovuosien 19, 20, 21 osalta tehdään ra-
hoituspäätökset tarkemmin ensin kehysriihessä noudattaen tarkasti kehystä ja kehyssään-
töä niin, että me emme myöskään tämän ylimääräisen infrahankkeen myötä ylitä meidän
kehystämme ja sitä myötä lipsu millään tavalla tiukasta taloudenpidosta.
2



Pöytäkirjan asiakohta PTK 121/2017 vp
Arvoisa puhemies! Positiivisella mielellä esittelen tämän täydentävän esityksen edus-
kunnalle. Työllisyys paranee, talous kasvaa. Hallituksen hyvä talous- ja työllisyyspolitiik-
ka tuottaa tulosta. [Vastauspuheenvuoropyyntöjä]

Puhemies Maria Lohela: Tähän päätän antaa ensin ministereille puheenvuorot ennen de-
battia. Ministeri Vehviläinen aloittaa, enintään 5 minuuttia.

14.43 Kunta- ja uudistusministeri Anu Vehviläinen:  Arvoisa puhemies! Palaan tuo-
hon, mitä jo valtiovarainministeri Orpo otti esille, eli tämä 118 miljoonaa euroa lisää kun-
tien valtionosuuksiin. Kerron vähän taustaa tarkemmin, mistä tässä on kysymys:

Tästä 118 miljoonasta eurosta 109 miljoonaa euroa johtuu valtion ja kuntien välisen kus-
tannustenjaon tarkistuksen korjauksesta. Taustaksi todettakoon, että nykyään valtion ja
kuntien kustannustenjaon tarkistus tehdään vuosittain, eikä enää joka neljäs vuosi kuten
aiemmin. Ensi vuotta koskeva kustannustarkistus perustuu siis kolmen vuoden takaisiin eli
vuonna 2015 kunnille maksettuihin valtionosuuksiin.

Viime vuosina tarkistus on yleensä tuonut kunnille hieman lisää valtionosuutta. Nyt kui-
tenkin elokuussa budjettiriihen alla ainakin minua ja käsittääkseni myös virkamiehiä häm-
mästytti, että kustannustenjaon tarkistus olisi pienentämässä kuntien valtionosuuksia ensi
vuonna lähes 180 miljoonalla eurolla. Summa tuntui meistä kaikista suurelta. Muutama
viikko sitten tuli ilmi, että alkuperäisestä tarkistuslaskelmasta puuttui merkittävästi huo-
mioon otettavia kustannuksia. Taustalla on kuntien taloustilastoinnissa ilmi tullut virhe.
Konkreettiseksi syyksi ilmeni, että vuoden 2015 käyttötaloustiedon keruussa HUS oli jät-
tänyt kirjaamatta kustannuksia 430 miljoonan euron edestä, ja näin Tilastokeskukselle ei
tullut oikeita tietoja eikä tieto ongelmasta välittynyt valtiovarainministeriöön. Virhe pal-
jastui vasta Kuntaliiton alettua vertailla eri vuosien kustannuksia. Mittaluokaltaan näin
suuria virheitä ei saa tapahtua jatkossa. Jokainen varmasti on tästä samaa mieltä.

Valtiovarainministeriö ja Tilastokeskus käyvät nyt virheen syntymisen tarkasti läpi ja
varmistavat, että vastaavaa ei pääse tapahtumaan uudelleen. Tilanteen odotetaan huomat-
tavasti parantuvan taloustietojen raportoinnin automatisoituessa ja otettaessa käyttöön
kuntatieto- ja maakuntatieto-ohjelmat. Kuntatieto-ohjelma tullaan ottamaan käyttöön vuo-
desta 2019 alkaen.

Mutta ei siis niin huonoa, ettei jotain hyvääkin: edellä kerrotun myötä kuntien val-
tionosuudet kasvavat, siis ensi vuonna keskimäärin noin 20 eurolla asukasta kohden, ja li-
säys painottuu erityisesti ikääntyneemmille ja sairastavammille kunnille.

Kuntien ensi vuoden valtionosuuksista voi kuitenkin todeta muutaman seikan: Vajaalla
sadalla kunnalla valtionosuuksien arvioidaan kasvavan tästä vuodesta, ja noin 200 kunnal-
la valtionosuudet vähenevät. 64 kunnalla vähenemä on yli 100 euroa asukasta kohden. Val-
tionosuuksia vähentää useimmiten asukasmäärän pienentyminen, koska se vähentää suo-
raan laskennallisia kustannuksia ja niiden perusteella maksettavia valtionosuuksia. Useilla
kunnilla vähenee myös niiden saama verotulotasaus, mikä puolestaan perustuu muuta maa-
ta myönteisempään verotulokehitykseen vuonna 2016. Myös vuoden 2015 valtionosuus-
uudistuksen siirtymätasauksen vähenemä vaikuttaa joissain kunnissa paljonkin tulevan
vuoden valtionosuuksien määrään.

Arvoisat edustajat! Kokonaisuutena kuntatalouden kehitys on ollut viime aikoina myön-
teistä: Ehkä viimeisimpänä tietona viime viikolta Kuntaliiton tilastointi siitä, että kuntien
keskimääräinen kunnallisveroprosentti on alenemassa ensimmäistä kertaa 20 vuoteen.
3



Pöytäkirjan asiakohta PTK 121/2017 vp
Tämä on hieno asia. Mutta samalla rehellisyyden nimessä on hyvä ymmärtää ja tiedostaa
se, että kuntien taloudellinen kehitys on eriytymässä ja meillä on joukko kuntia, joiden ta-
loudellinen liikkumavara on pieni ja joissa huoli kunnan rahoituspohjan kestävyydestä on
aidosti aiheellinen.

Puhemies Maria Lohela:  Ministeri Berner, enintään 5 minuuttia.

14.47 Liikenne- ja viestintäministeri Anne Berner:  Arvoisa puhemies! Haluan kiittää
tästä mahdollisuudesta käyttää puheenvuoro tässä yhteydessä. Ja haluan myöskin kiittää
valtiovarainministeriötä ja -ministeriä siitä, että olemme saaneet lisäystä tasoristeysten
korjaamiseksi 2 miljoonaa euroa ensi vuodelle. Aiemmin varattujen 2,7 miljoonan euron
lisäksi meillä on siis yhteensä 4,7 miljoonaa euroa käytettävissä. Liikenne- ja viestintämi-
nisteriö on tehnyt suunnitelman siitä, miten tasoristeysten osalta tulisi toimia. Meillä on ra-
taverkolla 2 800 tasoristeystä, joista noin 5 prosenttia elikkä noin 140 kappaletta kuuluu
olosuhteiltaan heikoimpaan luokkaan.

Nyt käynnistetään ja toteutetaan, ensi vuodesta alkaen, tasoristeysten sulkeminen ja
mahdollisesti tarvittavien korvaavien tiejärjestelyjen sekä varoituslaitosten toteutus aloit-
taen turvallisuuskriittisimmistä, luokan 7 tasoristeyksistä. Tavoitteena on päästä seuraa-
van viiden vuoden aikana toteuttamaan mahdollisimman laajasti nämä kaikista kriittisim-
mät näkökulmat ja huolehtia näiden poistamisesta. Liikennevirasto suunnittelee, valmiste-
lee ja toteuttaa valtion rataverkoilla kevyisiin varoituslaitteisiin perustuvan järjestelmän
uudelle rataosalle Lahti—Heinola-välillä, ja tämä toteutetaan vuonna 2018. Liikenteen tur-
vallisuusvirasto Trafi määrittelee kriteerit tasoristeyksille, joissa stop-merkin käytöllä voi-
daan tehokkaammin vähentää onnettomuusastetta — inventointi ja toteutus tehdään vuon-
na 2018. Liikennevirasto selvittää satelliittinavigointiin perustuvan junien paikannuksen
hyödyntämistä reaaliaikaisissa junissa varoittamassa tasoristeyksissä LVM:n satelliittina-
vigointijärjestelmän ohjelman osana. Ja tämän lisäksi selvitetään myöskin paikkatiedon
saatavuutta ja hyödyntämismahdollisuuksia liikenneturvallisuuden edistämiseksi. Kaiken
kaikkiaan myöskin kiinnitetään huomiota verkon kokonaisturvallisuustasoon ja otetaan
myöskin huomioon Onnettomuustutkintakeskuksen suositukset suunnitellessamme, ra-
kentaessamme ja ylläpitäessämme rataverkkoa tulevaisuudessa.

Tämä kaiken kaikkiaan on tärkeä kokonaisuus, ja nyt tehdyt toimenpiteet ovat vasta al-
kua. Ja toivon myöskin, että tämä ohjelma saadaan sitten vietyä loppuun seuraavan viiden
vuoden aikana. — Kiitos.

Puhemies Maria Lohela:  Ja nyt on mahdollista käydä debattia tästä aiheesta. Pyydän sii-
hen osallistuvia ilmoittautumaan.

14.50 Timo Heinonen kok (vastauspuheenvuoro): Arvoisa rouva puhemies! On mukava
saada mukaviakin papereita välillä saliin ja mukavia tilastoja. Tänäänhän esimerkiksi OP-
ryhmä on nostanut omia kasvuennusteitaan, nyt jo yli 3 prosentin, ja he ennustavat myös,
että ensi vuonna kasvu jatkuisi näin vahvana. Muutos taloudessa on ollut tämän hallituk-
sen aikana merkittävä, ja on ollut myös mukava huomata, että salin vasemmaltakaan lai-
dalta ei enää ole vaadittu täyskäännöstä, sillä tämä talouspolitiikka näyttää toimivan. Nyt
näissä tuoreissa tilastoissa nuorisotyöttömyys, pitkäaikaistyöttömyys, työttömyys yleensä,
on vähentynyt, ja silloin kasvusta ovat päässeet nauttimaan nämä ihmiset itse asiassa eni-
4



Pöytäkirjan asiakohta PTK 121/2017 vp
ten. Ja niin kuin täällä salissa on usein sanottu, että kasvun pitää kuulua kaikille, niin on
hienoa, että tällä tavalla se nyt näkyy monen pitkään työttömänä olleen arjessa.

14.51 Antti Rinne sd (vastauspuheenvuoro):  Arvoisa puhemies! On hienoa, että talous
kasvaa ja työllisyystilanne paranee, työttömyys vähenee, mutta kyllä tästä talousarvion
täydennyksestä jäi puuttumaan sydäntä. Se sydän puuttuu opiskelijoiden kohdalta, se puut-
tuu eläkeläisten kohdalta, he eivät pysty työllisyyden parantamisen kautta omaa tilannet-
taan parantamaan, eikä täällä löydy mitään näitten ihmisten tilanteen parantamiselle. Ta-
louskasvu ei siis näytä kuuluvan eläkeläisille tai lapsiperheille ja opiskelijoille.

Ihmettelette ja puhutte siitä, että velkaantuminen lisääntyy, vaikka talous kasvaa näin
vahvasti. Ei sitä tarvitse ihmetellä, kun katsoo teidän, hallituksen, talouspolitiikkanne lin-
jaa. Se on, että leikataan menoja sieltä, missä ihmisillä on heikoin tilanne, ja annetaan ve-
ronkevennyksiä tämän valtakunnan varakkaimmille ja isompituloisille ihmisille. Se johtaa
siihen, että rakenteellinen alijäämä kasvaa. Se johtaa siihen, että velkaantuminen pysyy
korkealla tasolla.

Arvoisa puhemies! Kysyn vielä valtiovarainministeriltä: oletteko kiinnittänyt huomiota
näihin digitalisaatiohankkeisiin, siihen, että valtiolla on miljardin euron hankkeet vuosit-
tain — sen selvititte valtiovarainministerinä — eli 700 miljoonan euron [Puhemies koput-
taa] kustannukset ja nyt täällä on monta, monta, monituista yksittäistä juttua lisää digitali-
saatioon?

14.53 Esko Kiviranta kesk (vastauspuheenvuoro): Arvoisa puheenjohtaja! Edustaja Hei-
nonen oli ehkä vähän vaatimatonkin: tänä vuonna ilmeisesti talouskasvu nousee jopa 4 pro-
senttiin ja ensi vuonna sitten ehkä siihen 3—4 prosenttiin ainakin.

Tässä täydennysesityksessä on hyviä kohtia. On erittäin tärkeää, että näitten tasoristeyk-
sien parantamiseen tulee lisärahaa. On erittäin tärkeää, että Raaseporin onnettomuuden
kaltaiset tapahtumat vältetään jatkossa. Varoitusvaloja ja -puomeja on saatava lisää, ja niit-
ten rakentamista on toteutettava määrätietoisesti. Erittäin tärkeä on myös tämä Kirri—Tik-
kakoski-tieosuus. On monia tärkeitä syitä tehdä se, muun muassa Metsä Groupin biotuote-
tehtaan tuotteitten kuljetuksen varmistaminen ja myös raaka-aineen kuljetuksen varmista-
minen.

Monelle pienelle kunnalle, minun kotikunnallenikin, on tärkeää, että tulee tuo pienoi-
nen lisäys ensi vuoden valtionosuuteen, [Puhemies koputtaa] joka tosin johtuu valtion ja
kuntien välisistä kustannuksista ja on tarkistuslaskelman virheen korjaamista.

14.54 Pia Viitanen sd (vastauspuheenvuoro): Arvoisa rouva puhemies! Toden totta, kas-
vun tulisi nyt kuulua kaikille. Olin, puhemies, hieman toiveikas, kun huomasin, että tässä
täydentävässä lisätalousarviossa hallitus olisi tullut tässä suhteessa järkiinsä ja ajatellut,
että näin todella on, se on reilua ja oikeudenmukaista, ja katselin, että siellä sitten tässä
kuntien ja valtion välisessä kustannusten jaossa kuntien rahoitus lisääntyy. Pettymys oli se,
kun siinä ei ollutkaan kysymys — arvaatte ministeri Orpo, mitä tarkoitan — siitä, että pa-
lauttaisitte nämä ansaitut lomarahat ahkerille hoitajille, siivoojille, opettajille ja kuntien
työntekijöille ensi vuonna. Siinä olisi ollut hyvä paikka, ja mielestäni, puhemies, voisin oi-
keastaan tässä yhteydessä jälleen kerran toistaa sen vetoomuksen, minkä olemme, minis-
teri Orpo, teille tehneet: Voisitteko harkita sitä, että reiluuden ja sen nimissä, että kasvu
kuuluu kaikille, voisitte tulevan vuoden talousarvion osalta peruuttaa nämä lomarahojen
5



Pöytäkirjan asiakohta PTK 121/2017 vp
leikkaukset? Ne te leikkasitte, konkreettisesti. Voisiko esimerkiksi tässä yhteydessä, [Pu-
hemies koputtaa] täydentävässä lisätalousarviossa, olla sen paikka?

14.55 Simon Elo sin (vastauspuheenvuoro):  Arvoisa puhemies! Arvoisat sosiaalidemo-
kraatit, kyllä kasvu kuuluu kaikille. Kannattaa mennä sinne työpaikoille, siellähän tämä
työllisyysasteen kasvu näkyy, eli ihmiset, duunarit, keskustelevat siellä keskenään ja ovat
monet kuulleet siitä, että työpaikkoja syntyy: kasvu kuuluu kaikille.

Mitä tulee turvallisuuteen, on erittäin hienoa, että tässä tilanteessa hallitus satsaa miljoo-
nittain rahaa nimenomaan sisäiseen turvallisuuteen, poliisille, suojelupoliisille ja Rajavar-
tiolaitokselle erityisesti terrorismin torjuntaan. Uskon, että tämä saa kansalta täyden tuen.
Lisäksi joudutaan käyttämään 3,8 miljoonaa euroa vähemmän valtion korvauksiin kotout-
tamisessa, koska nämä turvapaikkamäärät ovat pienempiä kuin mitä olisi odotettu, ja tie-
tysti hienoa on se, niin kuin yhteisesti eduskunnassa olemme kaikki nähneet, että rintama-
veteraanien kuntoutukseen laitetaan lisää rahaa.

Kysyisin arvoisalta ministeriltä, kun nyt tiedämme, että EU:n sijaan voimme antaa suo-
malaisille kunnille reippaasti yli 100 miljoonaa euroa: mihin suuntaan tässä suhteessa men-
nään seuraavina vuosina EU:n jäsenmaksun suuruuden osalta?

14.56 Ville Vähämäki ps (vastauspuheenvuoro):  Kunnioitettu puhemies! Todellakin,
meidän taloutemme kasvunäkymät ovat tällä hetkellä hyvät, ja itse asiassa luulen, että tämä
ensi vuoden budjetti ja täydentävä esitys on tehty hiukan liian maltillisille kasvulukemille,
eli siis luulen todellakin, että Osuuspankinkin ennuste on lähempänä oikeaa kuin tämä
VM:n 2,1, mille tämä pohjautuu.

Mutta sitten on taas toisaalta kolikon kääntöpuoli: tämäkin täydentävä esitys lisää val-
tion velanottoa 67 miljoonaa, [Timo Harakka: Siis lisää?] ja itse asiassa valtion taseasema
on heikentynyt huomattavasti tänäkin vuonna. Eli siis lisääntyvä velanotto heikentää val-
tion taseasemaa. Nyt pitäisi alkaa pikkuhiljaa vahvistamaan valtion tasetta.

No, on täällä hyviä asioita, niin kuin tämä Hailuodon silta, 116 miljoonan hanke, 20 vuo-
den sopimuskausi, ja sitten tuonne Nivalaan, nikkelikaivoksen siistimistöihin, laitetaan 1,3
miljoonaa ensi vuonna lisää, tänä vuonna laitettiin jo 5 miljoonaa. [Puhemies koputtaa]
Tämä alue pitää saada kuntoon.

14.57 Li Andersson vas (vastauspuheenvuoro): Arvoisa puhemies! Täytyy edustaja Elol-
le todeta, että kyllä siellä työpaikoillakin duunarit ihmettelevät, että kuuluuko kasvu kai-
kille. Eli siellä edelleen puhututtaa tämä tehty kilpailukykysopimus aika paljon, ja siellä-
kin ihmetellään edelleen sitä, että hallituksella ei ole halukkuutta oikaista tätä epäoikeu-
denmukaista päätöstä, mitä tulee julkisen sektorin työntekijöiden lomarahojen leikkauk-
siin.

Kun tässä on keskusteltu hallituksen talouspolitiikan isosta linjasta, niin kiinnitin huo-
miota siihen, että valtiovarainministeri Orpo taas kerran sanoi, että jakovaraa ei ole. Tämä-
hän antaa syvästi harhaanjohtavan kuvan siitä politiikasta, mitä tämä hallitus on harjoitta-
nut. Jakovaraa on kyllä ollut 1,5 miljardin ansiotuloveron kevennyksiin, jotka ovat suosi-
neet suurituloisia suomalaisia kaikista eniten, ja yhtä lailla on ollut jakovaraa kilpailuky-
kysopimuksen kustannusten kattamiseen, jonka julkistaloutta heikentävä vaikutus on lä-
hes miljardin verran. Ainoita, joille tätä jakovaraa ei ole riittänyt, ovat suomalaiset pieni-
tuloiset.
6



Pöytäkirjan asiakohta PTK 121/2017 vp
14.58 Anne Kalmari kesk (vastauspuheenvuoro): Arvoisa rouva puhemies! Olen erittäin
kiitollinen siitä, että Kirri—Tikkakoski sai viimeinkin sille kuuluvan rahoituksen. Sanon
"sille kuuluvan", koska liikennemäärät ovat lähellä 20 000:ta ajoneuvoa vuorokaudessa ja
Metsä Groupin investoinnin myötä tuo liikenne vielä kasvaa. Siellä olivat turvallisuusnä-
kökohdat jo erittäin järkyttäviä ja liikenteen sujuvuutta haittaava ohitusmahdollisuuksien
puute oli ilmeinen. Vilpittömän kiitoksen tästä päätöksestä sekä pääministerille että liiken-
ne- ja viestintäministerille ja valtiovarainministerille haluan antaa, mutta sen lisäksi pie-
nemmän näkökohdan: Kunnille jaettiin tässä talousarviossa vielä lisää rahaa, mutta ihan
kaikkia kuntia se ei auttanut. Omalla kohdallamme on [Puhemies koputtaa] 370 euron vä-
hennys per asukas, yli 8 prosenttia. [Puhemies koputtaa] Pyytäisin siihen huojennusta.

15.00 Jukka Kopra kok (vastauspuheenvuoro): Arvoisa herra puhemies! Kun kuuntelee
tätä keskustelua, niin tuntuu siltä, että hyvin moni täällä salissa unohtaa sen, että edelleen
ensi vuonna otetaan miljarditolkulla velkaa tämän maan menojen kattamiseen. [Välihuu-
toja vasemmalta] Se tarkoittaa sitä, että sitä jakovaraa ei todellakaan ole. Hallitus tekee täy-
sin oikeita toimia siinä, että se purkaa sääntelyä, yritystoiminnan edellytyksiä kasvattaa,
parantaa palkansaajien työssä käymistä ja niin edelleen, jotta me saamme tämän kakun
kasvamaan, jotta meille sitten kertyy enemmän verotuloja, jotta me voimme maksaa niille,
jotka tienaavat vähemmän tai tarvitsevat sitä apuamme.

Maailmantalous on kasvanut jo pitkään, Suomen talous on päässyt nyt vihdoin tähän
imuun mukaan. Mutta meidän rakenteemme ovat edelleen liian raskaita, meillä on edel-
leen liian raskasta sääntelyä, jota pitää purkaa, ja se on tehtävä ennen kuin maailmantalou-
den suhdanne kääntyy jälleen laskuun. Silloin me romahdamme tosi pahasti, jos emme saa
tätä hommaa kuntoon sitä ennen.

15.01 Anna-Maja Henriksson r (vastauspuheenvuoro): Värderade talman, arvoisa puhe-
mies! On hienoa, että Suomen talous on lähtenyt kasvuun. Siitä saamme kaikki olla iloisia.
Kuitenkin myös minä ihmettelen tässä, kun valtiovarainministeri sanoo, että ei ole min-
käänlaista jakovaraa ja hallitus itse nyt tässä täydentävässä esittää, että otetaan lisää lainaa
67 miljoonaa euroa. Missä on johdonmukaisuus, haluaisin tietää, kun sanotte, että ei ole ja-
kovaraa ja otetaan lisää rahaa. Se ei ole oikein johdonmukaista politiikkaa, arvoisa hallitus.

Mutta sitten kun tätä selailee, huomaa, että tässä on kyllä aivan turhiakin menoeriä. Esi-
merkki siitä on tämä kielikokeilu, johonka osoitetaan nyt 2,3 miljoonaa euroa. Se ei tule
tuomaan meille yhtään uutta työpaikkaa, päinvastoin siinä uhkaa eriarvoistuminen. Haluai-
sin kysyä hallitukselta: Ettekö löydä mitään parempaa kohdetta tälle rahalle? Niitä kyllä
löytyisi, esimerkiksi lastensuojelu olisi sellainen.

15.02 Lauri Ihalainen sd (vastauspuheenvuoro):  Arvoisa puhemies! Kiinnittäisin huo-
miota siihen, että vaikka meillä kasvu on nyt varsin ravakkaa historiaamme nähden, niin
olisin kuitenkin vähän huolissani pidemmän aikavälin kasvun edellytyksistä ja sen varmis-
tamisesta Suomessa. Se ei ole itsestään selvää, samoin kuin meidän hyvä viennin veto.

Mutta myös haluaisin kiinnittää huomiota tähän varsinaiseen täydentävään talousarvi-
oon: Pitkän odotuksen jälkeen oli tosi hieno asia, että Kirri—Tikkakosken Nelostien kor-
jausrakentamiseen liikeni nyt rahoitusta, se on tosi tärkeä hanke. Kaikki Keski-Suomen
kansanedustajat ovat tehneet paljon sen eteen töitä, ja olemme yhdessä olleet siitä myöskin
täällä paljon puhumassa. Se on liikkeellelähtöraha tärkeälle hankkeelle, ja se on oikeastaan
7



Pöytäkirjan asiakohta PTK 121/2017 vp
jatkumoa sille, mitä viime vaalikaudella tehtiin Nelostien korjaamiseksi Äänekosken pääs-
sä ja radan sähköistämiseksi, jotta sellu tulee tänne Vuosaaren satamaan hyvällä tavalla.
Nämä kaikki ovat tärkeitä elinkeinoelämälle mutta myöskin yhteiskunnalle ylimalkaan.

Lopuksi haluaisin kiinnittää huomion yhteen [Puhemies koputtaa] tähän lisätalousarvi-
oon liittyvään asiaan: Mikä on tämä 2 miljoonaa euroa, joka on varattu kai henkilöliiken-
teen kilpailuttamisen edellytysten rakentamiseen? Mihin tarkoitukseen se raha on tarkoi-
tettu kesken sen valmistelun?

15.03 Toimi Kankaanniemi ps (vastauspuheenvuoro): Arvoisa puhemies! Työllisyys pa-
ranee, ja se on tietysti äärettömän tärkeä asia. Syitä ja ansioita siitä voi jakaa aika monel-
lekin taholle, eikä hallituskaan ansioton ole. On tärkeää kuitenkin muistaa se, että meillä on
miljoona ihmistä, jotka eivät ole työelämässä ja ovat varsin pienituloisia — enemmänkin
tietysti on kaiken kaikkiaan — ja heille täytyy hoitaa siitä budjetin kautta se kohtuullinen,
oikeudenmukainen osuus, ja siinä on meillä puutteita.

Arvoisa puhemies! Minäkin yhdyn näihin Kirri—Tikkakoski-moottoritien rakentami-
sen valtuuksiin. Kiitän erittäin lämpimästi, että näin on tapahtunut. Se on todella tällä het-
kellä Suomen vilkkaimmin liikennöity kaksikaistainen tie, vaarallinen, mäkinen, ja liiken-
nemäärät jatkuvassa kasvussa muun muassa Äänekosken takia. Myös Puolustusvoimille ja
Ilmavoimille se on tärkeä ja Jyväskylän kaupungille ja koko valtakunnalle, koska se on val-
takunnan ylivoimainen pääväylä.

15.04 Sinuhe Wallinheimo kok (vastauspuheenvuoro): Arvoisa puhemies! Minäkin yh-
dyn kiitoksiin hallitukselle ja paikalla oleville ministereille Orpo ja Berner tästä Kirri—
Tikkakoskesta. On hienoa, että tämä pullonkaula on nyt Nelostieltä saatu pois.

Mutta minua huolettaa yleisesti tämä TEN-T-verkon kohtalo. 2030 mennessä tämän pi-
täisi olla moottoritie aina Ouluun tai Kemiin saakka, ja rahaa tähän ei ole. Että tätäkin Kes-
ki-Suomen hanketta lähes 30 vuotta metsästettiin. Kuinka jatkossa sitten aiotaan tämä yh-
tälö ratkaista? Olemmeko me katsoneet loppuun esimerkiksi tuon Euroopan CEF-rahoitus-
instrumentin, että voisiko sieltä mahdollisesti tulla jatkossa rahaa? Koska tämä on kestä-
mätön tie, että näitä  odotetaan ja odotetaan, ja kuitenkin Euroopan unioni vaatii tätä
TEN-T-verkkoa kuntoon 2030 mennessä.

15.05 Mikko Alatalo kesk (vastauspuheenvuoro):  Arvoisa puhemies! Todellakin päära-
dan kehittämiseen on tulossa rahaa Pasila—Riihimäki-välille, ja se on tärkeää meille myös
siellä pohjoisemmassa asuville ihmisille. Totta kai tämä Raaseporin tasoristeysonnetto-
muus kyllä herätti paljon myös kansalaisilta yhteydenottoja, ja on hyvä, että siihenkin on
puututtu — vaikka kovin isoa rahaa ei ole, kuitenkin tasoristeyksien turvallisuutta voidaan
parantaa.

Mitä tulee tähän Kirri—Tikkakoskeen, niin täytyy tietysti ymmärtää, että Äänekosken
biojalostustehdashan on valtakunnallinen hanke ja varmasti tarvitaan tätä väylää. Olen sa-
maa mieltä kyllä, että Nelostie on meidän pääteitä. Toisaalta sitten taas toisen tien varrelta,
tuolta Kolmostieltä katsoen voisin sanoa, että kyllä sielläkin on isot liikennemäärät, toista-
kymmentätuhatta autoa todellakin, ja se tarvitsisi myös rahaa. Se on ollut myös liikenne-
selonteossa aikaisemmin. Mutta onneksi kuitenkin Tampereelle tulee nyt sitten rahaa ni-
menomaan tuohon areenahankkeeseen, [Puhemies koputtaa] joka minusta on hyvin tärkeä
asia.
8



Pöytäkirjan asiakohta PTK 121/2017 vp
15.06 Ari Jalonen sin (vastauspuheenvuoro): Arvoisa puhemies! Tässä on monia hyviä
kohtia, mutta nostan yhden asian esille. Edustaja Elo nosti tämän sisäisen turvallisuuden, ja
noihin turvallisuusviranomaisiin lisäisin pelastusviranomaisen. Pelastusviranomaisena tie-
dän, kuinka pahaa jälkeä tulee, kun tasoristeyksessä auto ja juna kolaroivat. Näitä vaaral-
lisia risteyksiä on poistettu ja niihin on kiinnitetty huomiota, mutta tämä 2 miljoonan lisäys
siihen on erinomainen lisäys. Sillä saadaan vähän vauhtia siihen, koska joka ikinen kolari
tasoristeyksessä on liikaa. Tätä rahoitustahan tarvitsisi lisätä, koska jos me otamme vartioi-
mattoman tasoristeyksen pois, niin se vaatii kokoajatien radan sille puolelle saattamaan sen
liikenteen turvallisempaan kohtaan ja siellä eritason. Lisää kaivataan tähän tärkeään [Pu-
hemies koputtaa] hankkeeseen.

15.08 Harry Wallin sd (vastauspuheenvuoro): On hyvä, että hallitus on reagoinut näihin
tasoristeysonnettomuuksiin ja niitten turvallisuuteen 2 miljoonaa euroa lisää, kiitos siitä.
Tämän vuoden määrärahan kanssa se on 4,7 miljoonaa, niin kuin ministeri kertoi. Se tar-
koittaa sitä, että tällä nopeudella tai tällä tasolla meidän tasoylikäytävämme poistuvat 68
vuodessa. 2085 poistuu viimeinen, eli kyllä siihen varmaan tarvitaan tiukempi ja parempi
ote. Olen vuosikymmenet katsonut veturin keulalta näitä tasoristeyksiä ja nähnyt niitä lä-
heltä piti -tilanteita ja sanoisin, että tämä stop-merkki ei sitä tilannetta muuta juurikaan
vaan puolipuomilaitos, joka maksaa 100 000 euroa. Me saamme tällä 4,8 miljoonalla eu-
rolla 47 puolipuomilaitosta, ja sillä on suuri merkitys. Sen ihmiset huomaavat, kun ne puo-
mit laskevat ja valot vilkkuvat, mutta se stop-merkki on vain yksi liikennemerkki muitten
joukossa, ja silloin se vaara jatkuu edelleen.

15.09 Ozan Yanar vihr (vastauspuheenvuoro):  Arvoisa puhemies! Valtiovarainministe-
ri, joka nyt ilmeisesti lähti paikaltaan [Petteri Orpo nostaa kättään salissa] — aa, hän on
täällä — sanoi, että hallituksella ei ole jakovaraa. Jostain ihmeen syystä jakovaraa löytyy
muun muassa tehottomiin yritystukiin. Tämä on kokoomuslaista talouspolitiikkaa. Täy-
dentävän budjettiesityksen mukaan bkt kasvaa mutta työttömien määrä vähenee hitaasti.
Hallituksen kunnianhimoiset uudistushankkeet etenevät hitaasti, jos ollenkaan. Perheva-
paauudistus, tehottomien yritystukien karsinta ovat olleet hitaita prosesseja, kuten olemme
tämän hallituksen kohdalla joutuneet tottumaan. Arvoisa valtiovarainministeri, milloin
hallitus tulee tekemään aidosti kunnianhimoista työllisyyspolitiikkaa, jolla uudistetaan ta-
loutta ja saadaan lisää työpaikkoja?

15.10 Kari Uotila vas (vastauspuheenvuoro): Arvoisa puhemies! Vasemmistoliitto on ai-
kaisemmissa vaihtoehtobudjeteissaan silloin, kun talous ei ole kasvanut, pyrkinyt vauhdit-
tamaan taloutta ja työllisyyttä elvyttävällä politiikalla ja jopa lainanottoa lisäämällä. Nyt
kun talous kasvaa, meidän vaihtoehtobudjettimme on tasapainossa eikä ota velkaa sen
enempää kuin hallituskaan. Nyt tulikin yllätyksenä, että tämä tilanne muuttuu. Hallitus ot-
taa ensi vuoden budjetissa enemmän velkaa kuin vasemmistoliiton vaihtoehtobudjetti. Me
olemme arvostelleet veroelvytystä tässä tilanteessa, kun talous kasvaa, ja jatkamme sen ar-
vostelua edelleen. Tänne tuli toki tärkeitä kohteita ja tuo Kirri—Tikkakoski ihan keskeise-
nä. Toinen kohde, joka on iso liikennehanke, on kaikkiaan 117 miljoonan hanke elikkä
Hailuodon tieyhteys. Se on tarkoitus tehdä PPP-hankkeena, jolloin aikana, jolloin valtio
saa velkaa nollakorolla, me laitamme veronmaksajina siihen rahoituskustannuksiin ehkä
kymmeniä miljoonia. Se ei ole perusteltua. Miksi tähän on päädytty [Puhemies koputtaa]
9



Pöytäkirjan asiakohta PTK 121/2017 vp
tällaisessa tilanteessa, kun ministeri Bernerin vetämä rahoitusvaihtoehtoja pohtiva työryh-
mä on koolla?

15.11 Timo Heinonen kok (vastauspuheenvuoro): Arvoisa herra puhemies! Haluan vielä
palata tähän esitykseen ja sen hyviin ratkaisuihin.

Oli mukava kuunnella ammattimies, edustaja Wallinin puhetta tasoristeyksistä, ja juuri
tällaista, ehkä pitkän linjan ajattelua me tarvitsemme, yhteisen ohjelman siitä, että jokai-
nen vartioimaton tasoristeys saadaan nyt kuntoon. Yksikin onnettomuus niissä on liikaa, ja
viimeinen on liiankin tuoreessa muistissa.

Myös tässä täydentävässä on hyvä, että edelleen turvallisuuteen panostetaan, poliisin ja
suojelupoliisin toimintaan, ja myös veteraanirahoja edelleen nostetaan tämän juhlapäätök-
sen mukaisesti.

Mutta loppuun vielä kiitos näistä liikennehankkeista. On hienoa, että Kirri—Tikkakos-
ki- valtatie 4 on nyt etenemässä, mutta myös se, että päärata, joka on koko Suomen keskei-
sin väylä, nyt saa lisäraideparia ja liikennöinti etelästä pohjoiseen ja toisinpäin paranee.
[Puhemies koputtaa] Kiitos tästä ministeri Bernerille ja Orpolle.

15.12 Ari Torniainen kesk (vastauspuheenvuoro):  Arvoisa puhemies! Ensinnäkin kiitos
ministereille tämän lisätalousarvion esittelystä. Kaikki hankkeet ovat erittäin hyviä. Ha-
luaisin kiinnittää muutamaan asiaan huomiota.

Etenkin kuntien valtionosuuksien lisämäärärahat tulevat todella tarpeeseen. Kaikki kun-
nat ovat tällä hetkellä tekemässä talousarvioitaan, ja uskon, että siellä ollaan tyytyväisiä tä-
hän asiaan, että nyt siellä pienet virheet tulee korjattua, ja toivottavasti niitä jatkossa saa-
daan paremmin vietyä eteenpäin.

Toinen asia, mihin haluan kiinnittää huomiota, on liikennehankkeet. Kirri—Tikkakoski
tulee varmasti tarpeeseen, se on koko valtakuntaa palveleva hanke. Mutta erityisesti nämä
lisämäärärahat tasoristeyksien korjauksiin tulevat todella tarpeeseen. Monia tasoristeyksiä
on myöskin kuntien keskuksissa, kaupunkien kaava-alueilla, ne tulee saada korjattua.

Mutta viimeiseksi haluan sanoa, että rintamaveteraanien palvelut turvataan. Se on tär-
keä asia [Puhemies koputtaa] itsenäisessä, 100-vuotiaassa Suomessa.

Toinen varapuhemies Arto Satonen:  Ja tähän vaiheeseen debattia myönnän vielä seu-
raavat vastauspuheenvuorot: edustajille Meri, Harakka, Zyskowicz ja Kalli. Sen jälkeen
otetaan ministerien vastauspuheenvuorot, ja sen jälkeen jatkamme debattia.

15.13 Leena Meri ps (vastauspuheenvuoro): Kiitos, arvoisa puhemies! Täällä on nyt kor-
jattu arviota turvapaikanhakijoista. Onko ministeriaitiossa huomioitu tänään, mitä Helsin-
gin kaupunginhallitus on eilen esittänyt? Elikkä he laajentavat ja esittävät valtuustolle so-
siaali- ja terveyspalvelujen laajentamista mittavasti laittomasti maassa oleville. Olen kysy-
nyt tästä ministeri Saarikolta elokuussa, kun tätä käsiteltiin sosiaali- ja terveyslautakunnas-
sa, ja silloin todettiin vain, että kunnilla on itsehallinto. Mutta jään miettimään, minkälai-
nen vetovoimatekijä tämä on ja miten me voimme olla varmoja, että tämä turvapaikkati-
lanne rauhoittuu, jos meillä alkaa olla tuhansia laittomia maassa oleskelijoita, joille
annetaan kaikki ilmaiset palvelut. Me voimme siis lakkauttaa koko turvapaikkajärjestel-
män, koska kaikkihan saavat sitten jäädä. Tässä ovat olleet mukana erityisesti vasemmisto
ja vihreät. Kokoomus, perussuomalaiset ja yksi SDP:n jäsen ovat kaupunginhallituksessa
10



Pöytäkirjan asiakohta PTK 121/2017 vp
vastustaneet. Miten tähän on nyt varauduttu? Tämähän on uusi vetovoimatekijä. Kesä on
tulossa.

15.15 Timo Harakka sd (vastauspuheenvuoro): Arvoisa puhemies! Näin äänekoskelaise-
na mielelläni myöskin yhdyn kiitoksiin Kirri—Tikkakoski-tiestä.

Mutta kuten, ministeri Orpo, sanoitte, kasvu ei ole jäämässä pyrähdykseksi. Hyvä niin,
joten sitä suuremmalla syyllä on vaadittava vastuullista valtiontaloutta. Tässäkin lisäbud-
jetissa velkaantuminen lisääntyy, ei vähene. Se, että hyvä suhdanne johtaa lisääntyvään
velkaan, kertoo huonosta talouspolitiikasta. Olette saanut aikaan sen, että julkinen talous
heikkenee. Rakenteellinen alijäämä jää vuonna 19 sen 2 miljardia pahemmaksi, jonka olet-
te omille kavereille veronalennuksena jakaneet — 2 miljardia pakkasella, kun se teidän al-
kuvaiheessanne oli kunnossa. Ministeri Orpo, kyllä teitä on nyt sanottava tuhlaajapojaksi.
On uskomaton suoritus lisätä sekä eriarvoisuutta että kestävyysvajetta. On uskomaton suo-
ritus, että kovan talouskasvun aikana on vaara, että EU-komissio ottaa teidät luokalle. Ja-
kovaraa pysyviin menoihin ei ole, mutta lienette nyt varustautunut siihen, että tämä EU-jä-
senmaksun väliaikainen [Puhemies koputtaa] supistuminen on vain hetkellistä ja bkt-kas-
vun ja brexitin myötä se kuitenkin jatkossa kasvaa.

15.16 Ben Zyskowicz kok (vastauspuheenvuoro):  Arvoisa herra puhemies! Vasemmisto
on kehunut tai moittinut hallituksen talouspolitiikkaa kokoomuslaiseksi, ja otamme nämä
moitteet tai kehut mielellämme vastaan, sillä tämä ministeri Orpon johtama työn linja, hal-
lituksen talouspolitiikka toimii ja tulokset puhuvat puolestaan. [Timo Heinonen: Kasvu
kuuluu kaikille!]

Edustaja Rinne täällä oli pahoillaan siitä, että opiskelijoita, lapsiperheitä ja eläkeläisiä ei
huomioida vaan puhutaan vain työllisyyden parantumisesta. Kyllä kai edustaja Rinnekin
on samaa mieltä siitä, että kun talous kasvaa, työllisyys paranee ja työttömyys vähenee,
niin se tuo suomalaiseen yhteiskuntaan sellaista yleistä hyvinvointia, joka hyödyttää niin
opiskelijoita, lapsiperheitä kuin eläkeläisiäkin pitkän päälle. Kun demarit ja muu vasem-
misto vaatii säästöjen perumista, niin kannattaa nyt muistaa, että tänäkin vuonna, jolloin
kasvu on ehkä jopa yli 3 prosenttia, me velkaannumme useamman miljardin euron.

15.17 Timo Kalli kesk (vastauspuheenvuoro):  Arvoisa puhemies! Minusta täällä salissa
on kaksi koulukuntaa. Toiset ovat sitä mieltä, että nyt tätä vireätä kasvua, joka on käynnis-
sä, pitäisi lähteä jakamaan, ja toiset ovat sitä mieltä, että mitenkä varmistaa pidemmän ai-
kavälin kasvu niin, että seuraavinakin vuosina olisi edellytyksiä kasvulle. Ja kun tiedämme
varsin hyvin, että teollisuuden kapasiteetti on tällä hetkellä jo varsin täydessä käytössä, tar-
vitaan tulevan kasvun varmistamiseksi investointeja, ja siksi meidän pitäisi luoda enem-
män ennustettavuutta niihin yrityksiin ja niihin toimijoihin, jotka harkitsevat investointi-
päätöksiä. [Lauri Ihalainen: Tästä juuri puhuin äsken!] Sen tähden hallituksen politiikkaa
on kiitettävä, että olemme kyenneet luomaan ennustettavuutta tulevaisuuteen. Kysynkin
valtiovarainministeriltä: uskotteko te, että tällä täydennyksellä ja ensi vuoden budjetilla
kyetään tätä ennustettavuutta lisäämään edelleen niin, että investointeja syntyy ja työlli-
syys kasvaa ja kasvun edellytykset ovat varmistettuja?

Toinen varapuhemies Arto Satonen: Nyt otamme ministerien puheenvuoroja. Ensin mi-
nisteri Orpo, 5 minuuttia.
11



Pöytäkirjan asiakohta PTK 121/2017 vp
15.18 Valtiovarainministeri Petteri Orpo: Arvoisa puhemies! Edustaja Harakka, on hy-
vä, että olette huolissanne taloudenpidon puolesta, mutta kyllä minä luulen, että te olette to-
della huolissanne, jos te tutustutte SDP:n vaihtoehtobudjettiin. Teidän on pakko olla siis ai-
van järkyttynyt siitä, miten se veisi meidät jonnekin suuren epävarmuuden varaan: 1,8 mil-
jardia pysyviä menoja, tulopuoli täysin epävarmuuden päällä. Teidän on pakko olla todella
huolissanne.

Mielelläni jatkan kyllä keskustelua tästä hallituksen esityksestä, koska se on vastuulli-
nen. Kun täällä kaikki oikeasti tietävät sen, että kun me teemme joka vuosi syksyllä varsi-
naisen budjettiesityksen, tehdään varaus sekä täydentävää budjettiesitystä varten että edus-
kunnan lisäyksiä varten, ja tämä 100 miljoonaa. Se on kerrottu tiedotteissa. En minä tiedä,
onko vasemmistoliitto esimerkiksi jättänyt tämän eduskunnan varauksen omasta vaihtoeh-
dostaan pois, en tiedä, mutta tämä on siis aivan normaali käytäntö. Myöskin edustaja Hen-
riksson tietää sen pitkäaikaisena ministerinä aivan takuuvarmasti.

Minä toivoisin, ettei anneta väärää kuvaa. Velkaantuminen laskee merkittävällä tavalla,
miljardikaupalla, ja se on tämän käänteen ansiota, että talous on lähtenyt näin kovaan kas-
vuun. Miljardikaupalla otamme velkaa vähemmän kuin me luulimme ja pelkäsimme vuosi
sitten. Se on kiistaton totuus. Tällä 100 miljoonalla eurolla, joka liittyy varsinaisen budje-
tin ja täydentävän ja eduskunnan lisäysten väliseen eroon, kikkailu on minusta kohtuuton-
ta.

Mutta mitä tulee sitten tähän työllisyyden paranemiseen: Edustaja Yanar ei ollut ilmei-
sesti huomannut sitä, että tänäänkin kerrottiin työllisyyden merkittävästä paranemisesta.
Työllisyysaste on noussut 69,7:ään, nopeammin kuin vielä viimeksi ennustettiin. Jos me
pystymme tukemaan tätä kasvua muun muassa järkevällä veropolitiikalla, mitä tehdään,
joka kannustaa tekemään työtä ja yrittämään, ottamaan työtä vastaan, niin me voimme saa-
vuttaa jopa sen 72 prosentin tavoitteen, jonka me olemme asettaneet. Tämä parantunut suh-
danne johtaa siihen, että hallituksen tavoitteet ovat yksi kerrallaan toteutumassa. Vielä täs-
sä on tehtävää, olen sanonut sen monta kertaa, samoin siinä, että velkaantuminen pysäyte-
tään, mutta tämä on aivan oikeaa politiikkaa. Tämä on aivan oikeaa politiikkaa. Te ette ha-
lua nähdä sen tuloksia. Te haluatte vain kikkailla 100 miljoonalla ja sanoa, että velkaantu-
minen lisääntyy verrattuna edelliseen. Te ette halua myöntää, arvoisa oppositio, sitä, että
työllisyys paranee: alle 100 000 pitkäaikaistyötöntä ensimmäisen kerran. Piilotyöttömyys
vähenee merkittävällä tavalla. [Timo Heinonen: Iloitkaa siitä!] Nuorisotyöttömyys vähe-
nee merkittävällä tavalla, kuten edustaja Heinonenkin täällä kävi näitä asioita läpi. [Edus-
kunnasta: Rakenteellinen alijäämä!]

Mutta mitä tulee rakenteelliseen alijäämään: Myönnän sen, että työn verotuksen kiristy-
misen estämisellä ja puolen miljardin panoksella pieni- ja keskituloisten työn verotuksen
keventämiseen on merkityksensä rakenteelliselle alijäämälle keskipitkällä aikavälillä.
Mutta nyt jo nähdään se, että työn linja tuottaa tulosta ja työllisyys paranee. Ja se on paljon
arvokkaampi, sillä vain korkealla työllisyysasteella me pystymme kokonaan pysäyttä-
mään velkaantumisen ja saamaan taloutemme kestävälle pohjalle. Minusta tämä on perus-
teltua.

Ja mitä tulee edelleen rakenteelliseen alijäämään, sen keskeinen syy on se, että meidän
työllisyysaste on liian alhainen, ja toisaalta se, että meidän väestö ikääntyy. Se ikääntymi-
sen haaste on meidän jokaisen edessä. Se on tämän hallituskauden aikana realisoitunut, ja
se tulee olemaan 0,3 prosenttia bkt:stä, suhteessa bruttokansantuotteeseen, joka vuosi, se
lisähaaste, mitä meillä rakenteellisen alijäämän osalta on. Siksi me tarvitsemme niitä ra-
12



Pöytäkirjan asiakohta PTK 121/2017 vp
kenteellisia toimia edelleen. Siksi me tarvitsemme työmarkkinoille lisää joustoja. Siksi me
tarvitsemme uudistuksia koulutusjärjestelmään, niin kuin me teemme. Siksi me tarvitsem-
me sitä, että veroastetta edelleen pyritään laskemaan. Nyt se on laskemassa näillä päätök-
sillä sieltä maailmanennätysluokasta 44 prosentista 42 prosenttiin, siis laskee useamman
prosenttiyksikön. Näillä päätöksillä on merkitystä sille, että talous kasvaa ja saadaan se
kasvu kuulumaan kaikille, koska vain korkealla työllisyysasteella, vain terveellä julkisella
taloudella me pystymme huolehtimaan heikommassa asemassa olevista. Ei ole mitään
muuta tietä.

Vasemmistoliiton puheenjohtaja on ollut kyllä kieltämättä hyvin määrätietoinen ja
konkreettinen siinä, että vastustaa kilpailukykysopimusta, vastustaa ansiotuloverotuksen
keventämistä. Se on selvä linja. Olen täysin eri mieltä. Ja onneksi hallituksen linjan puo-
lesta puhuvat tulokset. En haluaisi kokeilla sitä toista tietä.

Toinen varapuhemies Arto Satonen: Ja vielä ministeri Berner, 3 minuuttia.

15.23 Liikenne- ja viestintäministeri Anne Berner: Arvoisa puhemies! Ihan ensimmäi-
seksi haluaisin vastata edustaja Ihalaisen esittämään kysymykseen siitä, kun tämän talous-
arvion täydennyksen yhteydessä on perustettu uusi momentti, jolle on siirretty 2 miljoonaa
euroa. Kysymyksessä on siirtyvä saldo, josta otetaan 2 miljoonaa euroa, jolla mahdolliste-
taan uuden momentin perustaminen. Tämä momentti ja määräraha tulevat siihen tarpee-
seen, että voidaan tehdä omistus- ja yhtiöjärjestelyjä. Määrärahan voi käyttää liikennevi-
raston liikenteenohjaustoimintojen yhtiöittämisestä ja rautateiden henkilöliikenteen kilpai-
lulle avaamisesta johtuviin omistusjärjestelyihin sekä liikenne- ja viestintäministeriön
omistajaohjauksessa olevien yhtiöiden omistajaohjaukseen liittyen. Tässä on kysymykses-
sä esimerkiksi merkintähintojen maksaminen, yhtenä esimerkkinä.

Toinen kokonaisuus liittyy sitten edustaja Wallinheimon kysymykseen. Olen tavannut
tänään komissaari Bulcin, ja siinä yhtenä asiakohtana on ollut TEN-T-verkko ja CEF-ra-
hoituksen käyttö. TEN-T-verkon osalta kysymys on siitä, että me haluamme saavuttaa sen,
että TEN-T-verkko ulottuisi Suomessa ensin Tornioon ja sitten aina Pohjoiselle jäämerelle
saakka. Tässä haluamme myöskin katsoa, että CEF-rahastoa voisi käyttää monipuolisem-
min ja että sen kriteerit voitaisiin uudistaa. Komissaarin vieraillessa tänään Suomessa olen
myöskin jättänyt hänelle käteen kirjeen, jossa on Suomen aloite tähän liittyen, ja toivom-
me myöskin komission ottavan tämän käsittelyyn, jotta saamme myöskin paremmin käyt-
töön EU:n mahdollistamia rahoitusinstrumentteja. Samoin tulemme käsittelemään tätä ko-
konaisuutta ja keskustelemaan siitä myös osana parlamentaarisen työryhmän työtä, jossa
pohditaan sitä, miten voidaan paremmin hyödyntää erilaisten rahoitusinstrumenttien käyt-
töä tulevaan infrainvestointien kehittämiseen.

Toinen varapuhemies Arto Satonen: No niin, nyt on mahdollisuus pyytää jälleen vas-
tauspuheenvuoroja, ja ne aloittaa edustaja Hautala.

15.25 Lasse Hautala kesk (vastauspuheenvuoro): Arvoisa herra puhemies! Kiitokset hal-
litukselle tästä ensi vuoden budjettiesitystä täydentävästä talousarviosta. Tämä selkeästi
osoittaa sen, että kasvua on: lähes 70 prosentin työllisyysaste ja 56 400 työtöntä vähem-
män kuin vuosi sitten. Nämä tulokset on saavutettu viime vuoden ja tämän vuoden talous-
arvioilla ja hallituksen tekemillä toimenpiteillä.
13



Pöytäkirjan asiakohta PTK 121/2017 vp
Kiitokset hallitukselle siitä, että poliisi ja suojelupoliisi saavat kalusto- ja laitehankintoi-
hin lisää varoja. Ja kyllä erityisen merkityksellistä on myös se, että kuntien peruspalvelu-
jen valtionosuus nousee. Siellä on selkeää tarvetta. Ja kaikki muutkin ovat täällä kiitelleet
veteraanien saamaa lisärahoitusta. Se on positiivinen asia.

Vaasan vaalipiirin osalta on tärkeää, että Vaasan lentorahtiaseman rakentamisessa pääs-
tään liikkeelle ja myöskin Seinäjoen lentoasema saa pienen stipendin.

Ja tärkeää on tasoristeysten suojaaminen.

15.27 Kristiina Salonen sd (vastauspuheenvuoro): Arvoisa puhemies! Olen edelleen vä-
hän hämmentynyt siitä, että ensi vuoden budjetin täydentäminen pitää sisällään myöskin
toiminnallisia muutoksia. Etenkin VTS-toimintojen eli meriliikenteen alusliikennepalve-
luiden yhtiöittäminen herättää isoja kysymyksiä. Suhtaudun suurella varauksella liiken-
teenohjaustoimintojen yhtiöittämiseen. Yhtiöittämisen myötä meriliikenneohjaus menet-
tää viranomaisstatuksensa. Uhan alla on esimerkiksi oikeus käyttää Puolustusvoimien tut-
kaverkkoa.

VTS-toiminta on täyttä viranomaistoimintaa. Yritin jo muutama viikko sitten nostaa
asiaa keskusteluun. Haluaisinkin nyt uudelleen kuulla ministeri Berneriltä, kuinka viran-
omaisten joustava yhteistyö on ajateltu turvata jatkossa ja mihin tätä yhtiöittämistä nyt tar-
vitaan. Ei kai onnettomuuksia ehkäisevällä toiminnalla ole tarkoitus alkaa kilpailla?

15.28 Lea Mäkipää sin (vastauspuheenvuoro): Arvoisa puhemies! Niin kuin täällä on kii-
telty, on hyvä, että talous kasvaa ja työllisyystilanne parantuu. Sitä myötä saamme verotu-
loja. Ja kertaan myös, että täällä on tullut Rajavartioston merivenehankkeeseen, samoin so-
tilaalliseen kriisinhallintaan ja mikä tärkeintä myös tähän rintamaveteraanien kuntoutuk-
seen, että jokainen veteraani voi saada kuntoutusta elämän lopputaipaleella.

Mutta sitten lueskelin tätä valtiovarainministeriön erästä tiedonantoa, ja tietysti on aina
hyvä antaa risujakin hallitukselle: Täällä sanotaan, että ensi vuonna, sitten kun on näitä
seurattu, kaikista pienituloisimmille tulee runsaat 30 euroa vähemmän. Sitähän se tarkoit-
taa, kun tulevat nämä indeksijäädytykset ja sitten tupakkaveron korotukset — ja myös mai-
nitaan, että köyhemmät vetävät enempi tupakkaa — ja samoin asumistukileikkaukset. Kyl-
lä meidän on varmaan hallituspuolueissakin syytä miettiä, mitenkä voisimme auttaa keliaa-
kikkoja, [Puhemies koputtaa] ja voitaisiin näitä omavastuita hieman pienentää.

Mutta kaiken kaikkiaan tämä on hyvä suunta, että työtä syntyy.

15.29 Veera Ruoho kok (vastauspuheenvuoro): Arvoisa puhemies! Hallitus tosiaan eh-
dottaa 5,4 miljoonaa lisää kriisinhallinnan menoihin, jolla Suomi osallistuu sitten Libano-
nin operaatioon suuremmalla joukolla kuin aiemmin on päätetty. Jos joskus on ihmetelty,
mitä hyötyä on lähettää niitä suomalaisia sinne kriisinhallintatehtäviin, niin luulisi, että
tänä päivänä se yhä paremmin ymmärretään, että vakautetaan niitä maita, joista ihmisten
on tarve lähteä hakemaan turvapaikkaa. Nähdään siis oikeutus sille ja että on tärkeätä, että
suomalaiset osallistuvat kriisinhallintaan, niin sotilaalliseen kuin siviilikriisinhallintaan.

15.30 Hannu Hoskonen kesk (vastauspuheenvuoro): Arvoisa herra puhemies! On aivan
äärimmäisen tärkeää huomata se, että valtiontalous on saatu nyt hyvälle kasvu-uralle, ja pi-
tää muistaa sekin, että tämäkään tapahtuma ei ole tapahtunut itsestään vaan sen eteen on
tehty päätöksiä ja pidetty se linja, joka on valittu. Monessa opposition puheenvuorossa on
14



Pöytäkirjan asiakohta PTK 121/2017 vp
puhuttu siitä, onko tämä linja peräti tuhoisa tai turmiollinen, mutta pikkusen jos katsoo tuo-
ta poliittista historiaa, niin kyllä meillä oli viimeiset hetket tässä maassa päästä taloudessa
sellaiselle kasvavalle ja kestävälle uralle, jolla nyt olemme.

On syytä muistaa, että meillä on kuitenkin 100 miljardia euroa kokonaisvelka ja 3 mil-
jardia vielä ensi vuonnakin velanotto. Esimerkiksi tänä päivänä kun katsoo Suomen kan-
santaloutta, eri taloudenaloja — vaikka metsäteollisuutta, kemianteollisuutta, metalliteol-
lisuutta ja niin edelleen — kaikilla näillä talouden aloilla on vahvaa kasvua. Ja kuten kuu-
limme Osuuspankin uudesta ennusteesta, ne ennusteet ovat mairittelevia. Mutta sekin ti-
lanne, että meillä menee hyvin, pitää taas ansaita joka päivä uudestaan. Ei ole mihinkään
lepsuiluun varaa, [Puhemies koputtaa] vaan työ on kaikkien meidän paras kaveri.

15.31 Rami Lehto ps (vastauspuheenvuoro): Arvoisa herra puhemies! Talousarvioon eh-
dotetaan valtuutta tehdä tarjouskilpailun perusteella sitoumuksia uusiutuvan energian tuo-
tantotuesta. Kalliiksi tullutta tuulivoimaa on tuettu Suomessa jopa sadoilla miljoonilla eu-
roilla vuodessa, ja kokonaissumma kasvaa miljardeihin tulevina vuosina. Nyt kuitenkin
kun sijoittajalle tuottoisaa syöttötariffijärjestelmää ollaan viimein pitkällä aikavälillä aja-
massa alas, niin hallitus on jo luomassa uutta, niin sanottua teknologianeutraalia uusiutu-
van energian tuotantotukea, joka pääasiassa kuitenkin ohjautuu — jälleen — tuulivoima-
yhtiöille. Iso osa vireillä olevista tuulivoimahankkeista on ulkomaalaisessa omistuksessa,
ja monet ulkomaalaiset tuulivoimayhtiöt odottavatkin jo uutta tuotantotukea vesi kielellä,
jotta saisivat entistä enemmän nyhdettyä euroja suomalaisilta veronmaksajilta tuottoisalla
bisneksellään. Kysynkin ministeriltä: eikö uusiutuvien tukien tulisi kohdistua ennemmin-
kin kotimaisen uusiutuvan [Puhemies koputtaa] energiantuotannon kehittämiseen ja sa-
malla luoda uusia suomalaisia työpaikkoja?

15.32 Pia Viitanen sd (vastauspuheenvuoro): Arvoisa puhemies! Ministeri Orpo, on tie-
tenkin ihan myönteistä, että olette tutustunut tähän SDP:n vaihtoehtobudjettiin, mutta se
antaakin kyllä sitten sijaa seuraavalle kysymykselle: Jos näin on, miksi ihmeessä te olette
niin valtavan huolissanne tästä? Miksi te, ministeri Orpo, olette huolissanne siitä, että pie-
ni- ja keskituloisten palkansaajien ja eläkkeensaajien verotus kevenisi enemmän kuin tei-
dän esityksessänne, tai miksi te olette huolissanne siitä, että lapsiperheiden verotusta ei ki-
ristettäisi? Eivätkö nämä ole sinänsä hyviä ehdotuksia, varsinkin, kun sama yhtälö on saa-
vutettavissa niin, että SDP ottaisi vähemmän velkaa kuin hallitus? En kyllä oikein ymmär-
rä tätä teidän suurta huoltanne tämänkaltaisista esityksistä, puhemies, mutta toistan sen sa-
man: minä kannan huolta ja me kannamme huolta hallituksen siitä varsin historiallisesta
yhtälöstä, että samaan aikaan te pystytte lisäämään eriarvoisuutta [Puhemies koputtaa]
mutta myös heikentämään valtiontaloutta siten, että jälleen kerran [Puhemies koputtaa]
tässä esityksessä otatte lisää velkaa.

15.33 Kari Uotila vas (vastauspuheenvuoro): Arvoisa puhemies! Emme me mitään sai-
vartele sadoilla miljoonilla, me luemme tätä täydentävää lisätalousarviota, ja siellä lukee,
että tämä lisää velanottoa 67 miljoonaa. Se on fakta, koska se on tänne kirjoitettu. Ja se on
ihan käsittämätöntä, että kun nyt me olemme huolissamme, että näin korkean noususuh-
danteen aikana jatketaan edelleen velkaantumista ja täydentävällä otetaan vielä lisää vel-
kaa, niin siitäkin tulee nyt joku pilkan aihe meitä kohtaan, kun tähän asti täällä ovat kaikki
kollegat olleet lähes sitä mieltä lähes kyynel silmissä, että joka ainoa euro on laitettava ve-
15



Pöytäkirjan asiakohta PTK 121/2017 vp
lan maksamiseen, ettei se jää lapsille ja lapsenlapsille, heidän taakakseen. Aivan outoa, että
tämäkin, että me nyt varoittelemme tästä velkaantumisesta, on huono asia.

Minäpä sanon syyn, minkä takia se 67 miljoonaa nyt otetaan: se otetaan sen takia, että oli
pakko löytää ratkaisuja hallituksen poliittisen liiman lisäämiseksi näinä vaikeina aikoina,
jotta poliittinen yhteisymmärrys jatkuu ja hallitus pysyy kasassa — sinällään hyviä kohtei-
ta, tärkeitä kohteita, mutta todellinen syy oli kyllä tämä.

15.34 Simon Elo sin (vastauspuheenvuoro):  Arvoisa puhemies! Hallituksella, edustaja
Viitanen, ei ole käytössään sosiaalidemokraattien jokavuotista silmänkääntötemppua eli
Suomen itsenäisyyden juhlarahaston ryöväämistä. Kyllä sillä tavalla varmasti saa [Timo
Heinosen välihuuto] mieleisensä budjetin, mutta meillä ei tällaiseen varaa ole. [Pia Viita-
sen välihuuto]

Edustaja Henriksson otti aikaisemmin esiin hallituksen vapaan kielivalinnan kokeilun.
Se on totta, siihen laitetaan 2,3 miljoonaa euroa. Siinä on jo 2,3 miljoonaa syytä sille, miksi
on hyvä, että siniset ovat hallituksessa eikä RKP. Suurin osa suomalaisista kannattaa va-
paata kielivalintaa, joten on täysin perusteltua, että sitä nyt kokeillaan. Perustuslakivalio-
kuntahan antoi tästä lausuntonsa, ei tässä perustuslain kanssa nyt mitään ristiriitaa ole.
Meillä on kaksi kansalliskieltä, sitä kunnioitetaan, mutta nyt kokeillaan tätä, sitä, että sai-
simmeko sellaisia tuloksia, mitä me uskomme, että voisimme saada, eli laajempaa kieliva-
rantoa ja sitä kautta myös työpaikoille laajempaa kieliosaamista. Tämä täydentävä budjetti
mahdollistaa kunnille ja kouluille sen, ettei niiden tarvitse huolehtia siitä rahoituksesta,
valtio huolehtii siitä.

15.36 Ozan Yanar vihr (vastauspuheenvuoro):  Arvoisa puhemies! Kiitos valtiovarain-
ministerille hyvistä vastauksista.

Toki pitää todeta, että on hienoa, että Suomi on päässyt muun maailman talouskasvun
piiriin, mutta me olemme huolissamme siitä, että hallitus ei tee tarpeeksi. Esimerkiksi per-
hevapaauudistuksessa tai tehottomien yritystukien karsinnassa on näkynyt hyvin vähän
kunnianhimoa. Seuraamme, mitä tulevaisuudessa näille asioille tapahtuu. [Timo Heinosen
välihuuto]

Itse asiassa nostaisin yhden asian esille — ministeri puhui vanhenevasta väestöstä, kun
puhuttiin kestävyysvajeesta, joka on tosi iso asia: Miten hallitus on varautunut näinkin suu-
reen asiaan pitkän ajan perspektiivin kautta? Tämä hallitus on tehnyt Suomen varmaan
epäinhimillisintä maahanmuuttopolitiikkaa viime vuosien osalta katsottuna — onko esi-
merkiksi työperäinen maahanmuutto teidän näkökulmastanne asia, jota ottaisitte tarkastuk-
seen?

15.37 Juhana Vartiainen kok (vastauspuheenvuoro): Arvoisa puhemies! Täällä on kriti-
soitu tai puolustettu yksittäisiä menoja mutta täällä puhuttiin pitkästä aikavälistä. Muistu-
tetaanpa nyt itsellemme mieliin se, joka viimeisessä Kansantaloudellisessa aikakauskirjas-
sa myös hyvin kuvataan. Siinä on artikkeli, jossa kerrotaan kestävyysvajeen laskemisesta,
hyvin selväpiirteinen pedagoginen artikkeli, ja siinä päädytään valtiovarainministeriön las-
kelmissa arvioon, jonka mukaan meidän kestävyysvajeemme eli kattamaton alijäämämme
tulevista ikääntymismenoista on 3 prosenttia bruttokansantuotteesta eli 6 miljardia osapuil-
leen. Se on siis suunnilleen se niin sanottu jakovara, joka täällä on, jos sellaista sanaa ha-
lutaan käyttää, ja sen edessä on tukeva miinusmerkki. Se kannattaa jokaisen, joka täällä
16



Pöytäkirjan asiakohta PTK 121/2017 vp
näitä asioita miettii, pitää mielessään. Jos tulevissa hallituksissa on, niin tämä on sen kai-
ken politiikan lähtökohta pitkällä aikavälillä, [Puhemies koputtaa] niin kuin täällä on sa-
nottukin.

15.38 Arto Pirttilahti kesk (vastauspuheenvuoro):  Arvoisa puhemies! Todellakin hyviä
talouslukuja on tullut, ja tästä nähdään, että meidän hallitus tekee hyvää politiikkaa ja että
me saamme luottamusta. Varmaan olisi aiemminkin jo tämä Suomen kasvu ollut, jos edel-
liset hallitukset olisivat tehneet semmoista politiikkaa, mikä aiheuttaa luottamusta. Luotta-
mus luo kasvua.

Nämä hankkeet, mitä nyt tulee:
Kirri—Tikkakoski-tie on erinomainen juttu. Siinä on metsäteollisuuden tarpeita vastaa-

vat ja myös siirtymätarpeita vastaavat mietitty hyvin. Mutta täytyy myös mainita se, että
myös korjausvelkaa tämä hallitus on melkein miljardilla ottanut kiinni ja ne asfalttikoneet
ovat olleet lämpöisinä koko kesän.

Raiteitten osalta on hieno hanke, että välityskyky Pasila—Riihimäki-välillä korjaantuu.
Toivotaan myös Tampereen suunnassa, että kolmosraide tavoittaisi sitten Tampereenkin.
Sitä kautta sellu kulkisi nopeammin vielä Äänekoskelta tänne Helsinkiin.

Tärkeä asia on veteraanien tukeminen ja siihen satsaaminen. He ovat meidän tämän su-
kupolven kasvun luoneet ja sen pohjan sille.

Nuorten työttömyys on pudonnut 5 prosentilla, [Puhemies koputtaa] ja tämä on oivalli-
nen asia, ja toivotaan, että tämä suunta jatkuu.

15.39 Timo Harakka sd (vastauspuheenvuoro): Arvoisa puhemies! Ministeri Orpo, kyl-
lä minä todella mielelläni puhun SDP:n vaihtoehtobudjetista. Sehän on siinä mielessä päin-
vastainen kuin tämän hallituksen linja, että se huomioi suhdanteet taloudessa. Meillä on nyt
pikkuisen kireämpi linja ja kertainvestointien jälkeen selkeämmin kiristävä, ihan oikeas-
taan peruskeynesiläistä suhdannelinjaa. Voitte kyllä nimitellä ja kylvää epäluuloa mutta
tätä pyrkimystämme te ette voi kiistää, jos olette yhtään rakentavampi kuin edeltäjänne vi-
rassanne.

Yksityiset yritykset eivät tarvitse enää enempää verokarkkia tässä suhdanteessa. Raken-
teelliset uudistukset ja pitkän kantaman kasvun lujittaminen ovat yhteisiä päämääriämme.
Mutta eikö niin, ministeri Orpo, että niinhän ei saa käydä, että rakenteelliset uudistukset
jäävät seuraavalle hallitukselle ja että myöskin velan kasvun lyhentäminen jää vasta seu-
raavalle hallitukselle?

15.40 Sami Savio ps (vastauspuheenvuoro): Arvoisa puhemies! Maahanmuuton aiheutta-
mat kustannukset ovat hyvin merkittävä osa valtion budjettia. Niitä näyttää toki olevan hy-
vin vaikea arvioida, ainakaan sitä maahanmuuton kustannusselvitystä ei ole vielä hallitus
saanut aikaan. Sisäministeriön tämänhetkisen arvion mukaan turvapaikanhakijoiden mää-
rä on jäämässä aiemmin arvioitua alhaisemmaksi. Tässä täydentävässä talousarviossa on
mainittu 4 000 henkilöä, mikä on pienempi kuin aiempina vuosina ja vähentänee siten
omalta osaltaan maahanmuuton kustannuksia.

Mutta edustaja Meri otti äsken esille sen, että Helsingin kaupunginhallitus teki eilen pää-
töksen tarjota laittomasti maassa oleskeleville henkilöille laajaa kattausta palveluita, jotka
jäävät sitten viime kädessä tietenkin veronmaksajien maksettavaksi. Haluaisin myös itse
tiedustella valtiovarainministeri Orpolta, en kuullut teidän äsken vastaavan edustaja Me-
17



Pöytäkirjan asiakohta PTK 121/2017 vp
relle: Olette myös entinen sisäministeri turvapaikkakriisin pahimmalta ajalta vuodelta
2015. Miten te suhtaudutte Helsingin kaupunginhallituksen suunnitelmiin, jotka tuskin
helpottavat viranomaisten työtä poistaa laittomasti maassa oleskelevat henkilöt maasta, ja
miten tämä kaikki vaikuttaa veronmaksajille [Puhemies koputtaa] aiheutuviin kustannuk-
siin?

Toinen varapuhemies Arto Satonen:  Myönnän vielä vastauspuheenvuoron edustaja
Rantakankaalle, ja sen jälkeen ministerin vastaus.

15.41 Antti Rantakangas kesk (vastauspuheenvuoro): Arvoisa puhemies! Kyllähän täs-
sä talouspolitiikan ja talouden linja on muuttunut. Edellisellä vaalikaudella Suomeen syn-
tyi 100 000 työtöntä, [Vasemmalta: Lama! Lama!] kasvu oli miinusmerkkistä ja kaikella
tavalla kilpailukyky oli menetetty ja hyvin heikko. Nyt meillä on tilanne se, että talouskas-
vu jatkuu vahvana ja paranee koko ajan, kiitos hallituksen hyvien päätösten ja hyvän yh-
teistyön työmarkkinajärjestöjen kanssa. Työllisyys paranee, meillä on nyt yli 50 000 työ-
töntä vähemmän, mikä on hieno asia, ja velkaantuminen hidastuu, vaikka edelleenkin jat-
kuu, mutta hidastuu kuitenkin [Pia Viitanen: Tehän otatte juuri lisää tällaisia!] merkittäväl-
lä tavalla. Hallituksen budjettitäydennyksessä esitetään hyviä hankkeita, esimerkiksi vt 4
Kirri—Tikkakoski, se on tärkeä hanke myöskin koko Pohjois-Suomen kannalta ja tuo
myös työtä rakentamisvaiheessa ja niin edelleen, ja sitten Hailuodon kiinteä tieyhteys on
ollut varmaan 40 vuotta vireillä, ja nyt tämä hallitus pistää sen pakettiin ja ottaa huomioon
alueen ihmisten toiveet.

Mitä tulee energiapolitiikkaan, niin tämä teknologianeutraali tuotantotuki on kuitenkin
paljon parempi kuin tämä syöttötariffijärjestelmä, mikä aikaisemmin oli, ja tästäkin plus-
merkkinen kommentti [Puhemies koputtaa] valtiovarainministerille ja koko hallitukselle.

Toinen varapuhemies Arto Satonen:  Ja nyt, ministeri Orpo, 5 minuuttia, ja sen jälkeen
puhujalistaan.

15.43 Valtiovarainministeri Petteri Orpo: Arvoisa puhemies! Kiitos mahdollisuudesta,
jäi paljon kysymyksiä vastaamatta, mutta aloitan rakentavalla linjalla. Siis, edustaja Uoti-
la, kyllä minusta se on hienoa, että me olemme kaikki huolissamme velkaantumisesta ja
haluamme, että se taittuu. Se tavoite meillä on yhteinen, ja minä iloitsen siitä, että me
voimme tehdä nyt tämän budjettitäydennyksen lisäyksestä huolimatta merkittävästi pie-
nemmällä velkaantumisella kuin mitä vielä vuosi sitten ajateltiin, ja se johtuu siitä, että
työllisyys- ja taloustilanne on parempi.

Edustaja Harakka, kyllä me teemme kaikkemme, että velkaantuminen saadaan myös py-
sähtymään tavoitellussa aikataulussa, jotta seuraavan hallituksen ei tarvitsisi jatkaa enää
sitä työtä vaan se pystyisi vahvempana ja vahvemmalla julkisella taloudella kohtaamaan
20-luvulla koittavat isot haasteet, jotka tulevat velkaantumisesta. Edustaja Harakka, jos
tarkoititte lievällä kiristymisellä tässä suhdanteessa sitä, että viittaatte sillä esimerkiksi yri-
tysverotuksen kiristämiseen, niin minä olen siitä vaan eri mieltä. En sitä sen enempää ha-
lua irvistellä enkä arvostella, mutta totean vain olevani eri mieltä, koska pk-yritykset ovat
nimenomaan se paikka, jonne me odotamme nyt kaikki, kansakunta odottaa, että ne uudet
työpaikat syntyvät, [Keskeltä: Juuri näin!] ja silloin on aivan väärä ajatus, että me tässä ti-
lanteessa, kun se kasvu on lähtenyt liikkeelle, [Timo Heinosen välihuuto] kiristäisimme
18



Pöytäkirjan asiakohta PTK 121/2017 vp
listaamattomien eli pk-yritysten verotusta, [Pia Viitasen välihuuto] ja minusta tässä teh-
dään ihan järkevää politiikkaa. [Kari Uotilan välihuuto]

Sitten muutamia muita. [Välihuuto] Ennusteista: Valtiovarainministeriö tulee taas oman
ennusteensa päivittämään. Se tehdään silloisten parhaiden tietojen perusteella. Nyt me
näemme muiden ennustuslaitosten tekemiä, mutta valtiovarainministeriö perustaa oman
politiikan ja päätöksenteon vain siihen viimeiseen omaan ennusteeseensa, mutta voihan
näistä tietenkin katsoa suuntaa. Uskaltaisin sen verran sanoa, että jos ja kun nämä suuntaa
näyttävät eli talouskasvu on vielä vahvempaa kuin nyt, se tulee olemaan luultavasti ilah-
duttavaa, eli tilinpäätöksessä tämän vuoden velkaantumisen määrä tulee varmaan merkit-
tävästikin vielä laskemaan siitä nyt arvioidusta 4,5 miljardista. Eli huolenne on toivottavas-
ti hieman pienempi ja kevyempi kuin ennen tätä puheenvuoroa.

No sitten muita, EU-jäsenmaksut: [Olavi Ala-Nissilän välihuuto] Kyllä, kertaluontoi-
nen, lisätalousarvioista johtuva jäsenmaksujen alentuma ensi vuodelle on arviolta 103 mil-
joonaa euroa. Seuraavana vuonna nousupaineita on, ja silloin meidän täytyy taas toimia ke-
hyksen puitteissa. Me saamme tarkan arvion siitä, mikä EU-jäsenmaksuosuutemme tulee
olemaan, ja sen me viemme sitten taas vuoden 19 budjettiin. Mutta huolissaan pitää olla sii-
tä, miten käy rahoituskehykselle Britannian brexitin toteutuessa, millaiseen tasoon EU-jä-
senmaksuissa sitten päädytään. Meidän tavoitteemme on tietenkin minimoida maksut ja
maksimoida saannot, sekä taloudelliset että sitten aineelliset ja henkiset saannot, Euroopan
unionista, ja tämä prosessihan meillä on kesken, mutta siitä on mahdollisuus keskustella
muun muassa huomenna.

Infrarahoituksesta nousi aika useissa puheenvuoroissa esille huoli tulevien investoin-
tien rahoituksesta. Tässä arvostan ministeri Bernerin sinnikästä työtä sen eteen, että hän et-
sii ratkaisuja sille, millä me rahoitamme tulevat suuret infrainvestoinnit. Meillä tulee ole-
maan todella suuria vaikeuksia 20-luvulla pystyä rahoittamaan normaalibudjettirahoituk-
sella niitä suuria tarpeita, mitä meillä on, [Olavi Ala-Nissilä: Tarvitaan siihen valtiota!] on
sitten kyse joko pääradasta tai vaikkapa tunnin junayhteydestä tai muista meidän keskei-
seen tie- ja rataverkkoon kuuluvista hankkeista. Tässä tarvitaan sekä liikenneministeriötä
että valtiovarainministeriötä, ennen kaikkea näitä kahta, me tarvitsemme yhteistyötä, ja nyt
olen iloinen siitä hyvästä hengestä, jossa tässä on nyt lähdetty liikkeelle vielä katsomaan
näitä, ja samaa työtä tehdään parlamentaarisesti.

Nämä laittomasti maassa oleskelevat: Ensin paksu alleviivaus sanalle ”laittomasti”.
[Leena Meri: Nimenomaan!] Laittomasti maassa oleskelevien osalta tavoite tulee olla se,
että heidät tehokkaasti palautetaan lähtömaihinsa, ja tätä työtä muun muassa nyt lisäresur-
soidaan tällä täydentävällä esityksellä. Helsingin kaupunki tekee omat päätöksensä, omaa
politiikkaansa. He ovat luultavasti arvioineet niin, että koska määrä on kasvussa, niin saat-
taisi syntyä suurempia ongelmia, mikäli tätä ei jotenkin hallitusti hoideta. Minä en tunne
heidän päätöksentekonsa perusteita, mutta meidän tehtävämme, [Leena Meri: Se on vaka-
va asia!] valtion tehtävä, on nyt hoitaa tämä palautuspolitiikka ja antaa sille riittävät resurs-
sit.

Digihankkeista [Puhemies koputtaa] edustaja Rinne aikaisemmin kysyi täällä. Joka ai-
nut digihanke, joka täällä on, tehdään tarkan suunnitelman mukaisesti, resursoidaan siellä,
missä ne keskeisimmät pullonkaulat ovat, jotta me voimme edetä tai tärkeimmät digitali-
sointihankkeet etenevät.

Arvoisa puhemies! Vieläkin olisi ollut paljon hyviä kysymyksiä, mutta aikani on jo yli-
tetty.
19



Pöytäkirjan asiakohta PTK 121/2017 vp
15.48 Timo Heinonen kok: Arvoisa puhemies! Aloitetaan tuosta, kun edustaja Rinne ar-
vosteli tässä kovasti, että tämä ei nyt näy millään tavalla lapsiperheissä: ajattelin, että kun
tätä lähetystä eduskunnasta seuraavat kuitenkin monet suomalaiset, jotka eivät välttämättä
ole keskustelua alusta asti seuranneet, niin tässähän on kyse vain täydentävästä esitykses-
tä, ja tuossa varsinaisessa esityksessähän on itse asiassa paljon arvokkaita, hyviä panostuk-
sia lapsiperheille. Niistä haluan mainita esimerkiksi tämän varhaiskasvatusmaksujen alen-
tamisen ensi vuonna 70 miljoonalla eurolla. Maksuttoman varhaiskasvatuksen piiriin tulee
ihan tavallisia suomalaisia perheitä 6 700, ja tavallisen suomalaisen keskituloisen perheen
varhaiskasvatusmaksut alenevat tämän myötä ensi vuonna yli 1 200 eurolla. Myös lasten-
tarhanopettajien koulutusta lisätään, peruskoulun tasa-arvoisuutta vahvistetaan tasa-arvo-
rahaa korottamalla [Pia Viitasen välihuuto] ja niin pois päin. Eli täällä on erittäin paljon nyt
hyviä panostuksia lapsiperheille. [Timo Harakan välihuuto]

Tässä keskustelussa, kun täydentävästä esityksestä on kyse, tietysti on oleellista se, mitä
taloudessa on tapahtunut. Tuossa debatissa jo itse, monen kollegan kanssa, toin esille sitä,
että onneksi talous nyt kasvaa. Kymmenen vaikeaa vuotta oli, ja nyt talous kasvaa, työttö-
myys vähenee ja työllisyys paranee. Kun tässä esityksessä puhutaan vielä ei näin korkeista
kasvuluvuista ja sanotaan, että ensi vuonna kasvu hidastuisi 2,1 prosenttiin, niin tänään
saimme jo tietoa, että esimerkiksi OP-ryhmän ennusteet on laitettu uusiksi: he ennustavat
tälle vuodelle 3,2 prosentin kasvua ja ensi vuodellekin noin 3 prosentin kasvua. Salissa
olemme kuulleet puheenvuoroja myös siitä, että mahdollisesti näistäkin parempiin lukui-
hin vielä päästään. Ja tämä näkyy nimenomaan siinä, että meillä työllisyys paranee ja työt-
tömyys vähenee.

Tuoreet työllisyystilastot tältä viikolta kertovat, että työttömyys helpottaa ennätystahtia
ja myös pitkäaikaistyöttömien määrä on vähentynyt vuodessa lähes neljänneksellä. Pitkä-
aikaistyöttömien määrä saatiin näin painettua nyt ensimmäistä kertaa pitkään aikaan alle
100 000:n ja yhä useampi yli vuoden työttömänä ollut on päässyt takaisin työn syrjään
kiinni ja töihin. Vuodessa pitkäaikaistyöttömien määrä väheni lähes 30 000 hengellä, ja
ensi vuonna odotetaan samanlaista parannusta työttömyyteen. Myös nuorisotyöttömyys on
vähentynyt merkittävästi: viime kuussa 15—24-vuotiaista oli työtä vailla 12,3 prosenttia
eli miltei 5 prosenttiyksikköä vähemmän kuin vuotta aiemmin. Tästä kyllä iso kiitos kuu-
luu maamme hallitukselle ja työministeri Lindströmille.

Tästä täydentävästä esityksestä muutama huomio:
Debatissa esille toin kiitokset poliisin ja suojelupoliisin määrärahojen ja varusteiden pa-

rantamisesta, kuten myös veteraanirahoista, mutta haluan vielä nostaa esille myös tämän
Tampereen monitoimiareenan, jolle hallitus osoittaa nyt rahaa. Olen aivan varma, että
myös edustaja Viitanen on tästä iloisen hämmentynyt, [Naurua — Pia Viitanen: Iloinen!]
kun näin odotettu hanke saa rahoitusta ja saamme arvokkaan urheilu- mutta myös kulttuu-
rikeskuksen Suomeen.

Myös liikenneverkkoon tässä panostetaan. Edustaja Wallin toi hyvin esille tätä tasoris-
teysten parantamisasiaa ja sen, että jos tällä tahdilla jatkamme, meillä menee 68 vuotta.
Mielestäni tähän kannattaa kyllä tarttua ja tehdä tästä sellainen yhteinen eduskunnan pää-
tös, että nyt me panostamme siihen ja huolehdimme siitä, että nämä tiet ovat turvallisia. Ne
ovat varusmiesten käyttämiä teitä, ne ovat monien koululaisten käyttämiä teitä ja monen
muun. On hyvä, että ne saataisiin nyt nopeammin kuntoon.

Arvoisa puhemies! Liikennehankkeista valtatie 4, Kirri—Tikkakoski, on odotettu han-
ke. Siitä kiitos kyllä kuuluu isolta osin keskisuomalaisille kansanedustajille, edustaja Wal-
20



Pöytäkirjan asiakohta PTK 121/2017 vp
linheimon johdolla tämä hanke saadaan nyt lopulta eteenpäin. Lahti—Heinola-hanke on
myös toteutumassa. Ja itse iloitsen erityisesti pääradan kakkosvaiheen hankkeen etenemi-
sestä, siis saadaan pääradalle lisää raidekapasiteettia.

Arvoisa puhemies! Aivan lopuksi haluan täältä oman jaostoni puolelta eli asunto- ja ym-
päristöjaoston puolelta, jonka puheenjohtajana toimin, nostaa esille tämän Hituran kaivok-
sen, ja tulen pitämään tätä asiaa niin kauan esillä, että siihen oikeasti puututaan. Täällä
osoitetaan nyt lisää rahaa, mikä sinne tarvitaan, mutta meidän pitää etsiä — niin kuin edus-
kunta yksimielisesti päätti hetki sitten esityksestämme — malli, jossa tällaiset kaivosyh-
tiöt, jotka usein ovat ulkomaalaisia, maksavat säännöllisesti jonkinlaisella, vaikkapa öljy-
suojarahastotyyppisellä, mallilla rahaa pankkiin, ja sieltä pystytään sitten huolehtimaan
näistä konkurssiin ajautuneista kaivoksista, joista Hituraan esimerkiksi noin 15 miljoonaa
kaiken kaikkiaan on menossa. Ympäristöjaostolle: myös merentutkimusalus Aranda on
täällä, joka saa tuon tarvitsemansa lisän. Ja myös Valtion asuntorahastosta myönnettävien
omistusasuntolainojen valtiontakauksen enimmäismäärää nostetaan 100 miljoonaan.

Arvoisa puhemies! Tämä on hyvä täydennys jo sinänsä hyvälle pohjaesitykselle. Hie-
noa, että kasvu kuuluu koko ajan yhä useammalle, nyt lukuisille työttömille, jotka ovat saa-
neet muun muassa työtä.

Toinen varapuhemies Arto Satonen: Nyt otamme muutaman varsinaisen puheenvuoron
ennen kuin käynnistämme uudestaan debattia.

15.55 Sinuhe Wallinheimo kok:  [Timo Harakka: Johtaja puhuu!] Arvoisa puhemies!
"Vihdoinkin" — se oli yleisin sana Keski-Suomessa viime torstaina, kun tämän ensi vuo-
den talousarviota täydentävän esityksen sisältö paljastui. Vihdoinkin Keski-Suomen ikui-
suustiehankkeeksikin mainittu Kirri—Tikkakoski-moottoritiehanke saatiin liikkeelle. Nyt
tehtävän budjettitäydennyksen myötä sille varattiin noin 6 miljoonan euron käynnistysra-
ha. Loppurahoitus kaikkinensa 139 miljoonan hankkeelle varmistetaan vaalikauden aika-
na.

Moottoritien toteuttaminen on välttämätöntä ensinnäkin liikenneturvallisuuden kannal-
ta. Tällä hetkellä valtatie 4 Jyväskylästä pohjoiseen on valtakunnan vilkkaimmin liikennöi-
ty kaksikaistainen valtatie, ja reitillä on valitettavasti sattunut tasaiseen tahtiin onnetto-
muuksia. Lisäksi esimerkiksi monet lapset joutuvat tämän tien ylittämään matkalla kou-
luun ja harrastuksiin. Päivittäin tiellä kulkee 15 000—20 000 ajoneuvoa. On hyvä, että jat-
kossa tätä liikenteen painetta voidaan purkaa paremmin vetävällä moottoritiellä.

Toiseksi, moottoritie on välttämätön Jyväskylän pohjoispuolisen aluetalouden kehitty-
misen kannalta. Nykyinen huono tieyhteys on ollut tulppa erityisesti Äänesseudun ja Jy-
väskylän välisen työssäkäyntialueen kehittämiseksi. Tästä näkökulmasta tämä tiehanke on
nykyiseltä hallitukselta hyvä investointi. Aluetalouden asiantuntijoiden mukaan yhteis-
kunta saa kasvavien verotulojen ja työpaikkojen myötä puolitoistakertaisesti takaisin sen,
minkä se nyt Kirri—Tikkakoskeen panostaa. Omasta mielestäni hallitus antaakin ison luot-
tamuslauseen koko maakunnan tekemisille. Äänekosken biotuotetehtaan rakentamisesta
liikkeelle lähtenyt kasvun kierre jatkuu tämän hankkeen turvin pitkälle ensi vuosikymme-
nelle saakka. Nöyrä kiitos tästä kuuluu siis koko hallitukselle.

Arvoisa puhemies! Kiitos kiitoksista, edustaja Heinonen, mutta totuus niin tämän Kir-
ri—Tikkakosken kuin edellisellä vaalikaudella Keski-Suomeen saatujen historiallisten,
isojen liikenne- ja infrapäätösten takana on maakunnan kaikkien puolueiden ja kansan-
21



Pöytäkirjan asiakohta PTK 121/2017 vp
edustajien saumaton yhteistyö. Esimerkiksi viime vaalikaudella edustaja Ihalaisen — sil-
loisen ministeri Ihalaisen — panos oli keskeinen hankkeiden saattamiseksi liikkeelle ja
maaliin. Ei siis turhaan politisoida näitä meille tärkeitä hankkeita. Sen sijaan ollaan iloisia
siitä, että myös meille keskisuomalaisille tärkeät hankkeet etenevät täällä Arkadianmäellä.
[Timo Heinonen: Vähän turhan vaatimaton!]

15.58 Pia Viitanen sd: Arvoisa puhemies! Tästä ehkä heti alkuun jatkan, että toden totta
myös Pirkanmaalla ollaan totuttu tekemään hyvää yhteistyötä eri puolueiden edustajien
kanssa ja siksi, edustaja Heinonen, todellakin minä iloitsen siitä, että Tampereen areena-
hanke saa nyt nämä rahansa, joiden puolesta on töitä tehty. Erityisen mukavaa on se, että
paitsi että tämä itse areenahanke on tärkeä, niin sen lisäksi Tampereellahan tapahtuu pal-
jon ja on se nykyinen Hakametsän halli ja sinne Hakametsään tulee sitten tällaista moni-
puolista urheilu-, liikunta-, harrastustoimintamahdollisuutta, muun muassa esimerkiksi
tyttöjen taitoluistelua ja kaikkea tällaista — tai miksei poikienkin taitoluistelua. Kaikkea
tätä voidaan, puhemies, viedä eteenpäin. Sillä tavalla tämä on varsin myönteinen kokonai-
suus, ja aina tulee tukea liikuntaa ja urheilua ja lasten ja nuorten ja aikuisten ja ikäihmisten,
kaikkien ihmisten, harrastusmahdollisuuksia kaikkinensa.

Puhemies! Mutta tässä nyt todellakin on kysymys ensi vuoden talousarvion täydentäväs-
tä ehdotuksesta, ja tässä, jos missä, olisi ollut hallituksen nyt hyvä tarttua siihen tosiasiaan,
kun monesti sanotaan, myös hallituspuolueiden toimesta, että kasvu kuuluu kaikille, tässä
olisi voinut nyt ryhtyä niihin tekoihin. Me puhumme tänään, puhemies, myöhemmin täällä
veroista. En tässä yhteydessä käy läpi sitä, että hallituksella tuntuu riittävän rahaa hyvä-
osaisten veronkevennyksiin mutta samaan aikaan sitten kaikkein pieniosaisimmat jäävät
tästä kaikesta kasvusta paitsi, päinvastoin joutuvat leikkausten kohteeksi.

Ajattelinkin nyt esittää myös sitä, että kun hallitus kuitenkin ensi vuodelle teki yhden
viisaan ratkaisun, tai hallituspuolueet tässä syksyn aikana, eli he peruivat aikomansa pak-
kokorotuksen kiinteistöveroon, niin nythän voisi tehdä tämän saman eleen myös lapsiper-
heille, joiden verotusta nyt kiristetään: nyt voisi perua tämän lapsiperheiden veronkiristyk-
sen. Edustaja Heinonen täällä kertoi, että on tulossa hyvää, muun muassa tämä päivähoito-
maksujen alentaminen. Olen samaa mieltä, että se on hyvä asia. Tästäkin hallitushan oli
alun perin sitä mieltä, että päinvastoin näitä päivähoitomaksuja tulisi korottaa, mutta on-
neksi tässäkin kuitenkin se viisaus voitti ja hallitus peruutti ne aikeensa ja meni sitten myös
opposition ja SDP:n toivomaan suuntaan eli alentamaan päivähoitomaksuja. Mutta toden
totta, puhemies, minusta vain ei ole reilua, että hallitus sanoo, että ei kenenkään verotus ki-
risty. Kyllä kiristyy, lapsiperheiden verotus kiristyy, ja se on fakta, jonka nyt voisi perua.

Samoin otin debatin yhteydessä esiin sen, että kun täällä nyt kuitenkin käsitellään
menoeriä liittyen kuntatalouteen, niin olisi ollut hyvin viisasta tässä yhteydessä jo osoittaa
sitä tiettyä arvostusta, mitä toivoisin tunnettavan julkisen sektorin ahkeria työntekijöitä
kohtaan. Kun nyt kerran kasvua on, niin olisi viisasta perua nämä ensi vuodellekin iskevät
lomarahaleikkaukset. Siitä moni perhe olisi iloinen. Se olisi tervetullut lisä monen arjen
ahertajan, ahkeran siivoojan, ahkeran hoitajan, opettajan, lastentarhanopettajan, laitosapu-
laisten, kirjastonhoitajien ja kaikkien näiden arkeen, ja varmasti taloudellisestikin olisi vii-
sasta, että ostovoima tätä kautta näillä ihmisillä paranisi.

Haluan myös mainita eläkkeensaajat erikseen. Kävi niin, että kesän aikana toivoni herä-
si, kun keskustan eduskuntaryhmän puheenjohtaja käytti puheenvuoron, jossa hän vaati
kehysriihessä selkeitä toimia eläkeläisköyhyyden vähentämiseksi ja tuntuvia korotuksia
22



Pöytäkirjan asiakohta PTK 121/2017 vp
takuueläkkeisiin. Jäin odottamaan näitä esityksiä, valitettavasti niitä ei tullut, ja siksi en
lakkaa puhumasta tästä asiasta ennen kuin näen hallitukselta jonkinlaisia toimenpidekoko-
naisuuksia, joilla kaikkein pienituloisimpien eläkkeensaajien tilannetta helpotetaan. Ei ole
helppoa, kun kaikki lääkekorvausten leikkaukset ja muut iskevät samaan aikaan päälle. Ti-
lanne on silloin kyllä monen ihmisen osalta hyvin hyvin vakava.

Puhemies! Ihan lyhyesti sanon loppuun — uskon, että siihen muut puhujat palaavat
meillä myöhemmin — että kyllä mekin demareissa tunsimme kovaa hämmennystä siitä,
että tässä täydentävän esityksen yhteydessä yhtäkkiä löytyy 2 miljoonaa liikenne- ja vies-
tintäministeriölle ikään kuin tämän raideliikenteen kilpailun avaamiseen ja liikenneohjaus-
toimintojen yhtiöittämiseen, ja heräsi kyllä kysymys, onko tässä tietynlaista ujuttamista il-
massa, sen vuoksi että eduskunnalle ei anneta laajempaa mahdollisuutta tässä yhteydessä
koko uudistusta, missä mennään, arvioida ja tehdä linjanvetoja sen suhteen. Yhtäkkiä tulee
rahaerä liittyen siihen hyvin hatarin, pienin perustein, ja tämä on varmasti asia, minkä pui-
minen eduskunnassa jatkuu.

Sen sijaan haluan myös omalta osaltani, puhemies, tähän loppuun sanoa, että minusta-
kin oli tärkeää ja hyvä, että esimerkiksi näitä tasoristeysten rahoja tässä lisätään, vaikkakin
kyllä edustaja Wallin edellä kertoi aika kuvaavasti sen, kuinka paljon vielä enemmän itse
asiassa näihinkin turvallisuustoimiin tarvitsisimme. — Kiitos.

16.04 Timo Harakka sd: Arvoisa puhemies! Täydentävä talousarvio lisää valtion meno-
ja lähes 100 miljoonaa euroa. Sen myötä valtion velanotto ylittää ensi vuonna 3 miljardin
euron rajan.

Esitin asian samalla tavalla kuin valtiovarainministeri ja hänen esimerkkiään seuraten
kokoomuksen kansanedustajat puhuessaan SDP:n vaihtoehtobudjetin vero-osuudesta.
Luettelin pelkästään lisäykset enkä vähennyksiä. He esittivät bruttolukuja, eivät nettoluku-
ja. Mutta vasta kun plussat ja miinukset lasketaan yhteen, saadaan rehellinen kokonaisku-
va. Eli se, että SDP:n vaihtoehtobudjetissa pieni- ja keskituloisten palkansaajien ja eläke-
läisten verotus kevenisi merkittävästi verrattuna hallituksen esitykseen. Kyse on siis vain
siitä, verotetaanko työssä käyvän lapsiperheen arjessa pärjäämistä vai verotetaanko omis-
tamisen iloa.

No itse en tietenkään vastaavaan epärehellisyyteen sortuisi, joten totean, että täydentä-
vään sisältyy noin kolmasosan verran tulonlisäyksiäkin ja että nettovelanotto lisääntyy
vain — vain ja vain — 67 miljoonaa euroa. Täydentävä esitys ei siis kuitenkaan näytä
suuntaa velkaantumisen vähentämiseen hallituksen omin toimin, vaan sitä kannattaa suh-
danne. Suhdanne kantaa yhtä hyvin hyvää kuin huonoakin hallitusta. Se, että talous kasvaa
ja velkaa otetaan lisää, on merkki huonosta talouspolitiikasta.

Puhemies! Täydentävä talousarvio koostuu hyvin pienistä eristä, joilla on silti suuri mer-
kitys. Nostan esille kolme hyvässä ja pahassa merkittävää teemaa, ja kaikki liittyvät liiken-
neasioihin.

Ensiksi: Meitä lienee tässä jo useita kymmeniä, jotka ovat kiittäneet sitä, että kotikau-
punkini Äänekosken biotuotetehtaan liikennejärjestelyt paranevat, kun vihdoin viimein
Kirrin ja Tikkakosken välinen moottoritieosuus pannaan rakenteille. Koko valtuus on noin
140 miljoonaa, joista ensi vuodelle osoitetaan vasta 6 miljoonaa. Tässä vaiheessa monin
verroin suurempi merkitys on edellisen hallituksen ja ennen kaikkea silloisten ministerei-
den Ihalainen ja Vapaavuori huolehtimilla tieinvestoinneilla. Ja Tikkakosken ja Hirvas-
kankaan väli jää vielä seuraavan hallituksen levennettäväksi.
23



Pöytäkirjan asiakohta PTK 121/2017 vp
Toiseksi myönnetään määrärahat VR:n pilkkomiseen ja Liikenneviraston eri liikenteen-
ohjaustoimintojen yhtiöittämiseen. Molempien hankkeiden valmistelu on vielä pahasti
kesken, eikä asioita ole tuotu tämän talon käsittelyyn. Kun uusia omistusjärjestelyitä jo val-
mistellaan näin konkreettisesti, ei hallitus eikä edes muka puolueeton valtiovarainministe-
riö voi väittää, etteikö päätöstä runnottaisi haluttuun lopputulokseen täysin tosiasioista ja
asiantuntijoista välittämättä. Myöntämällä tähän tarkoitukseen määrärahan, vaikkakin tuon
vaatimattoman, eduskunta tulee hyväksyneeksi tarkoituksen. Saamme täällä eduskunnas-
sa todistaa aitopaikalta, kuinka eduskunnan arvovaltaa halvennetaan.

Kolmas havainto liittyy mielekkääseen päätöksentekoon ja verotuloennusteisiin: Auto-
veroa ennakoidaan kertyväksi ensi vuonna 15 miljoonaa euroa budjetoitua enemmän, kos-
ka romutuspalkkio ja sähköautojen hankintatuki siirtävät uusien autojen ostopäätöksiä täl-
tä vuodelta. Vastaavaa vähennystä ei kuitenkaan ole merkitty mihinkään tämän vuoden li-
säbudjetteihin, ja miksi olisikaan: kyseessähän on noin prosentti koko verosaannista, eikä
tällä tarkkuudella ole mahdollista ennustaa verotuloja. Kyse onkin siis pelkästä kosmetii-
kasta, jotta tulopuoli näyttäisi paremmalta, sillä tämä täysin epävarma saatava, jota vastaa-
vaa menoa ei siis ole huomioitu, muodostaa puolet tuloista. Siinäkin mielessä eduskunnan
arvovaltaa halvennetaan, että edes viitsitään hyväksyttää näin epävarmoja ja epätodellisia
numeroita täällä ministerin täydellä arvovallalla.

Kuten tuossa aikaisemmin sanoin, hallitus on valinnut tuhlaajapojan tien. Sillä tuhlaaja-
pojan polulla tämä pikkuisen velkaa lisäävä ja hataria tuloja toivova asiakirja on pieni har-
haretki lillukanvarsien hetteisessä maastossa.

16.08 Toimi Kankaanniemi ps: Arvoisa herra puhemies! Perussuomalaiset laativat vaih-
toehtobudjettinsa sillä periaatteella, että emme kiristä kokonaisveroastetta emmekä ota
velkaa enempää kuin hallitus, itse asiassa hieman vähemmän. Tämä merkitsi sitä, että läh-
dimme rakentamaan budjettiesitystämme kohdennusten kautta eli sillä tavalla, että sekä
menojen että verotuksen kohdentuminen muuttuu oikeudenmukaiseksi — eli sillä vanhal-
la periaatteella, että verotus kohtelee maksukyvyn mukaan ihmisiä ja yrityksiä, ja toisaalta
sillä periaatteella, että verotetaan enemmän sitä, mikä ei ole hyödyllistä tai on haitaksi yk-
silölle ja yhteiskunnalle, ja vähemmän sitä, mikä on hyödyksi ihmisille, yrityksille ja yh-
teiskunnalle. Ja tiedämme, että hyöty tulee ennen kaikkea siitä, että työ, yrittäminen, asu-
minen ja liikenne voivat hyvin. Ne ovat perusasioita, ja haluamme, että näiden verotusta ei
kiristetä, mieluummin kevennetään. Ja sitten toisaalta taas niin sanottuja haittaveroja nos-
tetaan ja varakkaiden verotukseen tehdään kiristyksiä, koska siellä on maksukykyä kaik-
kein eniten.

Tämä oli se lähtökohta. Menopuolella tämä mahdollistaa uudelleenkohdentamisia, ja
niitä olemme tehneet mittavan määrän. Tästä käytiin jo aikaisemmin keskustelua, mutta
nyt halusin tämän kerrata.

Arvoisa puhemies! Meillä on käsittelyssä ensi vuoden budjettiesityksen täydennys, aika
mittava täydennys onkin. Se sisältää pienehköjä summia moneen eri tarkoitukseen. Se
viesti, minkä esimerkiksi johtamani kunta- ja terveysjaosto on saanut asiantuntijakuulemi-
sessa, ei näytä menneen hallitukselle tämän kahden kuukauden aikana, kun noita asiantun-
tijoita olemme siellä kuulleet. Nimittäin on tullut hyvin vahvasti esille se, että esimerkiksi
lasten ja nuorten mielenterveysongelmat ovat hyvin vakava asia tänä päivänä ja paheneva
ongelma. Kaiken tämän, tietyllä tavalla, hyvinvoinnin keskellä lasten ja nuorten tilanne ei
ole hyvä. Sinne tarvitaan lisää panostuksia — niitä ei valitettavasti ole.
24



Pöytäkirjan asiakohta PTK 121/2017 vp
Toinen on samaan kohderyhmään eli lastensuojeluun. Sillä puolella on vakavia puuttei-
ta ja ongelmia. Eilen niistä kuultiin kansainvälisenä lasten päivänä sosiaalityöntekijöiden
ja lastensuojeluviranomaisten vakavat vetoomukset. Näihin pitää paneutua hyvin voimak-
kaasti. Valitettavasti hallitus on nämä ohittanut eikä ole niihin tarttunut sillä tavalla, mikä
olisi tarpeen.

Vielä mainitsen, että lääkekustannusten rajut omavastuiden korotukset ovat osoittautu-
neet aivan liian koviksi. Meillä on ihmisiä, jotka joutuvat valitsemaan, ostavatko lääkkeet
vai ruokaa päivittäin, ja kysymys on kuitenkin pääosin niistä ihmisistä, vanhoista ihmisis-
tä, jotka ovat rakentaneet tämän hyvinvoinnin meille. Tähän odottaisin kyllä parannusta,
mutta tässä täydentävässä esityksessä sellaista ei ole näkyvissä.

Arvoisa puhemies! Täällä on puhuttu velkaantumisesta hyvin paljon. Totean, että jos
valtio investoi pitkäaikaisiin kohteisiin, niin velanotto ei ole mikään huono asia. Nyt korot
ovat matalalla, mutta valitettavasti viime vaalikaudella ja osin tämänkin vaalikauden alus-
sa velkaantumisvauhti oli niin kova, että investoinnit eivät olleet lähelläkään vastaavaa, eli
valtio käytti kulutusmenoihin velanottoa. Se tie on saatava loppumaan, ja näin on käymäs-
sä vähin erin — hyvä näin.

Arvoisa puhemies! Kirri—Tikkakoski-tiestä on täällä paljon puhuttu. Totean vielä, että
se palvelee myös muun muassa Ilmavoimia ja sinne on tulossa varalaskeutumisalue, joka
on tavattoman tärkeä. Se on TEN-verkkoa todellakin, niin kuin on todettu, ja meidän pitäi-
si päästä siihen, mistä ministeri Bernerkin totesi, että EU-rahoitusta näihin isoihin TEN-
hankkeisiin alettaisiin saada. Nyt Suomi ei ole sitä saanut, ja hanke Tikkakoskelta Ääne-
koskelle ja edelleen pohjoiseen olisi sellainen valtakunnan tärkeimmän tien korjaushanke,
johon kannattaisi tätä pyrkiä saamaan.

16.14 Veera Ruoho kok: Arvoisa puhemies! Muutama kommentti tuohon edustaja Kan-
kaanniemen puheeseen. Hän nosti esille tärkeän seikan näistä lastensuojeluasioista. Meillä
Espoossakin on lastensuojelutapausten määrä huolestuttavalla tavalla noussut, ja on todet-
tu, että yksi suurimmista yksittäisistä syistä siihen on vanhempien päihde- ja mielenter-
veysongelmat.

Mitä tulee perussuomalaisten varjobudjettiin, siinä on varmasti ansionsa juurikin näit-
ten nuorten ja lasten huomioon ottamisessa. Se vain kiinnitti silloin huomiota — taisi olla
edustaja Arhinmäki, joka puhui opposition vastuullisesta varjobudjetoinnista — että en ole
ihan varma, oliko perussuomalaisten varjobudjetissa tehty eduskunnan tietopalvelun kaut-
ta tällaisia vaikutusarviointeja näistä toimenpiteistä.

Arvoisa puhemies! Tämä hallituksen esitys talousarvioesityksen täydentämisestä on to-
dellakin kannatettava. Edustaja Heinonen puheessaan kävi hyvin kattavasti sitä esityksen
sisältöä läpi, ja itse keskityn lähinnä turvallisuuteen.

Yhteensä 3 miljoonaa euroa kertaluontoista lisärahoitusta ehdotetaan poliisin terroris-
min torjuntaan tarvittaviin kalusto- ja laiteinvestointeihin sekä poliisin turvapaikkapalau-
tusten tehostamiseen. Nämä turvapaikkapalautukset ovat siis näitä kielteisen lainvoimai-
sen turvapaikkapäätöksen saaneiden käännytyspäätösten täytäntöön panemista.

Edelleen kertaluonteista 2 miljoonan euron lisärahaa ehdotetaan suojelupoliisille terro-
rismin torjuntaan tarvittavaan laitteistoon ja muuhun välineistöön sekä siviilitiedustelutoi-
minnan kohentamiseen. Lisäksi Rajavartiolaitokselle ehdotetaan lisättäväksi se 3,3 miljoo-
naa euroa merivene MIV 15 -hankinnasta syntyviin kustannuksiin.
25



Pöytäkirjan asiakohta PTK 121/2017 vp
Arvoisa puhemies! Sisäministeriön tämänhetkisen arvion mukaan turvapaikanhakijoi-
den määrä jäänee tosiaan sitä aiemmin arvioitua 7 000:tta pienemmäksi eli noin 4 000:een
hakijaan, ja sitten se tulee tosiaan vähentämään heillä tätä kotouttamisen määrärahan tar-
vetta 3,8 miljoonalla eurolla sekä perusopetukseen valmistavan koulutuksen ja aikuisten
perusopetuksen määrärahan tarvetta 3,4 miljoonalla eurolla.

Nämähän ovat taas semmoisia asioita, nämä turvapaikanhakijoitten määrät, että niihin
on pakko vastata. Emme me voi lähteä Suomen valtiona yhtäkkiä rikkomaan kansainväli-
siä sopimuksia ja estämään ihmisten tuloa. Tässä tulee oleellisen tärkeäksi se työ, mitä hal-
lituskin tällä hetkellä tekee yhteistyössä tuolla EU:ssa, se kansainvälinen yhteistyö, missä
yritetään saada näitä käytäntöjä ja järjestelmää yhtenäiseksi, ettei tule sitä ilmiötä, mikä nyt
on todennettukin, että turvapaikanhakijoissa on ihmisiä, joilla ei sitä varsinaista Geneven
pakolaissopimuksen määrittelemää tarvetta turvapaikalle ole, vaan siellä on taustalla ihan
tämmöisiä taloudellisia syitä, ja sitä kautta sitten haetaan houkuttelevinta maata, missä sit-
ten nähdään, että se elo olisi mielekkäintä. Mutta yhtä kaikki korostan sitä, että meidän on
tärkeää EU-tasolla olla tekemässä niitä sopimuksia niin, että se on Suomellekin niin talou-
dellisesti kuin myös sitten turvallisuuden kannalta edullisinta.

Arvoisa puhemies! Vielä lyhyesti haluaisin sanoa sen, mitä meillä valtiovarainministeri
Orpokin korosti, eli miten tärkeää meillä on kuitenkin se talouskuri. Tiukalla talouskurilla
me turvaamme peruspalvelut ihmisille.

16.19 Lasse Hautala kesk: Arvoisa herra puhemies! Käsittelyssämme on nyt ensi vuo-
den talousarviota täydentävä hallituksen esitys. Ensinnäkin aluksi voi hyvinkin todeta sen,
että tämä täydentävä talousarvioesitys tukee ensi vuoden varsinaista talousarviota. Tällä
hetkellä voimme olla tyytyväisiä siihen, että kuluvan vuoden talousarvio ja edellisen vuo-
den talousarvio ovat tukeneet vahvaa taloutemme kasvua. Olemme kuluvana vuonna ol-
leet Euroopan eniten kasvava kansantalous. Työllisyys on parantunut: tällä hetkellä meillä
on 56 400 työtöntä vähempi kuin vuosi sitten. Ja jos avaamme tätä 56 400:aa, niin voimme
sen osalta todeta, että sen luvun takana on paljon perheitä, jotka ovat päässeet taloudessaan
vakaammalle pohjalle. Tällä hetkellä työllisyysasteemme on 69,7 prosenttia, ja nyt arvio
on, että pääsemme ensi vuonna yli 70 prosentin työllisyysasteeseen. Eli ollaan jo hyvin lä-
hellä sitä hallituksen asettamaa tavoitetta 72 prosentin työllisyysasteesta.

Herra puhemies! Tämä täydentävä talousarvioesitys sisältää useita, sanotaanko näin,
pieniä korjauksia, joilla kuitenkin on rahasummaa olennaisesti suurempi merkitys:

Äskeinen puheenvuoron pitäjä, edustaja Ruoho, nosti esille nämä poliisin ja suojelupo-
liisin kalusto- ja laitehankintojen määrärahakorotukset. Vaikka siinä yhteensä lisätään vain
5 miljoonaa, niin se tulee äärimmäisen tarpeelliseen kohtaan.

Sitten kuntien peruspalvelujen valtionosuutta lisätään lähes 124 miljoonaa euroa, ja sen
osalta voi todeta myös, että se tulee tukemaan merkittävällä tavalla ensi vuonna kuntien pe-
ruspalvelujen toteutusta.

Ammatilliseen koulutukseen, arvonlisäveron korvauksiin, annetaan lähes 6 miljoonaa
euroa.

Tämä täydentävä talousarvioesitys sisältää useita liikennettä koskevia hankkeita. Useat
edustajat ovat kiitelleet tätä Kirri—Tikkakoski-tiehanketta, 139 miljoonaa euroa siihen. Se
tulee merkittävästi parantamaan myöskin Äänekosken sellutehtaan liikennettä. Ja kuten
edustaja Kankaanniemi täällä aikaisemmin totesi, tiellä on erittäin merkittävä rooli myös-
26



Pöytäkirjan asiakohta PTK 121/2017 vp
kin Ilmavoimien tarpeita silmällä pitäen ja nimenomaan tämän varalaskupaikan saannin
myötä.

Yksi liikennettä koskevista hankkeista on tämä tasoristeysten poistaminen: nyt tällä esi-
tyksellä niitä poistetaan 2 miljoonalla eurolla. Ja kuten edustaja Wallin täällä aikaisemmin
totesi, hyvin pitkä tie on näiden kaikkien vaarallisten tasoristeysten poistamisessa, mikäli
summat ovat tätä luokkaa. Mutta tämä on hyvä alku, ja toivottavasti vuoden päästä pääs-
tään sitten korottamaan myöskin näitä tasoristeysten rakentamiseen liittyviä määrärahoja.

Vaasan lentokentän lentorahtiasematason rakentamiseen tuleva 1,3 miljoonaa tulee tar-
peeseen, koska Vaasa on kehittynyt ja kasvanut ja siellä on kasvavaa tarvetta lentorahdin
käsittelyyn. Tämä hallin rakentaminen on siinä mielessä äärimmäisen tärkeää.

Herra puhemies! Eduskunnalle niin sanottua jakamatonta osuutta tässä tulee noin 40
miljoonaa euroa, ja kuluvalla viikolla tietysti hallituspuolueiden edustajat jaostoissa poh-
tivat sitä, mihin kohteisiin tätä rahaa käytetään. Vaikka kysymyksessä ei ole tämän suu-
rempi rahasumma, uskon, että sillä kuitenkin kyetään monia pieniä korjauksia tekemään ja
tarpeita tyydyttämään, mitä niin edustajille kuin sitten eri yhteyksissä eduskunnalle on esi-
tetty.

Arvoisa puhemies! Tämä on äärimmäisen hyvä ja kannatettava täydentävä talousarvio,
joka tulee sisällön mukaisena hyväksyä.

16.24 Hannu Hoskonen kesk: Arvoisa herra puhemies! Hallituksen esitys täydentävästä
budjetista ensi vuoden talousarviota koskien on erittäin hyvä ja perusteltu ja kuvaa hyvin
sitä, mikä on Suomen talouden tilanne tällä hetkellä. Talous kasvaa, ja kuten olemme kuul-
leet noista eri taloustutkimuslaitosten ja pankkien ennusteista ensi vuodelle ja seuraavalle
vuodelle ja voin sanoa ihan puhtaalla omallatunnolla, tilanne on aivan toinen kuin se oli
esimerkiksi neljä vuotta sitten. Talous kasvaa, ja kuten Erkki Liikanen, Suomen Pankin
pääjohtaja, on monessa yhteydessä todennut taloustutkimuslaitosten johtajien kera, par-
haillaan kasvu on kaikilla talouden pääalueilla erittäin voimakasta ja investointeja teh-
dään. Se on tärkeää, että investoinnit ovat lähteneet liikkeelle.

Metsäteollisuus on tässä asiassa näyttänyt tietä investoinneille. Tämä Äänekosken mo-
nipuolisen sellutehtaan, biotehtaan rakentaminen oli eräänlainen henkinen voitto siinä, että
tähänkin maahan vielä investoidaan. Kannattaa panna merkille se, minkä varassa Suomen
kansantalous tällä hetkellä edelleen seisoo. Se on hyvin pitkälti metsien tuotteet. Metsäta-
lous ja metsäteollisuus, sieltä se tämän maan kasvu tulee, ja tähän hetkeen sopii erinomai-
sesti se sanoma, että meidän on pidettävä huoli siitä, että Suomen metsiä pystytään myös
tulevaisuudessa hyödyntämään.

Olen lievästi järkyttyneenä seurannut keskustelua tästä LULUCF-asetuksesta ja samoin
RED II -direktiivistä, elikkä uusiutuvan energian kestävyyskriteereistä, joita parhaillaan
EU:ssa viilataan loppuasentoon. Olen aivan järkyttyneenä seurannut niitä puheenvuoroja,
mitä Suomestakin kuulee, että me emme saisi omia metsiämme hakata, ja samaan aikaan
esimerkiksi Ruotsi hakkaa 80 prosenttia metsiensä kasvusta, ja se ei tässä talossa haittaa
opposition kansanedustajia, varsinkaan vihreitä, yhtään ollenkaan. Mutta kun Suomessa
ollaan noin 65 prosentin tasolla tällä hetkellä ja oltaisiin nostamassa hakkuumäärä noin 80
prosenttiin vuotuisesta kasvusta, se on sitten valtava ongelma. Ilmastopolitiikasta kun pu-
hutaan, niin luulisi nyt hyvänen aika sentään olevan kuitenkin ihan se ja sama, kun naapu-
rukset pääsisivät samalle tasolle ja hoitaisivat metsänsä hyvin. Sitenhän tehdään hyvää il-
27



Pöytäkirjan asiakohta PTK 121/2017 vp
mastopolitiikkaa, joka vaikuttaisi meidän talousarvioon ja toisi liikkumavaraa kansanta-
louteen, ja ennen kaikkea työllisyys paranisi.

Tämän lisätalousarvion numeroista käy ilmi, että työllisyys on parantunut. Työllisyys-
aste on tällä hetkellä 69,7 prosenttia. Päästäänkö 72 prosenttiin tämän vaalikauden aikana,
mikä oli tavoite? Se on edelleen mahdollista saavuttaa, mutta se tarkoittaa sitä, että talous-
kurin on pidettävä. Meidän on pystyttävä antamaan itsestämme ulospäin kuva, että me
olemme luotettava yhteistyökumppani kaikille kauppakumppaneille ja kaikille yrityksille
ja myös niille ihmisille, jotka työtä tekevät, koska pitkäjänteisyydellä ja uskottavuudella ja
luotettavuudella luomme sitä kasvua, joka kantaa sitten pitkälle. Jos talouden kasvun puo-
lella lähdetään hakemaan pikavoittoja tai peräti tekemään lisävelkaa sillä perusteella, että
tällä se maailma paranee silmänräpäyksessä, kun otetaan muutama miljardi velkaa ja ruve-
taan tekemään joitakin hurjia juttuja... Se ei pidä paikkaansa.

Suomi on elvyttänyt, ottanut velkaa yli 100 miljardia euroa jo tähän päivään asti. Ensi
vuoden talousarviossa on 3 miljardin euron velanotto edelleen. Sitä kuuluisaa jakovaraa ei
kerta kaikkiaan ole. Tämän takia on aivan välttämätöntä, että jatketaan samalla linjalla, ja
olen hieman ihmeissäni siitä, että oppositio on puheenvuoroissaan moittinut tätä kilpailu-
kykysopimusta. Lähinnä vasemmistoliiton riveistä on näitä kriittisiä puheenvuoroja tullut,
mutta hieman demareistakin siitä on kaikuja kuullut. Se oli kuitenkin työmarkkinajärjestö-
jen tekemä oma sopimus ja se oli aivan hyvä sellainen. Pitää muistaa — monelta arvoste-
lijalta unohtui se sanoa — että näiden kilpailukykysopimukseen liittyvien leikkausten
kompensoiminen verotuksen kautta on jo tehty. Verotusta on kevennetty sillä keinoin, että
tutkimuslaitosten puolueettomien tutkimusten mukaan kompensaatio on hieman plussalla,
muutaman euron plussalla. Ihan tarkkoja lukuja en muista, mutta noin 3—4 euroa se on
plussalla kuitenkin. Elikkä on tehty leikkauksia, jotka on pakko kuitenkin ollut tehdä, että
valtiontalous saadaan kuntoon. Se vanha kansanviisaus, että hyvä ja toimiva ja kunnossa
oleva valtiontalous on meidän kaikkien paras ystävä, koskee myös vähäosaisimpia ja kaik-
kein eniten apua tarvitsevia ihmisiä, sairaita, vanhuksia. Heidänkin kannaltaan vahva jul-
kinen talous on aina paras ystävä.

Arvoisa puhemies! Lopuksi vielä: Se, että kun nyt työllisyys on parantunut olennaisesti
ja työpaikkoja syntyy ja ennen kaikkea pitkäaikaistyöttömyydessäkin on päästy alle
100 000:n, on aivan valtavan hieno saavutus, koska sen ihmisen kannalta työpaikan saami-
nen, olkoon se sitten vaikka hieman eri alalta kuin millä hän on tottunut työtä tekemään, on
äärimmäisen arvokasta.

Se julkisen talouden osa, joka on äärimmäisen tärkeä tavalliselle ihmiselle, on kuntata-
lous, ja kuntatalous on parantunut viime vuosien aikana hurjaa vauhtia ja on tällä hetkellä
reilusti plussalla, kun se viime vaalikaudella oli koko ajan miinuksella, rajusti miinuksella,
kun kunnilta leikattiin ihan valtavia summia pois. Näin ollen me kannamme suurta huolta
ja vastuuta siitä, että julkinen talous tervehtyy ja myös kuntatalous pysyy kunnossa, ja sit-
ten näiden kasvun hedelmien jakaminen yhä suuremmalle alueelle tähän maahan ja meille
kaikille on äärimmäisen tärkeää. Siksi biotalouden harjoittaminen ja työpaikkojen synty-
minen metsäpuolelle on äärimmäisen tärkeää, ettemme tästä talosta rakenna esteitä met-
sien käytölle, puutuotteiden myynnille ja niille erittäin arvokkaille työpaikoille, jotka tuon-
ne joka puolelle Suomea syntyvät metsätalouden myötä. Tämä on meidän yhteinen tehtä-
vämme.

Keskustelu päättyi.
28



Pöytäkirjan asiakohta PTK 121/2017 vp
Asia lähetettiin valtiovarainvaliokuntaan.
29


