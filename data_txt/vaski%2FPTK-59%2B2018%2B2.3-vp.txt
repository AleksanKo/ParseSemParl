















































DEM136F.tmp.xml


Pöytäkirjan asiakohta PTK 59/2018 vp
Pöytäkirjan asiakohta 

PTK 59/2018 vp

Täysistunto

Torstai 31.5.2018 klo 16.00—19.40

2.3. Suullinen kysymys maakuntavaalien ajankohdasta (Simon Elo sin)
Suullinen kysymys SKT 83/2018 vp

Suullinen kyselytunti

Puhemies Paula Risikko: Myös sinisellä eduskuntaryhmällä oli sote-uudistukseen liitty-
vä kysymys. Edustaja Elo, olkaa hyvä.

Keskustelu

16.16 Simon Elo sin: Arvoisa puhemies! Perustuslakivaliokunnalle pitää antaa työrauha,
ja se on tehty. Pidän tahdittomana, myös tyylittömänä sitä, että esitetään syytöksiä ja sen
jälkeen sanotaan, että en minä ketään syytä. Syyttäkää mutta syyttäkää sitten rehellisesti.
[Välihuutoja vasemmalta]

Kunnat ovat, arvoisa oppositio, jo monta vuosikymmentä vastanneet suomalaisten ter-
veyspalveluista. Viime vuosina kunta toisensa jälkeen on näitä ulkoistanut pakon edessä.
Jos tämä sote-uudistus kaatuisi, niin kuin tuntuu, että te haluatte, niin silloin alkaa sitten ul-
koistamiskierre. Minun on vaikea nähdä, miksi vasemmistoliitto, miksi sosiaalidemokraa-
tit haluavat, että suuret sote-yhtiöt saavat suomalaiset markkinat. [Paavo Arhinmäki: Tuo-
ta ette usko itsekään!] Te ihmettelette, miksi me teemme tätä uudistusta. Kymmenen vuot-
ta on yritetty tehdä sote-uudistusta. Jos nykytilanne kerta kelpaa, niin miksi tekin olette
hallituksissa yrittäneet uudistuksen tehdä?

Kysyn asianomaiselta ministeriltä uudistuksen etenemiseen liittyen maakuntavaalien
ajankohdasta. Onko niin, että kun perustuslakivaliokunta on antanut lausuntonsa, lakiin
tehdään tarvittavat muutokset ja vasta sitten päätetään maakuntavaalien ajankohdasta?
[Keskustan ryhmästä: Kyllä kyllä!]

16.17 Kunta- ja uudistusministeri Anu Vehviläinen  (vastauspuheenvuoro):  Arvoisa
puhemies! Kuten tässä on todettu jo viimeisen viikon ajan, kun tämä käsittely täällä ei ole
edennyt sillä tavalla kuin aiemmin ajattelimme, on ihan selvä asia, että vaaleja ei pidetä
siellä lokakuun lopussa. Tästä olemme yhtä mieltä. [Ben Zyskowicz: Mistä vuodesta pu-
hutte?] Mutta sitten olemme kyllä vahvasti hallituksessa sillä kannalla, että kun näemme
myös sen perustuslakivaliokunnan lausunnon ja näemme, minkä verran siinä on myös työ-
tä sosiaali- ja terveysvaliokunnalle ja myös sosiaali- ja terveysministeriölle ja valtiovarain-
ministeriölle sen vastineen laatimisessa, tulemme lähiaikoina viisaammaksi myös tämän
vaalipäivän suhteen. Kun tässä on jouduttu jo tekemään näitä muutoksia, ajattelen kyllä
niin, että vaalipäivän on seuraavalla kerralla satuttava kohdalle, ettei siinä enää jää kysy-
misen varaa. Henkilökohtaisesti ja ymmärtääkseni hallituksessa laajemmin ajatellaan niin,
 Tarkistettu
4.2



Pöytäkirjan asiakohta PTK 59/2018 vp
että on hyvä katsoa tämän valiokuntatyön edetessä sitten vähän myöhemmin sitä, mikä se
vaalipäivä on, eli ei [Puhemies koputtaa] hökäistä sitä nyt ensimmäiseksi ilmaan.

16.18 Juho Eerola ps (vastauspuheenvuoro): Arvoisa puhemies! Kyllä tästä sote-sopasta
alkaa valitettavasti maku mennä viimeistään tämän vastuuttoman valinnanvapauden myö-
tä. Tämän sote- ja maakuntauudistuksen suurimpia kysymyksiä on oikeastaan rahoitus,
koska osa maakunnista kokee, että nyt esillä oleva rahoitusmalli ei ole kaikille maakunnil-
le tasapuolinen. Kun tässä nyt on hallituskin tullut siinä mielessä järkiin, että on todennut,
että näitä vaaleja täytyy siirtää, niin missä vaiheessa on ajateltu alkaa miettiä tätä maakun-
tien verotusoikeutta? Se on monelta taholta todettu, että tämä tulisi ehkä toimimaan siinä
vaiheessa, kun maakunnat saisivat tämän verotusoikeuden. Eikö nyt olisi oikea paikka
miettiä myös tätä kysymystä?

16.19 Kunta- ja uudistusministeri Anu  Vehviläinen  (vastauspuheenvuoro):  Arvoisa
puhemies! Ensinnäkin totean suoraan tästä nämä maakuntien rahoitukseen liittyen, eli on
olemassa se maakuntien rahoituslaki, jossa on ne perusteet, mitenkä määräytyy rahoitus, ja
sitten aika monipolvinen mekanismi siihen, että jos jossakin maakunnassa rahoituksen
osalta ollaan ongelmissa, niin siihen pystytään löytämään apuja. Sitten edelleen myös me
olemme tunnistaneet hallituksessa yhdessä maakuntien kanssa tämän talven ja kevään ai-
kana, että nämä muutoskustannukset tulevat tuomaan rasitetta maakunnille, joillekin jopa
mittavassa määrin, ja se tarkoittaa silloin sitä, että meidän pitää siihen myös varautua hal-
lituksen puolelta. 

Mutta sitten tätä verotusoikeusasiaa käsiteltiin hallituksen sisällä jo vuonna 2016 ja to-
dettiin, että ei ainakaan tässä alkuvaiheessa oteta tähän verotuselementtiä mutta siitä teh-
dään selvitys. Itse pidän kyllä tätä linjausta järkevänä. Kun ajattelette, miten laaja kokonai-
suus on ja miten paljon tässä on näitä taloudellisia elementtejä, niin tässä alkuvaiheessa ei
ainakaan maakunnilla ole verotusoikeutta.

16.20 Touko Aalto vihr (vastauspuheenvuoro): Arvoisa puhemies! Kiinnitin huomiotani
siihen, että valtiovarainministeri Orpo puhui vahvasta järjestäjästä. Mutta tosiasiassa ai-
noa vahva asia on tuo maakuntien rahoituksen leikkuri. Jos te annatte lakisääteisiä tehtäviä
järjestettäväksi maakunnille, teidän täytyy antaa myös työvälineet, jotta ne lakisääteiset
tehtävät voidaan järjestää.

Mitä tapahtuu maakunnille tilanteessa, jossa markkinamalli nostaa kustannuksia, ikään-
tyminen nostaa kustannuksia, palveluiden kysynnän nousu nostaa kustannuksia, järjestel-
män muutos nostaa kustannuksia ja samaan aikaan maakuntien rahoitusta vähennetään?
Mitä maakunnille jää siinä vaiheessa tehtäväksi? Ei ole muita vaihtoehtoja kuin nostaa
asiakasmaksuja, rajata palveluita. Mitä tapahtuu, jos rahoitus loppuu lokakuussa? Eivät-
hän maakunnat voi pistää lappua luukulle ja sanoa ihmisille: tulkaa hakemaan palveluita
taas tammikuussa. Kysymys on perustuslaillisista tehtävistä, ja pitää antaa mahdollisuus
hoitaa ne. Miten tässä tilanteessa toimitaan, valtiovarainministeri Orpo?

Puhemies Paula Risikko: Ja ministeri Vehviläinen.

16.21 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Haluan täällä jälleen toistaa sen, että maakunnilla on itsellään välineitä hoitaa
2



Pöytäkirjan asiakohta PTK 59/2018 vp
sitä, että se rahoitusraami kestää kunnossa eikä mennä asiakasmaksujen leikkaamiseen
[Hälinää] eikä myöskään palveluiden leikkaamiseen. [Vasemmalta: Mitä ne ovat?] 

Asiakasmaksulain osalta totean sen, että sinne tulee myös lakiin katto — se ei voi jous-
taa jatkuvasti ylöspäin.

Täällä on moneen kertaan toistettu sitä, että maakunnilla, niillä 18:lla, on monia mah-
dollisuuksia itse vaikuttaa siihen, miten toimintatapoja muutetaan, miten johdetaan, miten
se heidän järjestelmänsä toimii, miten otetaan ennalta ehkäisevät toimet käyttöön, [Ville
Niinistö: Miten? Leikataan?] kuntoutus käyttöön. Ja pääasia on nyt, hyvät ystävät, hyvät
edustajakollegat, ymmärtää, että tässä on kysymys kustannusten kasvun leikkauksesta ja
vähentämisestä, hillitsemisestä, eli rahoitushan tulee kasvamaan tästä nykytilasta, joka on
18,6 miljardia euroa, aina sitten 24 miljardiin asti. [Puhemies: Aika!] 

16.22 Olavi Ala-Nissilä kesk (vastauspuheenvuoro):  Arvoisa puhemies! Todellakin,
eduskunnan tarkastusvaliokunta antoi tänään lausuntonsa, taisi olla ensimmäinen yksimie-
linen lausunto. Eduskunnassa näemme, että nämä tarkastuksien valvonnan kysymykset
ovat lainsäädännössä hyvällä mallilla. Mutta sitten totta kai toteamme, että on haasteita
kustannusten hillinnässä, valinnanvapauden toteuttamisessa, [Paavo Arhinmäki: Haastei-
ta!] ja riskejäkin, niin kuin aina suurissa uudistuksissa on.

Sitten lopuksi toteamme, että ”on hyvä, että tärkeän uudistuksen valmistelussa edetään
määrätietoisesti. Pitkään jatkuneen uudistuksen lykkääntymisestä aiheutuisi kuitenkin ole-
massa olevien ongelmien jatkumista, epävarmuutta sekä kasvavia kustannuksia ja riske-
jä.” Suuri riski siis — minä tulkitsen näin — on juuri se, että me emme pysty täällä edus-
kunnassa nytkään uudistusta toteuttamaan. Kysyn pääministeriltä: miten te näette näiden
riskien hallinnan, joita aina tällaisissa uudistuksissa on, ja haasteet kustannusten hillinnäs-
sä suhteessa uudistuksen toteutumiseen?

16.23 Pääministeri Juha Sipilä (vastauspuheenvuoro): Arvoisa puhemies! Minusta tar-
kastusvaliokunta on oivaltanut tämän ytimen hyvin, ja se on yksimielisessä lausunnossaan
todennut, että uudistus pitää viedä nyt määrätietoisesti maaliin. [Markku Rossi: Kuka on
puheenjohtaja?]

Se on selvä asia, että kun puhutaan suuresta uudistuksesta, niin aina liittyy uudistami-
seen riskejä. Liittyy nykytoimintaankin riskejä. Tärkeintä on nyt se, että me saamme täältä
valmiiksi uudistuksen, joka antaa erittäin hyvän pohjan maakunnille toteuttaa ne tehtävät
ja ne tavoitteet, mitä eduskunta ja hallitus ovat uudistukselle asettaneet.

Meillä on myöskin erinomaiset edellytykset siihen kustannushillintätavoitteeseen, joka
kymmenen vuoden ajanjaksossa hillitsisi kustannuksia 3 miljardilla eurolla. Ne joka ta-
pauksessa kasvavat tuona ajanjaksona noin 2 miljardia euroa.

16.24 Anna-Maja Henriksson r (vastauspuheenvuoro): Värderade fru talman! Frågan
om finansieringen i vårdreformen är absolut central, och det vi undrar i svenska folkpartiet
och i svenska riksdagsgruppen är om regeringen överhuvudtaget läser riksdagens egna ut-
låtanden. Till exempel innehåller finansutskottets utlåtande mycket kritisk text om huruvi-
da det alls är möjligt att nå de här kostnadsinbesparingarna.

Arvoisa puhemies! Tässä miettii sitä, lukeeko hallitus ylipäänsä nyt, mitä eduskunnan va-
liokunnat tästä sote-uudistuksesta ja menoista sanovat. Valtiovarainvaliokunta on ollut
3



Pöytäkirjan asiakohta PTK 59/2018 vp
erittäin selvä omassa lausunnossaan, erittäin kriittisessä lausunnossaan, jossa arvioidaan,
että kustannukset tulevat kasvamaan, koska väestö vanhenee, ja että ei ole mahdollista
ehkä toteuttaa ylipäänsä näitä kustannussäästöjä, jotka hallitus tässä haluaa. [Markku Ros-
si: Se on kustannusten hillintää!] Tämän lisäksi myös talouspolitiikan arviointineuvosto on
nostanut tämän kysymyksen esille. Ei sielläkään uskota tähän, että säästetään se 3 miljar-
dia. Ja he kysyvät, minkä takia ei ensin tehdä niin, että mennään pieni askel kerrallaan, ote-
taan pilotointialue, katsotaan, miten [Puhemies: Kysymys!] käy. Ja kysymys on: arvoisa
hallitus, [Kari Uotila: Miksi tehtiin lehmänkauppa!] luetteko eduskunnan lausuntoja ja ym-
märrättekö, mitä niissä lukee? [Naurua]

Puhemies Paula Risikko:  Ja ministeri Vehviläinen. — [Hälinää — Puhemies koputtaa]
Rauhoittukaa! — Ministeri Vehviläinen.

16.26 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! Tarkastusvaliokunnan lausuntoa en ole vielä ehtinyt lukea, mutta valtiovarain-
valiokunnan lausunnon olen lukenut ja erittäin tarkkaan. Ja nimenomaan olen kiinnostunut
aina myös niistä arvioista, joissa on arvioitu monipuolisesti sekä hyvää että huonoa ja ar-
vioitu myös näitä riskejä.

Mutta sitten minä haluan todeta sen, että ei tämä maakuntien rahoituslaki ole syntynyt
missään tyhjiössä. Tästä rahoituslaista on tehty kaiken kaikkiaan 21 eri vaikutusarviointia
ennen kuin se on tullut tähän taloon. Sitäkään ei minusta pitäisi pystyä väheksymään.

Sitten ehkä tähän isoon kuvaan. Meidän kannattaa kyllä muistaa, että on erilaisia arvi-
ointeja ja mahdollisuuksia siinä, pitääkö meidän pyrkiä näitä kustannuksia vähentämään ja
hillitsemään. Kansainväliset tahot — OECD, IMF, Euroopan unioni, komissio ja monet
muut — sanovat, että Suomen pitää pystyä turvaamaan kansalaisille palvelut, yhdenvertai-
set palvelut, mutta että meidän pitää myös pystyä vähentämään sitä kustannusten kasvua.
Ja sitä me tässä teemme.

16.27 Sari Sarkomaa kok (vastauspuheenvuoro): Arvoisa rouva puhemies! Sosiaali- ja
terveydenhuollon uudistus tehdään sen vuoksi, että jokainen suomalainen saisi verovaroin
tuotetut palvelut. Kokoomus ja kaikki hallituspuolueet ovat aivan varmasti sitoutuneet sii-
hen, että eduskunnassa viemme tätä lakiesitystä sillä tavalla eteenpäin, että nämä tavoitteet
voidaan toteuttaa. Yksi aivan keskeinen tavoite on se, että jokainen suomalainen pääsisi
ajoissa peruspalveluihin. OECD on useasti huomauttanut meitä siitä, että meillä peruspal-
veluihin pääsy riippuu kukkaron paksuudesta. [Eva Biaudet’n välihuuto] Ja jotta palvelui-
hin päästäisiin, niin hallitus on tuonut tämän esityksen valinnanvapauslaista. Se on tärkeä
laki, jolla vahvistetaan peruspalveluita.

Opposition kaikista vaihtoehdoista puuttuu se keino, millä vahvistettaisiin peruspalve-
luita. [Välihuutoja vasemmalta] On loistavaa, että valinnanvapautta aiotaan kokeilla, 100
miljoonaa euroa tuli jo pilotteihin, ja nyt lisäbudjetissa tulee vielä toinen 100 lisää. On tär-
keää, että jokainen maakunta pääsee tuohon pilottiin mukaan. Olen iloinen, että oma koti-
kaupunkini Helsinki on jo mukana, mutta milloin tehdään päätökset, [Paavo Arhinmäki: Ei
me vielä olla mukana!] että loputkin maakunnat pääsisivät mukaan, kun kymmenen on jo
luvattu ottaa mukaan?
4



Pöytäkirjan asiakohta PTK 59/2018 vp
16.28 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Aivan totta, kuten edustaja totesi, hallituksen esitykseen valinnanvapaudesta
sisältyy pykälät myös piloteista ja niistä kriteereistä, miten maakunnat voivat päästä niitä
toteuttamaan. Nuo päätökset, joihin edustaja viittaa, vaikkapa juuri merkittävällä rahasum-
malla Uudenmaan osalta, ovat tietenkin ehdollistettuja lain voimaantuloon ja hyväksymi-
seen. Mutta heti sen jälkeen maakunnat pääsevät pilotoimaan.

Ensivaiheessa on tehty päätöksiä kymmenestä maakunnasta, ja hallitus on sitoutunut sii-
hen, että kaikki maakunnat viimeistään ensi vuoden alusta, lain tultua nyt ensiksi täällä hy-
väksyttyä, voivat päästä tähän mukaan. Ja se on osa myös tämän uudistuksen vaiheistusta
ja hallittua voimaantuloa, että eri alueet testaavat ja kokeilevat ennen maakuntien varsi-
naista aloitusta niitä asioita — joita ovat muun muassa sote-keskukset, henkilökohtainen
budjetointi ja asiakassetelit eli kaikki ne valinnanvapauden työkalut, mukaan lukien [Pu-
hemies koputtaa] suun terveydenhuollon uusi toimintamalli.

16.29 Sari Essayah kd (vastauspuheenvuoro): Arvoisa rouva puhemies! Kansalaisille tie-
tenkin kaikkein tärkeintä on hoitoon pääsy ja palveluitten saatavuus. 3 miljardin säästöura
kuitenkin tarkoittaa sitä, että maakunnilla on yleiskatteellisen rahoituksen menoleikkuri, ja
on tehty laskelmia, mitä se tarkoittaa itse kullekin maakunnalle. On todellakin se uhka, että
palveluita joudutaan karsimaan tai niitä joudutaan rankasti keskittämään, jotta voidaan sit-
ten hillitä tätä kustannusten kasvua.

Aivan niin kuin täällä ministeri Vehviläinen aiemmin totesi, kyllähän näitä laskelmia on
tehty. Vuoden 2017 laskelmat poikkeavat erittäin paljon vuoden 2019 laskelmista, ja alue-
uudistus.fi-sivustolla todetaan, että pienten maakuntien kohdalla voi olla hyvinkin suurta
kausivaihtelua, siis hyvinkin suurta kausivaihtelua. Tämä on siis hallituksen omaa arviota.
Väestörakenne, sairastavuus ja sosioekonomiset tekijät ovat siellä laskelmien taustalla.
[Puhemies: Kysymys!] Olisi äärimmäisen tärkeää, että me nyt saisimme sellaisia laskel-
mia, joista me näemme, kuinka paljon maakuntien on lähdettävä karsimaan, kuinka paljon
on keskitettävä, jotta näissä kustannussäästöurissa pysytään.

16.30 Kunta- ja uudistusministeri  Anu  Vehviläinen  (vastauspuheenvuoro):  Arvoisa
puhemies! On todellakin niin, kuten edustaja sanoi, että ne ovat vielä tässä vaiheessa arvi-
ointeja, ja niitä on tehty vuoden 16 ja vuoden 17 luvuilla. Nämä viimeiset päivitetyt laskel-
mat maakuntakohtaisesti, jotka toukokuussa tehtiin, perustuvat edelleenkin talousarvioky-
selyihin kuntien sosiaali- ja terveydenhuollon käyttömenoista. Voin sanoa, että siellä on
paljon epävarmuustekijöitä, eli sen takia kaikille vastuullisille poliitikoille ja myös maa-
kunnissa oleville päättäjille sanon, että ne eivät ole vielä niitä lopullisia lukuja.

Ja sitten haluan sen todeta — kun juuri on päättymäisillään laaja maakuntien kierros Päi-
vi Nergin johdolla siitä, miten siellä on arvioitu tätä rahoituksen riittävyyttä — että siellä
on tunnistettu todellakin niitä riskejä, maakuntakohtaisesti vähän erilaisia riskejä, ja me
pystymme nyt katsomaan, miten ne muutoskustannukset niistä ehkä tulevat. Olen samaa
mieltä teidän kanssanne siitä, että yleiskatteellinen rahoitus ei yksin pysty kattamaan [Pu-
hemies: Aika!] niitä muutoskustannuksia ja niihin pitää vielä varautua jollakin tavalla erik-
seen.

16.32 Krista Kiuru sd (vastauspuheenvuoro): Arvoisa puhemies! Sosiaali- ja terveysva-
liokunnassa on käsittelyssä tämän hallituksen esitysten ensimmäisessä aallossa 3 850 si-
5



Pöytäkirjan asiakohta PTK 59/2018 vp
vua. Ministeri Vehviläinen, te epäilitte jo, että eduskunnassa aikataulut jäävät jälkeen ja
täällä hidastellaan. Se tuntuu hyvin pahalta sen takia, että koko ajan tämä kone käy. Täällä
tehdään valtavasti töitä sen eteen, että tämä kokonaisuus saataisiin täällä ansiokkaasti kä-
siteltyä. Lähes kaikki valiokunnat, jotka ovat tässä hallituksen esitysten käsittelyssä muka-
na, ovat nyt antaneet lausuntonsa — odotamme enää perustuslakivaliokunnan lausuntoa —
joten ajattelen, että jo tämä prosessi kai osoittaa näiden julkisten lausuntojen ohella, että
eduskunnalla on aika paljon tässä tehtävää, koska näyttää siltä, että tässä esityksessä [Pu-
hemies: Kysymys!] on myös valuvikoja. Siksi kysynkin vielä kerran: oletteko te hallituk-
sena sitoutuneet siihen, että eduskunta päättää lakien säätämisestä ja valtioneuvosto käyt-
tää vain hallitusvaltaa? [Kokoomuksen ryhmästä: Eikös se ole tullut selväksi jo?]

16.33 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Esititte saman kysymyksen viime viikolla. Totean, että hallitus antaa edus-
kunnalle työrauhan. Ja omalta osaltani olen vastannut myös siitä, että juuri teidän johta-
manne valiokunnan työtä tuetaan sosiaali- ja terveysministeriön asiantuntijoiden voimin
kaikin mahdollisin tavoin. Olen hyvin tietoinen siitä, että on useita kokouksia, joista olette
tehnyt useiden muistioiden pyyntöjä, ja ministeriöiden virkakunta tuottaa kaikin mahdol-
lisin tavoin tukea sille työlle, jota te teette.

Toisaalta on hyvä muistaa, että valtaosa näistä laeista, laajasta nipusta, jota ansiokkaasti
työstätte, on ollut eduskunnassa jo työn alla ja niitä on ollut mahdollisuus käsitellä yli vuo-
den ajan ja valinnanvapauslaki toimitettiin teille maaliskuun 8. päivä valtioneuvostosta.
[Välihuutoja vasemmalta] Mutta korostaakseni työnjakoa ja tätä mainittua vallan kolmija-
koa: aivan totta on se, että eduskunta käyttää sen ajan, minkä parhaaksi katsoo ja työssään
tarvitsee, ja työjärjestyksensä mukaisesti viivytyksettä käsittelee tämän historiallisen ja
merkittävän uudistuksen.

16.34 Krista Kiuru sd (vastauspuheenvuoro): Arvoisa puhemies! Kiitän tästä mahdolli-
suudesta käyttää vielä toisen puheenvuoron. Olen erittäin ripeä. Totean, että te, ministeri
Saarikko, olette tukenut ansiokkaalla tavalla sosiaali- ja terveysvaliokunnan työtä, siitä
teille tunnustus. Kysynkin nyt: onko hallitus tietoinen siitä, että tässä kokonaisuudessa,
jossa on siis seitsemän mietintöä annettavana ja kaksi lausuntoa tässä ensimmäisessä aal-
lossa, olemme vielä tänä maanantaina merkanneet hallituksen ministerin kirjeellä ministe-
ri Saarikon uudet pykäläesitykset tuottajalaki 52:een tiedoksi valiokunnalle? Kuitenkin al-
kuperäisen aikataulun mukaan ministeri Vehviläinen vaati jo ensi viikolla ratkaisuja tähän
kokonaisuuteen, joten totean, että aikataulujen suhteen olisi tärkeää antaa nyt eduskunnal-
le työrauha. Me saimme nämä pykälät käsittelyyn yhden lain osalta tällä viikolla ja olem-
me tehneet siitä kuulemisia ja jatkamme tätä tärkeää työtä. Siinä on kysymys pitkälti siitä,
miten yritykset ja julkinen sektori laitetaan samalle viivalle, mitä ehtoja tarjotaan, ja se ei
kyllä mene [Puhemies: Aika!] yhdellä kuulemisella.

Puhemies Paula Risikko:  Ja kumpi vastaa? 

16.35 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Kiuru, valiokunnan puheenjohtajana viittaatte lakiin palveluntuot-
tajista. Tuo laki on ollut Suomessa pitkään kaivattu ja toivottu, ja se selkiyttää sääntelyä
yksityisistä ja julkisista palveluntuottajista jo nykytilaan. Koska tuolla lailla on kuitenkin
6



Pöytäkirjan asiakohta PTK 59/2018 vp
suoria kytköksiä ja liityntäpintoja valinnanvapauslainsäädäntöön, on aivan totta, että nii-
den käsittely yhtäaikaisesti on tärkeää. 

Olen kuitenkin tiedustellut valiokunnalta jo noin puoli vuotta sitten, olisitteko voineet
aloittaa tuon käsittelyn aiemmin. Teitte ratkaisun siitä, että se tehdään tässä yhteydessä, ja
minusta se on perusteltua, [Krista Kiurun välihuuto] te toimitte juuri siinä työjärjestykses-
sä kuin puheenjohtajana ja valiokunnan jäseninä yhdessä arvioitte. 

Ja jos palveluntuottajalain osalta on vielä epäselvyyksiä, tuotan mielelläni virkakunnan
kanssa kaiken sen materiaalin, mitä tarvitsette, jotta tuokin laki voi tulla hyväksyttyä.

Kysymyksen käsittely päättyi.
7


	2.3
	16.16
	16.17
	16.18
	16.19
	16.20
	16.21
	16.22
	16.23
	16.24
	16.26
	16.27
	16.28
	16.29
	16.30
	16.32
	16.33
	16.34
	16.35


