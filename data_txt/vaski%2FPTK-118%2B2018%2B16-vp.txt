















































DEMABE8.tmp.xml


Pöytäkirjan asiakohta PTK 118/2018 vp
Pöytäkirjan asiakohta 

PTK 118/2018 vp

Täysistunto

Keskiviikko 21.11.2018 klo 14.01—17.54

16. Lakialoite laiksi vammaisetuuksista annetun lain muuttamisesta 
Lakialoite LA 61/2018 vp Anneli Kiljunen sd ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 16. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

17.20 Anneli Kiljunen sd (esittelypuheenvuoro): Arvoisa herra puhemies! Täällä istunto-
salissa ei ole edustajia paljon, mutta se ei poista tämän asian tärkeyttä, joka on tässä lakia-
loitteessa, jonka nyt esittelen.

Arvoisa puhemies! Esittelen lakialoitteen vammaisetuuksista annetun lain muuttamises-
ta. Aloitteella lisättäisiin lakiin pykälät korvauksesta, jolla korvattaisiin keliakiaa sairasta-
ville gluteenittoman ruokavalion aiheuttamia lisäkustannuksia.

Tämä lakialoite on tehty siksi, että keliakiaa sairastavat ihmiset kokevat heihin kohdis-
tetun kohtelun erittäin epäoikeudenmukaiseksi verrattuna muun muassa muihin autoim-
muunisairautta sairastaviin ihmisiin. Ongelmana on ollut se, että hallitus ei ole tunnustanut
sairautta, minkä takia hallitus lakkautti keliakiakorvauksen, minkä seurauksena nyt me ha-
luamme osaltamme palauttaa keliakiakorvauksen. Tässä yhteydessä haluan myös todeta,
että sosiaalidemokraatit katsovat, että keliakia on sairaus, joka on hoidettavissa gluteenit-
tomalla ruokavaliolla. Olemme myös sisällyttäneet keliakiakorvauksen vaihtoehtobudjet-
tiimme.

Vastaava korvaus oli käytössä vuodesta 2002 vuoteen 2015 ruokavaliokorvauksen ni-
mellä. Hallitus kuitenkin lakkautti korvauksen vuoden 2016 alusta. Lakialoitteessa ehdo-
tettavan etuuden nimi olisi nyt keliakiakorvaus, koska kyse on nimenomaan keliakiahoi-
dosta.

Keliakia on lääketieteellisesti todettu parantumaton autoimmuunisairaus. Muita autoim-
muunisairauksia ovat muun muassa nivelreuma, ms-tauti ja tyypin 1 diabetes. Keliakian ai-
noa hoito on elinikäinen gluteeniton ruokavalio, ja sairauden hoito ei muutu tai helpotu
ajan kuluessa. Kyseessä ei ole allergia, vaikka moni näin tahtoo ajatella, vaan kyse on ni-
menomaan autoimmuunisairaudesta. Ainoa asia, joka tilanteeseen sairastumisen jälkeen
auttaa ja johon ihminen voi itse vaikuttaa, on nollatoleranssi gluteenipitoiseen ruokava-
lioon, minkä takia heidän on noudatettava erittäin tarkkaa gluteenitonta ruokavaliota, josta
ei voi lipsua piiruakaan. 

Hoitamaton keliakia altistaa usein lisäsairauksille, jotka edellyttävät pitkäaikaista hoi-
toa ja jotka aiheuttavat työkyvyttömyyttä. Niistä koituu yhteiskunnalle runsaasti ylimääräi-
 Hyväksytty
1.0



Pöytäkirjan asiakohta PTK 118/2018 vp
siä kustannuksia terveydenhuollon menoina. Oikealla ruokavaliolla ja hoidolla keliaakik-
ko pysyy kuitenkin toiminta- ja työkykyisenä.

Keliakian hoidon vaatimat gluteenittomat elintarvikkeet ovat merkittävästi tavanomai-
sia tuotteita kalliimpia. Vuonna 2017 tehdyn hintaselvityksen mukaan keliakian ruokava-
liohoito aiheuttaa ylimääräisiä kustannuksia arviolta noin 62 euroa kuukaudessa eli 740 eu-
roa vuodessa. Hoidon kustannukset ovat pysyviä. Tässä aloitteessa esitetään, että keliakia-
korvaus olisi 31 euroa kuukaudessa eli puolet näistä gluteenittoman ruokavalion aiheutta-
mista lisäkustannuksista.

Arvoisa puhemies! Keliakiakorvauksessa on ennen kaikkea kyse yhdenvertaisuudesta.
On helppo kuvitella, että jos keliakiaan olisi olemassa lääke, se olisi automaattisesti lääke-
korvausjärjestelmän piirissä. Kun näin ei ole, keliakiaa sairastavat on nyt jätetty kokonaan
vaille yhteiskunnan tukea. Terveydenhuollon ammattilaiset ja keliaakikot ovat todenneet
useaan otteeseen, että jos heidän sairauteensa olisi olemassa lääke, se varmasti hyväksyt-
täisiin korvattavaksi. Ongelmana on juuri se, ettei lääkettä vielä ole vaan ainoa hoito on
gluteeniton ruokavalio. Gluteenittoman ruokavalion lääketieteellisyyttä ei ole haluttu tun-
nustaa ja hyväksyä vastaavalla tavalla kuin lääke. Sairaudenhoidon ajattelu on erittäin ra-
jallista ja suppeaa. Tämän takia voidaan todeta, että keliaakikot ovat eriarvoisessa asemas-
sa muihin autoimmuunisairaisiin ja pitkäaikaissairaisiin verrattuna.

On syytä todeta, että monissa Euroopan maissa keliakiaa sairastaville maksetaan korva-
usta gluteenittomasta ruokavaliosta. Norjan tuki on peräti 207 euroa kuukaudessa, Tans-
kassakin toista sataa euroa. Myös esimerkiksi Iso-Britannia, Italia, Ranska ja Belgia tuke-
vat keliakiaa sairastavia eritasoisilla summilla. On poikkeuksellista, että pohjoismaisena
hyvinvointivaltiona Suomi ei ole enää katsonut tätä tarpeelliseksi. Olemme pohjoismaisis-
ta maista ainut, joka ei tätä korvausta myönnä. Euroopassa Viron lisäksi toinen maa.

Arvoisa puhemies! Keliakialiiton hiljattain tekemässä kyselyssä kolmannes vastaajista
totesi, että ruokavaliokorvauksen poistumisen seurauksena heidän ruokavalionsa on yksi-
puolistunut, ja neljäsosa oli joutunut vähentämään gluteenittomien viljatuotteiden käyttöä.
Lähes 40 prosenttia vastaajista oli joutunut tinkimään ruokaostoksissa rahanpuutteen ta-
kia. Keliaakikoille maksettavan korvauksen poistaminen on heikentänyt heidän mahdolli-
suuksiaan noudattaa gluteenitonta ruokavaliota.

Jos keliakiaa sairastava ei kykene hoitamaan sairauttaan, kustannukset yhteiskunnalle
voivat nousta moninkertaisiksi ruokavaliokorvaukseen verrattuna. Keliakia tulee palauttaa
takaisin muiden autoimmuunisairauksien rinnalle ja tuoda keliakiakorvaus takaisin lakiin.

17.27 Pia Viitanen sd: Puhemies! Kuten edustaja Kiljunen tuossa totesi, kyse on yhden-
vertaisuudesta. Lakialoite on hyvin tärkeä, ja haluan kiittää edustaja Kiljusta sen jättämi-
sestä sekä erittäin asiantuntevasta, kattavasta ja hyvästä puheenvuorosta, minkä äsken esi-
titte. Haluan myös todella todeta sen edustaja Kiljusen tavoin, että tämä on meille sosiaa-
lidemokraateille tärkeä asia. Olemme vaihtoehtobudjetissamme varanneet 15 miljoonaa
siihen, että tämä korvaus palautettaisiin, ja on todellinen sääli, että hallitus heti ensimmäi-
senä vuotenaan tästä korvauksesta päätti luopua. Muistan muuten nekin ajat vielä, kun tais-
teltiin tämä korvaus kaiken kaikkiaan.

Se on yhdenvertaisuuskysymys, ja kuten tässä lopussa kävi hyvin ilmi näistä tutkimus-
tuloksista, mitä minäkin tässä katselin, niin kyllähän se on suuri kustannus tulevaisuudessa
yhteiskunnalle, jos ihmiset eivät voi hoitaa terveyttään. Täällä sanotaan muun muassa, että
53 prosenttia on joutunut valitsemaan edullisempia tuotteita ja 34 prosentilla ruokavalio on
2



Pöytäkirjan asiakohta PTK 118/2018 vp
yksipuolistunut, 67 prosenttia säästää muissa menoissa, ja, kuten Kiljunen totesi, 40 pro-
senttia on joutunut tinkimään ruokaostoissaan rahanpuutteen vuoksi. Tässä on monta kiel-
teistä ja hälyttävää asiaa, ja siksi minä epäilen, puhemies, että jos me emme tätä asiaa kor-
jaa, niin yhteiskunta tulee tulevaisuudessa maksamaan tästä huomattavasti suuremmat kus-
tannukset. Niinpä halusin tässä yhteydessä jäädä tänne saliin vielä sanomaan tämän kan-
nustuspuheenvuoron ihan ääneen, koska tämä on tärkeä asia, ja toivon, että voimme jatkos-
sa tämän korjata.

Puhemies! Kiitos vielä kerran edustaja Kiljuselle erinomaisen tärkeästä aloitteesta.

17.29 Maria Tolppanen sd: Arvoisa puhemies! Keliakiakorvauksen palauttaminen on
ensiarvoisen tärkeä asia. Meidän on muistettava tosiaankin se, niin kuin edustaja Kiljunen
tuossa sanoi, että keliakia on sairaus, joka ei koskaan parane: se on mukana siitä saakka,
kun sen saa, sinne hautaan, ei kaikilla ihan kehdosta hautaan, mutta siitä saakka kun saa,
niin ihan sinne loppuun saakka.

Kun me nyt otamme huomioon esimerkiksi indeksileikkaukset, joita on tehty, ja ne huo-
nonnukset, mitä on tehty eläkkeellä oleville ja vanhoille ihmisille, niin kun siihen lisätään
sitten tämä keliakiakorvauksen aikaisempi leikkaaminen, niin kyllä on aika hankalaa sitten
hoitaa itseään. Joka tapauksessa kaikkia sellaisia sairauksia, joita ihmisellä on ja joita ei
pystytä hoitamaan ja joita ei haluta hoitaa, joudutaan pakon edessä hoitamaan myöhem-
min, ja se maksaa huomattavasti enemmän kuin se, että palautettaisiin keliakiakorvaus.
Nythän me haemme pelkästään puolta siitä, mitä nuo summat ovat, mutta jo sekin auttaisi
niitä ihmisiä, jotka tähän sairauteen sairastuvat. Sinänsä se, että ihminen saa myöskin hii-
lihydraatteja ja pystyy syömään leipää, on äärimmäisen tärkeä asia. Valitettavasti vaan glu-
teeniton leipä on niin kallista, että siihen eivät kaikkien kädet yllä.

Erittäin lämpimästi kannatan tätä lakialoitetta, ja olen todella todella pahoillani siitä, että
tämä eduskunta on poistanut yhden kerran tämän nimenomaisen korvauksen. Mutta toivot-
tavasti me pystymme nyt korjaamaan sen.

17.30 Anneli Kiljunen sd: Arvoisa puheenjohtaja! Haluan vielä sanoa tässä, että kun on
selvitetty, mitä hoitamaton keliakia aiheuttaa yhteiskunnalle muun muassa lisäkustannuk-
sina, niin täällä todetaan, että hoitamaton keliakia lisää käyntejä lääkärin vastaanotolla, jol-
loin niitä on keskimäärin 4,4 kertaa vuodessa. Kun keliakia on hyvässä hoitotasapainossa,
keliaakikko ei käy lääkärin vastaanotolla muita kansalaisia useammin, ja kun sitten tästä
voidaan laskea näitten perusterveydenhuollon lääkärin vastaanottokertojen määrä, niin sii-
tä aiheutuu kustannuksia.

Hoitamaton keliakia aiheuttaa myös osteoporoosia, ja siitä esimerkiksi yksittäisen lonk-
kamurtuman hinta on noin 30 000 euroa. Tämä aiheuttaa myös hedelmöityshoidon kustan-
nuksia, ja siitä myös Kela maksaa kolme hoitokertaa sairasvakuutuksessa. Masennuksen
osalta, jota tämä hoitamaton keliakia myös aiheuttaa monestakin syystä, on arvioitu, että
myös sairauspoissaolot kasvavat, ja siitä sitten on laskettu myös lisäkustannuksia. Sitten
hoitamaton keliakia aiheuttaa myös riskin syöpään sairastumiselle.

Elikkä nämä asiat, jotka ovat faktoja, pitäisi tunnustaa ja tunnustaa se, että keliakia ei ole
allergia vaan keliakia on autoimmuunisairaus, jota pitäisi kohdella yhdenvertaisesti mui-
den sairauksien rinnalla. Tämän lisäksi vielä se, että tämä on aiheuttanut kaikkein pienitu-
loisimmille keliakiaa sairastaville ongelmia, sillä nyt tätä ei huomioida myöskään toimeen-
tulotuessa, minkä takia sitten nämä lisäkustannukset, joita keliakiaravinnon hankkiminen
3



Pöytäkirjan asiakohta PTK 118/2018 vp
aiheuttaa, vaikeuttavat näiden pienituloisten ihmisten elämäntilannetta entisestään, kun
lasketaan toimeentulotuesta kuukausittain se 64 euroa, jonka tämä oikea ruoka, ravinto li-
säkustannuksina aiheuttaa, ja siltä osin myös tämä tilanne on heikentynyt, kun keliakiakor-
vaus poistettiin vuoden 2016 alusta.

Keskustelu päättyi.

Asia lähetettiin sosiaali- ja terveysvaliokuntaan.
4


