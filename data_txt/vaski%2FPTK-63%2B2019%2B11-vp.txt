















































DEME267.tmp.xml


Pöytäkirjan asiakohta PTK 63/2019 vp
Pöytäkirjan asiakohta 

PTK 63/2019 vp

Täysistunto

Keskiviikko 13.11.2019 klo 14.01—19.40

11. Eduskunnan tilintarkastajien tilintarkastuskertomus eduskunnan tilinpäätöksestä, toi-
mintakertomuksesta ja kirjanpidosta sekä hallinnosta vuodelta 2018

Kertomus K 5/2019 vp
Valiokunnan mietintö TrVM 2/2019 vp

Ainoa käsittely

Ensimmäinen varapuhemies Tuula Haatainen: Ainoaan käsittelyyn esitellään päiväjär-
jestyksen 11. asia. Käsittelyn pohjana on tarkastusvaliokunnan mietintö TrVM 2/2019 vp.
Nyt päätetään kannanotosta kertomuksen johdosta.

Esittelypuheenvuoro, valiokunnan puheenjohtaja Alanko-Kahiluoto.

Keskustelu

17.10 Outi Alanko-Kahiluoto vihr (esittelypuheenvuoro): Arvoisa puhemies! Eduskun-
nan tilintarkastajien kertomus eduskunnan tilinpäätöksestä, toimintakertomuksesta ja kir-
janpidosta sekä hallinnosta vuodelta 2018 ja sitä koskeva tarkastusvaliokunnan mietintö
ovat nyt tässä käsittelyssä.

Tarkastusvaliokunta on kuullut muun muassa tilintarkastajien puheenjohtajaa, eduskun-
nan pääsihteeriä ja hallintojohtajaa sekä eduskunnan henkilöstöjärjestöjä. Tilintarkastajien
kertomukset ovat jälleen olleet niin sanotusti puhtaita, elikkä tilintarkastajilla ei ole ollut
huomautettavaa. Tarkastusvaliokunta toteaa, että tilintarkastus on suoritettu hyvän tilintar-
kastustavan mukaisesti. Mietinnössään valiokunta on kiinnittänyt huomiota myönnettyi-
hin määrärahoihin ja niiden käyttöön sekä toiminnan kuluihin ja niiden muutoksiin.

Eduskunnan osalta valiokunta on nostanut esille ensinnäkin työn ruuhkautumisen ja
henkilöstön jaksamisen erityisesti istuntokausien ja vaalikausien lopussa sekä tarpeen ke-
hittää eduskunnan kansliassa toiminnan avoimuutta ja keskustelukulttuuria sekä kolman-
neksi tarpeen jatkaa kansliassa toimia kestävän kehityksen edistämiseksi sekä hiilidioksi-
dipäästöjen vähentämiseksi ja nostanut esille myös sen, että on tärkeää seurata eduskunta-
kiinteistön sisäilmatilannetta jatkossakin.

Päätösehdotuksenaan valiokunta on ehdottanut, että eduskunnalla ei ole huomautetta-
vaa kertomusten johdosta. — Kiitos.

17.12 Merja Mäkisalo-Ropponen sd: Arvoisa puhemies! Kuten valiokunnan mietinnös-
sä todetaan, eduskunta on pystynyt melko hyvin toimimaan sille annettujen määrärahojen
puitteissa, ja tarkastusvaliokunnalla ei ollut mitään huomautettavaa tämän asian suhteen.

Sitä vastoin huoli työn ruuhkautumisesta ja henkilöstön jaksamisesta on kirjattu myös
tähän mietintöön. Erityisesti valiokunnissa ja täysistuntotyötä tekevillä työtaakka on ajoit-
tain ollut kohtuuton. Työntekijät venyvät ja joustavat täällä eduskunnassa työtilanteen mu-
 Tarkistettu
4.0



Pöytäkirjan asiakohta PTK 63/2019 vp
kaan, ja varmasti se kuuluu täällä työnkuvaan, mutta jossain kyllä menee myös joustami-
sen ja venymisen rajat. Nämä rajat ylittyivät viime kaudella monen työntekijän kohdalla.
Toivottavasti tästä on nyt opittu eivätkä viime kauden tilanteet toistu, sillä kyllä tälläkin
työpaikalla on löydettävä keinot, joiden avulla kohtuuton töiden ruuhkautuminen ja töiden
liiallinen kuormittavuus voidaan estää.

Puhemies! On myös tärkeää, että eduskunnan kulttuuri kehittyy sillä tavalla avoimem-
paan suuntaan, että täällä uskalletaan hyvissä ajoin tuoda oma uupuminen tai muut epäkoh-
dat esille. Haluan toki tässä yhteydessä korostaa ja kaiken tämän puheen jälkeen haluan
tuoda esille, että tämä eduskunta on kyllä varmasti todella hyvä työpaikka, siitä ei ole ky-
symys, mutta joka tapauksessa on uskallettava miettiä myöskin näitä epäkohtia ja uupumi-
sen oireita, joita on tullut esille.

Eduskunnan työpainetta voidaan helpottaa myös sillä, että lainsäädäntötyö paranee mi-
nisteriöissä. Viime kaudella tänne eduskuntaan tuli niin huonosti valmisteltuja lakiesityk-
siä, että niiden korjaamisessa ja paikkaamisessa jouduttiin tekemään paljon ylimäärästä
työtä, ja sekin varmaan aiheutti lisärasitusta myöskin henkilökunnalle.

17.14 Pia Viitanen sd: Arvoisa puhemies! Itselläni on se myönteinen tilanne, että saan
olla tarkastusvaliokunnassa edelleen jäsenenä. Minulla on sieltä ihan hyviä kokemuksia
viime kaudelta. Valiokunta tekee arvokasta, tärkeää työtä mielestäni sellaisessa hyvässä,
voisiko sanoa, valtiopäivähengessä. Valiokuntahan harvoin edes äänestää asioista, pyrim-
me aina yksimielisyyteen, ja sitä kautta myös tämänkaltaisia asioita on hyvä käsitellä, mitä
täällä tänään on käsitelty.

Toivotan uudelle puheenjohtajalle voimia työssään. Hän on hienosti ottanut haltuun tä-
män. Tavallaan haluan tästä nyt vain yleisesti sanoa, koska usein viime kaudellakin näitä
keskusteluja kävimme näistä tarkastusvaliokunnan sinänsä hyvin tärkeistä asioista.

On hyvä, että valiokunta jälleen kerran tässä omassa mietinnössään kiinnittää huomiota
muun muassa juuri tähän äskeiseen edustaja Mäkisalo-Ropposen käsittelemään asiaan.
Täällä henkilöstön työhyvinvointi on hyvin tärkeää. Me olemme kyllä varmasti liian usein
joutuneet näkemään tilanteita, missä työn ruuhkautuessa myös voimavarat joutuvat koe-
tukselle henkilöstöllä. Sillä tavalla on mielestäni tärkeää, että se myös nostetaan näihin
mietintöihin mukaan ja pyritään työn suunnittelun, kehittämisen ja kaiken kannalta jatkos-
sa huomioimaan.

Edustaja Mäkisalo-Ropponen tuossa edellä kiinnitti huomiota aivan olennaiseen asiaan
eli siihen, mikä on tavallaan ministeriöistä tulevan ja ministereiltä tulevan lainsäädännön
taso ja kuinka paljon sitten oletetaan, että täällä eduskunnassa pystytään ikään kuin kirjoit-
tamaan lakia uusiksi. Ja sehän ei tietenkään sen tehtävä ole. Muistan, että jo pitkällä pers-
pektiivillä, vuosikausienkin ajalta, on sellaisia kokemuksia, että aika ajoin eduskunta on
omissa valiokunnissaan kirjannut mietintöihinsä, että olisi toivonut korkeampaa tasoa lain-
valmistelulta. Enkä halua kyllä tällä puheenvuorolla siitä myöskään yhtään syyttää välttä-
mättä ministeriöiden virkamiehiä, koska heillä on myös vastaavia paineita. Tiedämme, että
näinä säästövuosina, mitä on ollut pitkään, myös ministeriöissä ovat resurssit joutuneet ää-
rimmäisen tiukille.

Siksi tietenkin pitää huomioida, että kaiken kaikkiaan on kansalaisen oikeusturvan kan-
nalta tärkeää, että tästä talosta tulee hyvää, kehittynyttä lainsäädäntöä. Ja siitä me kaikki
kannamme vastuuta paitsi lainsäätäjinä tässä eduskunnan salissa myös siinä, että voimme
2



Pöytäkirjan asiakohta PTK 63/2019 vp
ikään kuin pitää huolta siitä, että henkilöstöllä on työskentelyolosuhteet, jotka kuitenkin
palvelevat henkilöstön jaksamista ja motivaatiota ja kaikkea tätä tässä tärkeässä työssä.

Ensimmäinen varapuhemies Tuula Haatainen: Ja valiokunnan puheenjohtaja Alanko-
Kahiluoto. 

17.17 Outi Alanko-Kahiluoto vihr: Kiitos, puhemies! Kiitos edustaja Viitaselle rohkai-
susta ja kauniista sanoista ja kannustuksesta. Minäkin tahdon tarkastusvaliokuntaa kiittää
siitä, että olemme tehneet erittäin hyvää yhteistyötä. Varmasti tästä tulee hyvä ja rakentava
kausi, niin kuin edellisetkin tarkastusvaliokunnan kaudet ovat tässä talossa perinteisesti ol-
leet.

Halusin vielä kiinnittää huomiota tähän henkilöstön jaksamiseen. Mehän olemme tässä
valiokunnan mietinnössä kiinnittäneet huomiota erityisesti eduskunnan käytössä oleviin
resursseihin. Mutta käsitykseni on se, että siihen, että eduskunnassa voitaisiin helpottaa
henkilöstöön kohdistuvaa painetta ruuhka-aikoina, auttaisi myös se, että ministeriöissä oli-
si aina ajantasaiset ja riittävät resurssit. Jos ministeriöstä ei pystytä siirtämään tarpeen tul-
len lisävoimavaroja valiokuntiin, niin silloin tietysti ollaan siinä tilanteessa, että ne henki-
löt, jotka ovat erityisesti asiantuntijoita valiokunnissa, eivät sitten saa apua sieltä ministe-
riöstä. Eli kun puhutaan resurssien riittävyydestä, on huolehdittava paitsi eduskunnan riit-
tävistä resursseista myöskin ministeriöiden riittävistä resursseista. Ja tämä koskee paitsi
lainsäädännön valmisteluvaihetta myöskin sitä vaihetta, kun lakiesitykset ovat eduskun-
nassa. Silloin kun on kyse mittavista paketeista, niin kuin esimerkiksi viime kaudella oli
tämä monituhatsivuinen sote-maakuntapaketti, tietysti tämä resurssipula on sitten ilmei-
nen molemmissa päissä, sekä ministeriössä että täällä eduskunnassa.

Mutta näillä sanoilla kiitos kaikille hyvästä keskustelusta.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 5/2019 vp joh-
dosta. Asian käsittely päättyi.
3


	11
	17.10
	17.12
	17.14
	17.17


