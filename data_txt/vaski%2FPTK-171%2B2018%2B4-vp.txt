















































DEM4A34.tmp.xml


Pöytäkirjan asiakohta PTK 171/2018 vp
Pöytäkirjan asiakohta 

PTK 171/2018 vp

Täysistunto

Keskiviikko 6.3.2019 klo 14.13—16.30

4. Hallituksen esitys eduskunnalle osakesäästötilin tuloverotusta ja eräiden vakuutustuot-
teiden tuloverotuksen uudistamista koskevaksi lainsäädännöksi

Hallituksen esitys HE 275/2018 vp
Valiokunnan mietintö VaVM 37/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on valtiovarainvaliokunnan mietintö VaVM
37/2018 vp. Nyt päätetään lakiehdotusten sisällöstä.

Edustaja Harakka. — Edustaja Harakka, nyt minun täytyy varmistaa, haluaako jaoston
puheenjohtaja suorittaa esittelyn. Täällä ei ole merkintää, mutta haluaako edustaja Kiviran-
ta sellaisen esityksen tehdä?

Esko Kiviranta kesk: Arvoisa puhemies! Haluan lyhyesti puhua, ja siitä on kyllä merkin-
täkin. Saanko käyttää puheenvuoron?

Ensimmäinen varapuhemies Mauri Pekkarinen: Sitä tässä tarjoilin. Edustaja Kiviran-
ta, teillä nyt puheenvuoro. Koska te olette jaoston puheenjohtaja, halutessanne esittelypu-
heenvuoron saatte.

Keskustelu

14.18 Esko Kiviranta kesk: Arvoisa puhemies! Tässä on kysymys uuden sijoitusmuo-
don, sijoitusvälineen, osakesäästötilin ja kapitalisaatiosopimusten sääntelyn sisällyttämi-
sestä lakiin. Tämä lakikokonaisuus on käsitelty valtiovarainvaliokunnassa niin, että esi-
tämme tämän hyväksyttäväksi käytännössä muuttamattomana. Tässä on eräitä teknisluon-
teisia muutoksia, mutta asiasisällöllisesti esitys on, että eduskunta hyväksyisi tämän laki-
kokonaisuuden muuttamattomana. Tähän valiokunnan mietintöön sisältyy vastalause, jos-
sa on myös neljä lausumaehdotusta.

Ensimmäinen varapuhemies Mauri Pekkarinen:  Edustaja Harakka, puheenvuoro teil-
lä nyt. — Esittelyn voi kyllä suorittaa ihan paikan päältäkin, niin kuin edustaja Kiviranta
äsken teki.

14.19 Timo Harakka sd: Arvoisa puhemies! Olen kyllä sitä mieltä, että kyseessä on siinä
määrin merkittävä lakiesitys ja sillä tavalla suomalaista veropolitiikkaa muuttava lakiesi-
tys, että se ansaitsee kyllä täältä puhujapöntöstä vähän seikkaperäisemmänkin puheenvuo-
ron.
 Tarkistettu
4.0



Pöytäkirjan asiakohta PTK 171/2018 vp
Kuten tiedetään, hyvän veropolitiikan periaate on varsin yksinkertainen. Siihen kuulu-
vat tiiviit veropohjat ja alhaiset verokannat. Tämä tuttu ja ehkä kliseemäinenkin periaate si-
sältää oikeastaan vielä mielenkiintoisemman ja tärkeämmän jatkoajatuksen, nimittäin tii-
viit veropohjat mahdollistavat alhaiset verokannat. Toisin sanoen, pienten palkkojen ja
eläkkeiden tuloveron alennukset eivät ole mahdollisia, ellei veropohja ole tiivis, ellei ve-
roa saada kerättyä sieltä, mistä sitä kuuluu kerätä, elleivät veroa maksa he, joiden kuuluu
veroa maksaa. Tässä suhteessa osakesäästötili on varsin epäonnistunut esitys. Se puhkoo
veropohjaa ja vähentää verotuloja valtiovarainministeriön arvion mukaan 160 miljoonaa
euroa vuodessa [Välihuuto] — 160 miljoonaa euroa vuodessa silloin, kun se on täydessä
käytössä — joista 56 miljoonaa katoaa ulkomaille. Tämä siis valtiovarainministeriön vir-
kaennusteena.

Tämä hämmästyttää monia, jotka kannattavat osakesäästötiliä ja, kuten minä, kannatta-
vat myös osakesäästämistä. Vastaväitehän on se, että kyllä ne verot joskus aikanaan näistä
osakesäästötilin sijoituksista maksetaan siitäkin huolimatta, että osingot jäävät verottamat-
ta ja arvonnousu jää verottamatta. Mutta näin ei välttämättä käy. Ensinnäkään ei ole mi-
tään syytä antaa kenellekään vuosikymmeniksi korotonta lainaa, mutta toisekseen käy niin,
että suuri osa näistä osakesäästötileistä päätyy perinnön tai lahjan kautta eteenpäin vuosi-
kymmeniä myöhemmin paljon edullisemmin ehdoin kuin suoria sijoituksia verotettaessa.
Mahdollista on myöskin se, että nuo tilit nostetaan ulkomailla joko nollaveron taikka hy-
vin matalan veron olosuhteissa eikä suomalainen verottaja pääse niihin käsiksi. Tässä kes-
keiset syyt, miksi veron lykkäysetu on merkittävä etu ja johtaa siihen, että veromenetykset
ovat tuntuvia, ja se ei myöskään koske ulkomaalaisia suomalaisen sijoitustilin haltijoita.

Arvoisa puhemies! Nyt kiinnitän eduskunnan huomiota sellaiseen riskiin, jota täällä sa-
lissa ei ole vielä riittävästi käsitelty, vaikka osakesäästötiliä on moneen otteeseen käsitel-
tykin. Nimittäin suurena riskinä voidaan pitää sitä, että ulkomaiset osakesäästötilit ja niitä
vastaavat sijoitustilit saatetaan rinnastaa tähän suomalaiseen aiottuun tiliin. EU-oikeushan
estää ulkomaisten sijoittajien ja sijoitustuotteiden syrjinnän. Rinnastus verokohtelussa
saattaisi johtaa siihen, että ulkomaalaisille sijoitustileille maksetut osingot vapautuisivat
nyt käsillä olevan muutoksen seurauksena verosta ja myöskään myöhempiä nostoja ei
yleensä voitaisi verosopimusten vuoksi verottaa Suomessa. Lisäksi rinnastus voisi johtaa
siihen, että suomalaiset saisivat ulkomaisiin sijoitustileihin sijoittaessaan vastaavat vero-
edut kuin ulkomaiset sijoittajat. Ulkomaisissa sijoitustileissä, kuten Ruotsin ISK-tilissä, ei
tyypillisesti ole esimerkiksi esitettyä 50 000 euron ylärajaa sijoituksille. Se johtaisi siis
jopa siihen, että suomalaisten palveluntarjoajien osakesäästötilit eivät olisi kilpailukykyi-
siä suhteessa ulkomaisiin sijoitustileihin ja sijoitukset virtaisivat ulkomaille.

Siis pähkinänkuoressa, arvoisa puhemies ja hyvät kollegat: hyvä tarkoitus osakesäästö-
tilissä on ollut se, että suomalaiset sijoittaisivat suomalaisiin osakkeisiin, mutta tässä voi
ikävä kyllä tapahtua niin, että ulkomaalaiset sijoittajat saavat Suomesta sellaisen ve-
roedun, jota he eivät muuten saisi, tai jopa niin, että suomalaisten sijoitukset virtaavat ul-
komaille vastaaviin tileihin, jos ne rinnastetaan tähän nyt tekeillä olevaan osakesäästöti-
liin. Riski on merkittävä, ja sitä ei hallituksen esityksessä ole riittävästi tutkittu, eikä myös-
kään valiokunnan mietinnössä. Kuten valiokunnan mietinnössä todetaan: ”Esityksessä on
lähdetty siitä, että osakesäästötili on yksilöllinen suomalainen konsepti. Sillä ei oleteta ole-
van rinnastuskelpoista eurooppalaista vastinetta.” Mutta siinä ei ole kuitenkaan käyty läpi
EU-tuomioistuimen oikeuskäytäntöä eikä tutkittu rinnastuksia, jotka saattavat siis olla suo-
2



Pöytäkirjan asiakohta PTK 171/2018 vp
malaisille jo laskettujen satojen miljoonien lisäksi vielä huomattavasti suurempi verovuo-
to.

Näin ollen, arvoisa puhemies, osakesäästötililainsäädäntöä ei tule ottaa voimaan esite-
tyssä muodossaan, vaan esitän vastalauseen mukaiset pykälämuutokset, joissa sinänsä kan-
natetaan sitä, että nykyisin täysin villin lännen menetelmällä voimaan tulleet peräti 40 mil-
jardin euron pääomitetut vakuutuskuoret tulevat edes hivenen tiukemman kohtelun koh-
teeksi mutta että ratkaisu piensijoittamiseen ei suinkaan ole se, että vastaavanlaiset vero-
edut olisi lavennettava koko kansan huviksi.

Puhemies! Lopuksi: Kun tuossa alussa puhuin tiiviistä veropohjista ja matalista kannois-
ta, niin mikä olisi siis vaihtoehto sille, että puhkotaan veropohjaa osakesäästötilin kaltai-
sella menettelyllä: se, että suoraan alennettaisiin piensijoittajien osinkoveroa. Huomatta-
vasti huokeampi, helpompi ja myöskin tuloksia tuottavampi vaihtoehto olisi edes miettiä
sitä vaihtoehtoa, että alennetaan osinkoverokantaa suoraan. Piensijoittaja maksaa nyt 25,5
prosenttia osingoistaan veroa. Paljon pienemmällä sijoituksella, paljon vähemmän ve-
rosuunnittelijoita ja pankkeja työllistävällä tavalla saataisiin aikaan se, että tämä piensijoit-
tajien osinkoprosentti voisi olla vaikka 20. Siis pidetään kiinni tiiviistä veropohjista, jotka
mahdollistavat alhaiset kannat, ja toteutetaan tarvittaessa alhaisemmat kannat.

14.26 Olavi Ala-Nissilä kesk (vastauspuheenvuoro): Arvoisa herra puhemies! Kun edus-
taja Harakka sanoi, että hänen veropoliittinen linjansa on matalat verokannat, tiivis vero-
pohja, niin kyllähän siinä myöskin tulee kovaa retoriikkaa, joka sisältyy tähän hänen lin-
jaansa. Tässähän on hyvä ajatus ollut se, kun Suomessa ei pieniä osinkotuloveroja voida
verovapaiksi säästää, että tämä osakesäästötili on keino, jolla voidaan edistää myöskin ihan
tavallisten ihmisten osakesäästämistä. Minusta se on hyvä asia. Siitä voidaan käyttää vaik-
ka nimitystä kansankapitalismi. [Timo Heinonen: Aivan!] Puhemies, tässä esityksessä,
jonka verojaosto on tehnyt huolellisesti, on nämä kaikki näkökohdat mielestäni otettu huo-
mioon. Totta kai niitä erityisesti pitää myöskin seurata. Mutta suuressa kuvassa, mitä Suo-
mi tarvitsee: totta kai pääomia — kotimaisia pääomia, ulkomaisia pääomia — ja sitä, että
tavalliset ihmiset voivat osallistua osakesäästämiseen. Tätä peruslähtökohtaa ei mielestäni
tuolla retoriikalla mitenkään voida kuvata. Minusta ei joka paikassa veropolitiikassa pidä
nähdä kummajaisia ja pelotella, vaan kyllä Suomessa on tehokkaat veronkieltosäännökset,
jotka toimivat. 

14.27 Eero Suutari kok (vastauspuheenvuoro): Arvoisa puhemies! Tässä on todella ky-
symys jokamiehen ja -naisen oikeudesta harjoittaa osakesäästämistä mahdollisimman pie-
nillä, voisi sanoa, kustannuksilla. Ja on hyvä, että Suomeenkin saadaan tällainen osake-
säästötili, jolla voi pienelläkin pääomalla alkaa harrastaa sellaista, mikä on viimeisen sa-
dan vuoden aikana ollut kaikista tuottoisinta, elikkä osakesäästämistä. Jos tulee tällainen
pieni veroetu siitä, että maksetaan verot vasta siinä vaiheessa, kun niitä nostetaan, niin se
olisi hyvä suoda, ja pitäisi kannustaa suomalaisia nimenomaan säästämiseen, ja osakesääs-
täminen on nyt kaikista paras säästämisen muoto. 

Ensimmäinen varapuhemies Mauri Pekkarinen:  Olen merkinnyt tässä keskustelussa,
debatissa, vielä vastauspuheenvuorot — varmistan, että olen kaikki huomannut — edusta-
ja Heinoselle, sitten edustaja Sarkkiselle, edustaja Kivirannalle ja edustaja Harakalle. Ja
3



Pöytäkirjan asiakohta PTK 171/2018 vp
nyt on vastauspuheenvuorolista auki, ja nyt se suljetaan juuri tällä hetkellä, ja sen jälkeen
enää ei vastauspuheenvuoroja myönnetä.

14.29 Timo Heinonen kok (vastauspuheenvuoro): Arvoisa herra puhemies! Tämä osake-
säästötiliesitys osoittaa vahvasti, että nykyisellä maamme hallituksella on halu kannustaa
ihan tavallisia suomalaisia säästämään mutta myös sijoittamaan. Eli tämä tietyllä tavalla
antaa nyt tavallisille suomalaisille palkansaajille samanlaiset mahdollisuudet, jotka aiem-
min ovat olleet vain suursijoittajilla. 

Ja hämmästelen sitä, että sosiaalidemokraatit vastustavat tätä, että tavallinen suomalai-
nen perheenisä tai perheenäiti tai perhe voisi laittaa viisikymppisen syrjään ja lähteä tätä
kautta kasvattamaan hivenen varallisuuttaan. Minun mielestäni tämä on erinomaisen hie-
no asia, ja olin tyytyväinen, että vielä viime elokuussa edustaja, puheenjohtaja Rinne tote-
si, että hän ei tyrmää osakesäästötiliä, mutta näyttää siltä, että hän on erilaisella linjalla
kuin Harakka ja osa sosiaalidemokraattien edustajista. 

14.30 Hanna Sarkkinen vas (vastauspuheenvuoro): Arvoisa puhemies! Tätä esitystä,
niin kuin ylipäätään mitä tahansa lakiesitystä, on arvioitava hyötyjen ja haittojen näkökul-
masta. Tässä esityksessä haitat liittyvät veromenetyksiin, joita on hallituksen esityksen pe-
rusteluissa arvioitu olevan reilusti yli 100 miljoonaa euroa. 

Entä sitten ne hyödyt? Ne jäävät toiveiden varaan. Jos katsotaan Ruotsiin, missä on vie-
lä anteliaampi osakesäästötilijärjestelmä, niin siellä osakesijoittaminen ei sinänsä ole li-
sääntynyt, on vain siirrytty käyttämään näitä ISK-tilin tyyppisiä välineitä. Kyse ei ole ai-
noastaan verotuksen lykkäämisestä, vaan ihan aidoista veromenetyksistä perinnönjakoti-
lanteissa ja ulkomaisten sijoittajien kohdalla. Sen sijaan, että näitä vakuutuskuoria ja mui-
den veroetuja laajennetaan, niitä pitäisi mieluummin karsia ja tehdä veropohjasta mahdol-
lisimman aukoton. 

Ensimmäinen varapuhemies Mauri Pekkarinen: Vastauspuheenvuoro, jaoston puheen-
johtaja Kiviranta.

14.31 Esko Kiviranta kesk (vastauspuheenvuoro): Arvoisa puhemies! Minusta tämä osa-
kesäästötili on erinomainen mahdollisuus sijoittajalle, ei kuitenkaan välttämättä sellainen,
että jokaisen sijoittajan tähän kannattaisi tarttua, mutta se on erinomainen yksi vaihtoehto.

Tarttuisin mielelläni tähän sosiaalidemokraatille harvinaiseen esitykseen, kun edustaja
Harakka oli sitä mieltä, että osinkoverotusta pitäisi lieventää. Keskustahan on perinteisesti
ollut sitä mieltä, että pienten osinkotulojen verotusta pitäisi voida lieventää. Se on kuulem-
ma mahdotonta, mutta sitä asiaa voitaisiin esimerkiksi tulevalla kaudella vielä tutkia. Meil-
lä oli aikanaan myöskin voimassa omaisuustulovähennys keskustan toimena 1980-luvulla.
Muistan oikein hyvin sen, kuinka hyvin se toimi myöskin kansankapitalismin edistäjänä.

14.32 Pia Viitanen sd (vastauspuheenvuoro): Arvoisa puhemies! Täällä on kyllä käynyt
ilmi, että on hyvin mahdollista, että tällainen täällä nimetty jokanaisen tai jokamiehen oi-
keus ei kuitenkaan toteudu tämän esityksen mukaan. Niin kävi Ruotsissa: se ei lisännyt
määrällisesti piensijoittajien määrää.

Puhemies! Tässä on aivan olennainen kysymys se, että valtioneuvoston, hallituksen,
omankin arvion mukaan tässä voidaan menettää verotuloja noin 160 miljoonaa. [Timo Hei-
4



Pöytäkirjan asiakohta PTK 171/2018 vp
nonen: Siirtyviä veroja!] Ja mittaluokasta, puhemies, puhuttaessa: se on sitä samaa mitta-
luokkaa, millä me hoitaisimme esimerkiksi vanhusten hoivan hoitajamitoituksen kuntoon,
mutta kokoomushan ainoana puolueena sitä vastustaa. [Timo Heinonen: Ei pidä paikkan-
sa! — Eero Lehti: Ei pidä paikkansa!] Eli tässä nyt sitten nähdään nämä arvovalinnat.

Silloin kun rahaa on vähän — talous tulee olemaan hyvin tiukkaa ensi kaudella — niin
en tiedä, onko meillä varaa antaa tällaista pienen pientä veroetua niille, joilla kuitenkin on
rahaa laittaa sijoittamiseen, ja sitten sanoa taas kerran, kun joku pienituloinen tulee, ettei
ole tilaa almanakassa, hyväosaisemmat kävivät ensin. [Puhemies koputtaa] Ja sitten tämän
hallituksen leikkauspolitiikan, mikä kokoomuksen mieleen tietenkin ymmärrettävästi on,
ainakin kokoomuksen mukaan [Puhemies koputtaa] tulisi jatkua.

Ensimmäinen varapuhemies Mauri Pekkarinen: Myönnän nyt tähän äskeiseen puheen-
vuoroon liittyvän vastauspuheenvuoron edustaja Sarkomaalle.

14.33 Sari Sarkomaa kok (vastauspuheenvuoro): Arvoisa puhemies! Tässä edustaja nos-
ti esille asian eli vanhustenhuollon, ja totesitte erittäin virheellisesti, ettei kokoomuksen
eduskuntaryhmä tai Kansallinen Kokoomus olisi ikäihmisten hyvästä hoidosta huolehti-
massa. Huomautan teille, että ministeri Risikon toimesta valmisteltiin tai aloitettiin van-
huspalvelulain valmistelu ja juuri hallitus on ryhtynyt kaikkiin niihin toimiin, joilla voim-
me turvata jokaiselle ikäihmiselle hyvän hoivan ja hoidon ja inhimillisen kohtelun. Toi-
von, että pysytte kohtuudessa, kun debatoitte ilmeisesti teille tärkeää asiaa. On asiallista,
että oppositiopuolue pysyy kohtuudessa eikä muuntele totuutta.

14.34 Leena Meri ps (vastauspuheenvuoro): Arvoisa puhemies! Vaalit lähestyvät, ja
näemme ehkä niitä arvopohjaeroja. Nyt täytyy kyllä sanoa, että sosiaalidemokraatit rakas-
tavat veroja. Tuossa edustaja Harakka totesi puheessaan, että kuuluu veroa maksaa ja ve-
rottaja ei pääse käsiksi rahoihin ja sitten ne ajautuvat vielä perinnöksi. Silloin kun keskus-
telimme perintöverosta, niin Harakka totesi, että tämä perintövero on maailman paras ve-
ro. [Timo Harakka: Ei pidä paikkansa!] — Tämä on suora sitaatti ja luettavissa mediasta.
— Me teimme lakialoitteen siitä, että lesken asemaa parannettaisiin ja vero maksettaisiin
asumisen osalta vasta silloin, kun henkilön käyttöoikeus lakkaa, ja tähän emme saaneet so-
siaalidemokraattien tukea. Tässä on kysymys pienen ihmisen ja tavallisten ihmisten veron-
maksukyvystä ja elämästä. Haluaisin nyt kysyä: Onko tämä nyt sitä sellaista vaalipuhetta,
että kaikilta nyt otetaan veroja ja te ette halua, että ihmiset saavat säästää? Samaan aikaan
teillä on aika mittavat vaalilupaukset siitä, mitä annetaan ilmaiseksi. Milläs kannalla te nyt
oikeastaan olette?

14.35 Touko Aalto vihr (vastauspuheenvuoro): Arvoisa herra puhemies! Osakesäästöti-
lin ajatus on kannatettava, mutta itse esitys ei tue tätä kannatettavaa ajatusta ja tulee kal-
liiksi. Kuten on käynyt jo esiin monta kertaa, tämän verovuodon hintalappu ja lykkäänty-
misen hintalappu kokonaisuudessaan ennusteen mukaan on 160 miljoonaa euroa. Kuten
kävi jo esiin aikaisemmin tässä keskustelussa, se on myös verojärjestelmän periaatteiden
vastaista. Meidän pitäisi tiivistää veropohjaa eikä puhkoa siihen uusia reikiä. Ruotsin ko-
kemukset osoittavat, että tämä keskittää omistusta sen sijaan, että se lisäisi osakesijoitta-
jien ja itse sijoitusten määrää — Ruotsin ISK-tili on siis anteliaampi versio osakesäästöti-
listä, ja siellä on käynyt juuri näin. 
5



Pöytäkirjan asiakohta PTK 171/2018 vp
On kiinnostavaa, kun puhutaan asiantuntijoista, että etenkin kokoomuksessa on käyty
paljon keskustelua muun muassa puheenjohtaja Rinteen lausunnosta asiantuntijoiden kuu-
lemisesta talouspolitiikassa, mutta pata kattilaa soimaa, jos itse ei huomioida valtiovarain-
ministeriön asiantuntijaryhmän kriittisiä kommentteja etenkin osinkojen verovapaudesta
ja sen aiheuttamasta verovuodosta ulkomaille.

Ensimmäinen varapuhemies Mauri Pekkarinen: Myönnän vielä tässä debattivaiheessa
vastauspuheenvuorot edustaja Eestilälle [Timo Harakka pyytää vastauspuheenvuoroa] ja
sitten tämän debatin aloittaneelle edustaja Harakalle — jonka kädet ovat aika leveällä siel-
lä.

14.37 Markku Eestilä kok (vastauspuheenvuoro): Arvoisa puhemies! Itse pidän tätä
erinomaisena loppukauden lahjana piensijoittajille, että he voivat sijoittaa 50 000 euroa
kotimaisiin tai ulkomaisiin osakkeisiin ja sitten ei osingoista eikä luovutusvoitoista mene
veroa. Vero menee vasta sitten kun sieltä otetaan rahaa. Tämä on erinomainen keino, var-
sinkin nuorille, jotka täyttävät 18 vuotta, eli he voivat jonkun panoksen pistää sinne, ja sit-
ten ei tule veroseuraamuksia, ei tarvitse tehdä luovutusvoittoveroilmoituksia eikä mitään
muuta. Tämä on kyllä erinomainen, ja tämä olisi pitänyt tehdä jo aikaa sitten, niin tämä oli-
si ollut uusi, merkittävä sijoituskohde perheille. Nyt täytyy mennä monesti rahastojen kaut-
ta, ja kaikki eivät halua sitä tehdä. Tällaista lainsäädäntöä on kyllä todella ilo kannattaa.

Ensimmäinen varapuhemies Mauri Pekkarinen: Arvoisat edustajat, ehkä totean tässä
vaiheessa, että debatin idea ei ole se, että sitä jatketaan niin kauan kun edustajat jaksavat
pyytää minuutin vastauspuheenvuoroja. Ei, vaan se jossakin vaiheessa laitetaan poikki, ja
äsken totesin pelisääntönä, että vielä puheenvuoropyynnöt olivat mahdollisia, ja sitten se
pantiin poikki, ja sillä eletään. — Vielä vastauspuheenvuoro, edustaja Harakka.

14.38 Timo Harakka sd (vastauspuheenvuoro): Arvoisa puhemies! Osakesijoittaminen
on ihan hyvä ja kannatettava asia, ja siksi herää tämän lain yhteydessä kaksi kysymystä: 

Jos se on kannattavin tapa sijoittaa omaisuutta, minkä ihmeen takia sitä pitää erikseen
vielä tukea tällaisella verotuella, kun se jo on kannattavinta? 4 prosenttia suomalaisista on
niitä, jotka omistavat useamman kuin kolme osaketta, ja hyvä, jos se kaksinkertaistuu tä-
män lain ansiosta, mutta silloin puhumme edelleen 8 prosentin harrastuksesta. 

Toinen kysymys: miksi tavalliset ihmiset eivät sitten sijoita osakkeisiin, jos se on niin
edullista ja kun se on niin edullista? Syy on se, että tyypillisesti tavallisen suomalaisen per-
heen pankkitilillä on 5 000 euroa, joka ei siihen riitä. 

Paras tapa lisätä suomalaisen kotitalouden varallisuutta on alentaa tuloveroa. 160 mil-
joonaa euroa on menetys, joka on muualta pois, esimerkiksi vanhustenhoidosta. Ikävä kyl-
lä se on myös pois siitä järkevästä vaihtoehdosta, jos haluamme piensijoittajien asiaa edis-
tää — piensijoittajien osinkoveron alentaminen 25 prosentista 20 prosenttiin on tämän lain
jälkeen käytännössä mahdotonta.

Ensimmäinen varapuhemies Mauri Pekkarinen: Puhujalista.

14.39 Pia Viitanen sd: Arvoisa puhemies! Edustaja Harakka tuossa käytti pitkän, hyvän,
analyyttisen puheenvuoron ja valotti näitä riskejä, joita tähän järjestelmään sisältyy, ja heti
6



Pöytäkirjan asiakohta PTK 171/2018 vp
alkuun kannatan hänen tuossa puheenvuorossaaan tekemiään muutosesityksiä, ja totean
myös, että toivon, että nekin edustajat, jotka eivät ole verojaostossamme tai valtiovaroissa,
lukisivat tämän meidän valtiovarainvaliokunnan mietinnön asiasta, koska siellä myös tuo-
daan aika kuvaavasti esiin näitä epäilyksiä ja myös mahdollisia riskejä sekä varjopuolia,
mitä tähän myös asiantuntijalausuntojen valossa sisältyy.

Jos ette te nyt usko sitä, mitä sosiaalidemokraatit esittävät täällä kritiikkinä, niin kannat-
taa sitten ainakin ajatella sitä, että esimerkiksi lainsäädännön arviointineuvosto on toden-
nut, että tämä osakesäästötili ei edistä verojärjestelmän läpinäkyvyyttä ja yksinkertaisuut-
ta, ei myöskään noudata laajan veropohjan ja alempien verokantojen periaatetta ja lisää si-
joittamisen kustannuksia. Samoin valtiovarainministeriön oma asiantuntijaryhmä suhtau-
tui tähän hyvin kriittisesti. Ja kaiken kaikkiaan tämä esityshän kasvattaa osaltaan myös jäl-
leen kerran tuloeroja, ja tämä tuloeroasia todetaan myös meidän valiokuntamme mietin-
nössä niiltäkin osin kuin hallituspuolueet sen ovat hyväksyneet.

Mutta puhemies, sen verran kyllä sanon — me olemme aikaisemminkin tässä salissa täs-
tä asiasta keskustelleet, enkä lähde tarpeettomalla tavalla toistamaan, mitä täällä on tuotu
aiemmin — ja haluan kerrata tässä sen tosiasian, että me kaikki tiedämme, että esimerkiksi
tulevalla kaudella talouden merkit näyttävät siltä, että kasvu hiipuu ja meille tulee väistä-
mättä eteen monia arvovalintoja ja vaikeita ratkaisuja. Ja jos tässä kuitenkin riskinä on se
myös hallituksen oman esityksen mukaan, jossa tällainen staattinen arvio on esitetty, että
veromenetys on 160 miljoonaa, niin minä esitän kysymyksen avoimesti tälle salille, myös
oikeistopuolueille, onko meillä sitten ihan oikeasti se arvojärjestys sellainen, että 160 mil-
joonaa täytyy tähän pistää — varsinkin, kun toimivuudeltaan tämä voi olla juuri sellainen,
että tämä ei lisää sitä piensijoittamista, ja monta kertaa sille pienelle ihmiselle voi olla pal-
jon helpompi valita edelleen joku toinen sijoitusmuoto, ja sitten kuitenkin valtion mitta-
kaavassa, jos jonkun pienen veroedun joku saa, samaan aikaan valtio menettää 160 miljoo-
naa. Me täällä aiemmassa keskustelussa viikko, pari takaperin totesimme sen, että samaa
mittaluokkaa, puhemies, on se, että esimerkiksi hoitajamitoitus kirjattaisiin lakiin, jotta
meidän vanhuksemme sitä kautta saisivat arvokkaan hoidon. Samaan aikaan toki tarvitsee
myös kotipuoli ja moni muu resursseja vanhusten hoivan puolella. Ja kyllä se vain tosiasia
on, että tähän mennessä ainoa puolue, joka ei ole sanonut, että tätä 0,7:ää suostuu lakiin kir-
jaamaan, on kokoomus. Siellä on puhuttu jopa, että ovat sellaisen mitoituksen takana, joka
ei ole numeerinen. Että otapa tästä nyt sitten selvää. Mutta tämä nyt vain vertailun vuoksi.
Eli kun me ymmärrämme, että me tarvitsemme niukoissa olosuhteissa voimavaroja ja mei-
dän on tehtävä arvovalintoja, niin siksi en ymmärrä, miksi monien asiantuntijoidenkin kri-
tisoimaa mallia — joka kuitenkin enemmän hyödyttää niitä, joilla jo paremmin on — tässä
tarvitsee välttämättä hallituspuolueiden noin innokkaasti tuoda.

No, puhemies, edustaja Harakka tuossa omassa puheenvuorossaan kuvasi sitä nimen-
omaan verotukseen liittyvää riskiä, huolta, mitä myös olemme monesti käyneet läpi, eli si-
tä, että paitsi, että tätä veroa voidaan välttää tai minimoida esimerkiksi perintötilanteissa,
niin ilmeinen riski on myös se, että tästä valuu iso veromenetys ulkomaille. Eli käy niin,
että ei ole selvitetty kylliksi, ovatko esimerkiksi nämä ulkomailla olevat tilit verrannollisia
tämän kanssa, minkä seurauksena sitten esimerkiksi juuri tämän ISK-tilin omistajat voivat
jäädä Suomessa kokonaan osingoista verottamatta — ja sama pätee tietenkin toisin päin,
eli tämä voi sitten suomalaisia ohjata ulkomaille. Ja myös sellaisia arvioita on esitetty, että
juuri näistä syistä, koska tässä on tällaisia tiettyjä elementtejä, jotka houkuttelevat erään-
laiseen verosuunnitteluun, ei välttämättä käykään niin, että tämän muodon kautta se pieni
7



Pöytäkirjan asiakohta PTK 171/2018 vp
ihminen, joka ennen ei ole sijoittanut, löytää nyt sitten sen sijoittamisen mahdollisuuden,
vaan tavallaan ne, jotka muutenkin ehkä harjoittavat tällaista eräänlaista verosuunnittelua,
löytävät tästä uuden reiän, jonka kautta voidaan välttää tai minimoida verotusta. Ja jos
tämä tulee toimimaan niin, niin sitä suuremmalla todennäköisyydellä meidän on esitettävä
se kysymys, että kannattaako tämä. Kannattaako tämä 160 miljoonaa? Täällä joku sanoi
hyvin aiemmin, että mitkä ovat hyödyt suhteessa kustannuksiin, ja mielestäni tässä tapauk-
sessa arvovalinnan tulisi, puhemies, olla toisenlainen. 

Eli siis kannatin edustaja Harakan esityksiä.

14.45 Touko Aalto vihr: Arvoisa herra puhemies! Kun sain kunnian toimia valtiovarain-
valiokunnan verojaostossa useamman vuoden, ehkä yksi keskeisimpiä ajatuksia ja asioita
iskostui mieleeni. Se kävi ilmi kaikissa niissä veroseminaareissa ja verokeskusteluissa,
joissa jaoston kanssa kävimme. Se ajatushan lähti siitä, minkälainen on hyvä verojärjestel-
mä. Hyvän verojärjestelmän ensimmäinen tavoite on toimittaa ja toteuttaa fiskaalista tavoi-
tetta eli kerätä tuloja. Toinen tavoite on se neutraalisuusperiaate, että kaikkia tapoja toimia
kohdellaan yhdenmukaisesti. Ja se kolmas ajatus, minkä edustaja Harakka toi hyvin esiin,
on juuri se, että tiiviit veropohjat mahdollistavat ne alemmat verokannat. Tästähän siinä on
kysymys. Ja kun miettii erilaisia ehdotuksia, joita tehdään, niitä pitää pohtia suhteessa hy-
vän verojärjestelmän periaatteisiin. Ei ole tarkoituksenmukaista mielestäni puhkoa vero-
pohjaa sellaisilla erillisillä veroinstrumenteilla, jotka kulkevat vastavirtaan suhteessa sii-
hen, mitä pidämme hyvin yleisesti hyvän verojärjestelmän periaatteina. 

Se, mikä minua ehkä eniten tässä hämmästyttää, on se, että jos kaikkien meidän tavoite
on yhdenmukainen eli se, että säästäminen ja osakesäästäminen on kannatettavaa — me
kaikki kannatamme sitä — mutta jos meillä on ehdotus, joka toimii vastoin asetettua tavoi-
tetta — tiedämme, mitä on tapahtunut Ruotsissa, tiedämme, mitä valtiovarainministeriön
yritysverotusasiantuntijaryhmät ovat sanoneet — minkä takia näin härkäpäisesti juuri täs-
tä yhdestä keinosta pidetään kiinni, jos se ei toteuta sille annettua tehtävää? Tästä, esimer-
kiksi edustaja Heinonen, asiallista, rauhallista ja analyyttista keskustelua kaipaisin.

Ehkä tästä päästään siihen ytimeen, että, kuten todettua, osakesäästötilin ajatus on kan-
natettava. Sitä tuskin on kukaan tässä salissa kyseenalaistanut, mutta kysymys on juuri sii-
tä, että esitys ei tue tätä kannatettavaa ajatusta ja tulee kalliiksi. Toivon myös, kun keskus-
tellaan tästä osakesäästötilistä, että keskustellaan sitten siitä eikä niistä mielikuvista, joista
keskusteltiin tämän esityksen lähetekeskustelussa ja tässä ja nyt. [Timo Heinosen välihuu-
to — Pia Viitasen välihuuto] — Minusta tuntuu, että minulla on puheenvuoro täällä näin,
mutta toki kohta päästään varmaan uudestaan debattiin, ja tämä koskee ihan kaikkia. 

Mikä on se verotuksen lykkääntymisvaikutus, joka on sitten ulkomaille menevän vero-
vuodon osuus? Jos sen summaksi on arvioitu vuosittain 160 miljoonaa euroa, se on aika iso
summa, ja siksi pidin hyvänä ajatuksena sitä, että esimerkiksi edustaja Harakka lähti ajat-
telemaan, mitä muuta tuolla summalla voitaisiin tehdä, jotta päästäisiin kohti sitä yhteises-
ti jaettua tavoitetta. Sen takia ajatus siitä pienten osinkotulojen verotuksen lieventämises-
tä, jota edustaja Kivirantakin tervehti ilolla, voisi olla yksi ratkaisu tai sitten se, että ihan tu-
loverotukseen voidaan puuttua. Silloin voidaan miettiä, mikä on sopivin keino kulkea koh-
ti tavoitetta. Jos me voimme tunnistaa yhteisiä keinoja kulkea kohti yhteistä tavoitetta,
miksi ei valita niitä vaan pidetään härkäpäisesti kiinni joistain esityksistä, joiden keinot ei-
vät vastaa tavoitetta?
8



Pöytäkirjan asiakohta PTK 171/2018 vp
Kun puhuttiin verojärjestelmästä kokonaisuudessaan, niin on hyvin ilmeistä, että tuskin
kukaan tässä salissa pystyy osoittamaan, että tämäntyyppinen erityinen veroinstrumentti
olisi jotenkin linjassa hyvän verojärjestelmän periaatteiden kanssa. Tuskin. Päinvastoin se
on oikeastaan ristiriidassa niiden kanssa.

Kiinnittäisin kyllä huomiota siihen, että jos meillä on naapurimaassa kutakuinkin sa-
mantyyppinen järjestelmä, jossa on myös rahastot otettu mukaan siihen, ja se tekee siitä
järjestelmästä anteliaamman, ja jos me näemme suoraan, että se ei ole lisännyt itse sijoi-
tusten määrää, niin miten me voisimme kuvitella, että yhtäkkiä päinvastainen tilanne ta-
pahtuisi Suomessa? Mihin tämä oletus perustuu? Usein kun tehdään esityksiä, ne pitää pys-
tyä perustelemaan ja argumentoimaan. Se on kaiken päätöksenteon pohja, että tehdään tie-
toon, parhaaseen tutkittuun tietoon, pohjautuvia päätöksiä. Muuten tämä homma menee
ihan mielikuvamaailmaksi. 

Tahdon ottaa esille sen argumentin, minkä edustaja Harakka otti myös esiin, tuosta ve-
rovuodosta. Kun olen keskustelut tästä osakesäästötilistä myös monien, voisi sanoa lukuis-
ten, kansanedustajien kanssa tuolla eduskunnan kuppilassa ja muualla, niin monille on tul-
lut siis yllätyksenä se, että ulkomaalaiset osakesäästötileille sijoittaneet ihmiset on vapau-
tettu — vapautettu — osinkoverosta. Jos minä esimerkiksi jossain vaiheessa päättäisin siir-
tää kirjani pois Suomesta, välttyisin osinkoverolta. Ja valtiovarainministeriön, ei siis min-
kään puoluetoimiston vaan valtiovarainministeriön, arvion mukaan tämän verottoman
ulosmittauksen kustannus olisi 56 miljoonaa euroa. Se on aika suuri summa.

Toinen aiheellinen kysymys, mihin toivoisin muun muassa vaikka edustaja Kivirannan,
jaoston puheenjohtajana, ottavan kantaa, on riski, että osakesäästötilit rinnastetaan ulko-
maalaisiin sijoitustileihin, jolloin tuolta 50 000 euron sijoituskatolta häviää pohja. Se on
iso riski, ja toivoisin, että nämä riskit tunnistetaan, niitä käsitellään ja niistä argumentoi-
daan tässä salissa.

VM:n yritysverotuksen asiantuntijaryhmän raportti oli erittäin hyvä, suosittelen sitä kai-
kille. Se raportti kumoaa oikeastaan kaikki tänään täällä esitetyt argumentit osakesäästöti-
lin puolesta. Tässä yhteydessä voisi sanoa: se siitä asiantuntijoiden kuulemisesta, mistä
muun muassa kokoomus on pitänyt kovaa ääntä, kun se on kritikoinut sitä, että Antti Rin-
ne, SDP:n puheenjohtaja, ei ole halunnut kuulla tarpeeksi asiantuntijoita. Tässä pata katti-
laa soimaa, edustaja Heinonen. [Sari Sarkomaa: Halusi olla kokonaan kuulematta!]

Tässä sitten on pakko ottaa ne argumentit esiin. Jos on ilmeistä, että näillä ei ole välitön-
tä merkitystä kotimaiseen talouskasvuun suomalaisten kotitalouksien taloudellisen aktiivi-
suuden ja sijoitusaktiivisuuden parantamisen kannalta, jos ei ole olennaista vaikutusta ko-
timaisten yritysten rahoituksen saannin parantamisessa, niin miksi me teemme tällaisia esi-
tyksiä? Nämä äskeiset puheenvuorot, sitaatit, [Puhemies koputtaa] tulevat suoraan valtio-
varainministeriön yritystukiarvioryhmältä, suoraan asiantuntijoilta. Miksi ne sivuutetaan
täällä näin ja tilalle otetaan jotain mielikuvia? Tämä minua ihmetyttää. [Puhemies koput-
taa] 

Kokonaisuudessaan on pakko sanoa se, että kun puhutaan näistä esityksistä ja siitä, mi-
hin on varaa, ja puhutaan työllisyydestä ja taloudesta, niin herää myös se kysymys, että jos
hallituksella on ollut varaa yrittäjävähennykseen, metsälahjavähennykseen, [Puhemies ko-
puttaa] perintö- ja lahjaverotuksen alennukseen ja nyt 160 miljoonan euron verovuotoon
[Puhemies: Arvoisa edustaja!] aikana, jolloin talouden puskureita pitäisi vahvistaa ja ih-
misten perusturvaan [Puhemies koputtaa] ja koulutukseen panostaa... Politiikka on, toden
totta, arvovalintoja.
9



Pöytäkirjan asiakohta PTK 171/2018 vp
Ensimmäinen varapuhemies Mauri Pekkarinen:  Arvoisa edustaja, vaikka tiukasti la-
kia tulkiten puheenvuoroa voi puhua vaikka monta tuntia, [Touko Aalto: 10 minuuttia!]
niin meillä on yhteiset pelisäännöt ja suositukset, minkä mukaan menetellään, ja 7 minuut-
tia on ehdoton maksimi, ei 10 minuuttia.

14.54 Timo Heinonen kok: Arvoisa puhemies! Se on totta, että ne ovat suosituksia, mut-
ta se on toki, edustaja Yanar, meidän yhteinen sopimuksemme, että me noudatamme täällä
yhteisiä pelisääntöjä. Se on kunnioitusta meitä toisia edustajakollegoja kohtaan, että me pi-
dämme siitä kiinni, mitä olemme yhdessä sopineet, ja kiitos puhemiehelle tästä. Nyt itse
asiassa kello juoksee edelleen tuota edellistä puhetta, mutta laitetaan se kohta oikeasti liik-
keelle.

Arvoisa puhemies! Osakesäästötili on minun mielestäni enemmän kuin tervetullut. Niin
kuin tuossa debattipuheenvuorossani totesin, tämä osoittaa vahvasti sitä, että nykyinen
Juha Sipilän hallitus valtiovarainministeri Petteri Orpon johdolla haluaa kannustaa tavalli-
sia suomalaisia säästämään ja sijoittamaan. Tämän kritiikin perusteella, jota salin vasem-
malta laidalta tulee ja nyt myös vihreiltä, jotka ovat toki hivenen siirtyneet uuden puheen-
johtajansa Haaviston johdolla takaisin lähemmäksi keskustaa, se näyttää olevan heille
edelleen kipeä paikka, että tavallinen suomalainen veroja maksava ihminen pystyisi sijoit-
tamaan pieniä summia tällaiseen järjestelmään, jossa annettaisiin näille tavallisille suoma-
laisille veronmaksajille, perheenisille, perheenäideille, palkansaajille siis samanlainen
mahdollisuus kuin aiemmin on ollut vain ainoastaan suursijoittajilla. En ymmärrä, minkä
takia sitä halutaan vastustaa, että tavallinen ihminen laittaa 50 euroa tai 100 euroa tai 200
euroa tähän järjestelmään ja haluaa pikkasen laittaa niin sanotusti rahaa sukan varteen.

Tilille tulee siis sijoitusrahastojen verokohtelu, eli veroa maksetaan tuotoista vasta, kun
säästäjä nostaa varoja tililtä. Osingot saa siis sijoittaa tämän osakesäästötilin sisällä uudel-
leen ilman, että välissä menee veroa. Tämä on mielestäni hyvä järjestelmä. Tähän tulee
myös katto tilille siirrettäville varoille, 50 000 euroa, mutta se ei siis tarkoita sitä, mitä täs-
säkin salissa lähetekeskustelussa annettiin ymmärtää ja aika ajoin myös debattipuheenvuo-
roissa, ei tänään mutta aiemmin, että tässä olisi vain näin suurista summista kyse. Tämä on
katto. Sinne voi lähteä sijoittamaan pienempiäkin summia. Sen takia tämä toimii nimen-
omaan ihan tavallisille suomalaisille palkansaajillekin hyvin.

Puheenjohtaja Rinne elokuussa, 30.8., viime syksynä totesi, että hän ei tyrmää osake-
säästötiliä. Minun mielestäni se oli hyvä, avoin katsanto siihen, että annetaan tämä sama
mahdollisuus suursijoittajien sijaan myös suomalaisille palkansaajille. Eikä tämä 160 mil-
joonaa, josta täällä on puhuttu, ole menetettyä veroa, vaan se on itse asiassa siirtyvää ve-
rotuottoa, joka siis maksetaan siinä vaiheessa, kun näitä varoja tileiltä nostetaan.

Ruotsissa tämä ISK-tili on toiminut hyvin. Uskon, että verojaoston jäsen, edustaja Suu-
tari tulee tähän laajemminkin omassa puheenvuorossaan huomiota kiinnittämään, mutta
vuoden 2012 jälkeen Ruotsissa on avattu 2,3 miljoonaa tiliä, ja yhteensä 1,7 miljoonalla
ruotsalaisella on tällainen tili. Meidän tilimme ei ole siis yksi yhteen tämän Ruotsin mallin
kanssa, mutta tuomme tämän mahdollisuuden nyt myös suomalaisille palkansaajille, mikä
minun mielestäni on enemmän kuin tervetullutta.

14.57 Eero Lehti kok: Arvoisa puhemies! Suomessa on julkaistu joskus parikymmentä
vuotta sitten kirja, josta on otettu mielestäni kai kymmenen painosta. Se on Vesa Puttosen
ja Tero Kivisaaren kirjoittama. Vesa Puttonen on ollut muun muassa pörssin toimitusjoh-
10



Pöytäkirjan asiakohta PTK 171/2018 vp
taja mutta on Aalto-yliopiston rahoituksen professori, ja Tero Kivisaari on ollut monessa
finanssialan tehtävässä. Tämän kirjan nimi on ”Vaurastuminen — varteenotettava vaihto-
ehto”. Siinä on käsitelty eri sijoitusmuotoja ja niiden riskejä ja tuottoprosentteja historial-
lisesti pitkältä ajanjaksolta. Se on, sanoisinko, erittäin hyvä kirja sellaiselle, jolla on mie-
lenkiintoa näihin asioihin. Se sopii maallikonkin luettavaksi, mutta kyllä siinä asiantunti-
joillekin on paljon sellaista vakuutusta, lähinnä siteerauksia muista maista.

Vertailu Suomen ja Ruotsin välillä on hyvä tehdä siinä mielessä, että Suomi on pääoma-
markkinoilla monella mittarilla varmaan 50—60 vuotta jäljessä Ruotsista. Ruotsissa ovat
kotitaloudet olleet aktiivisia pörssisijoittajia varmaan 50-luvulta. Sosiaalidemokraatit ovat
Ruotsissa ajaneet sitä, että ihmisen ja perheen kannalta on hyvä, jos heillä on sellaista vau-
rautta, jonka varassa voi ottaa riskejä vastaan tai suorittaa erilaisia hankintoja, kun tarve tu-
lee. [Timo Harakka: Sama täällä!] — Hyvä. — No, tämä asia Suomessa ratkaistaan vain
ikävästi pikaluotoilla, joista seuraa usein enemmän ongelmia kuin ratkaisuja, mikä näkyy
muun muassa maksuhäirintärekisterissä: 380 000 maksuhäiriöistä. Valtaosa näistä olisi
voitu välttää näissä kotitalouksissa, joissa niitä pikaluottoja on otettu, jos heillä olisi ollut
likvidiä varallisuutta, joko pankkitilejä tai sitten pörssinoteerattuja osakkeita. Pörssinotee-
ratun yhtiön osake on itse asiassa käytännössä saman päivän tai saman viikon aikana vaih-
dettavissa valuuttaan eli euroon, jolla voi sitten maksaa, mitä haluaa. Se, että Suomessa
tämä tilanne on pikaluottojen osalta mennyt näin, on itse asiassa erittäin huolestuttavaa.
Siellä moni joutuu vaikeuksiin.

Tämä Ruotsin pääomamarkkina näkyy myös siinä, että Ruotsin pörssilistalla taitaa olla
yli 1 000 yritystä, kun Suomessa saadaan vaivoin 200 koolle ja uusienkin yritysten hakeu-
tuminen pörssiin on aika hidasta. Pääomamarkkinat ovat kuitenkin kansantalouden kannal-
ta välttämättömiä. Sinne tulee rahaa, sieltä menee rahaa.

Suomalaiset sijoittavat rahaa säästötileille, ja kyllähän se sieltäkin välillisesti saattaa
lähteä, saattaa lähteä ihan muihin tarpeisiin, mutta se ei tuota siellä säästötilillä juuri mi-
tään, voi olla jopa negatiivinen korko. Mutta keskimääräisessä osakesijoituksessa, jos on
hajautettu salkku, pitkän aikavälin tuotto on 6—8 prosenttia — hajautusta toki pitää olla.
Jos sen saman rahamäärän sijoittaa sitten rahasto-osuuksiin, niin rahasto-osuuden hoitaja
ottaa 1 prosenttiyksikön tai 2 prosenttiyksikköä, ja korkoa korolle -periaatteessa sillä on
merkittävä vaikutus.

Minä en oikein ymmärrä koko vastustusta, mutta minä olen ymmärtänyt niin, että se joh-
tuu tästä 160 miljoonan veromenetyksestä. Kun sen panee paperille, niin valtio saa siitä
160 miljoonasta lievän voiton sen takia, että se osinko jää sinne veropohjaan. Siitä laske-
taan sitten aikanaan se tuoton mukainen verokanta, ja minun mielestäni 160 miljoonaa
muuttuu noin 250 miljoonaksi. Eli tässä investoidaan ja valtio pääsee siihen suurempaan
verokantaan mukaan, eikä tässä mitään veronkiertoa tai verosuunnittelua sen enempää ole.
Minusta tämä on järkevä. Veikkaan, että koko pääomaverotus on menossa kovaa vauhtia
tähän suuntaan. Virohan on siirtynyt ajat, ajat sitten samanlaiseen ja monessa muussa
instrumentissa on näin veroa siirtänyt, mutta vastaavasti verottaja saa suuremman määrän
verotuloja. Valtiovarainministeriön yleisissä periaatteissa näyttää dominoivan tämmöinen
staattinen tarkastelu, joka tässä on ilmeisesti hämännyt monia. En minä ymmärrä, että täs-
sä valtio jäisi nuolemaan näppejään. Saman totesi valiokuntakuulemisessa finanssialan
professori Timo Rothovius, joka totesi, että tämähän on valtiolle varsin hyvä tulolähde,
kun enemmän tulee tätä veropohjaa ja siitä sitten absoluuttisesti samalla verokannalla tu-
lee enemmän verotuloja.
11



Pöytäkirjan asiakohta PTK 171/2018 vp
Tässä täytyy olla nyt joku paha väärinkäsitys, mutta en minä sille mitään voi, jos te ha-
luatte vastustaa, teillä on kaikki oikeus siihen. Mutta joskus tuntuu siltä, että kannattaako
oman kannattajakuntansa tilannetta tällä lailla vaikeuttaa, kun tässä kerrankin olisi mah-
dollisuus auttaa ihmisiä vaurastumaan ja välttämään pikaluottoja.

15.03 Eero Suutari kok: Arvoisa herra puhemies! Osakesäästötili vahvistaa jokanaisen ja
-miehen sijoitusmahdollisuuksia. Jokaiselle tulee tämän lain myötä nyt merkittävä mah-
dollisuus vaurastua. Kuten tiedetään, suora osakesäästäminen on pitkässä juoksussa paras
tapa kerryttää varallisuutta. 

Arvoisa puhemies! Täällä on esitetty, ettei osakesäästämisen suosio ole lisääntynyt
Ruotsissa, kun siellä lanseerattiin vastaava tili. ISK-tilejä on Ruotsissa avattu vuoden 2012
jälkeen jo 2,3 miljoonaa kappaletta. Siellä ei ole tätä rajoitusta niin kuin Suomessa, että yh-
dellä ihmisellä on mahdollista olla vain yksi tili, vaan siellä saa niitä olla useampikin. Ja to-
dellakin, kuten edustaja Heinonen totesi, näitä osakesäästötilin omistajia on nyt jo 1,7 mil-
joonaa. Tämän tilin vuotuinen kasvu on ollut 20—110 prosenttia, elikkä alkuvaiheessa yli
100 prosentin nousua oli näitten tilien määrässä, ja nyt vielä vuonna 2017 oli 21 prosenttia,
ja se kasvu jatkui samalla tavalla. Minä en kyllä tiedä, mistä ovat nämä tämän päivän tie-
dot, joita täällä on levitetty, että Ruotsissa ei ole osakesäästäminen tämän myötä kasvanut.
Minun mielestäni se on justiinsa kasvanut näissä vähemmän varallisuutta omistavissa per-
heissä Ruotsissa, ja saman se tulee tekemään täällä Suomessakin. [Ozan Yanar: Ei se ole
mielipidekysymys!] — No, minä luettelen vain pelkästään faktoja täällä. 

Arvoisa puhemies! Tämä rinnastaminen on otettu myös täällä esiin. Kuten siellä valio-
kunnan lausunnossa tulee hyvin ilmi, tämä suomalainen tili ei ole monessakaan tilanteessa
rinnastettavissa esimerkiksi ruotsalaiseen ISK-tiliin. Sen verotus on aivan erilaista. Meil-
lähän veroa maksetaan vasta siinä vaiheessa, kun on nostettu sieltä tililtä rahaa. Ja se, mi-
ten se vero lasketaan, on aivan erilaista kuin esimerkiksi muualla Pohjoismaissa. Ja sitten
vielä siinä on 50 000 euron katto. Minun mielestäni on hyvin selvää, ettei tällä perusteella
pysty rinnastamaan toisia tilejä ja sijoittamaan Ruotsin ISK-tiliin ja vaatimaan sitten Suo-
men verottajalta palautuksia sillä perusteella, että siellä ei ole samanlaista verotusta kuin
Suomessa. Mutta tämä on minun mielipiteeni. En sano tätä faktaksi, mutta tämän sanon
asiantuntijalausuntojen perusteella. [Eduskunnasta: Se on koko ongelman ydin!]

No tästä suomalaisesta osakesäästötilistä maksetaan siis veroa osingosta ja niistä muista
tuloista vasta silloin, kun sieltä nostetaan sitä, ja vaikka on esitetty täällä, että se olisi huo-
no asia, minun mielestäni tämä on se hyvä asia, jolla ikään kuin suositaan piensijoittajaa si-
joittamaan varallisuuttaan sellaiseen, joka tuottaa kaikista parhaiten. Ja tässä on tämä kor-
koa korolle -tuotto myös. 

Jos ajatellaan sitä, että me menetämme 160 miljoonaa: Tämä on laskettu niin, että meil-
lä tällä ei ole mitään dynaamisia vaikutuksia olemassa, vaan on varovaisuussyistä laskettu
vaikutukset niin, että tässä ei ole mitään seurauksia siitä, että ihmisten varallisuus kertyy, ja
siitä, mitä he sillä tekevät sitten myöhemmin. Mielestäni tämä on paljon suurempi mahdol-
lisuus ja tulo valtiolle kuin mitä alkuvaiheessa 160 miljoonan siirretyt verot ovat. — Kiitos. 

15.07 Sami Savio ps: Arvoisa puhemies! Eduskunta on säätämässä lakia osakesäästötilis-
tä, jonka käyttöönotto vuoden 2020 alussa parantaa kansankapitalismin edellytyksiä ja
myös tavallisen suomalaisen kannustimia sijoittaa palkastaan käteen jäävistä tuloista koti-
maisten yhtiöiden osakkeisiin. Osakesäästötilin sisällä syntyvät myyntivoitot ovat verotto-
12



Pöytäkirjan asiakohta PTK 171/2018 vp
mia, samoin osingot, mutta näitä tuottoja kuitenkin verotetaan, kun ne nostetaan osake-
säästötililtä. Ja kuten täällä on todettu, tämä mahdollistaa korkoa korolle -ilmiön tehok-
kaamman hyödyntämisen, mistä verottajakin saa myöhemmin oman osansa, joskin vasta
pienellä viiveellä.

Tässä istunnossa on puhuttu paljon Ruotsin esimerkistä, ja se on toki hyvä muistaa, mut-
ta tulee muistaa myös se, että suomalainen kansankapitalismi on ollut varsin pienimuotois-
ta Ruotsiin verrattuna. Meillä yli 80 miljardin euron edestä kansalaisten varallisuutta ma-
kaa melko tuottamattomana pankkitileillä, ja erityisesti ennätysmatalien korkojen aikana
tämä tarkoittaa vuosien kuluessa talletusten reaaliarvon merkittävää laskua. 

Arvoisa puhemies! Suomalaisia onkin syytä rohkaista kansankapitalismin pariin. Sitä
[Pia Viitasen välihuuto] kautta myös yritysten omistus on paremmin kotimaisissa käsissä,
ja tämä mielestäni myös luo paremmat edellytykset säilyttää työpaikkoja Suomessa. Osa-
kesäästötili on myös omiaan lisäämään suomalaisten ymmärrystä taloudesta, jos se innos-
taa kartuttamaan varallisuutta pitkäjänteisen osakesäästämisen avulla. Tämä rahatalletus-
ten yhteissumman 50 000 euron yläraja varmistaa sen, että hyötyjiä ovat ennen kaikkea ta-
valliset kansalaiset. Tulee muistaa, että läheskään tuota summaa ei tietenkään tarvitse tuo-
hon osakesäästötilille tallettaa, eikä moni varmaan aluksi niin teekään. Monelle säästäväi-
selle suomalaiselle osakesäästötili antaa uuden tavan kartuttaa varallisuuttaan. Suomalais-
ten varallisuus painottuu nykyään hyvin vahvasti asuntoihin. Sitä vastoin osakkeisiin
sijoitettaessa pienestäkin pääomasta voi vuosien myötä kasvaa melko mukava summa,
joka antaa taloudellista turvaa vaikkapa työuran päättyessä.

Arvoisa puhemies! Osakkeet ovat tilastojen mukaan noin 30 vuoden jaksolla varsin tur-
vallinen vaihtoehto, kun inflaatio huomioidaan. Ne ovat jopa vähemmän volatiileja kuin
esimerkiksi joukkovelkakirjat. Tämä kannattaa myös pitää mielessä. 

Arvoisa puhemies! Totean vielä tähän lopuksi, että kun tämä osakesäästötili otetaan
käyttöön, niin osakesijoittaminen sen kautta tulee houkuttelevammaksi paitsi tilisäästämi-
seen verrattuna myös kalliita hallinnointipalkkioita veloittaviin osakerahastoihin verrattu-
na, ja samalla tavalliset osakesäästäjät pääsevät verotuksellisesti lähemmäs osingot verotta
saavien suursäätiöiden kohtelua. Tämä on varmasti oikeus ja kohtuus.

15.11 Markku Eestilä kok: Arvoisa puhemies! En itse ihan kaikkea ymmärrä, mitä täällä
puhutaan: sijoitusrahastot yleisesti kai hyväksytään, mutta sitten jos tavalliselle ihmiselle
annetaan mahdollisuus ikään kuin sen saman verokohtelun alle päästä, mikä on sijoitusra-
hastoista, niin se on joidenkin mielestä huono asia.

Ja toinen juttu: Oma talousnäkemys kyllä arvioi niin, jos täällä pankkitileillä on ihmis-
ten rahoja yli 80 miljardia, että eiväthän ne suinkaan siellä loju tai makaa vaan kyllähän ne
ovat talouselämän käytössä, [Timo Harakka: Juuri näin!] silloin tallettaja vain on itse ul-
koistanut ne pankille, joka tekee sijoitustoimintaa ja toivottavasti virkistää siten suomalais-
ta teollisuutta ja yritysmaailmaa näillä rahoilla niin etteivät ne mene sitten ihan [Timo Ha-
rakan välihuuto] asuntosijoittamiseen ja muualle. Että näistäkin pitäisi puhua oikeilla ni-
millä.

Mutta, arvoisa puhemies, varsinainen asia on, että ainakin itse annan arvoa sellaiselle
lainsäädännölle, joka lähtee yksinkertaisesta asiasta, ja voiko tämän yksinkertaisempaa
enää olla perheelle, isä tai äiti tai miten vain: katto on 50 000, he voivat pieniäkin määriä si-
joittaa rahaa sinne tilille ja ostaa osakkeita ja unohtaa ne sinne, eikä tarvitse tehdä mitään.
Ei kai tämän yksinkertaisempaa järjestelmää voi olla. Ja kuten ensimmäisessä puheenvuo-
13



Pöytäkirjan asiakohta PTK 171/2018 vp
rossani jo totesin, että kun lapset tulevat täysi-ikäisiksi, niin oli se vaikka muutama tuhat,
enemmänkin, mitä vain se summa, niin sen voi panna tilille ja sitten aikanaan vain katsoa,
mihin suuntaan se kehittyy. Ja eihän veronmaksua tällä pääse koskaan karkuun. Kuten
edustaja Lehti sanoi, se raha karttuu ja karttuu ja sitten kun sitä ruvetaan ulos ottamaan, niin
valtio saa entistä enemmän verotuloja. [Pia Viitanen: Ei se ole sanottua!]

Minä itse pidän tätä aikamoisena kädenojennuksena ihan tavallisia pienosakesäästäjiä
kohtaan. Ja niin kuin sanoin, tämmöinen laki olisi pitänyt tehdä jo kymmenen vuotta sitten.

15.12 Ozan Yanar vihr: Arvoisa puhemies! Olisi toki ollut todella hienoa päästä tänne is-
tuntosaliin kehumaan hallitusta kerrankin, mutta en valitettavasti pysty tekemään niin. Ja
uskon, että minulla on — älkää lähtekö, kokoomuksen edustajat, yhtään mihinkään — hy-
vät argumentit siihen, koska niitä en ole sieltä puolelta kuullut. Siis se idea on hyvä, että
saadaan kansankapitalismia kukoistamaan. Me kaikki jaamme sen, siitä ei ole epäselvyyt-
tä, ja me haluamme, että tavallinen suomalainen pääsee sijoittamaan. Se kaikki on ok. Mut-
ta kun tullaan tähän toteutukseen, niin tässä on hirveästi ongelmia, ja kokoomukselle tämä
näyttää olevan ideologinen kysymys eikä sellainen asia, joka perustuisi asiantuntijakuule-
misiin, koska en ole... [Eero Suutarin välihuuto] — Ihan oikeasti, tässä puhutaan ihan ha-
tusta vedetyistä argumenteista ja aika luovasti maalaillaan positiivista kuvaa.

No, yksi argumentti on se, että Ruotsin esimerkki ei kannusta siihen, että tavallisten ih-
misten sijoittaminen nyt mitenkään älyttömästi kasvaisi, vaikka siellä on paljon avokäti-
sempi järjestelmä. Itse asiassa mietinnössä taitaa jopa lukea, että siinä on riski, että tämä
kasvattaa tuloeroja. En nyt muista tarkkaa muotoilua, mutta tämä jo kertoo siitä, kuka tästä
hyötyy. [Eero Suutarin välihuuto] — Kannattaa vaikka tutustua siihen mietintöön vero-
jaoston jäsenenä.

Toinen juttu on tässä esille tuotu asia liittyen rinnastamiseen EU:n muissa maissa ole-
viin samankaltaisiin tuotteisiin. Tavallaan jos me tässä keskustelussa rinnastamme ISK-ti-
leihin, jotka ovat Ruotsissa, ja EU:ssa on 28 maata tällä hetkellä — jos britit eivät nyt lähde
EU:sta — niin aika monessa maassa saattaa olla samankaltaisia tuotteita, eli siellä on ve-
rovuodon riski olemassa. Eikä tämä ole mikään fiiliskysymys, vaan kuka tahansa tätä voi
haastaa. [Eero Suutari: Totta kai!] — Mitä te, kokoomuksen edustajat, silloin teette? [Eero
Suutari: Lue sieltä pöytäkirjasta!]

Monta porsaanreikää tässä on. Yksi selkeä porsaanreikä tälleen kansankielellä selitetty-
nä on seuraava — annan nyt tällaisen esimerkin, koska uskon, että te ymmärrätte parem-
min, jos annan tämän esimerkin: Olen 31. Jos vaikka alkaisin sijoittamaan tähän osakesääs-
tötiliin seuraavat 30 vuotta, 35 vuotta, 40 vuotta ja sen jälkeen muuttaisin toiseen maahan,
siirtäisin kirjat, [Timo Harakka: Ja perhe!] — ja perhe, siis henkilökohtaisesti yksi ihmi-
nen pystyy saamaan tämän mutta monet muutkin perheenjäsenet voivat tätä samaa instru-
menttia käyttää — eli kun kuka tahansa meistä muuttaa ulkomaille, niin mitä siinä vaihees-
sa kävisi? Siinä olisivat arvonnousut sun muut ja veroedun lykkääntymiset silloin muuton
yhteydessä, jos minä realisoisin sen tilin muuton jälkeen eli kun olen siirtänyt kirjat johon-
kin muuhun maahan, Espanjaan, Italiaan, Turkkiin, ihan sama minne. Minä maksaisin ky-
seisen maan veroprosentin, ja Suomi ei saisi tästä 30—40 vuoden sijoittamisesta penniä-
kään. Kuuleeko hallitus? Eli te luotte nyt tilanteen, jossa veron välttely tulee olemaan jopa
suhteellisen helppoa. Mutta kyllä tavallaan kauhein asia tässä koko keskustelussa on se,
että palkansaaja maksaa joka ikisen pennin, jonka hän joutuu maksamaan palkastaan, ja ei
14



Pöytäkirjan asiakohta PTK 171/2018 vp
pakene vaikka veroa, mutta sitten luodaan mahdollisuuksia varsin hyvätuloisille vältellä
veroja. [Eero Suutarin välihuuto]

Perintötilanne, josta on puhuttu, on myös hyvin ongelmallinen. Tässä tuli hyviä puheen-
vuoroja siitä, että jos jollain on osakesäästötili ja hän vaikka menehtyy, niin monen vuoden
tai monen kymmenen vuoden arvonnoususta ei makseta veroa. [Eero Suutari: Perintöve-
roa! — Hannu Hoskonen: Perintöveroa!] — No, perintövero siis joka tapauksessa makse-
taan, anteeksi nyt vain. [Välihuutoja]

Minusta tässä on tullut hyviä vertauksia, että paljonko tämä vähintään maksaa vuodes-
sa, ja se on siis 160 miljoonaa. No, mitä me voisimme tehdä tällä samalla rahalla, joka hyö-
dyttää nyt suurituloisia? Me voisimme 100 miljoonalla saada maksuttoman toisen asteen
tehtyä, voisimme saada monia muitakin asioita tehtyä, mitkä ovat todella vaikeita esimer-
kiksi oikeistopuolueille, koska ne eivät ole vastuullisia päätöksiä, mutta jostain ihmeen
syystä tämä on vastuullinen päätös.

Kuten sanoin, itse olisin halunnut kehua tätä esitystä, itse olisin halunnut tulla tänne ja
sanoa kerrankin kiitos hallitukselle, koska neljän vuoden aikana niitä kertoja ei minun mie-
lestäni ole ollut, en ainakaan itse muista. Mutta tämä on siis sitä lainsäädännön tekoproses-
sia, jota minä en kauheasti arvosta, että kuullaan asiantuntijoita, asiantuntijat tuovat nega-
tiivisia ajatuksia kyseisistä hallituksen esityksistä, mutta niitä ei huomioida, koska ideolo-
gisesti halutaan viedä jotain eteenpäin. Sanoisin, että hallituspuolueiden kannattaisi miet-
tiä, mutta koen, että kun nyt olemme aika loppumetreillä, niin te ette tule muuttamaan mie-
lipidettänne.

Ei tässä varmaan jää mitään muuta lisättäväksi, mutta tässä on meidän huolemme perus-
teltu, ja olisi kiva kuulla argumentoituja vastauksia, mutta tälläkin hetkellä täällä näyttää
olevan kolmesta hallituspuolueesta neljä edustajaa, jotka räpläävät kännyköitään — no,
katsotaan, tuleeko mitään vastauksia vai mennäänkö taas ideologialla. Pohtikaa vähän.

15.20 Timo Harakka sd: Arvoisa puhemies! Tässä nyt oikeastaan on käyty jo aika tuttu
keskustelu, sitä on käyty sekä tämän hallituksen esityksen että myöskin talousvaliokunnas-
ta tulleen osakesäästötiliesityksen yhteydessä. Ja aika paljon puhutaan mielikuvista ja aika
paljon vähemmän faktoista. Minä vielä ehkä yrittäisin kiteyttää muutamaan teemaan tä-
män keskustelun.

Mehän kaikki kannatamme markkinataloutta, mutta usein sanotaan, että markkinatalo-
uden kannattajat voi jakaa kahteen leiriin: on ne, jotka ovat pro market, ja ne, jotka ovat pro
business — pro market eli ne, jotka kannattavat kilpailua ja markkinoita, vastaan ne, jotka
kannattavat elinkeinoelämän etuja. 

Pro market -ajatteluun kuuluu siis kilpailun edistäminen, ja siihen kuuluu myöskin esi-
merkiksi sijoitusmuotojen neutraalius, se, että mikään verokohtelu ei kannusta sijoitta-
maan johonkin tiettyyn kohtaan vaan yksinomaan sen sijoituksen itsessään antama tuotto.
Ja tähän liittyy tietenkin neutraali verojärjestelmä, jossa se itse toiminnan tuotto on se syy,
miksi jokin investointi tehdään, eikä se, että siitä saadaan verohyötyä. Tässä ajattelussa siis
verotukien karsinta on olennaista, ja on murheellista, että esimerkiksi yritystukienkarsi-
mistyöryhmä ei päässyt eteenpäin.

Ja sitten on se toinen puoli, joka nyt tässä osakesäästötilin yhteydessä on päässyt voitol-
le, eli tämä pro business -puoli, joka tässä haluaa mieluummin saada aikaan verotuksen
neutraaliudesta tinkien ja verotukia lisäten lisää liiketoimintaa, ehkä ennen kaikkea pan-
keille, ja samalla leimata ne ihmiset, jotka faktoihin perustuen haluavat pitää huolen sekä
15



Pöytäkirjan asiakohta PTK 171/2018 vp
veropohjan tiiviydestä että verojärjestelmästä ja jotka haluavat, kuten minä tässä, esittää
esimerkiksi verotason alentamista, piensijoittamisen houkuttelevaksi tekemistä suoraan
veroa alentamalla eikä tällaisia härveleitä rakentamalla.

Toinen, mitä täällä sanottiin, oli se, että tämä osakesäästötili olisi yksinkertainen taval-
lisille ihmisille. Itse asiassa eivät rahastosäästäminen ja suora osakesäästäminen ole vaikei-
ta tälläkään hetkellä. Se on hyvin yksinkertaista. Vaimonikin on avannut tällaisen ar-
vo-osuustilin, ja se osoittaa, että se ei ole kovin monimutkaista kenellekään. Mutta kysy-
mys on siitä, että se voi olla tekijälle yksinkertainen mutta se koko verojärjestelmän kan-
nalta on äärimmäisen monimutkainen. Ja tämä monimutkaistaa ja tekee entistä vaikeam-
maksi koko verojärjestelmän.

Sitten on verrattu Ruotsiin ja Viroon, ja tässäkin, ikävä kyllä, vähän liikaa mielikuva-
pohjalta. Tosiasia on se, että kun ISK-tilit aloitettiin vuonna 2012, niin viiden vuoden ai-
kana Ruotsin tilintarkastusviraston, Riksrevisionenin, laskelmien mukaan oli menetetty
verotuottoja euroina 4 miljardia euroa viidessä vuodessa. Sen verran ruotsalainen hyvin-
vointivaltio oli siirtänyt etuja tavallisilta veronmaksajilta supistuvalle sijoittajajoukolle. Ja
todellakin, kun katsoo Euroclearin tilastoja: kun tämä ruotsalainen tili alkoi, niin ruotsalai-
sista 19 prosenttia sijoitti Tukholman pörssiin, ja viisi vuotta myöhemmin heitä oli 18 pro-
senttia. Kuten Suomessa, Ruotsissakin sijoittaminen keskittyy sille äärimmäisen varak-
kaalle joukolle.

Sitten sanotaan, että olisi oikeudenmukaista se, että tavallinen ihminen saisi samat edut
kuin suursijoittaja, joka on pystynyt tähän asti hyödyntämään näitä vakuutuskuorien veroe-
tuja — tässäkin salissa on useita, tai ainakin joitakin, joilla on tällaisia kapitalisaatiosopi-
muksia ja sijoitusvakuutuksia — mutta eikö se pitäisi ajatella toisin päin? Kyllä näin on,
että niitten veroedut, niitten 40 miljardin euron pääomaan kasvaneet veroedut, ovat aivan
kohtuuttomia verrattuna meidän tavallisten sijoittajien osakesijoituksiin. Niitä veroetuja
pitäisi pystyä karsimaan, eikä niin, että ajatellaan, että se on esimerkki sitten muillekin.

Lisäksi on huomattava, että nyt tässä Suomen mallissa tarjotaan sellaista veroetua, mitä
missään muussa Pohjoismaassa ei myönnetä. Se on se, että, vastoin valtiovarainministeri-
ön asiantuntijatyöryhmän esitystä, myöskin osingot jäisivät verottamatta tässä mallissa.
Ruotsissa, Norjassa ja Tanskassa, kaikissa, verotetaan näitä sijoituksia tavalla tai toisella.
Ruotsissa on niin sanottu schablonskatt, joka on tällainen ikään kuin automaattinen, las-
kennallinen vero näistä sijoituksista. Siellä on olemassa siis tällainen menettely, jota nyt
tässä suomalaisessa mallissa ei tule. 

Siitä huolimatta, vaikka näissä malleissa on eroja — suomalainen malli on siis varsin an-
telias — niin tämä rinnastuksen mahdollisuus, josta aikaisemmin puhuin ja joka on vakava
huoli, jonka myös asiantuntijat jakavat, on se, johon ei ole kyetty vastaamaan. Olen tieten-
kin iloinen siitä, että edustaja Suutari sanoi, että ”minun mielestäni” tässä ei ole ongelmaa.
Olisi kuitenkin ikään kuin vastuullisen lainsäädännön ja päättämisen kannalta parempi, jos
voisimme olla edes hiukan varmempia siitä, että tämä riski ei tule toteutumaan. En tarkoi-
ta, että tästä pitäisi mitään notifikaatiota tehdä Euroopan unioniin tällä kertaa, vaan että se
olisi edes tutkittu ja tehty ne vertailut, millä kriteereillä tällainen rinnastus voi tapahtua.
Sillä, kuten todettua, jos tässä käy niin, että suomalaisten sijoitukset suomalaiseen varalli-
suuteen eivät toteudu vaan ulkomaiset saavat Suomesta hyödyn ja suomalaiset rahat kar-
kaavat ulkomaalaisille vastaaville tileille, niin tämä moninkertaistaa vielä sen jo lasketun
160 miljoonan euron veromenetyksen.
16



Pöytäkirjan asiakohta PTK 171/2018 vp
Siis vielä kerran: se, mikä olisi se pro market -ratkaisu verrattuna tähän tarjoamaanne
pro business -ratkaisuun, on se, että todetaan, että suursijoittajien nollaosinkovero verrat-
tuna piensijoittajien 25,5 prosentin osinkoveroon [Puhemies koputtaa] on epäoikeudenmu-
kainen, ja lasketaan siis suosiolla piensijoittajien osinkoveroa, arvoisa puhemies, ja noste-
taan näitten nollaverotettujen suursäätiöiden, ulkomaisten omistajien ja rahastojen [Puhe-
mies koputtaa] verotusta edes 5 prosenttiin.

15.27 Hannu Hoskonen kesk: Arvoisa herra puhemies! Kun olen kuunnellut näitä pu-
heenvuoroja, olen hieman ihmetellyt sitä, minkä takia meillä Suomessa ollaan niin kateel-
lisia. Jos joku pikkuisen menestyy ja sattuisi saamaan vähän voittoa, niin sitä pitää olla heti
kynsin ja kirvein viemässä se henkilökohtaisesti pois tai verottajan toimesta sieltä kaikki
mahdollinen toiminta estää. 

Meillä Suomessahan on se perusongelma, että yrityksiltä puuttuu pääomaa, se on tosi-
asia. Jos joku yritys — otetaan vaikka metsäkoneyritys — haluaa laajentaa toimintaansa ja
yrittää saada pääomaa markkinoilta laajentaakseen toimintaa, ostaakseen koneita ja laittei-
ta ja rakentaakseen vaikka konehallin, niin rahansaanti pankeista on tänäpänä äärimmäisen
vaikeaa, vakuuksia, niitä ehtoja, on äärimmäisen vaikea täyttää, ja pitää melkein olla takaa-
jat tai sitten reaalivakuutta eli esimerkiksi tilillä rahaa — mutta mitä sitä tilillä rahaa pitä-
mään, jos kerran meinaa investoida. 

Elikkä tässä asiassa ja hallituksen esityksessä valiokunta on tehnyt hyvää työtä, ja ko-
rostaisin sitä, mitä valiokunta on lausunut. Täällähän lukee mietinnön sivulla 5 näin: ”Esi-
tys yhtenäistää toisaalta olennaisella tavalla eri välillisten sijoitusmuotojen verokohtelua.
Se edistää siten neutraalisuutta eri sijoitusmuotojen ja palveluja tarjoavien alojen kesken.
Yhtenäiset verotusperiaatteet tekevät myös tuotteiden vertailun verovelvollisille nykyistä
helpommaksi.” Siis eihän tämä ole mikään ensikertainen tämän lajin asia, vaan tämä on
yksi lisä siihen ketjuun niin, että tavallisella suomalaisella ihmisellä on mahdollisuus sii-
hen 50 000 euroon asti sijoittaa näitä rahoja sinne tilille. Jos siellä sitä tuottoa syntyy, niin
se tuotto jää sinne tilille, ja sitten kun joskus sieltä realisoi sitä rahaa eli nostaa niitä synty-
neitä tuottoja, niin sitten siinä yhteydessä maksetaan vero. Aivan normaalia menettelyä.

Mutta minun mielestäni tässä keskustelussa on hieman tympeä sävy sen suhteen, että ei
olisi ihmisillä mahdollisuutta pikkuisen enemmän saada tuottoa sille säästämälleen sum-
malle. Meillähän on se tilanne tänäpänä, että — kuten sanoi edustaja Savio, joka käytti äs-
ken aivan erinomaisen puheenvuoron — noin 80 miljardia euroa lepää tuommoisilla nol-
lakorkoisilla tileillä, jotka eivät tuota mitään, [Timo Harakan välihuuto] pahimmillaan tap-
piota. — Edustaja Harakka, jos te taas kerran kuuntelisitte toisia. Ymmärrän, että te olette
aivan erinomainen kansanedustaja, te tiedätte kaiken. Toivon, että jonain päivänä teistä tu-
lisi vaikka aivokirurgi, te varmaan tekisitte hyvää jälkeä. Mutta kun kunnioittaisitte sitä,
mitä täällä edustajat ovat sanoneet. [Pia Viitanen: Voi voi!] — Edustaja Savio piti erin-
omaisen puheenvuoron. Hän analysoi tätä tilannetta erittäin hyvin, ja pakkohan meidän,
hyvänen aika, nyt kun näitä suomalaisia sijoitusmuotoja kehitetään, on pysyä muun maa-
ilman mukana, koska me olemme valinneet Euroopan unionin jäseneksi liittyessämme
avoimen markkinan tien. Jos joku haluaa rahansa sijoittaa jonnekin, vaikka nyt Cayman-
saarille, niin se onnistuu aivan vallan hyvin siirtämällä vaikka yritystoiminta kokonaan
Suomesta pois, ja se olisi tälle kansakunnalle se suurin tappio, niin että kyllä meidän pitää
näitä omia systeemejä pyrkiä kehittämään, että ihmiset sijoittaisivat suomalaiseen yritys-
toimintaan eivätkä lähtisi sinne Caymansaarille.
17



Pöytäkirjan asiakohta PTK 171/2018 vp
15.30 Timo Harakka sd (vastauspuheenvuoro): Arvoisa puhemies! Kuten edustaja Eesti-
lä tuossa jo aikaisemmin viisaasti totesi, eivät ne pankkiin sijoitetut suomalaiset varat mis-
sään lepää. Ne ovat sen pankin vastinetta niille lainoituksille, mitä ne antavat esimerkiksi
mainitsemallenne metsäkoneyrittäjälle, joten ilman niitä varoja metsäkoneyrittäjänne ei
saa pankista lainaa. Ja osakesäästötilillähän ei ole mitään tekemistä tämän rahoituksen
kanssa, päinvastoin, koska tämä on suunnattu pörssiosakkeisiin, ei siis pienyritysten rahoi-
tushuoltoon, kuten täällä jostain kumman syystä koko ajan ikään kuin väitetään — eikä tie-
tenkään myöskään vain suomalaisiin osakkeisiin, vaan ihan caymansaarelaisiin osakkei-
siin, amerikkalaisiin, ruotsalaisiin, norjalaisiin osakkeisiin. Mutta edelleen se peruskysy-
mys kuuluu: miksi sitä jo kaikkein tuottoisinta sijoitusmuotoa pitää erikseen verotuella tu-
kea? Eivät ihmiset tyhmiä ole, että he eivät ymmärtäisi saada rahojaan poikimaan, vaan yk-
sinkertaisesti sitä ylimääräistä rahaa, jota sijoittaa, ei ole, [Puhemies koputtaa] ja sitä yli-
määräistä rahaa saadaan parhaiten alentamalla tuloveroa.

Ensimmäinen varapuhemies Mauri Pekkarinen: Nyt ehdotan, että mennään puhujalis-
taan, koska seuraavat puheenvuorot ovat henkilöille, jotka pyysivät nyt myös vastauspu-
heenvuoroa. Elikkä ensimmäisenä edustaja Eestilä ja sitten edustaja Suutari.

15.32 Markku Eestilä kok: Arvoisa puhemies! Täällä edustaja Yanar nosti esille kokoo-
muksen ikään kuin ideologisena tavoitteena, että me jollain tavalla haluaisimme mahdolli-
simman vähän maksaa veroja ja sillä tavalla tämmöisiä hallituksen esityksiä sitten tuoda tä-
hän suureen saliin, mutta kyllä minä itse edelleen näen, ettei tässä mitään ideologiaa ole
taustalla vaan ihan puhtaasti se, että me teemme ja laajennamme ihan tavallisten ihmisten
mahdollisuuksia säästää rahaa ja sitten jollakin tavalla tukea suomalaisia pörssiyrityksiä,
toki ulkomaalaisiakin pörssiyrityksiä.

Itse edelleen korostan tätä yksinkertaisuutta, mikä tähän sisältyy: tänne voi panna rahaa,
ostaa osakkeita ja unohtaa ne sinne, ei tarvitse millään tavalla tehdä veroilmoituksia mis-
tään luovutusvoitoista ja luovutustappiosta, niin että sitten aikanaan, kun nostaa sieltä ra-
haa, verotetaan sen mukaan, mitä on pannut pääomia ja mikä sen senhetkinen arvo on, kun
rahaa nostaa.

Aika paljon täällä on myös puhuttu ISK-tilistä, joka on Ruotsissa, ja siellähän tilanne on
täysin päinvastainen: siellä verotetaan sitä tilin arvoa kunakin vuonna, ja se verotus on erit-
täin pieni — en muista, onko se jotakin 0,65 prosenttia tai jotakin tämmöistä — ja sitten
kun ihminen nostaa sieltä rahoja, niin ne ovat verovapaita. Sen takia ilmeisesti Ruotsissa
nämä pylväät koko ajan nousevat, kuinka paljon sitä tiliä siellä käytetään. Sitä halutaan
ikään kuin edistää.

Minä näkisin tämän jopa niin, että tämä on erinomainen mahdollisuus perheelle, kun
lapset tulevat 18-vuotiaiksi, panna pieniä summia tälle tilille ja ostaa jotakin, vaikka koti-
maisia osakkeita tai mitä haluaa, ja ikään kuin taloustietoa ja -taitoa lähteä tällä tavalla
opettamaan. Kun säästetään ja sijoitetaan viisaasti, niin siitä voi sitten vanhemmitenkin
nauttia.

Ja tietenkin sitten kun nostaa näistä sijoituksista rahat ulos tililtä, niin maksaa veroja, ja
näin ollen näen edelleen kuten edustaja Lehti, että kun tämä summa, mikä nostetaan, pai-
suu ja paisuu vuosien mittaan, niin valtio saa enemmän verotuloja.
18



Pöytäkirjan asiakohta PTK 171/2018 vp
15.34 Eero Suutari kok: Arvoisa puhemies! Tässä on kysymys osakesäästötilin ja kerta-
maksullisten eläkevakuutus- ja vakuutustuotteiden tuloveron uudistamisesta, elikkä me
olemme puhuneet vain tästä osakesäästötilistä, ja täällä annettiin kuva, että tässä olisivat
asiantuntijat enimmäkseen duubioineet tätä eivätkä olisi tämän puolesta lausuneet, mutta
sitten ajattelin, että katsonpa omat muistiinpanot näiltä asiantuntijoilta ja tuon niitä teille
sitten tässä esille. 

Etla lausuu, että osakesäästötilin veromalli on samantapainen kuin rahastoissa. Kun on
sijoitusrahastoja, niin silloin sijoittaminen on edullista. Elikkä tämä ei ole kunnianhimoi-
nen, ja tämä ei tule olemaan kovin suosittua, Etla ennusti tällä tavalla. Ja sen perusteena oli
se, että tässä on tämä katto olemassa, 50 000, ja sitten se, että tässä on tämä vero kuitenkin
olemassa. 

VATT kuitenkin lausui näin, että tämä osakesäästötili toteutettuna mahdollistaa vero-
tuksen ikuisen lykkäämisen. [Timo Harakka: Niin!] Elikkä tämä oli se terävin kärki tässä
arvostelussa, kun verotuksesta luovutaan. [Pia Viitanen: Täällähän äsken kerrottiin, miten
se vero tulee takaisin!] — Niin. No, tämä on minun muistiinpanoni. Minun mielestäni tämä
perintövero tulee olemaan vielä siinä välissä. 

Ja sitten Turun yliopisto lausui, että tässä on pyrkimys suoran osakesijoittamisen ja kan-
sankapitalismin kasvattamiseen ja että tämä on hyvä asia mutta onko tarpeen tämä 50 000
euron raja. Elikkä puoltava lausunto mutta duubioi tätä rajaa. 

Itä-Suomen yliopisto: tämä kannustaa kansalaisen osakesäästämiseen, ja tämä on hyvä,
mutta tällä hetkellä on olemassa myös sijoitusrahastot, joissa on samanlaiset veroedut kuin
on duubioitu yleisesti. Elikkä sijoitusrahastossa sinä voit tehdä samalla tavalla, laittaa sin-
ne rahan, ja sinun ei tarvitse ikinä maksaa sijoitusrahastosta veroja, jos et sinä nosta sieltä.
Se rahasto kasvaa omia aikojaan siellä, ihan samalla tavalla kuin tämä osakesäästötili. 

Tampereen yliopisto: tämä tuo uuden mallin pääomaverotukseen, lisää kyllä neutrali-
teettia sijoitusrahastoihin nähden, elikkä muihin sijoitusrahastoihin nähden tämä lisää
neutraliteettia. [Timo Harakka: Ei koko verojärjestelmässä!] — Joo, joo. Mutta kun sijoi-
tusrahastot ovat jo olemassa ja niissä on omat lait. Täällä on puhuttu koko ajan näistä va-
kuutussäästökuorista ja muista, mutta asiantuntijat puhuvat sijoituksista rinnasteisesti ra-
hastoihin nähden, joita jokainen voi tehdä tuolla pörssissä, ihan jokainen. 

Finanssiala ry kannattaa esitystä, joka on kyllä nopeasti tuotu, ja sitten verotuksen ikä-
rajoja voitaisiin tarkastella uudelleen. 

NASDAQ kannattaa, mutta tappioiden käsittely- ja hankintaolettama tulee tämän jäl-
keen käsitellä uudelleen. Elikkä ainoa on se, miten käsitettä ”hankintaolettama” käsitel-
lään sitten huomattavasti myöhemmin.

Pörssisäätiö: on hyvä, että osakesäästäminen tuodaan tavalliselle säästäjälle normaalik-
si toiminnaksi — tämä on erittäin positiivinen kannanotto — ja tappioiden vähentämisen
tulisi olla heti mahdollista. Nythän pitää lopettaa tämä tili, ennen kuin sitten pystyt siihen,
jos siellä sisällä on tapahtunut niin suuria tappioita, että sinun pitäisi saada siitä muusta tu-
losta vähennystä tämän perusteella — jos on niin pahasti käynyt. Se ei tässä ole mahdol-
lista, mutta eihän tätä ole tuotu esille. Ja sitten Pörssisäätiön mielestä käyttöönotto vuonna
2020 on liian kaukana. Minun mielestäni tämä on positiivinen lausuma, mutta olisi pitänyt
nopeammin tuoda markkinoille tämä. [Timo Harakka: Kenen mielestä?] — Tämä oli Suo-
men Pörssisäätiö. [Timo Harakka: Yllättäen!] — No mutta täällä on näin, haluatko tuoda
jonkun muun, niin toisit täällä esille lausunnon?
19



Pöytäkirjan asiakohta PTK 171/2018 vp
EK: Ok. 50 000:n raja ei ole hyvä, pitäisi poistaa, ja tappion tasausta nostettaessa ei ve-
roseuraamus ole symmetrinen voiton tilanteen kanssa. Elikkä EK kiinnittää samaan asiaan
huomiota. Tappiot eivät ole mahdollisia ennen kuin lopetat koko tilin, mutta voitosta mak-
sat veroja, jos nostat siitä välillä pois.

Kauppakamari: oikeastaan sama kuin äskeinen, ja sitten tämä 50 000.
Veronmaksajain Keskusliitto: tyydyttävä, vakuutusten verotusta pitäisi kiristää ja hel-

pottaa siirtymistä sijoituksesta toiseen. Eli tämä on varovainen askel Veronmaksajien mie-
lestä. Ja niin pois päin. 

Tomi Viitala — hän on Aalto-yliopiston professori tältä alalta — puolustaa, että tässä ta-
voitellaan kokonaisuutta, kehitetään eri sijoitusmuotoja, kavennetaan sijoitusvakuutuksen
ja -verotuksen lykkäämisetuja. Elikkä sijoitusvakuutuksen, josta tässä on puhuttu, verotu-
setuja kavennetaan tässä tapauksessa. Ja täällä ei tietenkään ole puhuttu siitä mitään, mutta
sillä on valtion verotuloja lisäävä vaikutus. 

Verohallinnon mielestä tämä on tietysti tarpeellinen. Siis Verohallinto sanoi, että tämä
on tarpeellinen uudistus, ja antaa verotuen sijoituksille, joita tähän saakka on tarjonnut lä-
hinnä ulkomaalaiset tahot. Verottaja on sitä mieltä itse, että nyt kun vain ulkomaalaiset ta-
hot ovat tätä pystyneet tarjoamaan, on hyvä, että meillä on kotimainenkin mahdollisuus
tässä olemassa. [Timo Harakan välihuuto]

Finnwatch on oletetusti tätä vastaan — ja varmasti demarit mielellään tuovat esille, että
Finnwatch on tätä vastaan — ihan selkeästi, koska tämä on haastava verottajalle ja vero-
menetyksiä ei ole arvioitu — vaikka ne on kuitenkin arvioitu — ja tällä legitimoidaan nämä
vakuutuskuoret. 

Heikki Niskakangas, joka on tämän valtakunnan ehkä tunnetuin veroasiantuntija, sa-
noo, että tämäntyyppinen uudistus [Puhemies koputtaa] täytyy tehdä, [Puhemies koputtaa]
vero-oikeudellisesti, ja nyt legitimoidaan kapitalisaatiosopimukset ja säästötili henkiva-
kuutuksen kaltaiseksi. — Ja tämä oli viimeinen, kiitoksia.

15.41 Timo Harakka sd: Arvoisa puhemies! Haluan kiittää edustaja Suutaria ja edustaja
Eestilää, joiden kanssa on ilo käydä asiallista keskustelua, joka perustuu faktoihin ja ai-
toon, avoimeen vuorovaikutukseen eikä siihen, että luetellaan jo ennalta päätettyjä käsityk-
siä paperista ja varsinkin sitten ehkä erimielisen tahon motiiveja arvuutellaan pahansuoval-
la tavalla. Siis kiitos siitä, että tällaistakin keskustelua voi käydä, ja yritän myöskin itse ot-
taa siitä esimerkkiä.

Oli hyvä havainto verrata näitä esitettyjä osakesäästötilejä rahastoihin, jotka ovat jo nyt
suomalaisilla kotitalouksilla se kaikkein suosituin tapa sijoittaa pankkitilin ulkopuolelle —
juuri sen tähden, että se on todella helppoa. Mutta se onkin poikkeus tässä meidän yleises-
sä verojärjestelmässämme. Se on poikkeus, sillä rahastoille on myönnetty se lykkääntymi-
setu niin, että osingot voivat jäädä sinne, jos valitsee sen kasvuvaihtoehdon tuottovaihto-
ehdon lisäksi. Tämä kertookin juuri sen, mikä vaara ja hankaluus siinä on. En siis vastusta
ollenkaan näitä rahastoja. Ne ovat olleet hyvä tapa säästää. Moni lapsi saa vaikka ristiäis-
lahjanaan tällaisen rahaston. Se on hyvä tapa säästää, mutta se ongelma on se, että jos teh-
dään verojärjestelmään jokin poikkeus, niin kuin tässä tapauksessa, silloin se poikkeus
ikään kuin perustelee uuden poikkeuksen, niin kuin tässä tapauksessa, jolloin silloin kun
sanotaan, että nämä keskenään ovat ikään kuin neutraaleja eli samankaltaisia, ei tulla kat-
soneeksi sitä koko järjestelmää, jossa nämä ovat poikkeuksia ja lisäävät epäneutraaliutta.
20



Pöytäkirjan asiakohta PTK 171/2018 vp
Oli mielenkiintoista, että kävitte läpi näitä lausuntoja. Siinä kävi oikeastaan aika hyvin
ilmi sellainen perusseikka, mikä valiokunnassa on mietityttänyt, että nämä eturyhmät,
edunsaajat, ovat tässä hyvin edustettuina. Tuossakin oli varmaan toistakymmentä sellaista
tahoa, jotka hyötyvät osakesäästötilin synnyttämisestä eli jotka tekevät siitä bisnestä, ja he
sitten puolueettomina asiantuntijoina tulevat kertomaan, että heidän mielestään tämä on
hyvä järjestelmä. Ei yksinomaan tässä kohtaa vaan muutoinkin tämä on pulmallista. —
Koska näyttää siltä, että puheenvuoroni kuitenkin venyy yli sallitun 3 minuutin, tulen pönt-
töön jatkamaan tätä sinänsä mielenkiintoista debattia. [Puhuja siirtyy puhujakorokkeelle]

Itselläni ei ollut näitä lausuntoja nyt mukana, mutta kun vetositte siihen, että Verohal-
linto piti uudistusta tarpeellisena, niin se liittyi nimenomaan kyllä juuri tähän tuloverolain
35 b §:ään, joka edustaja Suutarin hyvin kuvaamalla tavalla vihdoin viimein rajoittaa näit-
ten vakuutuskuorten suorastaan törkeää käyttöä aggressiiviseen verosuunnitteluun. Se, että
ulkomaalaiset ovat pystyneet tarjoamaan sellaisia vakuutuksia, joissa kiinteistöjä ja jopa
oma liiketoiminta on voitu laittaa näihin vakuutuskuoriin ja sillä tavoin välttää verotusta,
on kerta kaikkiaan sellainen valtava ehkä satojenkin miljoonien eurojen verovahinkoa ai-
heuttanut menettely, johon Verohallinto on yrittänyt puuttua. Mutta miksi se ei ole voinut
puuttua aikaisemmin? Koska ei ollut lainsäädäntöä. Tästä puhuin aikaisemmin täällä pön-
tössä enkä ryhdy sitä toistamaan, mutta yksi iso ongelma on se, että meille on päässyt syn-
tymään tällainen vakuutuskuorten järjestelmä ilman lainsäädäntöä, sillä tavalla, että va-
kuutuksia, jotka olivat aikaisemmin kiinteätuottoisia, on muutettu sijoitusvakuutuksiksi,
sitten sen jälkeen se on muuttunut niin, ettei enää vakuutetakaan ketään henkilöä, ja sitten
on syntynyt näitä kapitalisaatiosopimuksia ja muita järjestelmiä, joita laki ei tunne. Nyt en-
simmäistä kertaa tämän osakesäästötilin osalta, joka laajentaa tällaista menettelyä tietyin
rajauksin, otetaan nämäkin lain piiriin ja legitimoidaan nämä järjestelyt, ilman että meillä
olisi käyty yhteiskunnallista keskustelua siitä, mihin tällaisia vakuutuskuoria kukaan tar-
vitsee, mihin niitä tarvitsevat muut kuin varakkaat ihmiset, jotka haluavat piilottaa varalli-
suutta ja välttää veronmaksua. Nämä eivät ole mitään rikollista toimintaa, mutta onko se
yhteiskunnan kokonaisedun kannalta hyödyllistä, että tällaisia instrumentteja on, ja olisiko
ollut aiheellista, että olisi tehty siihen liittyvää kokonaispuntarointia ja sitä kautta jopa esi-
merkiksi perustuslakivaliokunnan yhdenvertaisuuspuntaroinnin läpikäyvää lainvalmiste-
lua siitä, mitä tehdä näille vakuutuskuorille? Nyt joudumme hiukan paikkaamaan — ja
tämä on tämän kokonaisuuden ainoa hyvä puoli — sitä epäsuhtaa, jonka tällaiset tuotteet
ovat voineet saada aikaan, ja silloin on selvää, että Verohallinnon osalta juuri tämä oli tar-
peellinen ja välttämätön parannus. 

Muutoin mainitsemanne lausujat olivat lähinnä niitä, jotka hyötyvät tästä järjestelmästä,
ja olen kyllä sitä mieltä, että meidän valtiovarainvaliokunnassa ja sen verojaostossa tulisi
suhtautua aika vakavasti siihen tilanteeseen, että finanssiala ja pankit markkinoivat näitä
tuotteitaan juuri tällä veroedulla eli he saavat siitä esimerkiksi muhkeat tilinhoitopalkkiot,
jotka kattavat sen, että asiakas ei joudu niistä maksamaan veroa. Se, että markkinoidaan
erilaisia menettelyitä, joilla verottajalta voidaan ottaa pois ja pitää itse, tai mieluummin
pankeilla, on sellaista yhteiskuntamoraalia rapauttavaa toimintaa, jota meidän ei tulisi ai-
nakaan ihan syyttä suotta edistää.

Lopuksi totean vielä, että apulaisprofessori Tomi Viitala, joka on yksi tärkeimpiä kuul-
tavia melkein missä tahansa veroasiassa, kiinnitti suurimmassa osassa lausuntoaan huo-
miota juuri tähän puutteellisesti pohdittuun rinnasteisuuteen. Hän nosti erittäin seikkape-
räisesti esille sen kysymyksenasettelun, missä määrin tämä aiottu osakesäästötili rinnastui-
21



Pöytäkirjan asiakohta PTK 171/2018 vp
si ulkomaisiin tuotteisiin. Tämä on Verohallinnossa oleva selkeä huoli, että huhujen mu-
kaan ruotsalaiset pankit jo tehtailevat tällaisia nollaverohakemuksia suomalaisista osakeo-
mistuksista vedoten siihen, että niitä tulisi kohdella samalla tavalla kuin vastaavia ruotsa-
laisia tuotteita, [Puhemies koputtaa] ja ikävää on se, että me joudumme tällä tavalla
kantapään kautta kokeilemaan, toteutuuko tämä uhka.

15.48 Pia Viitanen sd: Arvoisa puhemies! Kiitos jälleen kerran edustaja Harakalle siitä,
että olette täällä lukuisissa puheenvuoroissanne todella hyvin avannut myös eduskunnan
pöytäkirjoihin myöhemmin luettavaksi tätä monipuolista kokonaisuutta, sen taustoja ja nii-
tä duubioita, mitä olemme esimerkiksi siellä verojaostossa asiantuntijoilta kuulleet. Ihan
samalla tavalla kiinnitin huomiota siihen — sinänsä oli hyvä, että edustaja Suutari kävi läpi
näitä muistiinpanoja — että totta kai — mielestäni se ei ole kovinkaan yllättävää — esi-
merkiksi Pörssisäätiö kannattaa tätä. Minusta se on aivan itsestään selvä asia. Mutta sitten
tosiaan näitä seikkoja, mihin edustaja Harakka tuon puheenvuoronsa päätti, että on tämä
rinnastus esimerkiksi ulkomaisiin tileihin, kyllä todella moni pohti, kyseenalaisti ja totesi,
että selvittämisen tarvetta tässä olisi.

Minun piti jo aiemmin, puhemies, se sanoa — kun tämähän on merkittävä uhka — että
se verotulomenetys voi olla enemmänkin kuin joku 60 miljoonaa, se voi olla vaikka kuin-
ka suuri. Tämän kaltaisessa maailmassa, ja Euroopassakin, missä parhaillaan elämme, luu-
lisi tänä päivänä, että edes tämä asia jollain tavalla kiinnostaisi laajemminkin kuin vain op-
positiota, että mitä ihan oikeasti voisimme tehdä, jotta me emme niitä verotuloja menettäi-
si ulkomaille, koska kuitenkin on niin — minä alleviivaan vielä kerran — että meillä tulee
olemaan haasteelliset ajat ja meillä on asioita, mitkä pitää saattaa kuntoon. Meillä on pa-
rannettava eläkkeensaajien asemaa. Meillä on vanhustenhoivan tila, meidän lapsemme ja
monta tärkeää asiaa huolehdittavana. Ja silloin ei ole varaa tällaisiin veromenetyksiin. Täs-
tä on kysymys.

Ja koska näen, että seuraavaksi edustaja Hoskonen on pyytänyt puheenvuoron, niin ker-
ron jo etukäteen — toivon, että nyt kuuntelette — että kellään ei ole mitään sitä vastaan,
että ihmiset sijoittavat, ja kellään ei ole mitään sitä vastaan, että kansankapitalismi edistyy.
Olen joskus aiemmin sanonut, että en sinänsä pidä sanasta ”kapitalismi” mutta pidän sa-
nasta ”kansa”, ja se on mielestäni tärkeä asia. Ja on varmasti monia tapoja näin toimia, mut-
ta ei kannata eikä pidä tehdä niin, että teemme sellaisia järjestelyjä, että me kannustamme
nimenomaan siihen, että meidän verotuottojamme käytännössä menee ulkomaille tai ne
jäävät tämän takia saamatta. Siinä ei ole mitään järkeä. Siinä ei ole kansantalouden kannal-
ta järkeä. Eikä kenenkään ihmisen oikeudenmukaisuus siitä vaarannu, vaikka jättäisimme
tällaiset veroedut kokonaan tekemättä. Tästähän on, puhemies, kysymys.

Viime kädessä kysymys on arvovalinnoista. Kyllä minä ymmärrän: tämä hallitus aloitti
työnsä niin — perussuomalaiset olivat muuten silloin hallituksessa — että he antoivat mil-
joonaperinnöille perintöveron kevennyksiä. Onko se nyt sitten ihan näin, että ne arvovalin-
nat täytyy tehdä näin, [Puhemies koputtaa] vai voisimmeko tehdä toisenkin tyyppisiä va-
lintoja? [Puhemies koputtaa] Siitä on kysymys.

15.52 Hannu Hoskonen kesk: Arvoisa puhemies! On se kuitenkin hyvä, jos jollekin hen-
kilölle, jolla on nollakorkoisella tilillä rahaa tänä päivänä, avautuu mahdollisuus sijoittaa
se vähän parempituottoiselle tilille, ja se sitten hänelle koituu myöhemmin, ehkä sitten, kun
22



Pöytäkirjan asiakohta PTK 171/2018 vp
eläkkeelle jää esimerkiksi, ja hän voi vaikka sen jälkeen hieman vaikka matkustella ja naut-
tia hieman elämästä.

Kun täällä on väitelty siitä, tuottavatko ne nollakorkoisella tilillä, niin totta kai niistä on
hyötyä. Eihän se pankki niitä siellä tilillään pidä, vaan se myy ne rahat eteenpäin, vaikka
sille metsäkoneyhtiölle tai metallifirmalle tai kelle tahansa. Mutta se hyöty menee ihan
väärälle henkilölle. Minä en ymmärrä, minkä tautta se eläkettä odottava mies tai nainen,
joka toivoisi vanhemmalle iälle vaikka sitten muutamaa helpompaa vuotta, ei omasta
omaisuudestaan voisi saada hieman parempaa tuottoa. Pitääkö se antaa jollekin toiselle?
Siltä nollakorkoiselta tililtä se hyöty menee jonnekin muualle. Nyt se nollakorkoiselta ti-
liltä siirtyisi sille mummelille tai ukkelille, joka säästää sen 50 000 ja saa itselleen sen hyö-
dyn, eikä se hyödytä niitä muita.

Minä en ymmärrä tätä demarien logiikkaa. Pitääkö sen tavallisen pienituloisen ihmisen
olla aina se kärsijä? Hänen puolestaanhan tässä tehdään töitä. Elikkä hän saa nyt sen pik-
kuisen hyödyn itselleen nostettua. [Timo Harakka: Eikö hänellä nyt ole sitä?] — No, nol-
lakorkoisella tilillä jos on se 50 000 euroa rahaa, niin siitä saa edelleen 0 prosenttia tai 0,1
prosenttia tuottoa, 50 000 eurosta tuotto tilillä on lähes nolla. Onhan se hyvin vähän, muu-
tama kymppi taitaa tulla, viisikymppiä, mutta ei sillä ole merkitystä. Mutta jos hän saa siel-
tä vaikka 10 000 sen odottamansa 20 vuoden aikana, niin hyvä näin. — Minä en ymmärrä
sitä, minkä tautta sitä pientä mummoa pitää vielä kerran rangaista, [Timo Harakka nauraa]
kun hän on kuitenkin kovia veroja siitä jo maksanut.

Ja mitä tulee sitten näiden verojärjestelmien vertaamiseen, niin varoitan siitä: älkää, hy-
vät ihmiset, vertailko eri maiden välillä verojärjestelmiä, koska siellä on sellaisia systee-
mejä, jotka eivät mitenkään sovellu meille. Esimerkkinä mainittakoon, ei verojärjestelmäs-
tä vaan työttömyysturvasta, vaikka Tanska. Aina sanotaan — täälläkin talossa on sanottu
monta kertaa — että Tanskassa on huippuhyvä työttömyysturva. On, on, se työttömyystur-
va on siinä työttömyyden alkuvaiheessa erittäin hyvä, mutta se laskee jyrkästi sen jälkeen.
Elikkä älkää verratko eri maiden järjestelmiä keskenään, koska ne eivät ole yhteismitalli-
sia. Se antaa aivan väärän kuvan kaikista järjestelmistä.

Ja sanonpahan vain — tulkitsen niin, saatan olla hyvinkin väärässä, kun en ehkä kaikkia
asioita ymmärrä hyvin — että kun tässä keskustelussa on käynyt ilmi demarien se vanha
perinne, jota te olette aina viljelleet, että veroja pitää rakastaa, niitä pitää totta kai maksaa,
niin viime vaalikaudellahan te valtiontaloutta peukaloitte ja mestaroitte ja valtion julkisen
talouden rahoitusasema heikkeni 39 miljardia euroa. Olette kyllä oman oppinäytteenne an-
taneet Suomen kansalle. Eikö se jo riitä? 

15.54 Timo Harakka sd (vastauspuheenvuoro): Puhemies! Ajattelin ihan vain lyhyesti
vastata. Voin jättää edustaja Suutarille omasta puolestani viimeisen puheenvuoron, jos ei
nyt ihan pakottavaa tarvetta ole vielä jotain lausua.

On se aika hauskaa tulla syytetyksi veropolitiikasta, kun mehän olemme tässä salissa tie-
tääkseni tänään olleet ainoita, jotka ovat esittäneet veronalennuksia, jopa pääomatuottojen
verojen alennuksia — siis ihan reipasta alennusta vaihtoehtona sille, että tehtäisiin täm-
möinen menettely. Nyt kun minua syytettiin pienen mummon rankaisemisesta, niin totean
vain, että ei mikään estä tällä hetkellä sijoittamasta niitä ylimääräisiä rahoja, jos sellaisia
on, rahastoihin, suoraan osakesäästämiseen tai mihinkään muuhun vaihtoehtoiseen tapaan
kuin että pitää ne siellä pankkitilillä. Se on itse asiassa yllättävänkin yksinkertaista ja help-
23



Pöytäkirjan asiakohta PTK 171/2018 vp
poa, ja siksi se argumentti, että tämä olisi nyt jotenkin aivan uutta ja ihmeellistä siinä help-
poudessaan, [Puhemies koputtaa] ei pidä kerta kaikkiaan paikkansa.

Ensimmäinen varapuhemies Mauri Pekkarinen: Ja vielä vastauspuheenvuoro, edustaja
Viitanen, ja sitten edustaja Suutari, ihan listapuhe.

15.56 Pia Viitanen sd (vastauspuheenvuoro): Arvoisa puhemies! Kai se nyt oli pakko
vastata, kun taas kerran edustaja Hoskonen ei ehkä kertonut demareista sellaista asiaa,
mikä pitäisi paikkansa. Nimittäin kerrataan nyt vielä kerran tämänkin istunnon pöytäkir-
jaan: Meillähän on vaihtoehtobudjetti, meillä on vero-ohjelma. Näissä meidän linjamme
mukaisesti pienituloinen palkansaaja, pienituloinen eläkkeensaaja, työtön ihminen, opis-
kelija maksaisi vähemmän veroja kuin hallituksen linjan mukaan. Sitten taas oikeudenmu-
kaisuuden nimissä joku hieman varakkaampi voisi maksaa hieman enemmän veroja. Näin
yksinkertaista se on. Haemme oikeudenmukaisuutta, ja esimerkiksi sillä, mitä tänäänkin on
sivuttu, että pistettäisiin vaikkapa ulkomaalaiset suursijoittajat, jotka nyt maksavat nolla-
veroja, sille pienelle lähdeverolle, voitaisiin saada vaikkapa 400 miljoonaa tähän yhteiseen
kassaamme, jolla voisimme esimerkiksi pitää parempaa huolta vanhuksistamme tai huo-
lehtia lapsillemme tasa-arvoisen koulutien ja niin edespäin. Tästä on kysymys, jälleen ker-
ran. Tämä edustaja Hoskoselle, mutta hän ehti jo lähteä.

15.57 Eero Suutari kok: Arvoisa puhemies! Täällä edustajat Harakka ja Viitanen ovat ar-
vostelleet sitä, että toin esille vain myönteisiä lausuntoja, mutta tästä minun listastani —
minä kirjoitan kaiken ylös, kun asiantuntijat käyvät siellä kertomassa — jäivät vain SAK ja
sitten Suomen Veroasiantuntijat pois, kun niitä en ollut vahventanut. Elikkä en tiedä, oliko
siellä vielä muita asiantuntijoita kuin ne, jotka olen jo tähän mennessä luetellut.

Toisaalta, kun sanottiin, että tässä ovat kaikki niitä, jotka hyötyvät tästä jotenkin, niin
minulla ainakin on sellainen mielipide, että minä luotan siihen, että Elinkeinoelämän tut-
kimuslaitos ei tästä varsinaisesti hyödy. Ei tästä hyödy Valtion taloudellinen tutkimuskes-
kuskaan, ei ainakaan minun mielestäni. Ei tästä hyödy Turun yliopisto. Ei tästä hyödy Itä-
Suomen yliopisto. Eikä Tampereen yliopisto. Eikä sitten tietenkään Aalto-yliopisto. Suo-
men Pörssisäätiö ja nämä muut saattavat, mutta en minä tiedä, hyötyykö Veronmaksajain
Keskusliitto tästä. Tietysti heidän jäsenensä saattavat hyötyä, mutta silloin jos jäsenet ote-
taan tähän luetteloon mukaan, niin emmehän me voi arvostaa kenenkään asiantuntemusta.
Minun mielestäni nämä ovat todellisia asiantuntijoita. Ja en minä usko, että Heikki Niska-
kangaskaan tästä mitenkään hyötyy — jos ei henkilökohtaisesti hyödy. Elikkä kyllä nämä
enimmäkseen olivat sellaisia asiantuntijoita, jotka eivät hyödy tästä ja jotka antavat aidon
mielipiteensä.

Yleiskeskustelu päättyi ja asian käsittely keskeytettiin.
24


