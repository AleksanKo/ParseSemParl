















































DEM1C08.tmp.xml


Pöytäkirjan asiakohta PTK 139/2018 vp

 Tarkistettu
4.1

Pöytäkirjan asiakohta 

PTK 139/2018 vp

Täysistunto

Torstai 10.1.2019 klo 16.00—19.42

2.3. Suullinen kysymys sosiaali- ja terveydenhuollon asiakasmaksuista (Touko Aalto vihr)
Suullinen kysymys SKT 219/2018 vp

Suullinen kyselytunti

Puhemies Paula Risikko: Seuraava kysymys, edustaja Aalto, vihreä eduskuntaryhmä.

Keskustelu

16.42 Touko Aalto vihr: Arvoisa rouva puhemies! Köyhyyden ja eriarvoisuuden torjumi-
sen täytyy olla yksi keskeisimpiä yhteisiä tehtäviämme. Tarjoan nyt yhteistyön hengessä
ministereille konkreettista vaihtoehtoa, keinoa torjua köyhyyttä: poistetaan terveyskeskus-
ten vastaanottomaksut maakuntauudistuksen yhteydessä. Terveyskeskusten ja lääkärien ja
sairaanhoitajien vastaanottokäynneistä kertyy parhaan arvion mukaan noin 90 miljoonaa
euroa vuositasolla. Kun tuosta summasta vähennetään kaikki asiakasmaksujen laskutuk-
seen ja hallinnointiin liittyvät kustannukset sekä toimeentulotuen kautta tehdyt maksatuk-
set, asiakasmaksujen nettotuotto pienentyy tuntuvasti. Vastaanottomaksut tuovat siis pie-
nen tuoton, mutta niistä koituu iso kustannus, jos ihmiset eivät hakeudu oikea-aikaisesti
hoidon piiriin. Tartutteko tähän tarjoukseen, ministeri Saarikko?

16.43 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On ihan totta, että asiakasmaksut ovat joillekin ihmisille este käyttää palve-
luita. Sen takia pidän erittäin hyvänä, että tässä uudessa asiakasmaksulaissa, josta eilen kä-
vimme täällä lähetekeskustelua, on vahvistettu kuntien ja tulevien maakuntien velvoitetta
tarjota ihmiselle mahdollisuutta maksuhuojennukseen, mikäli hän lukeutuu pienituloisek-
si. Ehkä vielä tarkennuksena eiliseen keskusteluun ja siellä teille ja muille esittämiini vas-
tauksiin: on oleellista huomata, että uusi laki siis velvoittaa tähän huomattavasti voimak-
kaammin kuin nykyisin. Tämä on merkittävä muutos ottaen huomioon, että me tiedämme,
että rästiin jääneet asiakasmaksut ovat ulosotossa ja toimeentulotuessa paljon kuormittava
seikka. Maksuista voi vapautua ja saada niihin huojennuksen, vaikka ei olisi toimeentulo-
tuen asiakas, jos osoittaa, että omat tulot ja käytettävissä olevat varat ovat pieniä. Lisäksi
olemme laajentaneet niitä seikkoja, [Puhemies koputtaa] joista voi saada huojennuksen.
Esimerkiksi uutena merkittävänä ryhmänä ovat sairaalapäivät, lyhytaikainen osastohoito,
josta myös voi saada maksuhuojennuksen.


