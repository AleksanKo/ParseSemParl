















































DEM8EC0.tmpSave.xml


Pöytäkirjan asiakohta PTK 19/2015 vp
Pöytäkirjan asiakohta 

PTK 19/2015 vp

Täysistunto

Torstai 11.6.2015 klo 16.00—17.15

4.3. Suullinen kysymys eläkeläisten asumistuen leikkaamisesta (Kari Uotila vas)
Suullinen kysymys SKT 3/2015 vp

Keskustelu

16.40 Kari Uotila vas: Arvoisa rouva puhemies! Kuten täällä on käynyt ilmi, oikeistohal-
litus käy monen väestönosan kimppuun kovalla kädellä ja kovilla leikkauksilla. Eläkeläis-
ten osalta kaikista kovimpien leikkausten kohteeksi joutuvat ne kymmenettuhannet eläke-
läiset, jotka saavat tällä hetkellä eläkkeensaajan asumistukea. Juuri tuoreeltaan ovat val-
mistuneet Kelan laskelmat tämän leikkauksen kohdentumisesta. 40 000 pienituloista elä-
keläistä menettää 100—200 euroa kuukaudessa. Kuulitte aivan oikein: 100—200 euroa
kuukaudessa. Sen lisäksi 50—100 euroa kuukaudessa menettää toiset 40 000 pienituloista
eläkeläistä. Vasemmiston mielestä tämä on täysin kohtuuton leikkaus niitä tämän hyvin-
vointivaltion rakentajia kohtaan, jotka ovat tällä hetkellä eläkeläisiä. Aikooko hallitus to-
dellakin toteuttaa näin rajun leikkauksen eläkeläisten tuloihin asumistuen menetyksen
kautta?

16.41 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Varmasti jaamme hallituksessa, ihan jokainen, tämän huolen, miten nämä vaikeat
leikkaukset saadaan nyt vietyä eteenpäin niin, että se rasitus ei tulisi kohtuuttomaksi kenel-
lekään. On aivan totta, että tänään on tämä Kelan raportti tullut — tai, sanotaan, alustavat
laskelmat ovat tulleet — julki, ja ne toki otetaan erittäin vakavasti. Ja varmasti tässä pro-
sessin aikana tullaan tarkastelemaan sitä kokonaiskuvaa, mikä siitä sitten syntyy.

Mutta on selvää, että näitä rakenteellisia uudistuksia on tehtävä, ja se tarkoittaa myöskin
sitä, että meidän sosiaaliturvajärjestelmää on ryhdyttävä yhdenmukaistamaan. Ja on myös-
kin muistettava, että sosiaaliturvan kustannukset valtion budjetissa ovat erittäin mittavat.
Se, kuinka me pystymme turvaamaan tällaisen perusturvan ihmisille tulevaisuudessa, va-
litettavasti tarkoittaa sitä, että meidän pitää pystyä myös sitä kokonaiskuvaa tarkastele-
maan, mutta toki niin, (Puhemies koputtaa) että se rasite (Puhemies: Ministeri, aika!) ei ole
kohtuuton kenellekään.

Puhemies Maria Lohela: Pyydän niitä edustajia, jotka haluavat esittää lisäkysymyksiä,
painamaan V-painiketta ja nousemaan seisomaan.

16.43 Kari Uotila vas (vastauspuheenvuoro): Arvoisa puhemies! Tämä eläkkeensaajien
asumistuen poisto ei ole mikään rakenneuudistus, se on selkeä leikkaus. Se on 123 miljoo-
naa euroa, mitä tällä tavoitellaan. Hallitusohjelmassa on erittäin kauniita lauseita ikäihmis-
ten hoidon parantamisesta, kotona asumisen tukemisesta, kotiin tuotavien palvelujen pa-
rantamisesta ja niin edelleen — ne ovat vain kauniita lauseita. Ja toisaalta, kun täällä aiem-
 Tarkistettu
4.2



Pöytäkirjan asiakohta PTK 19/2015 vp
min, edellisellä kaudella, vanhuspalvelulakia säädettäessä käytiin kovaa keskustelua esi-
merkiksi tehostetun palveluasumisen henkilöstömitoituksesta ja mitoitukseksi saatiin se
0,5 per asiakas, nyt hallitusohjelmassa ollaan tätäkin — jo silloin riittämättömäksi koettua
— mitoitusta edelleen heikentämässä alaspäin. Elikkä näiden leikkausten lisäksi kysymys
on myöskin tarjottavien palveluitten laadun heikentämisestä. Aikooko hallitus todella tätä
mitoitusta heikentää?

16.45 Perhe- ja peruspalveluministeri  Juha Rehula (vastauspuheenvuoro):  Arvoisa
rouva puhemies! Sipilän hallituksella on joissakin asioissa perintö. Ja yksi perintö on
ikääntyvän väestön palveluihin liittyen se, että laitospainotteisuudesta pitää päästä kotihoi-
topainotteisempaan palvelurakenteeseen, palvelumalliin. On pyrittävä löytämään niitä kei-
noja, joilla ihan aidosti siinä parhaassa paikassa, eli kodissa, on jokaisella mahdollisuus
asua, elää ja olla, ennen kaikkea elää turvallista elämää.

Suoraan kysymykseen suora vastaus: hallitusohjelmassa ei ole hoitajamitoitukseen mi-
tään muutosta nykytilanteeseen. Päinvastoin paine on siihen, että pitää väljentää nykyises-
täkin niitä vaatimuksia, jotka säädöksissä ovat.

16.45 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Palaisin vielä tähän eläkkeensaajien asumistukeen siinä, että säästötoimi on totta,
että on eläkeläisiä, joihin tämä tulee varmasti kirpaisemaan enemmän kuin toisiin, mutta se
pitää myöskin muistaa, että on myöskin sellaisia asumistuen saajia, joilla tämä tuki tulee
nousemaan. Eli ei tämä ole pelkästään huono uudistus, että nämä järjestelmät yhdenmu-
kaistetaan. Kyllä tässä on mitä suurimmassa määrin kysymys myöskin siitä, että tätä raken-
teellista uudistusta ja muutosta tehdään, ja sitä on välttämätöntä tehdä. Meillä ei tule sosi-
aaliturvajärjestelmä kestämään tällaisenaan, jos ei mitään tehdä.

Ja sen verran sanoisin myös tähän, että nämä ovat kauniita lauseita, että pidän kyllä kiel-
tämättä hiukan kohtuuttomana sitä, mikä tässä tuli ilmi, että 13 päivää sen jälkeen, kun hal-
litus on aloittanut toimintansa, nämä hallitusohjelman linjaukset tuomitaan niin, että ne
ovat vain kauniita lauseita. Siellä on myöskin maininta siitä, että tehdään tällainen yksinäi-
syyden ehkäisyyn tähtäävä ohjelma ja pyritään nimenomaan vanhusten asemaa paranta-
maan ja huomioimaan ja niitä toimenpiteitä tekemään aidosti, joita on peräänkuulutettu
myös viime hallitukselta, muun muassa kotihoidon parantamisen suhteen.

16.47 Antti Rinne sd (vastauspuheenvuoro): Arvoisa puhemies! Tämä hallitus jakaa kan-
saa kahtia. Se näkyy tasa-arvossa, se näkyy eläkeläisissä ja lapsiperheissä, se näkyy myös
koulutuksessa. Kun tässä nyt on keskusteltu näistä luvuista, niin 100 euroa, 200 euroa —
sillä välillä — tullaan pienituloisilta kaupungissa asuvilta eläkeläisiltä leikkaamaan. Nämä
ovat erityisesti naisia, koska naiset ovat niitä pienituloisia ihmisiä tämän palkkaepätasa-ar-
von kautta. Ette te tällaista luvannut, varapääministeri, pääministerin sijainen Soini, silloin
ennen vaaleja. Mitä te sanotte nyt näille ihmisille, joilta leikataan tällä tavalla, hallituksen
puolesta?

16.47 Ulkoasiainministeri Timo Soini (vastauspuheenvuoro): Arvoisa puhemies! Katso-
taan kokonaisuus. Nämä epäkohdat, jotka mainitsitte, ovat osa tätä kipeätä ratkaisua. Ai-
van kuten ministeri Mäntylä sanoi, on iso joukko eläkeläisiä, joihin tämä leikkaus ei koh-
distu. Ja jostain syystä, edustaja Rinne, te olette unohtanut takuueläkkeen. Takuueläkkeen
2



Pöytäkirjan asiakohta PTK 19/2015 vp
runsaat 20 euroa tulevat (Välihuutoja vasemmalta — Puhemies koputtaa) 100 000 ihmisel-
le. Muistaakseni viime vaalikaudella te ajoitte tätä takuueläkettä, mutta sitä ei tullut. Nyt se
tulee.

16.48 Sampo Terho ps (vastauspuheenvuoro): Arvoisa puhemies! Niin, nämä uudet las-
kelmat eläkeläisten asumistuesta toki saavat meidät kaikki huolehtivaisiksi. Haluan pysy-
tellä tässä aiheessa. Asia ei kuitenkaan ole niin yksioikoinen, kuten ministeri tässä otti
esiin, ja haluaisin tästä vielä varmistuksen. Onko käsitykseni oikea siitä, mitä äsken ohi-
mennen mainitsitte? Eli eläkeläisen asumistuki ilmeisesti leikkaantuu, mikäli nämä tuet
yhdenmukaistetaan muiden tukien kanssa, jos hänellä on paikkakunnan vuokratasoon näh-
den kohtuullisen suuri tai keskimääräistä suurempi vuokra tai asunto, ja ilmeisesti tuki taas
kasvaa, jos edunsaajalla on pieni vuokra ja pieni asunto. Onko käsitykseni oikea?

16.49 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! (Hälinää — Puhemies koputtaa) Tällaisia johtopäätöksiä voisi näin alustavasti
kyllä tehdä, mutta kuten tässä aikaisemmin sanoin, tämä prosessi on vielä kesken. Niitä
vaikutusarviointeja tässä nyt nimenomaan tehdään, ja niitä tehdään nimenomaan niin, että
se rasite ei olisi kohtuuton kenellekään sen myötä, kun nämä järjestelmät yhdenmukaiste-
taan. Ja totta kai siihen myöskin varaudutaan niin, että ihmisillä on aito mahdollisuus
myöskin ennakoida tämä muutos — ei niin, että se sitten tulee kuin salama kirkkaalta tai-
vaalta, vaan kyllä tässä kannetaan sitä vastuuta ja vastuullisuutta niin, että tehdään se mah-
dollisimman oikeudenmukaisesti.

Suullinen kyselytunti

Kysymyksen käsittely päättyi.
3


