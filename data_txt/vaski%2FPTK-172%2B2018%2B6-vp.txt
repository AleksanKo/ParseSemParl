















































DEM77A9.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

6. Hallituksen esitys eduskunnalle laiksi kalastuslain muuttamisesta
Hallituksen esitys HE 309/2018 vp
Valiokunnan mietintö MmVM 27/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 6. asia. Käsittelyn pohjana on maa- ja metsätalousvaliokunnan mietintö
MmVM 27/2018 vp. Nyt päätetään lakiehdotuksen sisällöstä.

Keskustelu

19.50 Hanna Halmeenpää vihr: Arvoisa puhemies! Tässä hallituksen esityksessähän to-
della on kyse kalastuslain muuttamisesta tarkoituksena tehostaa uhanalaisten ja taantunei-
den kalalajien tai kantojen suojelua ja parantaa saamelaisten ja Ylä-Lapin asukkaiden ka-
lastuskulttuurin harjoittamismahdollisuuksia. Esitetyt lakimuutokset ja niiden tavoitteet
ovat kannatettavia, mutta tehtävää näiden asioiden parantamiseksi tämänkin lakiesityksen
jälkeen kuitenkin vielä jää, ja senpä takia on ollut syytä tehdä tähän myös vastalause.

Tuon kalastuslain 10 §:n osalta totean, että hallituksen lakiesityksessä esitetty muutos
Ylä-Lapin kalastuslupaan parantaa kaikkien paikallisten asukkaiden kalastusmahdolli-
suuksia ja saamelaiseen kulttuuriin ja elinkeinoon kuuluvan kalastuksen harjoittamismah-
dollisuuksia Enontekiön, Inarin ja Utsjoen kuntien alueella, eli palataan siis ennen vuotta
2016 vallinneeseen, aikaisemman lainsäädännön mukaiseen tilaan.

Saamelainen kalastus nauttii perustuslain turvaamaa saamelaiskulttuurin suojaa. Tästä,
arvoisa puhemies, olemme eilen saaneet kannanoton myöskin Lapin käräjäoikeudelta, joka
on hylännyt päätöksellään kaikki Utsjoen saamelaisten syytteet luvattomasta kalastuksesta
Vetsijoella ja Utsjoella vedoten siihen, että he ovat harjoittaneet perustuslain turvaamaa
kulttuuriaan, johon olennaisesti kuuluu kalastus noilla alueilla. Käräjäoikeuden mukaan
muutama vuosi sitten muutetun kalastuslain 10 §:n rajoitukset ovat myös vastoin Suomea
velvoittavia ihmisoikeussopimuksia, jotka turvaavat saamelaisten oikeutta alkuperäiskan-
sana harjoittaa omaa kulttuuriaan.

Laki saamelaiskäräjistä määrittelee 4 §:ssään saamelaisten kotiseutualueeksi juuri
Enontekiön, Inarin ja Utsjoen kunnat sekä Sodankylän kunnassa sijaitsevan Lapin palis-
kunnan alueen. Asetuksessa tai sen liitteessä julkaistaan myös kartta tuon saamelaisten ko-
tiseutualueen rajoista. Kalastuslain 10 §:n muutoksesta säädettäessä Lapin paliskunnan
alueelle tulisi yhdenvertaisuusperiaatteen mukaisesti kuulua samanlaiset kalastusoikeudet
kuin muualla saamelaisten kotiseutualueella. Myöskään saamelaisten kotiseutualueen ul-
kopuolella asuvien saamelaisten oikeutta kulttuuriin kuuluvan kalastuksen harjoittami-
seen perinnealueillaan ei pitäisi rajoittaa. Saamelaiskäräjät onkin vedonnut YK:n kansalai-
 Tarkistettu
4.0



Pöytäkirjan asiakohta PTK 172/2018 vp
soikeuksia ja poliittisia oikeuksia koskevan kansainvälisen yleissopimuksen 27 artiklaan,
jonka mukaan vähemmistöihin kuuluvalta henkilöltä ei saa kieltää oikeutta nauttia omasta
kulttuuristaan yhdessä muiden ryhmänsä jäsenten kanssa.

Myös perustuslakivaliokunta viittaa lausunnossaan maa- ja metsätalousvaliokunnalle
tuohon YK:n yleissopimukseen, ja perustuslakivaliokunta viittaa myös useisiin perustus-
lakivaliokunnan aikaisempiin lausuntoihin, joissa todetaan muun muassa, että kalastus on
poronhoidon ohella yksi saamelaisten kulttuurimuotoon kiinteästi kuuluvista elinkeinois-
ta. Perustuslakivaliokunta on myös todennut kalastamisen kuuluvan perinteiseen saamelai-
seen elämänmuotoon ilman asuinpaikkaan liittyviä rajoituksia.

Arvoisa puhemies! Vaikka esitetty lakimuutos kalastuslain 10 §:n osalta siis parantaa
saamelaisten oikeuksia Ylä-Lapin kuntien alueella, on todettava tämän parannuksen koh-
dentuvan saamelaisiin valikoivalla tavalla. Parannuksen ulkopuolelle jäävät edelleen ne
saamelaiset, joiden kotikunta ei ole Enontekiö, Inari tai Utsjoki. [Kari Kulmala: Ketkä ovat
saamelaisia?] Lakiesitys ei paranna eikä toisaalta heikennä entisestään näiden Ylä-Lapin
kuntien ulkopuolella asuvien saamelaisten asemaa. Lakimuutoksen tuoma parannus saa-
melaisten oikeuksiin ei kuitenkaan kohdennu edes koko saamelaisten kotiseutualueelle, jo-
hon voimassa olevan saamelaiskäräjälain 4 §:n mukaisesti kuuluvat myös Sodankylän
kunnan pohjoisosat. Arvoisa puhemies, Suomessa asuu noin 10 000 saamelaista, heistä yli
60 prosenttia kotiseutualueensa ulkopuolella.

Arvoisa puhemies! Kalastuslakiin lisätään tässä lakiesityksessä myös uusi 119 § koski-
en menettämisseuraamusta siten, että jos luvattomasti ja lakia rikkoen kalastaa lohta, jär-
vilohta, ankeriasta, nahkiaista, taimenta, harjusta, nieriää, jokirapua tai mereen laskevassa
joessa tai purossa siikaa, menettää tuon kalasaaliinsa mukaisen arvon, ja ne ovat huomat-
tavia summia. Niistä säädetään myöhemmin asetuksella.

Esitetyn lakimuutoksen osalta 119 §:n asiantuntijalausunnoissa nousi esille myös me-
nettämisseuraamusta koskevan soveltamisalan ulottaminen kuhaan, joka on arvokala. [Ka-
ri Kulmala: Kuha ei ole uhanalainen!] — Näin valiokuntakin lausuu ja toteaa, että kuha on
myös altis salakalastukselle, mistä johtuen kuhakantojen kestävää käyttöä onkin seuratta-
va tarkoin.

Vaikka kuha ei ole uhanalainen tai taantunut laji, sekä kalastusasetus että kalatalousvi-
ranomaisten päätökset sisältävät kuhaa koskevaa sääntelyä. Kuhan kalastusta ohjataan
määrätyllä alamitalla, eli laji on erityissäädelty uhanalaisten kalalajien ja ravun tavoin.
Monet todetut kalastusrikkomukset myös liittyvät kuhaan sen suuren markkina-arvon ta-
kia. Kun tämä lakiesitys pyrkii salakalastuksen kitkemiseen ja taloudellisesti hyvin arvok-
kaaseen kuhaan kohdistuu erittäin paljon salakalastusta, olisi tätä menettämisseuraamusta
koskevaan lajilistaan ollut perusteltua lisätä myös kuha.

Arvoisa puhemies! Kalastuslain muista muutostarpeista, joita tähän hallituksen esityk-
seen ei sisälly, on todettava eräs kiireisimmistä. Asiantuntijalausunnoissa nimittäin kiinni-
tettiin huomiota siihen, että kalastuslaki vaatisi pikaista korjausta siltä osin, että lakiin sel-
vennettäisiin koskitilojen kalastusoikeuden haltijoiden oikeus osallistua kalastuslain
23 §:n mukaisten kalatalousalueiden toimintaan. On nimittäin niin, että ristiriidat ja puut-
teet nykyisessä lainsäädännössä, kalastuslaissa ja yhteisaluelaissa aiheuttavat tällä hetkel-
lä ongelman joillakin vuoden 2019 alusta perustettavilla kalatalousalueilla siten, että nuo
kalatalousalueet eivät pääse järjestäytymään rikkomatta jompaakumpaa lakia, ja tämä tu-
lisi ehdottomasti korjata.
2



Pöytäkirjan asiakohta PTK 172/2018 vp
19.57 Kari Kulmala sin: Arvoisa puhemies! Tämä kalastuslain uudistus on erittäin hyvä
jo senkin vuoksi, että 5.7.2017 tein toimenpidealoitteen uhanalaisten kalojen rahallisen ar-
von määrittämisestä. Jälleen kerran toimenpidealoitteeni on menossa maalia kohti, kiitok-
sia siitä asiantuntijoille.

Sitten huomio siihen, että kuha ei ole uhanalainen kalalaji. Sitä ei tarvitse ottaa tässä mil-
lään tavalla huomioon, siis tämän kalan arvon määrittämisessä. Jos minä lähden esimerkik-
si Joensuusta etelään päin Pyhäselälle uistelemaan aamulla kello 8 ja illalla kello 8 lope-
tan, niin minulla takuuvarmasti on 30 kiloa kuhaa veneessä ja noin 10 kiloa haukea, ahve-
net ynnä muut päälle. Eli näilläkin perusteilla voisin sanoa, että hauki alkaa olla niillä ve-
sistöillä jo melkein se uhanalaisempi kala kuin kuha, ja tämä johtuu siitä, että kuhaa on voi-
makkaasti istutettu Saimaan vesistöihin ja se alkaa syömään kohta kaikki muut kalat pois.
Sen huomaa myös pilkkikisoista. 90-luvulla, kun oli pilkkikisoja näillä alueilla, niin voit-
totulokset olivat noin 15 kiloa, pelkästään ahventa. Tällä hetkellä hyvä jos joku saa 5 kiloa
niissä kisoissa, ja takaan, että samat kalamiehet siellä ovat edelleen kalassa kuin aikaisem-
minkin, eli taito tuskin on huonontunut. Ja todellakin, jos Joensuusta etelään päin näillä ve-
sialueilla uistelukisoja järjestetään, missä on noin 50 venekuntaa, niin heillä jokaisella sen
kahdeksan tunnin uistelukisojen jälkeen on noin 20 kiloa sitä kuhaa ja todellakin suhteessa
huomattavasti enemmän kuin haukea. Jos jollakin tietyllä alueella on kuhaa vähemmän,
niin totta kai vesialueilla ne kalastusalueet voidaan silloin säädellä, mutta en näe kyllä mi-
tään perustetta sille, että kuhalla pitäisi olla joku arvo. Se riittää, että se on 27 euroa tuolla
Hakaniemen torilla fileoituna. Minulla on suurin piirtein 30 kiloa kuhaa pakastimessa.
Siellä ei ole yhtään ahventa, koska ahvenet minä olen syönyt. Kuhat minä voin toki myydä
vaikka eteenpäin.

20.00 Timo Heinonen kok: Arvoisa herra puhemies! On hyvä, että salakalastuksen kitke-
miseksi tehdään toimenpiteitä. Olen saanut lukuisia yhteydenottoja juuri näistä tilanteista,
joissa on kysytty, minkä takia meidän uhanalaisia kalalajejamme ei suojella tai turvata nii-
den asemaa sillä tavalla kuin esimerkiksi saimaannorppaa tai tiettyjä lintulajeja. Minun
mielestäni on hyvä, että nyt myös tulee tämä huomattava maksu, jos uhanalaisten kalojen
salakalastuksesta jää kiinni.

Mutta jos oikein ymmärsin — ja haluaisin nyt kysyä, kun täällä on valiokunnassa asiaa
käsitelleitä henkilöitä —, niin itse asiassahan ongelma meille muodostui vuonna 2012, kun
silloin tuli lainsäädäntöön korjaus, jossa haluttiin puuttua näiden kalastuksenvalvojien
muka ylilyönteihin. Silloin tehtiin tarkennus lakiin, jossa kalastuksenvalvojat muutettiin
viranomaisia avustaviksi henkilöiksi, ja tämä itse asiassa muutti sen, että kun kalastuksen-
valvoja tulee sinne joelle tai järvelle tai rantaan ja kaveri tulee sitten vaikkapa se virveli ol-
kapäällä, hänellä on kylmälaukku toisessa kädessä, niin kalastuksenvalvoja ei vuoden
2012 lainsäädännön myötä saa pyytää avaamaan sitä kylmälaukkua. Eihän hänellä tieten-
kään kala roiku niin kuin sarjakuvassa enää siinä ongenkoukussa, vaan se on kylmälaukus-
sa, repussa tai vaikkapa auton takalaatikossa.

Tämä uudistus, jolla siis oikeusministeriö halusi vuonna 2012 kitkeä ylilyöntejä, itse
asiassa teki meidän kalastuksenvalvojista lähes voimattomia näissä tilanteissa, ja tällä het-
kellä monessa tilanteessa tarvitaan poliisia. Ja onko todellakaan poliisin tehtävä valvoa tä-
tä? Ehkä siinä mielessä on, jos kyse on erittäin uhanalaisesta lajista, mutta minun mieles-
täni olisi nyt korkea aika tehdä se korjaus myös näiden kalastuksenvalvojien osalta takai-
sin siihen muotoon, mikä se oli ennen tätä vuoden 2012 korjausta. On kohtuutonta, että täl-
3



Pöytäkirjan asiakohta PTK 172/2018 vp
lainen henkilö, jonka tehtäväksi on annettu valvoa salakalastusta, ei voi pyytää kylmälauk-
kua, reppua avattavaksi, ja minun mielestäni myös veneen laatikot taikka auton takakontti
kuuluisi tarkistaa, jos on selkeä syy epäillä, että kaveri sieltä tulee veneeltä kylmälaukun
kanssa. Kysyisin valiokunnan jäseniltä, jos joku osaisi kertoa, nousiko tämä kalastuksen-
valvonnan iso ongelma esille [Puhemies koputtaa] tämän lain käsittelyn yhteydessä.

20.03 Hanna Halmeenpää vihr: Arvoisa herra puhemies! Vastaan edustaja Heinoselle,
että ei tätä asiaa nostettu lainkaan esille eikä valiokunta siitä ole keskustelua käynyt tai
asiantuntijoita kuullut. Onpa harmi, ettei hallituksen esitykseen tältä osin korjausta sisälly,
mikäli tällainen puute on. Itse en tätä asiaa tunne.

Arvoisa puhemies! Jatkaisin hieman noista koskitiloista, jotka jo mainitsin edellisessä
puheenvuorossani. Nimittäin niiden osalta valiokunta ehdottaa mietinnössään eduskunnan
hyväksyttäväksi lausumaa, johon on selkeän ja kiistattoman koskitilojen kalastusoikeuden-
haltijoiden oikeustilan korjaamisen ohella nyt sisällytetty myös vaatimus arvioida lain-
muutostarpeet Ylä-Lapin osakaskuntien vähemmistöosakkaiden oikeuksien vahvistami-
sesta. Ja tämä jälkimmäinen, Ylä-Lappiin liittyvä asia on hyvinkin paljon ristiriitoja herät-
tänyt ja huomattavia epäselvyyksiä sisältävä asia, joka mielestäni kuuluisi paremminkin si-
viilioikeudessa selvitettäväksi. Senpä vuoksi tulen esittämään tähän lakiin sen hyväksymi-
sen yhteydessä selkeämpää lausumaa, joka edellyttää, että valtioneuvosto ryhtyisi pikai-
sesti valmistelemaan kalastuslainsäädännön muutoksia, joilla säädökset
kalastusoikeuksista koottaisiin yhteen lakiin ja selkiytettäisiin lainsäädäntöä siten, että tur-
vataan näiden koskitilojen kalastusoikeudenhaltijoiden asema ja oikeus osallistua kalastus-
lain 23 §:n mukaisten kalatalousalueiden toimintaan.

Arvoisa puhemies! Saamelaisten oikeuksien osalta tulen esittämään lausumaa siten, että
eduskunta edellyttäisi valtioneuvoston ryhtyvän pikaisesti toimiin selvittääkseen Ylä-La-
pin kuntien ja saamelaiskäräjälain 4 §:ssä määritellyn saamelaisten kotiseutualueen ulko-
puolella asuvien saamelaisten oikeusaseman saamelaiskulttuuriin kuuluvan kalastuksen
harjoittamiseen perinnealueillaan saamelaisten kotiseutualueilla.

Tulen myös esittämään pykälämuutoksen tähän menettämisseuraamusasiaan, niin että
kuha lisättäisiin tuonne 119 §:n lajiluetteloon, ja totean, arvoisa puhemies, että vaikka ku-
hakannat ovat elinvoimaisia ja laajalle levinneitä, [Kari Kulmala: Ne eivät ole uhanalai-
sia!] niiden pitämiseksi elinvoimaisina on Suomessa tehty poikkeuksellisen paljon alueel-
lista kalastuksensäätelyä, hoitotoimia ja tutkimusta myös. Kuhaan kohdistuvaa säätelyä tu-
lee varmaankin sisältymään runsaasti myös kalatalousalueiden tuleviin käyttö- ja hoi-
tosuunnitelmiin, ja hyvä niin. Kuhan salakalastuksen rikostutkinnassa puute on nyt se, että
mikäli rikoksentekijä ei ole saanut kuhasta taloudellista tuottoa eli ei ole antanut kuhaa pois
tai jättänyt mätänemään, vallitsevan käytännön mukaisesti kuhan salakalastuksesta ei kat-
sota syntyneen lainkaan taloudellista tuottoa ja rikos jätetään herkästi silloin kokonaan
syyttämättä ja tutkimatta. Tämä on epäkohta.

20.06 Timo Heinonen kok: Arvoisa herra puhemies! Kiitos edustaja Halmeenpäälle ti-
lanteen valottamisesta. Ja oikeastaan sen takia, kun en tämän lain käsittelyyn eduskunnas-
sa ole osallistunut, niin haluan käyttää vielä toisen puheenvuoron tästä oikeasti isosta on-
gelmasta, joka jää edelleen tässä korjaamatta. Ja, arvoisa puhemies, jos minut tänne ensi
kaudelle valitaan, niin lupaan jatkaa työtä tämän eteen, että tämä sitten korjataan silloin,
kun sitä emme nyt ehdi korjata.
4



Pöytäkirjan asiakohta PTK 172/2018 vp
Mutta, tämä ongelma tuli siis vuoden 2012 lainsäädännön myötä. Nyt tässä esityksessä,
joka on käsittelyssä, pidän hyvänä sitä, että kaloille määritellään, niin kuin edustaja Hal-
meenpää kuvasi, nämä niin sanotut listahinnat. Esimerkiksi järvilohen hinta voi tämän
myötä nousta jopa 10 000 euroon. Se on merkittävä summa, ja se varmasti hillitsee salaka-
lastusta. Mutta jos siitä salakalastuksesta ei käytännössä voi jäädä kiinni, kuin niin sano-
tusti rysän päältä — sopii muuten hyvin tähän kalastusaiheiseen keskusteluun tämä ver-
taus, sanatarkasti rysän päältä — niin silloin on mahdollisuus saada tällainen sanktio.

Löysin tässä Ylen varsin hyvän uutisen, jossa tätä ongelmaa itse asiassa kuvattiin, ja täs-
sä todetaan, että jokainen esimerkiksi Pielisjoelle nouseva emokala on arvokas, koska laji
on sukupuuton partaalla. Kantaa on yritetty elvyttää vuosikymmenten ajan. Ja sitten tässä
todetaan, että Luonnonvarakeskuksen tutkimuksessa selvisi, että nykyinen salakalastus on
itse asiassa suurempi uhka järvilohille kuin esimerkiksi vesivoimaloiden turbiinit. Salaka-
lastus on vakava uhka näille meidän uhanalaisille lajeillemme. Tämä uutinen, jonka on teh-
nyt toimittaja Anu Rummukainen, on julkaistu Ylen sivuilla elokuussa 2017 otsikolla ”Sa-
lakalastajat pitävät valvojia pilkkanaan — tuntevat kalastuslain porsaanreiät”. Tässä hän
haastattelee pohjoiskarjalaista kalastuksenvalvojaa Sami Kurenniemeä, joka huokaa toi-
mittajalle syvään ja toteaa, että pitää saada rysän päältä kiinni. Ja hän antaa tässä jutussa
kolme esimerkkiä:

Ensimmäisessä esimerkissä veneessä kylmälaukku ja virveleitä. Kaksi henkilöä on uu-
tisen mukaan veneilemässä kalastuskieltoalueella lohen kutuaikaan — kalastuskielto-
alueella lohen kutuaikaan. Veneessä on siis virveleitä ja tuo kylmälaukku, ja kalastuksen-
valvoja on nähnyt veneen ajelevan joella. Valvoja voi pysäyttää veneen ja kysyä, tietävät-
kö henkilöt olevansa kieltoalueella. Pyydettäessä henkilöt eivät avaa kylmälaukkua, joka
on tarkoitettu kalojen säilytykseen. Valvoja ei ole nähnyt henkilöiden laittavan vieheitä ve-
teen, eikä saalista ole nähtävillä, joten veneilijät jatkavat matkaansa. Järjetön tilanne tällai-
sessa paikassa, että meidän lainsäädäntö ei mahdollista tarkistamista.

Toisena esimerkkinä tässä Ylen jutussa kuvataan tilanne, jossa riistakamerat, joilla sa-
lakalastusta valvotaan, tallentavat kuvia henkilöstä, joka kävelee joen varrella kalastuskiel-
toalueella virvelin kanssa. Henkilöllä on kädessään muovipussi, jonka sisältö näyttää isol-
ta kalalta. Kalastuksenvalvoja ei saa tarkistaa muovipussin sisältöä, eikä kävelykuvien pe-
rusteella voida syyttää salakalastuksesta. Järjetön tilanne.

Kolmantena saaliin piilottaminen takakonttiin. Kalastuksenvalvoja on nähnyt kauem-
paa, että kieltoalueella kosken rannalla on kaksi kalastajaa. Kun valvoja ehtii lähemmäksi,
kalastajat ovat kadonneet. Läheisen hiekkatien päässä on parkissa näiden kalastajien auto,
jonka lähellä on kaksi henkilöä. Henkilöt kieltävät olleensa kalassa. Valvojalla ei ole oi-
keutta pyytää avaamaan auton takakonttia.

Nämä mahdollistuivat siis vuoden 2012 kalastuslain uudistuksen myötä. Silloinhan
meillä oli todellakin tietysti toisesta kulmasta katsottuna ehkä hieman villi kalastuksen val-
vonta. Kalastuksenvalvojana saattoi toimia kuka tahansa, ja siellä tapahtui ylilyöntejä.
Mutta nyt tämä korjaus on vienyt tämän mahdottomaan tilanteeseen, ja nämä sinänsä hy-
vät, kannatettavat ja uhanalaisten kalojen kannalta elintärkeät raha-arvot ovat niiden pelas-
tamisen kannalta tärkeitä. Mutta jos ne eivät tosiasiallisesti tule arkeen, niin ne jäävät niin
sanotusti kuolleeksi kirjaimeksi. Ja, arvoisa puhemies, olen harmissani, että tähän asiaan ei
puututtu tämän hallituksen esityksen myötä eikä myöskään valiokuntakäsittelyssä. Nostan
käteni ylös, en kuulu kyseiseen valiokuntaan, mutta en ollut tarpeeksi valppaana kaikkien
5



Pöytäkirjan asiakohta PTK 172/2018 vp
hallituksen esitysten kanssa, että olisin itse tajunnut sen esille nostaa. Mutta niin kuin lu-
pasin, tehdään se ensi kaudella.

20.12 Kari Kulmala sin: Arvoisa puhemies! Edustaja Heinonen otti hyviä esimerkkejä
esiin. Mutta silloin, kun vene on vesillä ja siinä on virveleitä kyydissä, niin välttämättähän
se henkilö ei ole kalassa. Sehän saattaa olla menossa ihan vaikka kaverinsa mökille, eli täs-
tä häntä ei voida rangaista. Ja samaten jos auto on parkkipaikalla ja siinä on kaksi miestä
virveleineen, ne eivät ole kalassa. Ne voivat olla menossa kalaan tai tulossa kalaan, mutta
jos mennään ihan käräjäoikeuteen ja jopa hovioikeuteen, niin sieltä tuskin tulee tuomiota
siitä, että olisi kyse ollut kalastusrikkomuksesta. Eli ei voida saada henkilöä avaamaan
myöskään sitä takakonttia. Näin se vain menee, edustaja Heinonen.

Tuolla valvonnassa kun olen itse ollut lähes 30 vuotta näitten sami kurenniemien kans-
sa, joita tässä äsken mainitsitte, niin ensimmäiseksi täytyy kiikareiden kanssa katsoa, onko
veneilijä tai rannalla oleva kalassa vai mitä se siellä tekee. Sen jälkeen vasta pystyy puut-
tumaan siihen tilanteeseen. Näin vaikeaksi se on mennyt myös tämä kalastuksenvalvonta.

Tuossa sanottiin, että kalastuksenvalvonnassa on voinut tulla ylilyöntejä. Totta kai yli-
lyöntejä tulee silloin, kun siellä on erilaisia ihmisiä valvonnassa. Mutta kalastuksenvalvon-
nassakin nykyään pitää kalastuksenvalvojan suorittaa jo tietty koe, ennen kuin edes pääsee
kalastuksenvalvojaksi. Ja tämä toki on osaltaan kyllä vähentänyt sitten kalastuksenvalvo-
jia valitettavasti tuolla vesistöillä.

Mutta uskon, että tämä menettämisseuraamus, mikä nyt astuu toivottavasti voimaan,
osaltaan ennalta estää salakalastusta. En usko, että se lopettaa sitä missään vaiheessa edes
Pohjois-Karjalan Pielisjoella, mutta ennalta estää jonkin verran ja vähentää.

20.14 Timo Heinonen kok: Arvoisa puhemies! Ymmärsin, että ei tietenkään ihminen
välttämättä ole kalassa, mutta halusin kuvata sitä, että nyt kalastuksenvalvojalla ei ole mah-
dollisuutta edes näissä tilanteissa, joissa hän on kauempaa nähnyt tilanteen. Jos kala on eh-
ditty laittaa piiloon, niin kalastuksenvalvoja ole voinut pyytää esimerkiksi sitä kylmälauk-
kua veneessä avaamaan tai sitten siellä autolla avaamaan. Itse pidän sitä isona ongelmana.
Minun mielestäni vuoden 2012 kalastuksenvalvontaa koskeva lainsäädäntö on mennyt sii-
nä mielessä metsään, ja olen vahvasti sitä mieltä, että se pitää korjata siihen muotoon, että
tämäntyyppisissä tilanteissa kalastuksenvalvoja ei ole vain viranomaista avustava henkilö,
vaan hänelle voidaan antaa oikeus esimerkiksi sen kylmälaukun tarkastamiseen tai muovi-
kassin tarkastamiseen. Tämäntyyppisiä toimenpiteitä olemme tehneet muussakin lainsää-
dännössä, ja itse pidän välttämättömänä, että tämä korjataan ensi kaudella. [Kari Kulmala:
Hänen pitäisi olla viranomainen!]

Yleiskeskustelu päättyi ja asian käsittely keskeytettiin.
6


