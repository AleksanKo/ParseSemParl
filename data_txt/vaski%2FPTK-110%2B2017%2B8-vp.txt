















































DEM1063.tmp.xml


Pöytäkirjan asiakohta PTK 110/2017 vp
Pöytäkirjan asiakohta 

PTK 110/2017 vp

Täysistunto

Keskiviikko 25.10.2017 klo 14.00—21.36

8. Hallituksen esitys eduskunnalle laiksi ajokorttilain muuttamisesta
Hallituksen esitys HE 146/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään liikenne- ja vies-
tintävaliokuntaan, jolle sosiaali- ja terveysvaliokunnan on annettava lausunto.

Keskustelu

17.06 Liikenne- ja viestintäministeri Anne Berner (esittelypuheenvuoro):  Arvoisa pu-
hemies! Ajokorttilain muuttaminen on liikenteen palvelulain ohella yksi liikenne- ja vies-
tintäministeriön hallinnonalalla tällä vaalikaudella tehtävistä isoista lainsäädäntöuudistuk-
sista, joilla puretaan sääntelyä digitalisaation mahdollisuuksien hyödyntämiseksi. Säänte-
lyä selkeytetään ja vaihtoehtoisuutta ajokortin suorittamisessa lisätään. Digitalisaation
myötä lisätään sähköistä asiointia ajokorttimenettelyssä. Muutoksilla kevennetään hallin-
nollista taakkaa ja voidaan vaikuttaa myös ajokortin hintaan.

Keskeisimpänä esityksessä on kuljettajakoulutuksen ehdotettu muutos ja siitä aiheutu-
vat tutkinnon kehittämistarpeet. Muutos ei koske kuorma- ja linja-auton ajokortteja. Mää-
rämuotoisesta ja viranomaisen vahvistaman opetussuunnitelman mukaisesta opetuksesta
luovutaan. Painopistettä ajokortin suorittamisessa siirretään kuljettajantutkinnon suuntaan
kansainvälisten mallien ja EU-lainsäädännön perusteiden mukaisesti. Tutkinnon edelly-
tyksiä mitata paremmin ajokorttia suorittavan osaamista vahvistetaan. Uudistuksen koh-
teena ovat erityisesti sisällöt, jotka tähän asti on toteutettu opetuksen keinoin.

B-luokassa palataan ajokortin suorittamiseen yhdessä vaiheessa. Vaiheistetusta opetuk-
sesta luopumalla kuljettajalle annetaan paremmat valmiudet ajamiseen heti itsenäistä aja-
mista aloitettaessa. B-luokassa opetuksen aloitusajankohtaa aikaistetaan, mikä mahdollis-
taa pitemmän ajokokemuksen hankkimisen turvallisissa olosuhteissa. Tavoitetta ediste-
tään opetusluvalla tapahtuvalla ohjatulla ajoharjoittelulla myös autokouluopetuksen tuke-
na. 

Muutoksen tarkoituksena ei ole luopua opetuksesta ajokorttia suoritettaessa. Vain ny-
kyisenkaltaisesta opetuksen sisältöjen ja määrien tarkasta sääntelystä luovutaan. Luokka-
kohtainen teoriaopetus on jatkossa vapaammin hankittavissa, mutta ajo-opetusta voidaan
antaa edelleen vain viranomaisen luvalla. Muutos mahdollistaa nykyistä paremmin opetus-
tarpeiden arvioimisen oppilaskohtaisesti ja aiemman osaamisen hyödyntämisen. Lakisää-
teiset koulutusvaatimukset kohdistuvat liikenneturvallisuuden huomioon ottamiseen ja
ajo-opetukseen eräissä luokissa. 
 Tarkistettu
4.1



Pöytäkirjan asiakohta PTK 110/2017 vp
Ensimmäistä ajokorttia suoritettaessa on saatava liikenteessä toimimisen perusteita kos-
keva koulutus. B-luokassa vaaditaan liikenteen riskien tunnistamiseen liittyvä koulutus.
Uusien kuljettajien rikkomusseurantaa tehostetaan koulutuksella. Ensimmäistä moottori-
pyörän ajokorttia ja auton B-luokan ajokorttia suorittavalta vaaditaan vähimmäismäärä
ajo-opetusta. Nykyiseen verrattuna ajo-opetuksen vähimmäismäärät puolitetaan. Opetus-
määrien tarkoitus ei ole nykyiseen tapaan kuvastaa ajotaidon edellyttämän ajo-opetuksen
määrää vaan varmistaa riittävät edellytykset osaamisen arvioimiseen. 

B-luokan ajokorttiopetuksessa on ollut käynnissä useampia kuljettajaopetuskokeiluja.
Näissä kokeiluissa on jo kokeiltu digitaalisten oppimisympäristöjen hyödyntämistä ja ny-
kyistä joustavampia opetussuunnitelmia muun muassa ajotuntien määrässä. Tutkintoon si-
sällytetään myös riskien tunnistamista koskevia sisältöjä.

Lausuntokierroksella saadussa palautteessa puututtiin erityisesti ehdotusten liikennetur-
vallisuusvaikutuksiin. Esityksessä lisätään tutkintojen vaativuutta, pidennetään B-luokan
ajokokeen kestoa ja mopotutkinnossa vaaditaan ajokoe liikenteessä. Opetusluvan hakijan
taustat tutkitaan edelleen sen varmistamiseksi, ettei liikenneturvallisuudelle kyseenalaisia
ajotapoja siirretä opetuksessa. Opetus- ja tutkintoajon turvallisuuden ylläpitämiseksi pysy-
tetään vaatimus ylimääräisestä jarrupolkimesta.

Esitykseen sisältyy myös traktoreiden ajokorttiluokitusta koskevia ehdotuksia: LT-luo-
kasta luovutaan. Ajoneuvoluokkaan T3 kuuluvat traktorit, joiden rakenteellinen nopeus on
40—60 kilometriä tunnissa, siirretään AM-luokkaan. Niiden kohdalla ajokorttivaatimuk-
set ovat samat kuin kevyillä nelipyörillä. Muut traktorit, joiden rakenteellinen nopeus on
enintään 60 kilometriä tunnissa, kuuluvat T-luokkaan.

Matkailun lisääntyessä Suomeen tulee yhä enemmän henkilöitä maista, joissa myönnet-
tyjä ajokortteja ei hyväksytä täällä ajamiseen. Jatkossa hyväksytään ajokortit, jotka on
myönnetty Suomen tunnustamassa valtiossa. Tällä helpotetaan liikkumista ja matkailupal-
velujen käyttöä.

Lakimuutosten on tarkoitus tulla voimaan 1. päivänä heinäkuuta vuonna 2018. Ulko-
maisten ajokorttien kohdalla voimaantulo ehdotetaan aikaistettavaksi. Tältä osin laki eh-
dotetaan tulemaan voimaan jo vuoden 2018 helmikuun alussa. — Kiitos.

17.11 Timo Heinonen kok: Arvoisa herra puhemies! Hyvä ministeri ja hyvät edustajakol-
legat ja muut paikalla olijat! Liikenneministeri Berner on ollut jälleen aikaansaapa, ja hy-
viä, isoja asiakokonaisuuksia ollaan eteenpäin viemässä.

Ajokorttilain uudistamisessa ajokorttisääntelyä selkeytetään ja ajo-opetusta muutetaan
muun muassa valinnaisuutta lisäämällä. Myös B-luokan ajokortin suorittamisesta useassa
tai kahdessa vaiheessa luovutaan ja ehkä siirrytään hivenen siihen suuntaan, että voidaan
osoittaa tuota osaamista astetta joustavammin.

 Autokoulun tunnit puolittuvat, ja tätä tietysti ainakin autokouluala on hivenen kyseen-
alaistanut. Mutta toivotaan, että ratkaisu on oikea ja niillä tuloksilla, mitä tässä esitykses-
säkin esille tuodaan, kansainvälisilläkin tuloksilla, päästäisiin lopputuloksessa kuitenkin
parempiin kuljettajiin. Meillähän on ollut käytössä kokeilu 10+10-mallista, ja ainakin sii-
nä on osoittautunut, että se ei ole toiminut, mutta toisaalta valinnaisuus on sitten tuonut
mahdollisuuksia myös lisätunteihin. 

B-luokan ajokortin vähimmäisikään ei ehdoteta muutoksia, mutta sen sijaan tähän tulee
muutamia erityistapauksia. Itse asiassa, jos oikein luin, mielestäni tässä esityksessä on pie-
ni ristiriita 17-vuotiaiden B- ja BE-kortin kohdalla, missä annettaisiin oikeus näille nuoril-
2



Pöytäkirjan asiakohta PTK 110/2017 vp
le, jotka opiskelevat ja tähtäävät kuljetusalalle. Toisessa kohdassa puhutaan, että sillä saisi
ajaa opiskelun ja työssäoppimisen ajot, mutta pykälässä puhutaan pelkästään työssäoppi-
misesta. Toivottavasti tässä on virhe siihen suuntaan, että nuo opiskelun ja työssäoppimi-
sen ajot molemmat kuuluvat tähän kokonaisuuteen. Jos tämä havaitsemani virhe pitää
paikkansa, niin toivon, että se valiokuntakäsittelyssä tarkistetaan ja sitä laajennetaan näin.
Eli ristiriita pykälien ja tämän perusteluosan välillä. 

Myös se, että 17-vuotiaat voisivat jatkossa saada helpommin ajokortin, on tässä esityk-
sessä esillä. Tänä vuonnahan olemme myös urheilusivuilta saaneet jännittää, kuinka ralli-
kuljettaja Kalle Rovanperä suoritti insinööriajon ja sai ajokortin ja pääsee ajamaan 17-vuo-
tiaana MM-ralleja — kiitos Trafille ja muille, jotka asiaan myönteisesti vaikuttivat. Minun
mielestäni on ihan järkevää helpottaa sitä saantia, varsinkin sellaisissa tilanteissa, kun esi-
merkiksi ammatillinen koulutus tai lukiokoulutus ovat pitkän ja vaikean tien päässä, ja luu-
len, että on yhteiskunnankin kannalta järkevää hakea tämäntyyppistä kevennystä. 

Yksi asia, jota hivenen ihmettelen, on tämä, että opetuslupakoulutukseen jossain vai-
heessa jälleen on palannut tämä ylimääräinen poljin autoihin. Ymmärtääkseni siitä aika
lailla muualla maailmassa on luovuttu, ja voisi minun mielestäni valiokuntakeskustelussa
ja läpikäynnissä vielä kertaalleen pohtia, tarvitaanko tällaista lisäpoljinta ajo-opetuksessa.

Arvoisa puhemies! Kun tässä puhutaan ajokorteista ja ajo-oikeuksista, niin kysyisin
myös salissa liikenneministeriltä, joka on ollut aktiivinen myös mopoautojen korvaamises-
sa oikeilla autoilla, joiden nopeutta rajoitettaisiin. Eli tällä tavalla vaaralliset, kevytraken-
teiset mopoautot voitaisiin korvata oikeilla autoilla, pienillä autoilla, joiden nopeus rajoi-
tettaisiin esimerkiksi 60 kilometriin tunnissa. Näissä autoissa, jotka olisivat tällaisia Smart-
tai Aygo-tyyppisiä tai muita pieniä oikeita autoja, olisi lukkiutumattomat jarrut, airbagit,
ainakin kaksi ja usein neljäkin ja niin pois päin. Myös hinnaltaan ne olisivat jopa edulli-
sempia kuin nämä vaaralliset mopoautot. Kysyisin ministeriltä, minkälaisella aikataululla
tässä ollaan etenemässä. 

Sisämarkkinakomissaari Elzbieta Bienkowskahan antoi tälle myönteistä viestiä. Eli kun
aiemmin on ehkä menty vähän Euroopan ja EU:n selän taakse tässäkin asiassa, niin jos oi-
kein ymmärsin, Bienkowska antoi tukea sille, että tämä kuuluu meidän kansalliseen sään-
telyyn. Toivoisin, että ministeri voisi tästä vähän aikatauluakin valottaa. Moni perhe miet-
tii, että ostetaanko vielä mopoauto vai voitaisiinko ostaa perheelle sellainen turvallisempi
auto, joka voisi sitten jäädä kakkosautoksi.

17.17 Markus Lohi kesk: Arvoisa herra puhemies! Tässä esityksessä ehdotetaan ajokort-
tisääntelyä selkeytettäväksi ja kevennettäväksi liikenneturvallisuuden vaatimukset huo-
mioon ottaen. Jos oikein olen ymmärtänyt, tässä siirrytään nyt tutkintapainotteiseen mal-
liin ajokorttien osalta ja myös samalla karsitaan monta semmoista, voi sanoa, tavallista au-
toilijaa haittaavaa byrokraattista säännöstä, joka tuossa ajokorttivaiheessa on tänä päivänä
ollut.

Otan yhden esimerkin: Jos henkilö on vaikkapa, pystyäkseen vetämään vähän paina-
vampaa yhdistelmää, lähtenyt niin sanotun pikku-E:n ajamaan ja se on ajettu automaatti-
vaihteisella autolla, niin ajokorttiin on tullut merkintä, että ei voi sitten ajaa manuaalivaih-
teisella autolla vastaavaa yhdistelmää. Näissä ei oikein maalaisjärkeen menevää perustetta
ole löytynyt, ja on hyvä, että tämäntyyppisiä säännöksiä karsitaan. Myös se on minusta pai-
kallaan, että tehdään uudistuksia, joissa liikenneturvallisuus huomioon ottaen pyritään
3



Pöytäkirjan asiakohta PTK 110/2017 vp
myös ajokortin hintaa pitämään kohtuullisena niin, että kenellekään ei tulisi sen takia es-
tettä ajaa ajokorttia.

Otan tässä erityisesti esille yhden asian, joka liittyy tähän ajokorttiuudistukseen, josta
myös ministeri tuossa esittelypuheenvuorossaan mainitsi.

Nimittäin yksi hankalaksi koettu asia on se, että kiinalaisten matkailijoiden ajokorttia ei
ole Suomessa hyväksytty, ja he eivät ole voineet ajaa autoa Suomessa, eivät myöskään
osallistua esimerkiksi moottorikelkkasafareille yleisillä reiteillä. Tämä on tuottanut erit-
täin paljon harmia ja ongelmallisia tilanteita. On vaikka ollut tilanne, jossa kiinalainen per-
he on vuokrannut netin kautta auton tarkoituksena vaikkapa matkustaa sillä lentokentältä
Leville tai vaikkapa Kemin Lumilinnaan, mutta pahaksi pettymykseksi heille ei ole autoa
voitu luovuttaa, koska heillä ei ole ollut sellaista ajokorttia, joka olisi Suomessa kelvannut.

Nyt tämä tullaan muuttamaan, ja tämä on aivan erinomainen asia. Järjestelmää tullaan
muuttamaan, kuten ministeri totesi, siten, että niitten maitten osalta, jotka Suomi tunnus-
taa, ajokortti täällä hyväksytään, eikä se ole enää sidoksissa siihen, onko tämä kyseinen
maa mukana Wienin tai Geneven sopimuksissa.

Olen myös huomannut, että jonkun verran on käytetty puheenvuoroja siitä, että ulko-
maalaisille myönnettäviä ajokortteja vastustetaan. Joidenkin mielestä kiinalaisille ei tulisi
myöntää ajo-oikeutta, koska he eivät talvella osaa ajaa autolla laisinkaan. No, saattaahan
tässä jotain perää ollakin, ajotaito ei kaikilla varmasti ole kovin hyvä, mutta nurinkurista on
se, että esimerkiksi Hong Kongista tai Taiwanista tai Intiasta tulevat ovat voineet ajaa,
mutta Manner-Kiinasta tulevat eivät ole voineet ajaa. Hong Kongissa on vieläpä vasem-
manpuoleinen liikenne, joka kyllä poikkeaa tästä Suomen liikenteestä merkittävästi. Sekin
on hyvä muistaa, että noissa valtavissa Aasian maissa on erilaisia olosuhteita ja vaikkapa
Lapin ystävyysmaakunnassa Heilongjiangissa on talvella 30 astetta pakkasta ja erittäin
paljon samanlaiset olosuhteet kuin meillä täällä Suomessa talvikeleillä.

Haluan kyllä tähän lopuksi lausua erittäin suuret kiitokset ministerille tästä esityksestä,
joka sisältää lukuisia myönteisiä ja paljon, voi sanoa, odotettujakin uudistuksia. Haluan
kiittää myös siitä avoimesta ja ennakkoluulottomasta asenteesta, jota olette osoittanut kaik-
kiin niihin muutosesityksiin, mitä tässä matkan varrella on tullut myös kansanedustajien
puolelta. Voi sanoa niin, että matkailun kasvun vauhdittaminen tarvitsee suurempia ja pie-
nempiä tekoja, ja nyt te, arvoisa ministeri, olette esittänyt yhtä tällaista pientä mutta mer-
kittävää tekoa. Toivottavasti eduskunta hyväksyy tältäkin osin tämän erinomaisen esityk-
sen yksimielisesti.

17.22 Kari Kulmala si: Arvoisa puhemies! Hallituksen esityksessä ehdotetaan ajokortti-
sääntelyä selkeytettäväksi ja kevennettäväksi liikenneturvallisuuden vaatimukset huo-
mioon ottaen. Tämä viimeinen kohta tässä lauseessa eli "liikenneturvallisuuden vaatimuk-
set huomioon ottaen" on erinomainen asia, koska juuri näin näitä liikenteeseen liittyviä la-
kipykäliä tulee käsitellä, ja silloin kun laki on valmis, niin sitä myös tulkitaan sitten pilkul-
leen liikennevalvonnassa sekä myös Trafilla. 

Esityksellä on tarkoitus toteuttaa hallitusohjelman kärkihankkeita digitalisaatiosta ja
normien purkamisesta. Tarkoituksena on myös selkeyttää ja keventää ajokorttiopetuksen
sääntelyä liikenneturvallisuus huomioiden. Toivottavasti tässä uudistuksessa mennään lii-
kenneturvallisuus edellä eikä tarkoituksena ole vain toteuttaa normien purkua ja digitali-
saation kärkihankkeita.
4



Pöytäkirjan asiakohta PTK 110/2017 vp
Sitä pidän hyvänä, että uudistus toteutuessaan edistää uusien vaihtoehtoisten opetus- ja
oppimismenetelmien käyttöä eivätkä muutokset koske kuorma- ja linja-autokortteja. Näi-
den ajokorttiluokkien osalta tarvitaan suurempaa muutosta.

Henkilöautoajokortin eli B-luokan suorittaminen muuttuu muun muassa siten, että vi-
ranomaisten vahvistamista opetussuunnitelmista ja vaiheittaisesta suorittamisesta luovu-
taan. Ajo-opetuksen vähimmäismäärä on jatkossa 10 tuntia, kun se aikaisemmin oli 18 tun-
tia. Tämä tosin korvataan sillä, että uutena vaatimuksena tulee riskientunnistamiskoulutus,
joka kestää 8 tuntia. Ajokokeen kestoa pidennetään ja teoriakokeen vaatimusta lisätään.
Nämä ovat hyviä muutoksia.

Pidän hyvänä, että ajokortin vähimmäisikää koskevien poikkeuslupien myöntämistä ke-
vennetään. Tällä tavoin nuorten ja heidän perheidensä koulutuksesta ja työssäkäynnistä ai-
heutuvat kulkemistarpeet voidaan ottaa paremmin huomioon. B-luokan ajokortin saisi kui-
tenkin pääsääntöisesti vasta 18-vuotiaana.

Tässä oli aikaisemmissa puheissa mainittu mopoautot ja niitä verrattu pieniin autoihin.
Minä en pahimmalle vihollisellenikaan haluaisi luovuttaa käsiin pientä henkilöautoa sil-
loin, kun ollaan tuolla liikenteessä. Minä olen nähnyt monta kuolonkolaria, ja kyllä ne pie-
net autot ovat aivan rusinana siellä toisen isomman auton edessä. Jos halutaan nuorelle an-
taa turvallinen auto, niin kyllä sen pitää olla sitten kanssa koriltaan isokokoinen eikä mi-
kään mopoauton kokoinen Smart-merkkinen auto esimerkiksi.

Pidän myös hyvänä, että ajokortin vähimmäisikää koskevien poikkeuslupien myöntä-
mistä kevennetään. Se on erinomainen asia. Opetuslupa kevenee muun muassa siten, että
opetuslupaopettajan kokeesta luovutaan ja jarrupoljinta varten ei tarvita enää muutoskat-
sastusta. Näitä uudistuksia en pidä kyllä liikenneturvallisuuden kannalta hyvinä. Olen lii-
kennevalvonnassa tavannut useita jarrupolkimiakin, jotka ovat siellä etuosassa, mutta ne
eivät ole millään tavalla kiinni, koska muutoskatsastuksen jälkeen on tehty muutoksia näi-
hin jarrupolkimiin, ja ne eivät välttämättä ole silloin enää turvallisia.

Muutoksia on tulossa myös mopo- ja moottoripyöräkorttien suorittamiseen. Mopokor-
tin tutkintoon lisätään ajokoe. Toivottavasti se on nimenomaan ajoneuvon käsittelykoe taa-
jamaolosuhteissa. Ensimmäistä moottoripyöräkorttia suorittaville pakollista ajo-opetusta
on jatkossa 5 tuntia aikaisemman 9 tunnin asemasta. Tätä muutosta on syytä valiokunnassa
vielä tarkentaa.

Pidän hyvänä, että käyttöön otetaan myös uusi rikkomusseuranta, jossa ajokortin palaut-
taminen ajokiellon jälkeen edellyttäisi riskikäyttäytymisen ehkäisemiseksi lisäkoulutusta 4
tuntia, mikäli ajokieltoon johtavat liikennerikokset on tehty kahden ensimmäisen vuoden
aikana. Ensimmäiset vuodet ovat nuorelle tilastojen mukaan kaikkein riskialtteimmat, ja
saadun ajo-opetuksen pitäisi olla vielä tuoreena muistissa.

Uudistuksen myötä sairaan- ja terveydenhoitajille annettaisiin oikeus ilmoittaa terveys-
vaatimusten täyttymisen puutteista jatkuvan päihteiden väärinkäytön takia. Pidän tätä hy-
vänä kirjauksena mutta olen tähän hieman skeptinen, koska tällä hetkellä lääkärienkään
velvollisuus ilmoittaa ajokortin haltijan terveydentilan muutoksista ei kunnolla toimi. Jat-
kossa ajokortteja uudistettaessa lääkärinlausunto vaadittaisiin jatkossa vasta hakijan täytet-
tyä 70 vuotta. Jatkossa, kun ajokorttilakia muutetaan, olisi hyvä miettiä myös ikääntynei-
den henkilöauton kuljettajien asemaa silloin, kun heidän ajokuntonsa on terveydestä joh-
tuen oleellisesti muuttunut. Mielestäni osalle heistä voitaisiin ajo-oikeuden kokonaan pois
ottamisen asemasta antaa ajo-oikeus rajatulle ja tutulle tieosuudelle tai alueelle. Erityisesti
5



Pöytäkirjan asiakohta PTK 110/2017 vp
maaseudulla oman auton käyttö on ainut keino taksin lisäksi päästä hoitamaan asioita kir-
konkylälle.

Tämän lisäksi, jos haluttaisiin tarpeetonta byrokratiaa vähentää, voitaisiin miettiä ras-
kaan liikenteen ammattipätevyysvaatimuksia, kuten tänään on jo keskusteluissa tullut
esiin. Ovatko ne kaikki tarpeellisia? Mikäli näitä poistetaan, on mentävä kuitenkin liiken-
neturvallisuus edellä.

17.28 Mirja Vehkaperä kesk: Arvoisa herra puhemies! Eduskunnassa oloni aikana ajo-
korttilakia on aina uudistettu pätkittäin. Erityisesti ajokortin hinta on ollut viime aikoina ta-
petilla, ja toivomus asiakaspalautteessa on aina ollut se, että ajokortin hinta on tänä päivä-
nä liian kallis ja sitä pitäisi pudottaa. Nyt asiaa voidaan tarkistella, kun on aika kehittää kul-
jettajatutkintoa ja miettiä, miten opetuslupa- ja muita edellytyksiä ajokortin saannille to-
teutetaan.

Kun kehitetään kuljettajatutkintoja, niin kuljettajatutkinnon opetusvaatimusten muutos-
ten johdosta ajokortin suorittajan osaaminen laitetaan keskiöön. Siis aikaisempi ajokoke-
mus määrää sen, kuinka paljon tarvitset niin teoriaa kuin ajoharjoittelua ja -kokemusta.
Mennään siis yksilölliseen opinpolkuun myöskin kuljettajatutkintoa suoritettaessa. Tutkin-
toon lisätään ajamisen turvallisuuteen ja vaaratilanteiden tunnistamiseen liittyviä osioita.
Teoriakokeen vaativuutta lisätään ja vastaamiseen käytettävää aikaa tiukennetaan. B-luo-
kassa ajokokeen kestoa lisätään 15 minuutilla, ja mopotutkinnossa ajokoe on nyt pakolli-
nen.

Ajokortin suorittajan opetusvaatimuksia siis nyt muutetaan, ja se, mikä on kenellekin
tarpeellinen, varmasti mitataan silloin, kun mennään autokouluun ja suoritetaan tämä tut-
kinto. Minimimäärät laitetaan nyt sitten lain tasolle. Ensimmäistä ajokorttia suorittavalle
turvallisuusseikkoja ja liikenteen perusasioita koskevan koulutuksen minimimäärä on 4
tuntia, ja auton B-luokassa riskien tunnistamiskoulutuksessa, joka vastaa nykyistä syven-
tävän vaiheen opetusta, opetus annettaisiin ennen kuljettajatutkintoa vaiheistuksesta luo-
pumisen takia ja koulutuksen määrä olisi 8 tuntia. Ajotaidon hankkimiseen liittyvää teoria-
opetusta ei säännellä, mutta ensimmäistä moottoripyöräkorttia ja auton B-luokan ajokort-
tia suoritettaessa on saatava ajo-opetusta, ja vähimmäismäärä moottoripyörälle on 5 tuntia
ja B-luokan henkilöauton kuljetukseen 10 tuntia. Opetus- ja tutkimusajoneuvossa vaadi-
taan opettajaa tai ajoharjoittelua ohjaavaa ja ajokokeen vastaanottajaa varten erillinen jar-
rupoljin, josta varmasti saadaan valiokuntakäsittelyssä monenlaista palautetta, mutta muu-
toskatsastusvaatimuksesta luovutaan tämän jarrupolkimen muodossa.

On tärkeää, että mietimme myöskin digitaalisten kokeilujen avulla, miten teoriaa ja ajo-
koetta voidaan muuttaa ja edistää. Erityisesti simulaatioratkaisut voivat olla tulevaisuudes-
sa jonkunlainen helpotus, kun puhutaan esimerkiksi haja-asutusalueiden ajolupien ja ope-
tuslupien osalta.

Arvoisa puhemies! Opetuslupien osalta on aina keskusteltu lupaehdoista, lupien määräs-
tä ja siitä, ketä opetusluvalla saa sitten opettaa. Nyt on ratkaistu näin, että opetuslupaopet-
tajan kokeesta luovutaan mutta rikostaustan selvittäminen vaaditaan tässä tapauksessa.
Opetusluvan saajalta edellytetään 25 vuoden ikää ja ajokorttikokemusta 5 vuodelta. Lupa-
perusteet pysyvät ennallaan. Muita kuin lähiomaisia opetettaessa lupia voi saada vain kol-
me kolmessa vuodessa harmaan talouden ehkäisemiseksi, ja tästäkin varmaan keskustel-
laan valiokunnassa tiiviisti.

Muiden muutoksien osalta nostan kaksi.
6



Pöytäkirjan asiakohta PTK 110/2017 vp
Edustaja Lohi puhui jo aikaisemmin ulkomaalaisten ajokorttien hyväksymisestä Man-
ner-Suomessa silloin, kun puhutaan EU- ja Eta-maiden ulkopuolelta tulevien turistien tai
henkilöiden luvista. On siis syytä höllentää tässä suhteessa vallitsevaa kriteeristöä juuri tu-
rismin, matkailun edistämiseksi erityisesti Lapin alueella, mutta myöskin muut Pohjois-
maat naapurissamme ovat näin tehneet. Mutta on kuitenkin sanottava, että tieliikennekult-
tuuri on tuotava esille turismin ja matkailun edistämisessä, kun ulkomaalaiset ihmiset tu-
levat meidän alueellemme eri vuodenaikoina ajamaan.

Arvoisa puhemies! Nostan vielä esille sen, että B-luokan ajokortin saamisen mahdollis-
taminen 17-vuotiaana ammatillisessa kuljettajakoulutuksessa oleville on erittäin viisasta.

17.33 Mats Löfström r: Värderade herr talman! Syftet är att förtydliga och att luckra upp
regleringen av körkortsutbildningen samt att främja användningen av nya alternativa un-
dervisnings- och inlärningsmetoder. Det ska också i fortsättningen krävas undervisning för
att förvärva körförmåga och ta körkortet, men den exakta definieringen av innehållet i un-
dervisningen slopas. För att upprätthålla trafiksäkerheten ökas svårighetsgraden både i te-
ori- och i körprovet, och för den som avlägger körkort för personbil föreslås en obligato-
risk åtta timmar lång utbildning i att upptäcka riskfaktorer.

Jag ser mycket positivt på den här reformen. Flexiblare inlärningsmöjligheter för mer
positivt med sig än negativt. Obligatoriska åtta timmar för att upptäcka risker är bra. Det är
också väldigt bra med utökade tilläggsutbildningar som förebygger riskbeteendet. Ett
mycket bra förslag i reformen är också ålderssänkningarna och undantagen som kommer
att förenkla vardagen för många unga. Förslagen till ändringar gällande traktorer är också
mycket bra. Förslagen skulle minska byråkratin och underlätta för under 18-åriga att arbe-
ta inom lantbruket. Även om miljoner människor dagligen framför ett fordon är det ändå ett
stort ansvar att framföra ett fordon i trafiken, och det är viktigt att utbildningen hela tiden
hålls modern och ändamålsenlig. 

Enda risken jag ser med den föreslagna förändringen är att den i värsta fall kan leda till
att det blir dyrare att erhålla körkort. Det skulle i så fall vara en dålig konsekvens då kör-
kort redan i dag är mycket dyra, och vi nog dessvärre redan på vissa orter i landet kan se att
alla inte har råd att skaffa körkort. Det får inte bli en klassfråga att ha råd med ett körkort.
Som sagt är det här den enda risken jag vill lyfta upp i det här skedet, och konstaterar att det
är viktigt att vi följer med den saken. I övrigt tycker jag att förslaget är mycket bra, och jag
ser fram emot att arbeta med lagförslaget i kommunikationsutskottet.

17.38 Olli-Poika Parviainen vihr: Arvoisa herra puhemies! Hallitus esittää ajokorttilain
uudistusta, ja nykyinen määrämuotoiseen kuljettajaopetukseen ja kuljettajatutkintoon pe-
rustuva ajokortin suoritusmalli onkin ollut käytössä Suomessa jo pitkään perusteiltaan
muuttumattomana. Tämän mallin päivittäminen on varsin ymmärrettävää. Nyt hallituksen
esityksessä ehdotetaan kevennettäväksi muiden kuin kuorma- ja linja-auton ajokorttien
suorittamiseen liittyvää sääntelyä ja laissa säädettyjä opetusvaatimuksia. 

Ajokorttien suorittaminen on viime vuosina osin vähentynyt, ainakin ajokortin suoritta-
minen B-luokassa on myöhentynyt. Ajokortin hinta koetaan Suomessa yhä varsin korkeak-
si, ja liikkumisen tavat ovat murroksessa, kuten tänään aiemmin käsittelemästämme liiken-
nekaari kakkosen lähetekeskustelusta huomasimme. 

Vaatimus kansainvälisiin tieliikennesopimuksiin liittymisestä ajokortin kelpoisuuden
perusteena Suomessa rajaa nykyisellään pois monissa valtioissa annetut ajokortit, ja tätä
7



Pöytäkirjan asiakohta PTK 110/2017 vp
sääntelyä halutaan keventää. Ulkomaisten ajokorttien kelpoisuus täällä ajamiseen ehdote-
taan laajennettavaksi koskemaan kaikissa Suomen tunnustamissa valtioissa annettuja ajo-
kortteja. Tavoite on globalisoituvassa maailmassa ymmärrettävä, mutta siihen liittyy kyllä
huoli siitä, miten käytännössä kolmannen maan ajokortin aitous Suomessa vahvistetaan ja
liikenneturvallisuus kotimaassa taataan, ajokulttuurit kun ovat monissa maissa hyvin eri-
laisia.

Esitykseen liittyy myös ajo-opetuksen vähimmäisiän laskeminen. Se antaisi enemmän
aikaa ajokokemuksen kerryttämiselle turvallisesti. Toisaalta on esitetty, että vähimmäisiän
laskemiseen liittyisi riski liikenneonnettomuuksien lisääntymisestä. Tämä jäänee nähtä-
väksi. 

Lisäksi lakiesityksessä lääkärintarkastus korvattaisiin hakijan vakuutuksella terveys-
vaatimusten täyttymisestä, sillä suurin osa ajokortin suorittajista on perusterveitä nuoria.
Tämä on mielestäni varsin perusteltua.

Opetukseen ehdotetut muutokset antaisivat mahdollisuuden vaikuttaa ajokortin hintaan,
kun kaikkien kouluttautumista ei vaadittaisi saman mallin mukaan. Toisaalta on olemassa
riski siitä, että muutokset heikentäisivät ajamaan opettelevan tosiasiallista oppimista. Tätä
on tasapainotettu esityksessä esimerkiksi teoriakokeiden korostamisella ja taitovaatimuk-
silla. 

Esitys liittyy myös digitalisaatioon. Digitalisaation, teknisten käyttöyhteyksien ja verk-
ko-opetuksen sekä simuloidun virtuaaliopetuksen käyttö puoltaa paikkaansa koulutuksen
osana, mutta ainakaan vielä tämän hetken teknologialla ei voida simuloida täysin aitoja lii-
kennetilanteita kokonaisvaltaisesti. Kun mietitään ajamaan opettelua, kyse ei ole pelkistä
visuaalisista stimulaatioista, vaan kyse on myös siitä, miten tunnet käyttäväsi sitä välinet-
tä, miten auto reagoi maastoon ja niin edelleen. 

Täällä mainittiin keskustelussa mopoautot ja mahdollisuus siihen, että mahdollisesti nii-
tä oltaisiin korvaamassa tulevaisuudessa rajoittimilla varustetuilla henkilöautoilla. Tähän
keskusteluun suhtaudun hieman varauksella siitä syystä, että kun tietää, että kaikki tieto-
tekniset ja tekniset välineet on käytännössä mahdollista hakkeroida tai virittää, ja kun siinä
tilanteessa tiedetään, mitä mopoille on tapahtunut eli kuinka moni mopo Suomessa on vi-
rittämätön, niin pääsemme siihen keskusteluun, että olemmeko me valmiita ottamaan sen
riskin, että henkilöautojen käyttö ihan niiden maksimitoimivuusvaltuuksilla tulisi sitten
alaikäisten nuorten hallintaan. Tätä kannattaa miettiä todella tarkkaan, ja suhtaudun tähän
teknologiaan kyllä sellaisella varauksella, että kaikkea voi tapahtua.

Mutta palaten varsinaiseen lakiesitykseen: Koulutusta koskevilla esityksillä lisättäisiin
opiskelun yksilöllisyyttä ja annettaisiin ajokorttia suorittavalle valinnanvapaus ajotaidon
hankkimisessa. Toisaalta pätevän, kokeneen ja koulutetun autokoulunopettajan roolia ajo-
taidon ja esimerkiksi vastuullisen liikennekäyttäytymisen edistäjänä ei pidä aliarvioida.
Suhtaudun jossain määrin varauksella siihen, että esimerkiksi opetuslupaopettajan kokees-
ta luovuttaisiin eikä jarrupoljinten asennusta pitäisi enää erikseen katsastaa. Suomessa on
vuosikymmenten aikana rakennettu liikenneonnettomuuksia onnistuneesti vähentänyt,
syystäkin tarkasti säädelty autokoulujärjestelmä. Muutosten vaikutukset, kun muutokset
ovat näinkin suuria, on arvioitava tarkasti valiokuntakäsittelyssä, jotta liikenneturvallisuu-
den korkea taso Suomessa säilyy jatkossakin. Luotan, että tämä esitys tulee saamaan pe-
rinpohjaisen käsittelyn, ja sen jälkeen vihreät muodostavat sitten kantansa lopputulemaan. 
8



Pöytäkirjan asiakohta PTK 110/2017 vp
17.42 Markku Pakkanen kesk: Arvoisa herra puhemies! Tästä edustaja Parviaisen pu-
heenvuorosta on hyvä jatkaa autokoulun merkityksestä. Autokouluthan säilyvät edelleen
Suomessa, tämän uudistuksenkin myötä, niitähän ei olla millään lailla poistamassa, opetus
vain uusiutuu ja tulee uusia vaihtoehtoja. Autokoulut ovat tehneet merkittävää ja hyvää
opetustyötä, antavat kasvatusta, ja tämä tapakulttuuri varsinkin, mikä on ollut autokoulu-
jen yhtenä opetusmenetelmänä, on tärkeä asia, ja pitää muistaa, että se tavalla tai toisella on
toki sitten tulevaisuudessakin.

Se, että tulee lisää vaihtoehtoisuutta opetusmenetelmiin, on tervetullut uudistus. Ja tämä
vähimmäisikäkysymys, mikä täällä on jo moneen kertaan esillä ollutkin, on mielestäni
hyvä asia, koska moni nuori on kyllä liikennekypsä 17-vuotiaanakin ja se mahdollisuus pi-
tää toki heille suoda.

Jarrupolkimesta ja näistä asioista varmaan tullaan valiokuntakäsittelyn aikana paljon
keskustelemaan. Siinä tietysti tämä nykyinen ongelma on ollut, että jos on automaattivaih-
teisella autolla suorittanut ajokortin, niin sanottu manuaaliauto ei ole silloin ollut se vaih-
toehto, ja päinvastoin. Tämä on tietenkin hyvää nykypäivän uudistusta, että näissä pääs-
tään eteenpäin.

Opetuslupa-asioissa on tämä 25 vuoden ikäraja opetusluvalla opettavalle. Se varmaan
tulee harkittavaksi hyvin, onko se viiden vuoden ajokokemus riittävä. Siinä varmaan täy-
tyy miettiä sitä, että jos ei vaikka viiteen vuoteen ole käytännössä ajanut ollenkaan, niin
kuitenkin saa opetusluvan. Tämmöiset ääritapaukset pitää pystyä pohtimaan, että liikenne-
turvallisuus tältäkin osin pystytään sitten turvaamaan ja antamaan riittävän laadukasta ope-
tusta niille ajokortin suorittajille.

17.45 Ari Torniainen kesk: Arvoisa puhemies! Tällä hallituksen esityksellä selkeytetään
ja joustavoitetaan ajokorttilain nykyjärjestelmää. Siis muiden kuin kuorma- ja linja-auto-
jen ajokorttien sääntelyä kevennetään liikenneturvallisuuden vaatimukset huomioon ot-
taen. Omasta mielestäni tässäkin asiassa, tässäkin hallituksen esityksessä ja uudistuksessa,
tulee huomioida nimenomaan liikenneturvallisuus ja siihen kiinnittää huomiota. Sen tulee
olla lähtökohta ja myöskin päämäärä.

Hallituksen esityksessä ajokorttiopetuksen ja sen toteutuksen vaatimuksia kevennetään.
Myöskin se on hyvä asia. Erityisesti opetusta koskevilla ratkaisuilla voidaan vaikuttaa ajo-
kortin hintaan. Kyllä tosiasia on, että ajokortin hinnasta on ollut aina paljon keskustelua,
mikä on se oikea taso. Tässä hallituksen esityksessä kehitetään kuljettajantutkintoa siten,
että opetusvaatimusten muutosten johdosta ajokortin suorittajan osaamisen tunnistamisek-
si tutkintoon lisätään ajamisen turvallisuuteen ja vaaratilanteiden tunnistamiseen liittyviä
osioita. Teoriakokeen vaativuutta lisätään ja vastaamiseen käytettävää aikaa tiukennetaan
ja nimenomaan sen ajokokeen aikaa myöskin lisätään — omasta mielestäni hyviä uudistus-
esityksiä. Ja on erittäin hyvä, että tässä huomioidaan myöskin nimenomaan oppilaan kyvyt
ja taidot sillä hetkellä siinä opetuksessa. Omasta mielestäni hyviä ovat myöskin nämä ajo-
korttiluokkiin tapahtuvat muutokset, B-luokan ajokortin vaiheittaisesta suorittamisesta
luovutaan, ja myöskin traktorikorttiuudistukset ovat hyvä asia.

Itse kyllä haluan valiokuntakuulemisessa kuulla asiantuntijoiden näkemykset tähän ope-
tuslupa-asiaan, siihen, että opetuslupaopettajan kokeesta luovutaan. Itse kyllä tässä vai-
heessa hyvin kriittisesti suhtaudun tähän, mutta katsotaan valiokuntavaiheessa, mitä asian-
tuntijat sanovat.
9



Pöytäkirjan asiakohta PTK 110/2017 vp
17.47 Joona Räsänen sd: Arvoisa puhemies! Tässä keskustelussahan on oikeastaan kak-
si päätavoitetta, kun ajokorttilain muutoksesta puhutaan.

Ensimmäinen on se, että pyritään helpottamaan ajokortin suorittamista, järkevöitetään
nykyistä sääntelyä ja viedään ehkä järjestelmä siihen aikaan, jota oikeasti elämme. Näitä
kaikkia tavoitteita ja keinoja voi lämpimästi kannattaa, ja tästä kyllä kiitokset ministerille.

Sitten toinen kokonaisuus liittyy siihen, mistä täälläkin on moni kantanut huolta, elikkä
liikenneturvallisuuteen. Kyllä lähtökohtaisesti kaikkea liikenteen sääntelyä ja uudistamis-
ta tulee pohtia myös siltä kantilta, lisääkö se liikenneturvallisuutta vai vähentääkö se sitä, ja
on hienoa, että tässä myös pyritään pitämään siitä huolta. Tähän liittyen toivoisinkin, että
valiokunta, kun lähtee tätä käsittelemään, hyvin tarkasti käy vielä läpi niitä lausuntoja. Esi-
merkiksi Liikenneturvan lausunnossahan korostettiin, että opetuksen sisältötavoitteet tuli-
si kuitenkin kirjata varsin tarkasti. Tämä olisi varmaan toivottavaa, ja toivottavasti tätä va-
liokunta käy läpi.

Sitten olisin ministeriltä kysynyt, kun meillä suurena pontimena on nimenomaan tämä
ajokortin hinnan laskeminen. On totta, että meillä Suomessa ajokortin hinta on ollut liian
kova. Tässähän on monta kertaa esitetty myös sitä mahdollisuutta eri tahojen toimesta, että
jospa ajokortin voisi suorittaa osana vaikkapa toisen asteen koulutusta. Nythän meillä
moni oppilaitos tarjoaa teoriaopetuksen osana jotain vapaavalintaista kurssia. Miten minis-
teri näkee, voisiko tämän koko ajokortin suorittaa osana toiseen asteen opetusta ja vaikka
siten, että ajokortin hinta sidottaisiin siihen valmistumiseen, eli jos opiskelija valmistuu ta-
voiteajassa, niin hän voisi kokonaan saada sen maksutta tai ainakin saisi siitä jonkun hyvi-
tyksen? Tällä myös kannustettaisiin nuoria suorittamaan toisen asteen tutkinto, koska tosi-
asiassa kyllä meillä tulevaisuudessakin ajokortteja tarvitaan, tulevaisuuden työelämässä.

17.49 Eeva-Maria Maijala kesk: Arvoisa puhemies! Tässä ajokorttiuudistusasiassa on
erittäin tärkeää se, että jatkossa korostetaan osaamisen tärkeyttä, että osaaminen on kaik-
kein tärkeintä. Tässä ei käytetä termiä "henkilökohtainen opintosuunnitelma", mutta hop-
sistahan tässä käytännössä on moninkin paikoin kysymys. Elikkä nyt hyvää on se, että ale-
taan huomioimaan aiempi osaaminen. Tutkinnoissa taas teoria- ja ajokokeiden vaativuutta
lisätään ja riskientunnistamiskoulutusta tulee lisää, elikkä uusia asioita, mutta on olennais-
ta se, että jos ihminen osaapi jotakin jo aikaisemmin, niitä ei tarvitse opetella uudestaan.

Sitten myöskin minua mietityttää tuo, että ajo-opetusta puolitetaan. Minä ainakin tarvit-
sin aikoinaan enempikin sitä opetusta, kun en ollut aikaisemmin ajanut, mutta hyvä, että
niiden, jotka osaavat ajaa hyvin, ei tarvitse sitten opetella sitä enää niin paljoa.

Näistä kiinalaiskorteista. Siitä on varsinkin meillä Lapissa ollut hyvinkin paljon puhet-
ta, pitäisikö niille antaa ajokortti vai ei. Hyvä, että asiasta on keskusteltu ja sitä pohdittu,
mutta kokonaistuloshan on se, että ehdottomasti niille pitää se antaa. Hyvä on myöskin se,
että vaikka tämä laki tulee voimaan vasta 1.7. muuten, niin ulkomaisten ajokorttien osalta
päästään jo 1.2. tämän asian kanssa liikkeelle, jolloin matkailualalle tällä on iso merkitys. 

Sitten on keskusteltu tuosta mopoautoasiasta. Se on kyllä semmoinen asia, johon minä
myöskin haluaisin kiinnittää todella paljon huomiota. Nyt sitten, jotta liikenneministerillä
eivät työt loppuisi, voisi vaikka keskittyä miettimään, miten tämä mopoautoasia nyt jatkos-
sa ratkaistaan, tämä kokonaisuus. Meillä liikenne- ja viestintävaliokunnassa riittää todella-
kin vielä tämän lain kanssa paljon töitä, ja ehkä kaikki ei tule menemään ihan justiinsa niin
kuin tässä esityksessä menee. Me hiomme ja kuuntelemme asiantuntijoita, hiomme sitten
sen lopullisen ratkaisun.
10



Pöytäkirjan asiakohta PTK 110/2017 vp
17.51 Jukka Kopra kok:  Arvoisa puhemies! Kokonaisuudessaan ajokorttiuudistus on
varmasti tervetullut ja osaltaan selkiyttää alan koulutuskäytäntöjä. Merkittävä muutos on
muun muassa tämä kaksivaiheisuudesta luopuminen, ja varmaan nyt jatkossa, kun nuoria
koulutetaan sitten ajamaan yksivaiheisesti, on syytä seurata, kuinka turvallisuustaso nyky-
koulutukseen verrattuna muuttuu, ja toivottavasti se ei ainakaan muutu huonompaan suun-
taan. Kun on tuttavapiirissä ja omassa perheessä seurannut ajokortin vastikään suorittanei-
den ajokykyä ja -taitoja, on pakko todeta, että meidän autokouluopetus on kyllä varsin hy-
vää ja siellä ovat nuorten asenteet ja taidot kyllä ihan hyvin kohdallaan nykyisellä järjes-
telmällä. Tietysti täytyy varmistaa, että näin on myös jatkossa.

Kotiopetuksessa tässä järjestelmässä onneksi vaatimus opetuspolkimesta säilyy, eli au-
tossa on oltava opetuspoljin silloinkin, jos esimerkiksi isä tai äiti jälkikasvuaan opettaa.
Mutta kuinka opetusluvan käyttöä kontrolloidaan jatkossa? Miten varmistetaan, että ope-
tuslupatoiminta on todellakin sen mukaista kuin laissa määritetään, ettei vain harmaa ta-
lous pääsisi tämän myötä valloilleen? Sitä me emme varmaan kukaan halua. Tähän var-
maan on syytä kiinnittää jatkoprosessissa huomiota ja katsoa vaikka, kuinka Ruotsissa on
tilanne hoidettu, ja ottaa sieltä oppia, jos on opiksi otettavaa.

Edelleen kysyisin ministeriltä: voisiko esitystä vielä jalostaa joko nyt tai tulevaisuudes-
sa siten, että tutkinnon ja opetuksen voisi suorittaa automaattivaihteisella autolla siten, et-
tei siitä nyt tulisi kuitenkaan merkintää ajokorttiin, että jatkossa olisi aina sitten ajettava au-
tomaattivaihteisella autolla, vaan sekin olisi tämmöinen sääntelynpurkukohta, [Puhemies
koputtaa] sillä suuri osa näistä nykyautoistahan on varustettu automaattisella vaihteistolla.

17.53 Juha Pylväs kesk: Arvoisa puhemies! Tämä esitys, jossa esitetään ajokorttisäänte-
lyä selkeytettäväksi ja kevennettäväksi nimenomaan liikenneturvallisuuden vaatimukset
huomioon ottaen, on oikein hyvä esitys. 

Varsinkin itse traktorialan yrittäjänä panin hyvinkin ilolla merkille sen, että tämän trak-
toreiden ajokorttitrilogian kolmas osa on nyt sitten käsittelyssä, ja siinä sitten vihdoin ja
viimein tulevat korjattua nämä viimeisetkin epäselvyydet, joita on tuolla traktoriajokortti-
viidakossa ollut. Tässä esityksessä nyt sitten poistetaan oikeastaan tämä LT-luokka, joka
on hyvin paljon tuolla kentällä käytännön toimissa aiheuttanut monenlaista ristiriitaa ja ih-
metystä. Nyt nämä menisivät sitten selvemmin kahteen luokkaan, elikkä on tämä nopeus-
rajoite 60 kilometriä tunnissa, jolla rajataan traktorit hitaammin kulkeviin ja sitten niihin,
jotka kulkevat 60:tä kovempaa ja joihin C-luokan kortti pitää olla. Elikkä tämä on todella
hieno esitys ja uudistus, joka tuolla kentällä kyllä varmasti ilolla otetaan vastaan, koska
tämä on ollut yksi keskeisimpiä ongelmia ja harmaita hiuksia on monelle aiheuttanut, että
millä ajokortilla saa jatkossa traktoria ajaa.

17.55 Pertti Hakanen kesk: Arvoisa herra puhemies! Hallituksen esitys ajokorttiuudis-
tuksesta on kyllä tervetullut ja monelta kohdalta aivan perusteltu ja muuttaa paljon myös-
kin käytäntöjä, mutta yhteiskunta on valmis tämäntyyppiseen muutokseen.

Edustaja Pylväs otti nuo traktoriajokortit hyvin esille, ja minun mielestäni ne ovat ni-
menomaan elinkeinotilanne huomioiden äärimmäisen hyvä vastaantulo sillä tavalla, että
saadaan niitä tilojen nuoria miehiä ja tyttöjä myöskin työn pariin entistä vastuullisempiin
tehtäviin.

Sitten täällä muutamia asioita nostan esille, yksityiskohtia. Kyllä hieman kummastelen
myös sitä, että edustaja Parviainen äsken otti esille, että näitä mopoautojen rekisteröintejä
11



Pöytäkirjan asiakohta PTK 110/2017 vp
muutettaisiin kohti sitä normaalia henkilöautoa, jossa olisi rajoittimet. Se olisi nimen-
omaan tervetullut turvallisuuslisä nuorille, kun liikkuvat tuolla liikenteen parissa, ja myös-
kin siksi, että ne ajoneuvot olisivat paremmin huomioitavissa liikenteessä, kun ne ovat au-
ton kokoisia. Edustaja Parviainen otti esille riskin, että niitä manipuloitaisiin ja saataisiin
hakkeroitua. Totta kai meillä yhteiskunnassa on monta ongelmakohtaa, mitkä ovat aukko-
ja, mutta meidän pitää yleensä luottaa myös siihen, että me ne mopotkin säilytämme siellä
omassa rakennenopeudessaan, miksei näitä autoja? Tässä puhutaan nimenomaan turvalli-
suudesta nuorille, ja nuoret liikkuvat nykyään entistä enemmän. Meillä on surullisia tapah-
tumia ihan viime talvelta, joissa meillä nuori on menehtynyt näissä mopoauto-onnetto-
muuksissa. Minä korostan sitä, että tämä on turvallisuuskysymys, ja toivottavasti tämä on
myöskin eteenpäin vietävissä hyvin nopealla aikataululla.

Ajo-opetusoppilaan opettamisesta ja ajo-opetusluvasta muutama asia: 
Se on tervetullutta, että tuo aika kasvaa kahdeksi vuodeksi, että voidaan jo aloittaa sil-

loin, kun nuori täyttää 16 vuotta, tämä ajo-opetus. Itse olen opettanut molemmat kaksi
nuorta tässä viimeisen kahden vuoden aikana, ja kun vuoden opettaa sitä omaa nuortaan ja
ajelee niitä kilometrejä, niin on muuten kyllä kasvatuksellinen hetki sille nuorelle mutta
myöskin isälle. Voin sanoa, että kannattaa kyllä jokaisen, kenellä on mahdollisuus siihen,
tällaista mahdollisuutta käyttää. Mutta niin kuin ministerille hyvän, suoran viestin myös-
kin olen antanut siitä, että turvapoljin siellä opettajalla pitää jatkossa olla, se on hyvä, että
se tuossa esityksessä myöskin edelleen on. Mutta kyllä minä edelleen käyttäisin sen myös-
kin siellä katsastuskonttorilla insinöörin tarkastettavana, jotta se myöskin olisi toiminta-
kuntoinen. Siinä samalla ikään kuin se opettaja perehtyy siihen opetustehtävään myöskin
sillä tavalla, että tulee katsoneeksi sen auton käyttökunnon niin, että se oikeissa tilanteissa
sitten myöskin toimii.

Toinen asia, tämä, mitä edustaja Torniainen otti esille, opettajan luvan taikka kokeen
suorittamatta jättäminen: Kyllä minä itse koin sen myös, että kun ekaa kertaa sinne menin
pitkän pitkän ajan jälkeen suorittamaan sitä, tuleeko se lupa vai eikö tule, niin kyllä siinä
tuli hieman perehdytettyä taas itseäänkin siihen tehtävään, minkä aikoo vastaanottaa.
Tämä on sellainen kokonaisvaltainen käsitys siitä, että on se itsensä ajaminen siihen moo-
diin, että rupeat opettamaan sitä omaa nuorta, ajoneuvo on kunnossa, siinä on asianmukai-
nen poljin, jolla hätätilanteessa pystyy myöskin pysäyttämään sen ajoneuvon sitten, kun
opettaja on kuitenkin vastuullinen kuljettaja siinä autossa siinä opetustilanteessa. Itse koin,
että yhden kerran, kun jouduin poljinta painamaan, totesin sen vain niin, että jollei sitä olisi
ollut, niin mitään ei olisi ollut tehtävissä, peltikolari vähintään olisi syntynyt. Minä toivon,
että kun tämä valiokunta vielä, niin kuin edustaja Torniainen äsken käytti puheenvuoron,
asiantuntijoita haluaa kuulla, niin arvioikaa tarkkaan sitä, olisiko se vielä kuitenkin. Se on
kuitenkin pieni kustannus siitä, että ollaan käyty testaamassa se opettajan taito ja sitten ajo-
neuvon kunto, muutama kymppi siitä on varmasti kyllä hyväksyttävä kustannus.

Kokonaisuudessaan tämä ajokorttiuudistus todella, niin kuin kerroin jo alussa, on hyvin-
kin tervetullut, mutta toivon, että näihin pariin asiaan vielä kiinnitätte valiokuntatyösken-
telyssä huomiota myöskin ja näitä asioita pidätte tärkeinä.

18.00 Lea Mäkipää si: Arvoisa puhemies! Jätän kertomatta nämä toistetut asiat, totean
vain, että liikennetietous on kasvanut. 

Tässä B-luokan ajokortissa on poikkeuslupamenettelyt, mutta silloin kortin saa siis eri-
tyisen painavista syistä. Mutta sitten hallituksen esityksessä mainitaan, että tätä voitaisiin
12



Pöytäkirjan asiakohta PTK 110/2017 vp
muuttaa niin, että se "erityisen painat syyt" poistettaisiin — tiedämme, että monilla on pit-
kät matkat, koulu ja harrastukset ynnä muut. Itse olen istunut mopoauton kyydissä, ja kyllä
se on hyvin turvaton laite, siinä on hyvin ohuet pellit. Varsinkin maaseudulla nämä mo-
poautot ovat tarpeellisia, ne eivät ole mitään ylellisyysvehkeitä. Ne ovat turvattomia, mut-
ta uudet mopoautot maksavat 15 000 euroa, ja sillä saisi jo vähän isommankin henkilöau-
ton. Jos ajateltaisiin tätä, olisi kyllä tarpeellista, että nämä mopoautot muutettaisiin niin sa-
notuiksi henkilöautoiksi. Tällä rahalla saa tosiaan hyvän ja turvallisemman auton. Sitten
vielä: ne mopotytöt ja -pojat ajavat 15-vuotiaasta 17-vuotiaaksi saakka niillä mopoautoil-
la, mutta minä kyllä uskaltaisin mennä heidän kyytiinsä mieluummin kuin näitten naisten
tai miesten, joidenka ikä on tuolla kahdeksassa-, yhdeksässäkympissä. Minä toivon, että
nuoret ovat valistuneita, aina tulee niitä yllätysottoja, mutta 17-vuotiaat ovat kyllä jo ihan
kelvollisia suorittamaan tämän ajotutkinnon, ja toivon, että tämä asia menee eteenpäin.
Varsinkin maaseudulla tämä on niin suuri asia, muuten vanhempien pitää viedä harrastuk-
siin, ja kun nuoret liikkuvat 20, 50, jopa 100 kilometriä mopoautoilla, niin toivon, että tä-
hän paneuduttaisiin. Monet nuoret ovat ottaneet yhteyttä, että eikö tätä asiaa [Puhemies ko-
puttaa] voitaisi jo korjata.

18.02 Markku Eestilä kok: Arvoisa puhemies! On varmaan oikein, että ajokortin saamis-
ta helpotetaan. Esimerkiksi Tukholmassa 18-vuotiaista ajaa enää 10 prosenttia kortin, niin
että jos se Suomessa on vielä kovin kallis, niin se johtaa siihen samaan, ja se ei ole hyvä
tämmöisessä maassa, missä omaa ajokorttia tarvitaan.

Tässä on muutama asia, mikä minun mielestäni opetuksessa pitäisi ottaa huomioon. Ai-
nakin itse pitäisin tärkeimpänä sitä, että tämä asennekasvatus pitää saada oikeaan rooliin ja
se pitää viedä ryhmäopetuksessa läpi, koska asenne on se kaikkein tärkein, mitä siellä lii-
kenteessä tarvitaan, ja nimenomaan oikea asenne, sillä autohan on tappoväline, jos sitä ei
osata käsitellä oikein. Toinen asia, joka liittyy asenteisiin ja joka on minun mielestäni jää-
nyt vähemmälle viime aikojen liikenneturvallisuuskeskusteluissa, on oikea tilannenopeus.
Sehän on kautta aikojen jo ollut ajokouluopetuksen peruskivi, että noudatetaan tieliikenne-
lain 23 §:ää eli oikeata tilannenopeutta. Nämä ovat niitä keskeisiä tekijöitä, mitä koulutuk-
sessa pitäisi laadullisesti saada aikaan.

Itse haluaisin tuoda esiin myös ajoharjoitteluratojen merkityksen ja korostaa sitä. On
paljon ihmisiä, jotka kohtalaisen vähän ajavat, niin että olisi hyvä aina silloin tällöin, vaik-
ka porukalla, käydä ajoharjoitteluradalla ja oppia sitten ja tutustua uusiin autoihin, joissa
on erittäin pitkälle kehittynyttä turvatekniikkaa ja muuta, niin että pystytään tekemään
väistöliikkeitä ja muita ja tullaan sinuiksi niin sanotusti auton kanssa. Sitä paitsi se on haus-
kaa, mutta se on myös erittäin hyödyllistä, ja se on liikenneturvallisuuden kannalta erin-
omainen tapa harjoitella paremmaksi ajajaksi.

Sitten yksi asia vielä: automaattivaihteisella autolla vai manuaalivaihteisella autolla?
Minun mielestäni se on yksi lysti, kummalla sen ajaa. Nykypäivänä, kun lähes kaikki autot
alkavat olla automaattivaihteisia, ne pitäisi sallia. Itsekin ihmettelen Olli-Pekka Parviaisen
asennetta: ikään kuin lakia ei voisi sen takia säätää järkeväksi, että joku sattuu sitä rikko-
maan. Eihän se voi olla lain säätämisen este.

18.04 Eeva-Maria Maijala kesk: Arvoisa puhemies! Yhä useampi nuori ei tänä päivänä
enää haluakaan käydä autokoulua, toteavat sen, etteivät täällä kaupungissa sitä ajokorttia
tarvitse. Tässä käy semmoinen ongelma, että heidän yleistietonsa, yleissivistyksensä, lii-
13



Pöytäkirjan asiakohta PTK 110/2017 vp
kenteestä jää hyvin vajaaksi. Autokouluissa käydään hyvin paljon liikennekasvatusta läpi.
Meidän pitäisi nyt miettiä, millä tavalla tämä sivistys saataisiin sitten kaikille nuorille,
vaikkeivät he kävisi tätä ajokoulutusta ollenkaan. Sen takia olisi tärkeätä se, että 9. luokal-
la peruskouluissa tai sitten lukioissa tai ammatillisessa koulutuksessa nuoret kaikki saisi-
vat tämän yleissivistävän koulutuksen liikenteessä olemisesta ja kulkemisesta.

Nyt ehkä meidän pitää valiokuntakäsittelyssä vielä miettiä sitä, voisiko tätä jotenkin lait-
taa tähän matkaan, sillä lakihan mahdollistaa sen, että aiempi osaaminen voidaan ottaa
huomioon tässä ajokorttiasiassa ja myöntämisessä, elikkä aletaan miettimään sitä, mitä
kurssia ja koulutusta voitaisiin saada ihan tuonne yleisen opetuksen tasolle, jota sitten voi-
si käyttää, kävi ajokorttikoulutuksen tai ei.

Sitten vielä toisena asiana haluaisin sanoa sen, että nyt on erittäin hyvä asia, että tästä
vaiheistetusta opetuksesta luovutaan. Kun itse olen katsonut nytten kahden nuoreni ajo-
korttiopetuksen, niin kyllähän se toinen ja kolmas vaihe on ollut ihan silkkaa rahastamista
eikä mitään muuta. Eivät he ole enää siinä juuri mitään semmoista olennaista opetusta saa-
neet, ja toisaalta myöskin autokoulut ovat itsekin jo tunnustaneet sen, että eipä tässä ole
heillä juuri mitään muuta annettavaa kuin maksulappu nuorille.

18.06 Olli-Poika Parviainen vihr: Arvoisa herra puhemies! Oli pakko ottaa puheenvuo-
ro, kun jo toisen kerran tänään minun nimekseni muuttui Olli-Pekka. Minun nimeni on siis
Olli-Poika. Mutta joka tapauksessa varsinaiseen asiaan.

Punnitsin tuota problematiikkaa tässä, jota edustajakollegat minun puheenvuorostani
nostivat esiin. Tarkoitus oli siis huomioida se, että jos me lähdemme muuttamaan lainsää-
däntöä niin, että mopoautot korvataan tällaisilla rajoitetuilla henkilöautoilla, niin meidän
pitää varautua siihen, että me joudumme silloin rakentamaan sellaisen järjestelmän, joka
on aidosti riittävän varma, jotta kynnys esimerkiksi hakkeroida tai virittää tällainen auto on
riittävän korkea. Me kuitenkin puhumme nuorista ihmisistä, joilla on varmasti paljon mo-
tivaatiota kokeilla erilaisia asioita. Totta kai laki voidaan säätää siitä huolimatta, että joku
sitä rikkoo. Kyllähän tälläkin hetkellä meillä on Suomi täynnä viritettyjä mopoja ja silti
mopolla saa ajella rajoitusten mukaisesti. Siitä ei ole kyse vaan siitä, että me varautuisim-
me etukäteen ja huomioisimme, että tällainenkin vaihtoehto on olemassa.

Toinen asia on se, kun me puhumme ylipäätään autoilusta, että tällä hetkellä varsinkin
suurissa kaupungeissa on ongelmana se, että mopoautot jossain määrin tukkivat tilaa. Kau-
punkirakennetta ei ole suunniteltu huomioimaan autoilun kasvua niin paljon, mitä mo-
poautot ovat jo nyt tuoneet mukanaan. Se on tietenkin vain sitten nyanssi. Mutta jos me
lähdemme siihen, että me korvaamme nämä mopoautot turvallisilla ja vielä suuremmilla
henkilöautoilla, ettei tyydytä niihin Smarteihin, niin se tuottaa kyllä tiettyä haastetta eten-
kin kasvukaupunkien pysäköintipolitiikalle. Tämä voidaan toki varmasti ratkaista, mutta
olen ymmärtänyt, että Suomessa isossa kuvassa kasvuseuduilla tavoitteena on hillitä autoi-
lun kasvua. Meidän kannattaa sitten aika tarkkaan miettiä, jos me näin teemme, että tällä on
vaikutuksia.

Mutta kuten sanottua, suhtaudun tähän asiaan melko avoimin mielin. Henkilökohtaises-
ti en innostu mopoautoista mutta ymmärrän niiden tarpeellisuuden. En innostu ylipäätään
autoista paitsi joskus omastani, [Leena Meri: Aika itsekäs ajattelutapa!] mutta tästä huoli-
matta uskon, että löytyy kyllä ihan hyvä ratkaisu.
14



Pöytäkirjan asiakohta PTK 110/2017 vp
18.08 Pertti Hakanen kesk: Arvoisa herra puhemies! Vielä tartun myöskin tuohon mo-
poautokysymykseen, kun Parviainen äsken nyt vielä korjasi sitä ensimmäistä puheenvuo-
roaan hieman ja toi sitä omaa ajatustaan lähemmäksi nykyhetkeä. Minä haluan myöskin
tuoda vielä esille sen, että tämä on omalla tavallaan myöskin tasavertaisuuskysymys, kun
mietitään sitä, että nuoret joka puolella Suomea pystyisivät kulkemaan samantyyppisissä
harrastuksissa ja kouluissa kuin kuka tahansa kaupunkilainen. Ja kun puhutaan pitkistä
etäisyyksistä ja puhutaan siitä, että he myöskin käyvät koulua päivät ja sitten vielä illat har-
joituksissa, harrastuksissa, niin tämä olisi yksi muoto, jolla pystyisi turvallisesti liikku-
maan illan pimenevinä tunteina, käymään niissä liikuntaharrastuksissa tai kulttuuriharras-
tuksissa, mitä sitten kukakin harrastaa. 

Nimenomaan turvallisuuskysymys lähtökohtana minä ainakin lähden tätä asiaa lähesty-
mään. Oli se auto sitten pieni taikka iso, niin kun se on ajoneuvoksi, autoksi luokiteltu, se
on aina turvallisempi kuin nämä lasikuituiset mopoautot, ja siitä lähtökohdasta haluan tei-
dän jokaisen arvioivan sitä tilannetta. Meillä on aivan liikaa niitä mopoauto-onnettomuuk-
sia, ja minä uskon, että me pystyisimme useampia nuoria pelastamaan sillä, että meillä oli-
si tällainen turvatyynyin varustettu auto, joka oikeasti suojaa myöskin liikenneonnetto-
muuden sattuessa.

Sitten haluan vielä ottaa myöskin hyvin tärkeän asian, jonka edustaja Eestilä äsken otti
esille, tuon ajoharjoitteluradan. Siitä, millä tavalla tuossa opetustilanteessa oppilasta ope-
tetaan, niin autokouluissa opiskelevia kuin opetuslupalaisia, täytyy sanoa, että se on kyllä
miellyttävä kokemus myöskin itselle, kun menet oppilaan kanssa sinne ajoradalle ja opet-
telette niitä tilanteita, väistötilanteita, jarrutusmatkoja. Kyllä se mieleenpainuva hetki oli
myöskin, kun siellä oltiin ja kun poika pääsi sanomaan, että "kumpi tässä, isä, muuten par-
haiten jarrutti". Elikkä nimenomaan se tilanne, että ollaan ajettu vuosia tuolla liikenteessä,
ollaan selvitty monenlaisesta vaaratilanteesta, mutta sitten sinä oikeasti menet keskitty-
mään siihen tilanteeseen ja tsekkaamaan sen oman taitosi — se olisi kyllä ihan tarpeellinen
meille kelle tahansa.

18.10 Markku Eestilä kok: Arvoisa puhemies! Tässä yhteydessä varmaan kannattaa joku
sana liikenneturvallisuudesta meidän vaihtaa, koska se niin paljon jatkuvasti on lehtien ta-
petilla. Itse hieman ihmettelen, miten tämä keskustelu Suomessa voi olla niin yksinkertais-
ta, että juuri muuta liikenneturvallisuuteen liittyvää ei ole kuulemma olemassa kuin ylino-
peus. Ja niin kuin äsken puheenvuorossani sanoin, minä ymmärrän, että meillä on nopeus-
rajoitukset, joita pitää noudattaa, mutta samalla meidän pitää kyllä tunnustaa myös se, että
on olemassa tilannenopeus ja se vaihtelee eri kelien, liikennemäärien, ruuhkan ja milloin
minkäkin mukaan. Mutta jos tästä ei puhuta, niin minun mielestäni jää aivan oleellinen osa
koko liikenneturvallisuutta täysin käsittelemättä. 

On hyvä, että edustaja Parviainen täällä rakentavasti kertoili vähän tarkemmin, mitä hän
tarkoitti. Itse kuitenkin näen näin tämän mopoautojen muuttamisen tai sen, että nuori saisi
ajaa sitten paremmalla pienellä autolla, joka varmasti on turvallisempi, siinä on turvatyy-
nyt ja kaikki, että se olisi mahdollista, koska se on turvallisuusnäkökulman kannalta pa-
rempi. Minä ainakin itse ajattelen näitten nuorten terveyttä ja turvallisuutta. Minä kauhulla
katson niitä kokeita, mitä olen ollut itse muutaman kerran katsomassa, kun mopoauto pu-
dotetaan 5 metristä. Se on niin hirveätä jälkeä, että tämä on se motivaatio. 

Tietenkin joka lakiesitykseen sisältyy joitakin miinuspuolia, ja niitä voidaan pohtia ja
niin poispäin, mutta minä olen sitä mieltä, että kun pääministerikin on tähän kantaa ottanut
15



Pöytäkirjan asiakohta PTK 110/2017 vp
ja tämä pyörii aina aika ajoin, vuoden kahden välein, keskustelussa, niin päästäisiin Suo-
messakin johonkin päämäärään joskus ja saavutettaisiin se, mitä varsin moni kuitenkin
meistä haluaa.

Sitten vielä semmoinen asia, että kun meillä on monia lakeja ja ilmeisesti, jos olen kä-
sittänyt oikein, umpihumalassa ei saa autoakaan ajaa, niin siitä huolimatta vaan jotkut aja-
vat niin paljon, että 20 prosenttia ihmisistä kuolee rattijuoppojen takia. Ja kun siihen lisä-
tään mömmöt, sekakäyttö ja muu tila, joka ei edellytä rattiin pääsemistä, niin se alkaa nous-
ta yhteen kolmasosaan. Kuitenkin me tiedämme, että ylinopeus, jota ajaa tervejärkinen ih-
minen, normaali, autonsa hyvin hallitseva, se on 5 prosenttia, joten pitäisiköhän meidän nyt
käsitellä 33:a prosenttia humalaisia [Puhemies koputtaa] ja muita ja sitten niitä 5:tä pro-
senttia, jotka ajoivat ylinopeutta.

18.12 Ari Torniainen kesk:  Arvoisa herra puhemies! Tietysti nyt käsitellään ajokortti-
asiaa, mutta kun keskusteluun nousi mopoauto-asia, haluan myöskin sanoa sen, että olen
hyvin pitkälle edustaja Hakasen ja edustaja Eestilän kanssa samoilla linjoilla, että kyllä ta-
vallinen auto on paljon turvallisempi kuin mopoauto. Meillä on viime aikoina ollut aivan
liian paljon mopoauto-onnettomuuksia. Kun itsekin olen liikkeellä autolla, niin monta ker-
taa etenkin hieman hämärässä ja pimeässä kelissä erehtyy, mikä auto siinä kulkee edessä.
Kun itse tulee vähän nopeampaa vauhtia, niin ykskaks siinä saattaa mopoauto olla liiken-
teessä edessä. Se kulkee huomattavasti hitaammin siinä, ja se aiheuttaa niitä vaaratilanteita.

Muistan, kun joku aika sitten katsastuslainsäädäntöä uusittiin. Siinä tuli selkeästi esille
se, että mopoautoissa on paljon helpommin vikoja kuin tavallisissa henkilöautoissa. Ja
myöskin se on omasta mielestäni iso haaste, jos pitäydytään mopoautoissa, että niiden lii-
kenneturvallisuus säilyy. Itse toivon, että päästään keskustelemaan tästäkin asiasta vielä
jatkossa, mikä on mopoautojen tulevaisuus. Tässäkin asiassa, siis mopoautoissa sekä
myöskin tässä ajokorttilainsäädännössä, etusijalla tulee olla nimenomaan liikenneturvalli-
suus ja liikenteessä käyttäytyminen.

Täällä on puhuttu myöskin opetuspoljinasiasta. Itsekin näen kyllä hyvänä asiana, että
opetuspoljin säilyy myöskin tulevaisuudessa.

18.14 Timo Heinonen kok:  Arvoisa herra puhemies! Ei kyllä oikeastaan mikään puhu
näiden nykyisten mopoautojen puolesta, ei niiden hinta, ei niiden turvallisuus. Minulle ei
kukaan ole vielä näyttänyt yhtään sellaista syytä, minkä takia me tarvitsemme näitä mo-
poautoja tässä mallissa kuin ne tällä hetkellä ovat. Olen sen takia tyytyväinen siihen, että
liikenneministeri Berner on ollut aktiivinen tässä asiassa, että ne korvattaisiin turvallisem-
milla pienillä, oikeilla autoilla, joissa ovat lukkiutumattomat jarrut ja airbagit sun muut. Ne
ovat itse asiassa jopa edullisempia kuin tämän päivän mopoautot.

Kun tässä nyt on puhemies armollisuudessaan sallinut keskustelua vähän laajemminkin
näistä liikenteen kysymyksistä, niin nostan tässä esille myös sen, että toivoisin, että kun tä-
nään tästä liikennepuolesta kokonaisuutena, esimerkiksi rekistereistä, on puhuttu, niin mi-
nisteri Berner voisi ottaa työn alle myös harrasteajoneuvorekisterin luomisen Suomeen.
Meillä on museoautorekisteri, mutta olisi varsin perusteltua luoda tällainen harrasteajoneu-
vorekisteri, joka tukisi esimerkiksi hieman uudempien autojen ja autojen rakentelun puol-
ta.

Toisena asiana, jonka toivon, että ministeri Berner, jolla on aikaa jäljellä reilusti, voisi
vielä hoitaa, on talvinopeuksista luopuminen. On aivan järjetöntä toimintaa näiden no-
16



Pöytäkirjan asiakohta PTK 110/2017 vp
peusrajoitusten ylös ja alas ruuvaaminen. Pyydetään vaikkapa asiantuntijaksi valiokun-
taan taikka vaikka ministeriöön liikennelääketieteen professori Timo Tervo. Hän on erin-
omainen asiantuntija kertomaan siitä, että meillä vannotaan ylinopeuksien vähentämisen
nimeen, kun itse asiassa ne onnettomuudet yleensä johtuvat monista aivan muista seikois-
ta.

Arvoisa puhemies! Olen usein kiittänyt ministeri Berneriä ja päätän tämänkin puheen
kiitokseen. Se koskee talvirengasvelvoitteiden höllentämistä. Sekin on järkevää, [Puhe-
mies koputtaa] että nastoilla ei tuolla kuivalla kelillä pöllytellä.

18.16 Katja Hänninen vas: Arvoisa puhemies! Ministeri! Minusta on hienoa, että täällä
on noussut keskusteluun myös liikenneturvallisuus monenkin edustajan puheenvuoroissa
ja että siitä ollaan huolissaan ja halutaan sitä edistää kaikilla sektoreilla. 

Tästä lakiesityksestä sen verran, että on tärkeää, että tähän mopokortin suorittamisen
osaksi tulee ajokoe, koska pelkkä käsittelykoehan ei riitä. Itselläkin kun niitä neljä poikaa
on ja yksi tyttö, niin kahdella pojista on mopo- ja traktorikortti suoritettu ja kumpikaan
heistä ei ole koskaan traktorilla ajanut. Minusta se on aika huolestuttavaa, että kun trakto-
rien massat ja nopeudet ja kaikki koko ajan kasvavat ja jos ei tähän kortin suorittamiseen
kuulu ollenkaan sitä ajokoetta, silloin se tavallaan antaa vääränlaisen signaalin, että tällä
nuorella, joka on pystynyt opiskelemaan ne säännöt ja sen päässyt läpi, olisi muka valmiu-
det ja ne tarvittavat ominaisuudet sitten ajaa tällä valtavalla traktorilla ilman, että on kos-
kaan sillä ajanut. Näinhän ei tietenkään ole, vaan se taito tulee sitten käytännön elämästä ja
vain ajamalla ja opettelemalla.

Sitten olisin tiedustellut ministeriltä: olisiko mahdollista peruskouluun, yläkouluun saa-
da esimerkiksi mopokortin suorittaminen nuorille, niin että se olisi mahdollistavaa ja mah-
dollisuus? Kyllähän, niin kuin täällä edustaja Maijala otti esille, liikennekasvatus on mei-
dän yhteinen asia, ja meillä joissakin kunnissa on esimerkiksi mahdollisuus suorittaa met-
sästäjätutkinto osana peruskoulua, ja toivoisin, että myös mopokortti olisi mahdollista suo-
rittaa. Se ei varmastikaan haittaa, että ihmiset tietävät liikennesäännöt ja osaavat liikkua
tuolla liikenteessä, vaikkeivät sitten sitä mopoa koskaan laittaisikaan. 

18.18 Leena Meri ps: Arvoisa puhemies! Meillä perussuomalaisissa olemme pitkään kes-
kustelleet siitä ja toivoneet, että näistä mopoautoista luovuttaisiin siten, että saataisiin hen-
kilöautoihin rajoitin. Jos miettii tuota 15 000 euron hintaa ja sitä, että pitäisi muutaman
vuoden päästä olla ostamassa taas uusi henkilöauto, niin siinä on aika suuri taloudellinen
satsaus. Paljon helpompaahan se olisi niin, että autossa olisi rajoitin ja sitten, kun on jo ai-
kuinen ja 18 ja saa ajaa henkilöautoa, niin voisi ottaa tämän rajoittimen pois ja sama auto
olisi alla. Siinä olisi tämmöisiäkin etuja. 

Oikeastaan pyysin tämän puheenvuoron siksikin, kun tuossa vihreiden edustaja Parviai-
nen puhui, että hän ei innostu autoista, paitsi ehkä omastaan. [Olli-Poika Parviainen: Se oli
vitsi!] Ihan sinänsä hauska vitsi, mutta kyllä se kertoo tietysti vähän vihreiden ajattelusta,
että kaupunkialueella kaikki tuntuvat asuvan ja julkisilla liikutaan ja autot ovat hieman
huono asia mutta sitten kuitenkin, jos itse tarvitsee autoa, niin siinä voi tehdä poikkeuksen.
[Olli-Poika Parviainen: Höpö höpö!] Nyt on hyvä muistaa, että Suomi pitäisi pitää koko-
naan asuttuna ja teemme lainsäädäntöä täällä kaikille. 

Edustaja Hakanen piti hyvää puheenvuoroa ja kertoi näistä omista kokemuksistaan,
kuinka hän oli omia lapsiansa opettanut. Kun häntä kuuntelin, niin kyllä tulin vakuuttu-
17



Pöytäkirjan asiakohta PTK 110/2017 vp
neeksi siitä, että on hyvä, että ihminen pysähtyy siinä opettajana sen asian äärelle, että hei,
onko minulla taidot kunnossa, onko autoni kunnossa, että on turvallista lähteä liikkeelle.
Joskus itsellekin, kun esimerkiksi näkee jotain harvinaisempia liikennemerkkejä, vaikka
on monta kymmentä vuotta ollut jo kortti, tulee mieleen, että hetkinen, mikäs tuo liikenne-
merkki oli. Eli erittäin hieno asia. 

Talvinopeuden osalta — edustaja Heinonen puhui niistä — ehkä voisi harkita ainakin
tuolla taajama-alueiden ulkopuolella, esimerkiksi moottoriteillä. Joskus tuntuu aika tur-
hauttavalta marraskuussa, kun ei ole yhtään lunta ja tosi kuiva keli, mutta on pakko vain
ajaa sitä satasta.

18.20 Joona Räsänen sd: Arvoisa puhemies! Tässä keskustelussa nousi myös esille suo-
malaisten nuorten halukkuus suorittaa ajokortti. Vaikka ei nyt Suomessa ihan vielä Tuk-
holman luvuissa olla, niin meillähän tällä hetkellä noin reilu 60 prosenttia ikäluokasta suo-
rittaa ajokortin heti 18 vuotta täytettyään. Mutta sittenhän tässä on valtavia alueellisia ero-
ja, eli jos katsotaan Helsingin tilannetta, niin vasta noin yksi kolmasosa ikäluokasta suorit-
taa ajokortin, kun täyttää 18. Sitten taas muistaakseni Pohjanmaalla ollaan jossain 80 pro-
sentissa ikäluokasta, ja tämä kertoo, että tässä on paljon alueellisia eroja. 

Varmasti on useita tekijöitä siihen, minkä takia nuoret eivät sitten suorita ajokorttia heti,
kun täyttävät 18 vuotta, ja varmasti kaupunkiseuduilla näkyy myös muiden liikennemuo-
tojen suosio ja helppous käyttää esimerkiksi joukkoliikennettä. Mutta varmasti suurena
pontimena on myös ollut ajokortin hinta, mikä monessa tutkimuksessa myös tulee esille, ja
senpä takia tässä esityksessä ja myös jatkotyössä meidän pitää kyllä huolehtia siitä, että me
pystymme laskemaan ajokortin suorittamisen hintaa ja näin mahdollistamaan kaikille nuo-
rille, jotka haluavat suorittaa sen, että he pystyvät. 

Sen takia nostin esille tämän, että voitaisiin pohtia myös jatkotyössä sitä, että ajokortti
sisällytettäisiin vaikkapa vapaavalintaisena toisen asteen opetukseen ja sen kautta se olisi
mahdollista aivan jokaiselle nuorelle suorittaa riippumatta siitä, tuleeko hän Helsingistä
vai Pohjanmaalta vai mistä tahansa. Ja sitten kun vielä tämä kustannushyvitys sidottaisiin
vaikka opiskelijan valmistumiseen, niin ehkä sillä saattaisi olla myös positiivinen vaikutus
siihen, että opiskelijat valmistuisivat myös toiselta asteelta ja ehkä jopa suorittaisivat tut-
kinnon nopeammin.

18.22 Markku Eestilä kok: Arvoisa puhemies! Kun me ajokortista puhumme, niin aina-
kin itse toivon, kun nuoret ajavat ajokortin, että he sitten pystyvät ajamaan sellaisilla au-
toilla, jotka ovat turvallisia. 

Kun arvoisa puhemies nyt sallii tätä keskustelua laajennettavaksi liikenneturvallisuu-
teen, niin haluan vain todeta, että valitettavasti yksi suurimpia tappajia liikenteessä on au-
tovero. Se vain aiheuttaa sen, että meillä on vanha autokanta, ja nämä nykyiset uudet autot
ovat aivan eri turvallisia kuin vanhat autot. Niissä on monia semmoisia ominaisuuksia,
kaistavahdit, luistonestot ja monet muut seikat, että itse asiassa niitä on jo vaikea saada tal-
vikelilläkään lähtemään käsistä, ellei sitten aja selvästi tilannenopeuden yli.

Sen takia toivoisin, että jollakin aikajänteellä me tässä maassa pääsemme autoverosta
eroon ja siirretään sitä verotuksen painopistettä vähän muualle, ja se pystytään kyllä teke-
mään niin, että ei tule markkinahäiriöitä. Sillä jos me jatkamme tällä tavalla ja uuden auton
hankinta on erittäin kallista, niin se kyllä pitää autokannan vanhana, ja kyllä me jonkun-
moinen banaanivaltio olemme, jos me emme tätä asiaa saa kuntoon.
18



Pöytäkirjan asiakohta PTK 110/2017 vp
Toinen varapuhemies Arto Satonen:  Ja nyt ministeri Berner, 5 minuuttia.

18.23 Liikenne- ja viestintäministeri Anne Berner:  Arvoisa puhemies! Haluan kiittää
edustajia tästä keskustelusta, palautteesta ja myöskin evästyksestä tulevalle valmistelulle.

Tässä on tullut useita eri näkökulmia esille, joista yksi on ollut nimenomaan tämän kor-
tin hinta. Tässä tehdään rakenteellinen muutos koulutukseen, ja ehkä senkin takia olisi tär-
keä katsoa, että kokonaisuus, esimerkiksi juuri tämä opetuslupa ja opetuslupaopettaja, tu-
lee olemaan toisentyyppisessäkin roolissa kuin tällä hetkellä ollaan, koska me näemme,
että kun ajoharjoitteluaikaa jatketaan kahdeksi vuodeksi ja kun opetus, joka tapahtuu auto-
koulussa, muuttuu tyypiltään toisenluontoiseksi, niin tässä haetaan ennen kaikkea näiden
yhdistämisen muotoa. Siksi olisi myöskin äärimmäisen tärkeää se, että opetuslupia myön-
netään enemmän ja että siinä se kynnys olisi mahdollisimman matala, jotta meillä olisi
mahdollisimman moni kuljettaja mahdollisuudessa saada harjoitteluaikaa. Vaikka hän sit-
ten käyttäisi paljon autokoulunkin palveluita, se harjoitteluaika olisi. Sen takia halutaan
katsoa, että säilytetään ne tietyt asiat, jotka ovat tärkeitä, kuten palautteessa tullut poljin,
mutta palautteessa ja lausuntokierroksella ei tullut oikeastaan yhtään huomautuksia siitä,
että se poljin pitäisi katsastaa, vaan että huolehditaan siitä, että siinä ei tulisi liian korkea
kynnys siihen, että sitä harjoittelulupaa todella hyödynnettäisiin. Sen takia ollaan myöskin
pyritty siihen, että ei olisi sitä opetuslupaopettajan koetta vaan että pidetään matalana se
kynnys siihen, että syntyisi mahdollisimman paljon sitä harjoittelua liikenteessä. Esimer-
kiksi Ruotsissa, jossa on vastaavanlainen järjestely tehty, 90 prosenttia niistä, jotka suorit-
tavat ajokorttitutkinnon, on myöskin ottanut tunteja autokoulusta. Varsinkin nyt, kun tässä
ei sitten ole määräsääntelyä sen suhteen, miten se pitäisi tehdä tai että sen opetussuunnitel-
man pitäisi olla tietyntyyppinen, silti opetussuunnitelman osalta sisältyvät ne turvallisuus-
koulutuksen määritelmät. 

Tässä kun tehdään näin, niin sen pitäisi vaikuttaa hinnan laskuun ja sitä kautta se mah-
dollistaa sen, että opetuslupaopetuksena voidaan antaa sitä harjoittelumahdollisuutta, ja
sitten on niitä osia tässä kokonaisuudessa, jotka edellyttävät edelleen ammattilaisen anta-
maa koulutusta. Kun tämän harjoitteluvaiheen tuntimäärä muuttuu ja kun voidaan käyttää
osin simulaattoria, niin näiden yhdistelmä muuttaa tätä koko prosessia, ja siinä mielessä
toivoisin sitten avoimuutta valiokunnalta sen tätä pohtiessa. Tässä on tarkoitus muuttaa
enemmänkin kuin vain elementtejä, tässä on tarkoitus muuttaa kokonaisuutta, ja toivoisin
sille sitä näkökulmaa.

Mutta sitten liittyen tähän mopoautoon: Me olemme lähteneet siitä, että me haluamme
tämän asian selvittää, ja selvitys valmistuu tämän vuoden lopussa, minkä jälkeen me saam-
me arvion siitä, millä tavalla se voidaan toteuttaa, ja lähtökohta on se, että EU suhtautuu
myönteisesti, minkä jälkeen sitten teemme vastaavat sääntelymahdollisuudet. Tässäkään
kysymys ei ole nollasummapelistä vaan uudesta mahdollisuudesta lisäksi, ja se tarkoittaa
silloin sitä, että sitten sen mopoauton vaihtoehtona on henkilöauto, jossa on nopeusrajoi-
tukset, ja tämän jälkeen sitten valinta on. 

Sama asia: Jälleen kerran, kun me säätelemme tietyistä määristä, minimimääristä ope-
tustunteja, niin tässäkään ei haluta lähteä siitä, että nämä ovat minimimääriä tai maksimi-
määriä, vaan nämä ovat ne määrät, joilla voidaan arvioida sitä oppilaan kykyä suoriutua
kokeesta ja sitten tarvittaessa edellyttää lisää koulutusta tai antaa tai ehdottaa lisää koulu-
tusta jatkossa.
19



Pöytäkirjan asiakohta PTK 110/2017 vp
Joillain keskiasteen kouluilla on tällä hetkellä autokoululupa, ja tässä tietysti toivottai-
siin, että tätä voitaisiin lisätä. Miten se rahoitus sitten ratkaistaan: jotkut koulut ovat sen nyt
ratkaisseet niin, että he sitten toimivat juuri niin kuin edustaja Räsänen tässä on ehdottanut,
ja toivottavasti tätä käytäntöä saadaan lisättyä. Mitään esteitä ei ole, eikä siis ministeriös-
säkään suhtauduta kielteisesti, päinvastoin halutaan kannustaa muita vaihtoehtoja saavut-
taa ajokortti.

Automaattivaihteinen auto: tässä on meillä EU-sääntelyrajoitteita elikkä siihen ei pysty-
tä ihan nopeasti vaikuttamaan.

Miten tämä opetuslupavalvonta sitten tapahtuu, se on loppujen lopuksi tässä digitaali-
sessa ajassa hyvinkin yksinkertaista. Trafi myöntää vain yhden luvan per oppilas kerran ja
enintään kolme lupaa kolmessa vuodessa, elikkä opetuslupaopettajalla voi olla vain yksi
voimassa oleva lupa yhdelle oppilaalle, ja nimetylle oppilaalle, kerralla, ja kun tämä oppi-
las sitten siirtyy aikanaan ajokokeeseen, tutkintoon, niin voidaan tarkistaa, onko hänellä ol-
lut lupa takana. Näin ollen tässä ei pitäisi olla esteitä. Kun rekisterit nyt sitten tulevat pa-
rempaan käyttöön, niin näitä asioita pystytään automaattisesti selvittämään. [Puhemies ko-
puttaa]

Kaiken kaikkiaan kyseessä on hyvä uudistus, ja uskon, että hyvässä yhteistyössä saam-
me myöskin vietyä tätä eteenpäin. — Kiitos.

Keskustelu päättyi.

Asia lähetettiin liikenne- ja viestintävaliokuntaan, jolle sosiaali- ja terveysvaliokunnan on
annettava lausunto.
20


