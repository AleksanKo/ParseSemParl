















































DEM214.tmp.xml


Pöytäkirjan asiakohta PTK 172/2018 vp
Pöytäkirjan asiakohta 

PTK 172/2018 vp

Täysistunto

Torstai 7.3.2019 klo 16.02—20.58

2.6. Suullinen kysymys perusturvan varassa elävien asemasta (Markus Mustajärvi vas)
Suullinen kysymys SKT 287/2018 vp

Suullinen kyselytunti

Puhemies Paula Risikko: Otetaan loput kysymykset siten, että on yksi kysymys ja yksi
vastaus. — Vasemmistoliiton eduskuntaryhmä, edustaja Mustajärvi.

Keskustelu

16.51 Markus Mustajärvi vas: Arvoisa puhemies! Terveyden ja hyvinvoinnin laitos
THL julkisti tällä viikolla raportin, jonka sisältö on karua kuultavaa. Osalle perusturvan
saajista toimeentulotuesta on tullut pysyvä osa toimeentuloa. Perusturvan varassa elävien
määrä on lisääntynyt nyt 40 000 henkilöllä. Hallituskauden aikana tehdyt lakimuutokset
ovat heikentäneet eniten yksin asuvien ja yksinhuoltajien tilannetta ja lapsiperheitten ase-
maa ylipäätään. Työmarkkinatuen ja peruspäivärahan saajista kaksi viidesosaa saa aktiivi-
mallin perusteella alennettua etuutta. Arvoisat ministerit ja hallitus, tämäkö on se perintö,
jonka haluatte jättää pienituloisille kansalaisille?

16.52 Sosiaali- ja terveysministeri Pirkko Mattila (vastauspuheenvuoro): Arvoisa rou-
va puhemies! Perustoimeentulotuki sijoittuu ministeri Saarikon tontille, mutta täällä on ak-
tiivimalli mainittu, ja totean siitä seuraavaa:

Toimeentulotuki on kuitenkin myös suojannut näitä kaikkein heikoimmassa asemassa
olevia. Tässä tutkimuksessa myös todetaan, että EU-maiden vertailussa suomalaisen pe-
rusturvan varassa elävien tulotasoa voidaan pitää melko hyvänä tai keskimääräisenä.

Aktiivimallista totean juuri sen, että tämän vuoden alusta aktiivisuutta on voinut toden-
taa opiskelemalla ja ensi kuussa, siis huhtikuun alusta, astuu voimaan asetus, joka nimen-
omaan myös lisää niitä aktiivisuuden täyttäviä ehtoja.

Puhemies Paula Risikko: Otetaan tästä vielä lisäkysymys.

16.53 Markus Mustajärvi vas (vastauspuheenvuoro): Arvoisa puhemies! Indeksijäädy-
tykset ja -leikkaukset ovat sellainen hiljainen rosvo, joka käy muun muassa työttömyyse-
tuuksia, asumistukea ja kotihoidon tukea saavan kukkarolla. Sen lisäksi aktiivimalli kurit-
taa myös aktiivisia työttömiä. Itse asiassa mallilla ei ole mitään tekemistä aktiivisuuden
kanssa, vaan kyse on pelkästä työttömyysturvan kaavamaisesta leikkauksesta.

Arvoisat ministerit, hallitusohjelmanne tulevaisuuden visio on Suomi 2025 — yhdessä
rakennettu. Kuinka te voitte puhua yhteisestä Suomesta, kun sysäätte tietoisesti valtavan
joukon ihmisiä jopa perusturvan ulkopuolelle?
 Tarkistettu
4.0



Pöytäkirjan asiakohta PTK 172/2018 vp
16.54 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! En täysin kuitenkaan voi myöskään tämän raportin... Olemme lukeneet saman ra-
portin edustajan kanssa, ja siellä edelleenkin todetaan nimenomaan ne suojaavat tekijät,
jotka kaikkein pienituloisimpia suojaavat meidän etuusjärjestelmän kautta. Ja kun me pu-
humme meidän perusturvasta, meidän täytyy myös muistaa se, että peruspalvelut ovat osa
sitä. Ne ovat merkittävä osa tätä kokonaisperusturvaa.

Jos täällä myös todetaan tällä hetkellä ja tänä päivänä, että pitkäaikaistyöttömyys on
puolittunut, yhä useampi työllistyy, [Paavo Arhinmäki: Mutta köyhyys on lisääntynyt!]
mielestäni se myös vähentää köyhyyttä, kun puhutaan nimenomaan vaikkapa perheköy-
hyydestä, [Välihuutoja vasemmalta] siitä, että vanhemmat työllistyvät. Haluan todeta
myös, että työllisyyden lisääntyminen on myös vähentänyt työttömyydestä itsestään aiheu-
tuvia kuluja kokonaisuutena.

Kysymyksen käsittely päättyi.
2


