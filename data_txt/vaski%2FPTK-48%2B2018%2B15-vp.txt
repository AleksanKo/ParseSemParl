















































DEMF85.tmp.xml


Pöytäkirjan asiakohta PTK 48/2018 vp
Pöytäkirjan asiakohta 

PTK 48/2018 vp

Täysistunto

Keskiviikko 9.5.2018 klo 14.03—19.16

15. Hallituksen esitys eduskunnalle laiksi jätelain muuttamisesta
Hallituksen esitys HE 195/2017 vp
Valiokunnan mietintö YmVM 4/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 15. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

19.07 Sirpa Paatero sd: Arvoisa herra puhemies! Olen pahoillani, että esitykseni on hyl-
ky. Syy on se, että täällä ensimmäisessä käsittelyssä tehdyt pykälämuutosesitykset eivät
menneet eteenpäin, jotenka muuta vaihtoehtoa tällä hetkellä ei ole jätetty. Toinen peruste
siihen: Ensimmäisessä käsittelyssä sekä lähetekeskustelussa kritisoin tätä samaa lakia siitä
syystä, että meillä on tulossa jätedirektiivi, joka aiheuttaa jätelakimuutoksia, ja valiokun-
nassa jopa kuulimme, että ensi syksynä on tulossa jätelakiin muutenkin muutoksia. Eli
mikä oli tämä kiire saada rajoitettua kunnan toimintaa jätteidenhuollossa elikkä poistaa jul-
kiselta puolelta mahdollisuuksia toimia kuten tähän mennessä ihmisten terveyden ja ym-
päristönsuojelun parantamiseksi? Tässä jätedirektiivissä oletettavasti on tulossa kiristyk-
siä kierrätysvelvoitteisiin, ja tämä laki, jota nyt täällä Suomen eduskunnassa säädetään, vie
kierrätystä väärään suuntaan — toiseen suuntaan kuin se jätedirektiivi, joka tulee sitä tiu-
kentamaan.

Hallintovaliokunnan lausunnossa muun muassa todettiin yhteisesti, että tässä kohtaa
kierrätys heikkenee, siis kun Suomessa tällä hetkellä hyödynnetään jo lähestulkoon 90 pro-
senttia. Laittomat kaatopaikat ovat riskissä lisääntyä. Hinnat käyttäjille, niin yrityksille
kuin yksityisille kotitalouksille, tulevat oletettavasti kasvamaan, kun myöskin investoin-
tien hyödyt vähenevät ja kuntien investoinnit menevät osin hukkaan, jotenka veronmaksa-
jat joutuvat maksamaan nämä. Nykyiset pienet toimijat jäävät suurten yritysten jalkoihin,
ja yritysten jätehuollon järjestäminen erityisesti haja-asutusalueilla heikkenee. Ja kaiken
tämän jälkeen hallituspuolueet ovat sitä mieltä, että kunnilta pitää kieltää se, että he tuot-
taisivat jätehuollon suoraan esimerkiksi kouluille ja sosiaali- ja terveydenhuoltoon tai että
he voisivat niin kuin kaikissa muissa Euroopan maissa Puolaa lukuun ottamatta hoitaa jul-
kiselta puolelta jätehuollon vastuun ja myydä sitä 20 prosentin ulosmyyntirajoituksella yri-
tyksille. Tässä kohden Suomi siis siirtyy kierrätyksessä ja muussa julkisessa jätehuollossa
pois kaikkien muiden samantyyppisten maiden, Pohjoismaiden tai muiden, sarjasta johon-
kin muuhun sarjaan Puolan kanssa. Olen hyvin pahoillani, että tällaista uudistusta tehdään
ja tuhotaan kuntien mahdollisuudet.
 Tarkistettu
4.1



Pöytäkirjan asiakohta PTK 48/2018 vp
19.10 Silvia Modig vas: Arvoisa herra puhemies! Kannatan edustaja Paateron tekemää
hylkäysesitystä. Aivan kuten edustaja Paatero äsken perusteli, koska pykälämuutokset ei-
vät menneet läpi, niin ainoa looginen vaihtoehto tässä vaiheessa on esittää hylkyä, ja koska
tähän jätelakiin kohdistuu lähiaikoina meistä riippumattomia muutospaineita, on tämä kii-
re turha ja sille on vaikea löytää perusteluita.

Edellisessä puheenvuorossa kuvattiin hyvin tämän esityksen keskeiset ongelmat. Ha-
luan itse nostaa vain yhtenä näkökulmana esiin kiertotalouden. Kiertotaloushan on tilanne,
jossa kaikki voittavat. Se on meidän mahdollisuutemme tuottaa kulutushyödykkeitämme
resurssiniukasti maapallon kantokyvyn mukaisesti. Tehdessämme sen oikein siinä voitta-
vat sekä ympäristö, kuluttaja että yritykset. Se, mikä aikaisemmin oli meille jätettä, tulee
jatkossa olemaan raaka-aine. Jotta me nytten tässä murroksessa, siirtymisessä kohti kierto-
taloutta, saisimme sen täyden potentiaalin mahdollisimman nopeasti irti, niin näitä jätevir-
toja pitäisi pystyä hallinnoimaan mahdollisimman kokonaisvaltaisesti ja mahdollisimman
järkevästi. Sitä pidän yhtenä suurena heikkoutena tässä esityksessä, että tämä sirpaloi ken-
tän, kun päinvastoin pitäisi tehdä toisin. Me tiedämme — jos me vaikka vertaamme sitä
kierrätysasteen kautta, mikä on yksi askel kohti sitä, että me pystymme nämä jätevirrat
käyttämään hyödyksemme parhaiten jatkossa, jotta pääsemme tilanteeseen, missä niin sa-
notusti suunnittelemme jätteen pois — että niissä Euroopan maissa, joissa julkisella puo-
lella on iso vastuu, kierrätysaste on myös kaikkein korkein.

19.12 Satu Hassi vihr: Arvoisa puhemies! Myös minä kannatan tätä hylkyehdotusta. Pe-
rustelut tulivat aika selkeästi esille aikaisemmissa puheenvuoroissa. Tähän vielä lisäisin
sen, että yhtään yritystähän ei pakoteta käyttämään kunnallisen jäteyhtiön palveluita. Mie-
lestäni niiden yritysten, jotka voivat kilpailuttaa tämän jätehuoltonsa, valinnanvara ei pie-
nene vaan kasvaa, jos me emme rajoita kunnan jäteyhtiön mahdollisuutta tarjouksen esit-
tämiseen suppeammaksi kuin mitä EU-direktiivi mahdollistaa. Päinvastoin monien yritys-
ten kohdalla saattaa tilanne olla se, että niiden valinnanmahdollisuudet päinvastoin kape-
nevat, jos tämä hallituksen esitys hyväksytään.

Todella on täysin mahdollista, että EU:n jätedirektiivin muutokset ja myöskin ne huo-
miot, mitä EU-komissiossa Suomen kierrätysasteesta, jätteen hyödyntämisasteesta, on tu-
lossa itse asiassa piankin, ohjaavat Suomea siirtymään ihan päinvastaiseen suuntaan kuin
mitä hallitus tässä ehdotuksessa esittää. 

Keskustelu päättyi ja asian käsittely keskeytettiin.
2


	15
	19.07
	19.10
	19.12


