















































DEM4228.tmp.xml


Pöytäkirjan asiakohta PTK 157/2018 vp
Pöytäkirjan asiakohta 

PTK 157/2018 vp

Täysistunto

Tiistai 12.2.2019 klo 14.04—18.03

14. Hallituksen esitys eduskunnalle laeiksi digitaalisten palvelujen tarjoamisesta sekä säh-
köisestä asioinnista viranomaistoiminnassa annetun lain muuttamisesta

Hallituksen esitys HE 60/2018 vp
Valiokunnan mietintö HaVM 27/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 14. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

17.47 Merja Mäkisalo-Ropponen sd: Arvoisa puhemies! En pystynyt tämän lakiesityk-
sen ensimmäisessä käsittelyssä käyttämään puheenvuoroa, joten halusin nyt tulla sano-
maan muutaman sanan digitaalisista palveluista, koska olen tämän asian kanssa niin paljon
muun muassa tulevaisuusvaliokunnassa ollut kiinni.

Tämä lakiesitys on hyvä ja kannatettava, ja valiokunta on mietinnössään tehnyt hyvää
työtä arvioidessaan lakia. Haluan kuitenkin nyt muistuttaa siitä, että meillä on lähes mil-
joona kansalaista, jotka eivät pysty, voi tai osaa käyttää digipalveluita. Tässä joukossa on
kaikenikäisiä ihmisiä. Meillä on usein virheellinen käsitys nuorten digitaidoista. Nuoret
kyllä osaavat hyvin toimia sosiaalisessa mediassa, mutta monella voi olla suuria vaikeuk-
sia hoitaa asioitaan verkossa. Esimerkiksi erilaisten lomakkeiden täyttäminen voi heille
olla vaikeaa, ja tämä johtaa helposti nuorten ihmisten syrjäytymiseen.

Kuten valiokunta mietinnössään toteaa, digitaalisten palvelujen kehittämisestä huoli-
matta palveluja on jatkossakin tuotettava monimuotoisesti esimerkiksi kasvokkain ja pu-
helimitse. Suomessa tulee nimittäin aina olemaan henkilöitä, jotka eivät kykene tai pysty
olemaan tai halua olla digitaalisten palveluiden äärellä. Esimerkiksi tällä hetkellä ja vielä
pitkään lähitulevaisuudessakin meillä on paljon ikäihmisiä digipalvelujen ulottumattomis-
sa. Tilastokeskuksen mukaan suomalaisista 16—89-vuotiaista 88 prosenttia käyttää inter-
netiä. Kuitenkin on huomioitava, että 65—75-vuotiaista 75 prosenttia ja 75—89-vuotiais-
ta vain 37 prosenttia käyttää nettiä. Sähköpostia 37—89-vuotiaista käytti vain 28 prosent-
tia ja verkkopankkia 30 prosenttia. Tilastokeskuksen vuonna 2017 tekemän selvityksen
mukaan virallisen lomakkeen verkon kautta lähettäneitä ikäihmisiä 65—74-vuotiaissa oli
vain 30 prosenttia ja 75—89-vuotiaissa 10 prosenttia. Eli meidän ikäihmisemme eivät
edelleenkään pysty käyttämään digitaalisia palveluita niin hyvin kuin usein luullaan tai ku-
vitellaan. Osalla syynä on se, etteivät nämä palvelut ole heille esteettömiä ja saavutettavia,
ja siksi on myönteistä, että myös valiokunta on ottanut kantaa digipalvelujen esteettömyy-
 Tarkistettu
4.0



Pöytäkirjan asiakohta PTK 157/2018 vp
teen. Tähän asiaan varmaan joudutaan vielä palaamaan, kunhan esteettömyysdirektiivi as-
tuu voimaan.

Toisaalta ikäihmisten digipalvelujen ulkopuolella oleminen johtuu siitä, ettei koulutusta
ja ohjausta digipalvelujen käyttöön ole riittävästi suunnattu ikäihmisille. Esteenä digitaa-
listen palveluiden käytölle voi olla myös laitteiden, ohjelmien ja käytön kalleus. Jos ha-
luamme lisätä digikansalaisten määrää, on yhteiskunnan varmistettava, että kaikilla kansa-
laisilla on yhdenvertaiset mahdollisuudet hankkia tai lainata laitteisto, vaadittavat tietojär-
jestelmät ja verkkoyhteydet sekä oppia niiden käyttö ja taloudelliset mahdollisuudet mak-
saa käytöstä.

Arvoisa puhemies! Yhdenvertaisuuden kannalta on tällä hetkellä ongelmana se, että
kasvokkain annettavat palvelut alkavat olla kovin kalliita. Esimerkiksi pankkipalveluissa
laskun maksaminen on kohtuuttoman kallista. Palveluverkon supistuessa myös palvelujen
pariin pääseminen on hankalaa ja aiheuttaa ylimääräisiä kustannuksia. Tämä uhkaa syr-
jäyttää osan ikäihmisistä yhteiskunnan täysvaltaisesta toimijuudesta.

Merkittävää on, että sosiaali- ja terveydenhuollon palveluita käyttävät ja tarvitsevat
ikääntyneet eivät kaikki ole osaavia ja aktiivisia verkkopalvelujen käyttäjiä ja nyt sote-pal-
velujen tuottamisessa tavoitellaan tulevaisuudessa yhä enemmän etäpalveluiden avulla
tuotettavia palveluita. Valvira onkin vuonna 2015 todennut, että etäpalvelun käyttö edel-
lyttää aina tietoista suostumusta ja palvelujen tulee olla soveltuvia etäpalveluiksi. Valvira
on myös muistuttanut, että hoidettavalle on aina varattava myös mahdollisuus henkilökoh-
taiseen vastaanottokäyntiin.

Arvoisa puhemies! Seuraavan hallituksen tavoitteena tulee olla digitaalisen kuilun um-
peen kurominen. Tähän tarvitaan kaikkia yhteiskunnan toimintalohkoja, kuten kirjastoja,
vapaata sivistystyötä, kouluja, nuorisotyötä, aikuiskoulutusta ja ikäihmisten palveluita. Ta-
voitteeseen pääseminen voidaan varmistaa ilmiöpohjaisen budjetoinnin avulla. Tämä tar-
koittaa tavoitteen toteutumiseen tarvittavien resurssien kokoamista yhteen ja selkeän joh-
tamisjärjestelmän luomista. Nyt resurssit jakautuvat liian monelle taholle ja asian toteutta-
miseen tarvittava selkeä johtaminen puuttuu, ja siksi tämä asia ei ole edennyt toivotulla ta-
valla. Meillä on vielä paljon tehtävää tässä asiassa. — Kiitos.

17.52 Eeva-Maria Maijala kesk: Arvoisa puhemies! Lapset nauravat monesti, että äiti,
etkö sinä tuotakaan tajua ja osaa, ja minun mielestäni minä osaan aika hyvin kuitenkin di-
gitaalisia palveluita hoitaa ja tehdä näitä kaikkia asioita. Mutta totuushan on se, että lapset
oppivat koko ajan uusia asioita, vanhempi sukupolvi ei pärjää niitten kanssa, ja minä vas-
taavasti käyn sitten omaa äitiäni auttamassa kaikissa näissä asioissa.

Sähköiset palvelut ovat mahdollisuus myöskin meille syrjäisempien seutujen ihmisille,
koska tänä päivänä me pystymme näitten sähköisten palvelujen ansiosta tekemään kaikkia
töitä ympäri Suomen, kaikkialla Suomessa, kunhan vain kaapelit toimivat ynnä muuta,
mutta nekin on kuitenkin aika hyvin jo saatu kaikkialle Suomeen kohtuullisesti hoidettua.
Langattomat hoituvat ei nyt parhaimmalla mahdollisella teholla mutta kuitenkin jotenku-
ten. Suurin ongelma on kuitenkin ikäihmisten asioiden hoitaminen, kun taajamissakaan,
varsinkaan tuolla syrjäisemmillä alueilla, ei ole enää palveluja eikä edes paikalla henkilöi-
tä, joilta nämä vanhemmat ihmiset voivat henkilökohtaisesti tulla kysymään apua ja neu-
voa.

Yhtenä esimerkkinä kerron tapauksen, jossa meidän kylällä yksi vanhempi mies tuli mi-
nun tyköni ja sanoi, että hoidatko sinä minulle tämän asian. Minä sanoin, että no, totta kai
2



Pöytäkirjan asiakohta PTK 157/2018 vp
minä voin hoitaa tämän asian, mutta hänellä ei ollut verkkopalvelutunnuksia. Minä soitin
sitten seuraavana päivänä pankkiin, että voisimmeko me tämän asian hoitaa niin, että an-
taisitte minulle ne tunnukset, että minä kyllä hoidan tämän vanhemman miehen asiat, ja
sieltä sanottiin, että hyvänen aika, tämä mies ei ole edunvalvonnassa eikä muuta vastaavaa-
kaan elikkä sinä et saa hoitaa tämän miehen asioita, ja tämä mies itse ei osannut sitten ikän-
sä vuoksi näitä verkkopalvelutunnuksia ottaa käyttöönsä ja hallita näitä asioita. Elikkä ti-
lanne oli täysi mahdottomuus, ja nytten tämä vanhempi mies sitten, siellä syrjäisemmällä
alueella kun asuu, ei voi saada näitä palveluita millään tavalla käyttöönsä. Aivan järkyttä-
vä tilanne. Elikkä ei ole kuitenkaan huomioitu, mitä tämä tulee tarkoittamaan syrjäisem-
mille alueille.

Digitalisaatio ja sähköiset palvelut kehittyvät joka sektorilla. Olen itse ympäristövalio-
kunnassa ollut näitä asioita nytten katsomassa tämän vaalikauden. Meillä on ollut muka-
vasti sielläkin nyt sitten uusia lakiesityksiä siitä, millä tavalla nämä sähköiset palvelut ke-
hittyvät. Hyvä, kehitämme eteenpäin, mutta huomioimme todellakin sen, että vanhemmat
ihmiset eivät selviä ilman henkilökohtaista apua.

17.55 Merja Mäkisalo-Ropponen sd: Arvoisa puhemies! Aivan totta on, että niin sanot-
tu digiosattomuus on yleisempää ikäihmisillä. Tosin meillä on erittäin hyvin osaaviakin
ikäihmisiä, eli ei voi koskaan yleistää tässä asiaa, mutta toisaalta meillä on myöskin jon-
kinlaista harhaa siinä, kun me kuvittelemme, että kaikki nuoret osaavat käyttää digipalve-
luja. Siis minä luulen, että ihan suurin osa, lähes kaikki nuoret kyllä pystyvät siellä somes-
sa chattailemaan ja kavereiden kanssa keskustelemaan, mutta nyt selvityksessä on tullut to-
della esille se, että he eivät osaa esimerkiksi virallisia asioita hoitaa netin kautta. Esimer-
kiksi tämmöisen jonkun työvoimapalvelulomakkeen tai Kelan lomakkeen täyttäminen on
yllättävän monelle nuorelle hankala asia. Eli meillä on pientä harhaa tässä asiassa, ja sen ta-
kia tämäkin meidän täytyy huomioida, koska kyllä se näin on, että jos ei tulevaisuudessa
pysty siellä digimaailmassa nuori olemaan, niin hänhän kyllä syrjäytyy yhteiskunnasta hy-
vin nopeasti.

17.56 Eeva-Maria Maijala kesk: Arvoisa puhemies! Todellakin kiitoksia edustaja Mäki-
salo-Ropposelle tästä asiasta, että toitte esille nuorten tilanteen, sillä meillä on nyt tämän
digitalisaation sähköisellä nettiaikakaudella todellakin tapahtumassa se, että meillä on suu-
ri määrä nuoria putoamassa kelkasta ihan sen takia, että he eivät osaa, hallitse. He ovat
kiinnostuneet ehkä koneista ja kaikista muista laitteista, mutta eivät he ole niinkään kiin-
nostuneita siitä lukemisesta tai tietokoneen äärellä olemisesta. Eivät kaikki nuoret tosiaan-
kaan ole sen tietokoneen ääressä kaiken aikaa. 

Ehkä meidän lapset osaavat hyvin englantia, kehittyvät englannin kielessä todella hyvin
ja näin, mutta toiset nuoret ovat entistä enemmän syrjäytyneitä, koska eivät hallitsekaan
sitä englannin kieltä. Monet palvelut, muun muassa sähköiset palvelut, ovat tänä päivänä jo
englannin kielellä, mutta miten pärjäävät nämä nuoret, jotka sitten eivät asu siellä netti-
maailmassa: he ovat putoajia. Tänä päivänä kehitys tapahtuu näitten nopeampien ja parem-
min pärjäävien ehdoilla joka paikassa. Elikkä hyvä, että tämä heikompien nuorten asema
otetaan nyt sitten tässä huomioon ja jatkossa varmasti tulisi entistä paremminkin ottaa huo-
mioon, sillä yksikään nuori ei saa pudota kelkasta. 

Keskustelu päättyi.
3



Pöytäkirjan asiakohta PTK 157/2018 vp
Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 60/2018 vp sisältyvät 1.-2. lakiehdotuksen. Lakiehdotusten toinen käsittely päät-
tyi. Asian käsittely päättyi.
4


