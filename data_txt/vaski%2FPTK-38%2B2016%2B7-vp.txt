















































DEM1460.tmpSave.xml


Pöytäkirjan asiakohta PTK 38/2016 vp
Pöytäkirjan asiakohta 

PTK 38/2016 vp

Täysistunto

Torstai 14.4.2016 klo 15.59—18.39

7. Lakialoite laiksi työsuojelun valvonnasta ja työpaikan työsuojeluyhteistoiminnasta anne-
tun lain 4 §:n muuttamisesta

Lakialoite LA 13/2016 vp Hanna Sarkkinen vas ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 7. asia. Puhemiesneuvosto ehdottaa, että asia lähetetään työelämä- ja tasa-arvova-
liokuntaan.

Keskustelu

18.36 Hanna Sarkkinen vas (esittelypuheenvuoro): Arvoisa puhemies! Edustaja Mäke-
lä, Suomessa vuosittain noin 140 000 työntekijää kokee kärsivänsä työpaikkakiusaamises-
ta. Tämä on suhteessa kaksi kertaa enemmän kuin muissa Euroopan maissa. Silti viran-
omaiskäsittelyyn tapauksia päätyy vain nelisensataa. Vieläkin harvemmin viranomaiset
ryhtyvät toimiin. Kuitenkin asiantuntijoiden mukaan ristiriidat pitäisi ratkoa työpaikoilla
mahdollisimman varhaisessa vaiheessa. Häirinnän ja kiusaamisen selvittely oikeussalissa
on kaikille raskasta, eikä näissä prosesseissa yleensä ole voittajia.

Lakialoitteeni koskee työpaikan sovittelumenettelyn laajentamista. Nykyinen työsuoje-
luvalvonnasta ja työpaikan työsuojelutoiminnasta annettu laki, niin sanottu työsuojelun
valvontalaki, ei anna työsuojeluviranomaiselle ja -tarkastajalle toimivaltuutta määrätä häi-
rintätapausta sovitteluun, jos työnantaja tai työntekijät eivät myönnä työpaikalla tapahtu-
vaa häirintää ja kiusaamista.

Lakialoitteessani esitän, että viranomaisilla olisi valtuus määrätä kiusaamistapaus sovit-
teluun. Lakialoitteessa tarkoitettu, sovittelun tuloksena syntynyt sopimus voitaisiin vahvis-
taa yhdenvertaisuuslain 20 §:n mukaisesti yhdenvertaisuus- ja tasa-arvolautakunnassa ja
panna täytäntöön kuten lainvoimainen tuomio.

Sovittelu on konfliktinhallintamenetelmä, jossa puolueeton ulkopuolinen henkilö, sovit-
telija, auttaa riidan osapuolia erityisen sovittelumenettelyn avulla löytämään molempia
osapuolia tyydyttävän ratkaisun. Sovittelija ei ratkaise osapuolten ongelmaa mutta toimii
sovinnon mahdollistajana. Häirintää ja kiusaamista voi olla monenlaista, ja pahimmillaan
ne aiheuttavat vaaraa työntekijöiden terveydelle. Sovittelu ei tietenkään sovi kaikkiin, var-
sinkaan vakavimpiin tilanteisiin, mutta olisi joissain tapauksissa sopiva matalan kynnyk-
sen tapa puuttua työpaikkakiusaamiseen.

Arvoisa puhemies! Vaikka tällä aloitteella ei saada koko työpaikkakiusaamisongelmaa
ratkaistua, olisi sovittelu hyvä lisä työsuojelun keinovalikoimaan. Häirintä ja kiusaaminen
työpaikoilla ovat liian yleisiä. Tarvitsemme kaikki keinot, jotta ongelmat saadaan ratkot-
tua ajoissa ja suomalaiset voivat keskittyä työpaikoillaan työntekoon.
 Tarkistettu
4.0



Pöytäkirjan asiakohta PTK 38/2016 vp
Keskustelu päättyi.

Asia lähetettiin työelämä- ja tasa-arvovaliokuntaan.
2


