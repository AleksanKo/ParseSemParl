















































DEM8F71.tmp.xml


Pöytäkirjan asiakohta PTK 10/2019 vp
Pöytäkirjan asiakohta 

PTK 10/2019 vp

Täysistunto

Tiistai 4.6.2019 klo 14.00—14.46

3. Valtiontalouden tarkastusviraston erilliskertomus eduskunnalle valtion vuoden 2018 ti-
linpäätöksen ja hallituksen vuosikertomuksen tarkastuksesta

Kertomus K 13/2019 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 3. asia. Puhemiesneuvosto ehdottaa, että asia lähetetään tarkastusvaliokuntaan.

Keskustelu

14.02 Anna-Kaisa Ikonen kok: Arvoisa puhemies! Kiitos Valtiontalouden tarkastusvi-
rastolle tästä erilliskertomuksesta. Teen siitä kolme poimintaa. Ensimmäinen koskee kun-
tataloutta. Kuten me tiedämme, kuntien taloustilanne on haastava, ja uudessa hallitusohjel-
massa ollaan asettamassa painavia lisävastuita kunnille. Erityisen tärkeänä pidänkin tätä
kuntatalouden entistä parempaa ja realistista arviointia osana julkista taloutta. Tärkeä on
varsinkin suositus, että paikallishallinnolle asetetun rahoitusasematavoitteen saavuttami-
sen edellytyksiä tulee arvioida kokonaisuutena siten, että huomioidaan valtion kuntien tu-
loihin ja menoihin kohdistuvien toimenpiteiden nettovaikutus, sekä se, että kerrotaan arvi-
oihin sisältyvistä epävarmuuksista. Tämä on aihe, josta kunnissa kannetaan vuodesta toi-
seen kasvavaa huolta, ja ulottuvuus, jota emme saa unohtaa julkisen talouden kestävyys-
tarkastelusta myöskään tässä salissa.

Toinen huomio liittyy pitkän aikavälin vaikuttavuuden huomiointiin. Hallituksen tode-
taan saavuttaneen tavoitteet valtaosin erinomaisesti tai hyvin. Raportointi keskittyy kuiten-
kin hallituskaudelle asetettujen tavoitteiden toteutumisen seurantaan, ja tässä mielessä hal-
litusohjelman pitkän tähtäimen strateginen vaikuttavuus tulee jatkossa ottaa vielä vahvem-
min mukaan tarkasteluun ja arviointiin. Luonkin tässä katseen uuteen hallitusohjelmaan.
Sen otsikossa kiinnitetään huomiota sosiaaliseen, taloudelliseen ja ekologiseen kestävyy-
teen. Kuitenkin ohjelmassa esitettyjen toimien kestävyysvaikutukset erityisesti talouteen
herättävät huolta. Samoin huolta on herättänyt se, onko nyt valittu vaikuttavimmat keinot
tavoitteisiin pääsemiseksi. Hyviä esimerkkejä pitkän tähtäimen strategisesta vaikuttavuu-
desta ja sen tunnistamisen tarpeesta on löydettävissä niin suurista reformeista ja järjestel-
mäuudistuksista kuin siitä, ettei esimerkiksi nuorten syrjäytymistä ratkota vain korjaavien
toimien avulla vaan pitkäjänteisellä politiikalla tukemalla lapsia, nuoria ja perheitä jo var-
haisina vuosina ja kehittämällä palveluita isossa kuvassa ennaltaehkäisyn ja varhaisen tuen
suuntaan. Monetkaan näistä vaikutuksista eivät näy vuositasolla tai edes hallitusohjelman
tai hallituskauden tasolla, mutta sitä tärkeämpää on pyrkiä ymmärtämään ja ennakoimaan
kehitystä myöskin vähän kauemmas. Tällaista pitkän aikavälin strategista vaikuttavuutta
tulee jatkossa arvioida entistä enemmän tässä yhteydessä.
 Hyväksytty
1.0



Pöytäkirjan asiakohta PTK 10/2019 vp
Kolmanneksi tartun aivan lyhyesti vielä kestävän kehityksen raportointiin. Kuluneella
hallituskaudella on tehty valtiovarainministeri Petteri Orpon johdolla maailmallakin kiin-
nostusta herättänyttä kehitystyötä kestävän kehityksen budjetoinnin käytäntöjen luomisek-
si. Tätä kehitettyä kestävän kehityksen budjetointia kannattaa hyödyntää myöskin tässä ra-
portissa esiin nostetussa raportoinnin kehittämisessä. — Kiitoksia.

14.05 Timo Heinonen kok: Arvoisa rouva puhemies! Edustaja Ikonen piti kokeneena
kuntien ja kaupunkien ja niiden talouden asiantuntijana hyvän puheenvuoron siitä, minkä-
laisessa tilanteessa meidän kunnat ja kaupungit tällä hetkellä ovat, ja myös siitä, mitä tuo
todennäköisesti pian työnsä aloittava Rinteen hallitus tulee kuntien vastuulle laittamaan. 

Aiheellista on kantaa huolta myös siitä, että uusi hallitus uskoo siihen, että 18 maakun-
taa olisivat jokainen kantokyvyltään sellaisia, että ne pystyisivät vastaamaan hyvin tulevai-
suudessakin meidän sosiaali- ja terveyspalveluista, kun samaan aikaan tuoreimmat tilastot
kuitenkin kertovat siitä, että kunnista hyvin iso osa menettää asukkaita, eli väestö vähenee,
mutta myös samaan aikaan yhä useampi maakunta menettää asukkaita ja on vaikea nähdä,
että nämä maakunnat tulisivat selviytymään näin raskaista tehtävistä tulevaisuudessakaan.
Toivottavasti tällä vaalikaudella ei päätä laiteta pensaaseen myöskään eduskunnassa siitä
näkökulmasta, että uskalletaan tarkastella näiden maakuntienkin kantokykyä. 

Tuossa, kun tätä raporttia luin, niin mielenkiinnolla ja tyytyväisyydellä katsoin, että vii-
me vuonna pystyttiin pitkästä aikaa, taisi olla lähes 10 vuoteen ensimmäistä kertaa, vähän
valtionvelkaa lyhentämään erinäisten erien myötä, mutta talous ei edelleenkään ole sellai-
sessa kunnossa, että meillä olisi varaa merkittäviin lisäsatsauksiin. Ja nyt, kun valtiovarain-
ministeriön puolueettomat asiantuntijat ovat arvioineet, että talouskasvumme hiipuu itse
asiassa alkavalla vaalikaudella alle prosenttiin, niin tuntuu jollain tavalla, arvoisa puhe-
mies, uskomattomalta, että pian työnsä aloittavan hallituksen tuleva pääministeri on raken-
tanut oman hallituksensa ohjelmaa noin 2 prosentin talouskasvulle, kun sellaista ei ole nä-
köpiirissä ja kun tuohon hallitusohjelmatoiveiden tynnyriin on nyt tutustunut, niin näyttää
siltä, että ei kyllä sieltäkään löydy lääkkeitä tähän kasvuun pääsemiseksi. Työllisyystoi-
menpiteet ovat varsin vaatimattomia. Ja eilen, kun televisiosta A-studiota katsoi, niin ei
voinut kuin hämmästellä vaikkapa tätä aktiivimallikinastelua, että onko se nyt kumottu vai
eikö sitä ole kumottu. [Paavo Arhinmäki: Eduskunta sen kumoaa eikä hallitus!] Hallitus-
ohjelmaa kun lukee, niin näyttää, että sitä ei ole kumottu, vaan aktiivimalli jatkaa vasem-
mistoliiton ja sosiaalidemokraattien toimesta ainakin tuon hallitusohjelmakirjausten mu-
kaan ihan ennallaan, kunnes uusia vastaavia toimenpiteitä löytyy.

Arvoisa puhemies! Toivon, että hallitus pystyy pitämään talouden hyvässä kunnossa
myös tällä alkavalla vaalikaudella.

Toinen varapuhemies Paula Risikko: Mennäänkö vielä hetken aikaa ainakin listalla? 

14.08 Heikki Autto kok: Arvoisa puhemies! Valtiontalouden tarkastusviraston erillisker-
tomuksessa tehdään seurantaa myös siitä, miten eduskunnan kannanotot ovat tuoneet tu-
losta, ja täällä on hyvä nosto valtioneuvoston selonteosta koskien sisäistä turvallisuutta
vuodelta 2016. Tässä eduskunta edellyttää, että hallitus turvaa sisäisen turvallisuuden kes-
keisten viranomaisten eli poliisin, Rajavartiolaitoksen, pelastustoimen, Hätäkeskuslaitok-
sen, Tullin ja Maahanmuuttoviraston suorituskyvyn sekä näiden viranomaisten lakisääteis-
ten tehtävien hoitamiseen asianmukaiset edellytykset nykyistä paremmin muun muassa
2



Pöytäkirjan asiakohta PTK 10/2019 vp
vahvistamalla olennaisesti näiden viranomaisten rahoituspohjaa. Tarkastusvirasto tässä
omassa arviossaan arvioi erityisesti liikennevalvonnan tilaa, jonka se kokee heikoksi, ja
edellyttää sisäministeriöltä parempaa strategista ohjausta asetettujen turvallisuustavoittei-
den saavuttamiseksi. Tämä on varmasti erittäin tärkeä ja konkreettinen asia, johon tulee
kiinnittää jatkossa huomiota. 

Tässä samalla tietysti sitten olemme saaneet tietoja tästä neuvottelutuloksesta tulevaksi
hallitusohjelmaksi, ja jotta vaikkapa tätä liikennevalvontaa voidaan tehdä, johon tässä tar-
kastusvirasto kiinnittää huomiota, niin tarvitaan tietysti poliiseja sitä työtä tekemään. Ym-
märsin niin, että lähes meillä kaikilla puolueilla oli ennen vaaleja täysi yhteisymmärrys sii-
tä, että poliisien määrä nostetaan tuonne 7 850:een, ja nyt kun lukee tätä neuvottelutulosta,
niin täällä sanotaan, että poliisien määrä nostetaan 7 500 henkilötyövuoteen vuoteen 2022
mennessä, joten tämä jää nyt vähän puoleenväliin. Tämän vuoksi, arvoisa puhemies, ky-
synkin, että onhan nyt varmasti niin, että tämä resurssi riittää näihin sinänsä hyviin tavoit-
teisiin, mitä täällä neuvottelutuloksessa mainitaan, kuten tämä: ”Hallitus lisää viranomais-
ten läsnäoloa ja näkyvyyttä etenkin alueilla, joissa on heikoin palvelutaso. Poliisille mää-
ritellään enimmäisvasteajat koko Suomeen.” Tämä on hyvä tavoite, ja kiitän siitä, mutta
haluaisin myöskin kyllä vakuutuksen siitä, että tämä poliisien määrän lisääminen tähän
riittää. Kantaahan tuleva hallitus vastuuta koko Suomen turvallisuudesta?

14.11 Sari Essayah kd: Arvoisa rouva puhemies! Valtiontalouden tarkastusviraston ker-
tomus on ehdottomasti laajempi kuin pelkästään tyypillinen tilinpäätöksen oikeellisuuden
toteaminen. Toki tässä otetaan kantaa esimerkiksi kielteisistä laillisuuskannanotoista luo-
kalle jääneitten kirjanpitoyksiköitten määrän vähentymiseen mutta kaiken kaikkiaan kat-
sotaan myöskin pidemmällä tähtäimellä sitä, miten tällaiset strategiset tavoitteet ovat to-
teutuneet, elikkä on eduskunnan kannanottojen seuranta, miten ne on pystytty toteutta-
maan, ja toisaalta sitten myöskin yhteiskunnalliset vaikuttavuustiedot. Etenkin näihin jäl-
kimmäisiin on tietenkin varmasti vaikea lyhyellä tähtäimellä luoda sellaista, voisiko sa-
noa, selkeää kantaa, ovatko erilaiset pitkän tähtäimen tavoitteet siinä vaiheessa toteutuneet
vaiko eivätkö. Niin kuin täällä todetaankin, niin nämä strategiset, pitkän aikavälin tavoit-
teet jäävät silloin ilman arviota.

Se, että meillä edellinen hallitus teki tällaisen strategisen hallitusohjelman, omalla taval-
laan varmasti vaikeuttaa näitten arvioitten tekemistä, ja nyt sitten tuleva hallitus on teke-
mässä tällaista ilmiöpohjaista hallitusohjelmaa. Täytyy sanoa, että tässä ilmiöpohjaisessa
on kyllä niitä ongelmia, joissa, voisiko sanoa, tällaisten hyvää tarkoittavien ja sinällänsä
tärkeitten päämäärien ja sanojen taakse jää aika paljon ilmaa siitä, millä keinoilla näitä pää-
määriä lähdetään toteuttamaan. Tuntuu, että esimerkiksi talouspuoli on erityisesti höttöi-
sellä pohjalla. Hyvin pitkälti luotetaan siihen, että talouskasvu ja maailman suhdanteet
asioita vievät eteenpäin. Työllisyyden varaan on laskettu todella paljon. Luulen, että tietyt
hallitusohjelman kirjaukset ovat sellaisia, että varmasti niistä joudutaan kiistelemään jo en-
nen kuin ollaan seuraavassa tilinpäätöskertomuksessa ja miettimään, mitä niillä loppujen
lopuksi on tarkoitettu.

Tuossa edustaja Heinonen nosti jo esille tämän aktiivimallin, joka mielestäni on kirjoi-
tettu kyllä mielenkiintoisella tavalla. Elikkä siellähän selkeästi todetaan, että nimenomaan
näihin leikkureihin ja velvoitteisiin tullaan puuttumaan siinä vaiheessa, kun kolmikantai-
nen työryhmä on saanut toimenpiteet, joilla on korvaavat työllisyysvaikutukset, [Timo
Heinonen: Vasta sitten!] ja vasta sen jälkeen sitten ruvetaan katsomaan, muuttuvatko ak-
3



Pöytäkirjan asiakohta PTK 10/2019 vp
tiivimallissa nimenomaan nämä leikkurit ja velvoitteet. Kun julkisuuteen on nyt kerrottu
monestakin suusta, että aktiivimallia ollaan ajamassa alas, niin tuntuu, että on nyt hivenen
niin kuin oiottu näissä tekstien tulkinnoissa. Tässä on varmasti hallituspuolueilla vähän eri-
laisia näkemyksiä siitä, mistä kenties on sovittu. Mielenkiintoista sitten, miten tämäntyyp-
pisiin asioihin otetaan vaikkapa jälkikäteen kantaa. Kaiken kaikkiaankin täytyy toivoa, että
hallitusohjelman kirjaukset olisivat sillä tavoin yksiselitteisiä, että jälkikäteen voidaan ar-
vioida, ovatko ne niitä päämääriä, mistä on yhteisesti sovittu, jotta niitä voidaan jälkikätei-
sesti myöskin arvioida.

14.14 Päivi Räsänen kd: Arvoisa puhemies! Tässä Valtiontalouden tarkastusviraston
erilliskertomuksessa arvioidaan muun muassa hallituksen vuosikertomuksen yhteiskun-
nallisia vaikuttavuustietoja ja verrataan niitä hallitusohjelman, siis Sipilän hallitusohjel-
man, tavoitteisiin ja todetaan se, että tavoitteiden toteutumista on Sipilän hallitusohjelman
pohjalta muilta osin melko helppo seurata, mutta pitkän aikavälin tavoitteet on muotoiltu
hallitusohjelmassa niin yleisellä tasolla, että tavoitteiden toteutumista on vaikea seurata.
Nämä tietysti ovat todella tärkeitä, koska meillä on todella paljon niitä tavoitteita myös täs-
sä tulevassa hallitusohjelmassa, ja ne ovat todellakin pitkän aikavälin tavoitteita.

Ensi viikolla käsittelemme tarkemmin sitten tätä tulevaa Rinteen hallitusohjelmaa, ja on
mielenkiintoista tässä pohtia, millä tavoin kenties vuoden tai kahden vuoden kuluttua sit-
ten Valtiontalouden tarkastusvirasto taas arvioi Rinteen hallitusohjelman toteutumista ja
vuosikertomuksia. Rinteen hallitusohjelmaluonnoksessa on monia hyviä tavoitteita, muun
muassa koulutuksen, vanhuspalveluiden tai vaikkapa täällä mainitun poliisien määrän suh-
teen, mutta kyllä suuren huolen herättää se, että nämä kaikki lupaukset on sidottu myöntei-
seen työllisyys- ja talouskehitykseen, joka puolestaan on tyhjän päällä. Se on tulevien neu-
votteluiden varassa, millä tavalla niihin päästään. Jos talous ja työllisyys eivät kehity toi-
votulla tavalla, niin sekin on täysin epäselvää, missä järjestyksessä näitä lupauksia sitten
ryhdytään purkamaan, että mitä aiotaan toteuttaa ja mitä taas ei. Siinä mielessä ajattelen,
että aika lailla nämä tavoitteet ovat kyllä hataran päällä. On hiukan vaikeaa — yhden ker-
ran sieltä Iltalehden sivuilta tämän hallitusohjelmaluonnoksen läpi lukeneena — [Jukka
Gustafsson: Joo, siltä se vähän kuulostaa!] päästä selville siitä, mitkä tavoitteet siellä sitten
oikeasti aiotaan toteuttaa. [Timo Heinonen: Ainakin Iltalehdessä vielä peruttiin aktiivimal-
li, mutta tässä ei!]

14.17 Satu Hassi vihr: Arvoisa puhemies! Tässä nyt keskusteltiin Rinteen todennäköises-
ti tulevan hallituksen ohjelmasta. Me kaikki tiedämme, että siitä käydään keskustelu täys-
istunnossa ensi viikolla, ja tosiaan neuvoisin kaikkia, jotka haluavat ottaa siihen kantaa, tu-
tustumaan siihen varsinaiseen tekstiin, joka on julkaistu. [Välihuutoja] Enää ei tarvitse tur-
vautua vuotoihin. 

Mitä tulee kestävyysvajeeseen, niin haluaisin muistuttaa siitä, että kestävyysvaje on
muutakin kuin välittömästi nyt näkyvissä olevien rahojen ja rahavirtojen ynnäämistä. Kes-
tävyysvajeessa on kysymys myös siitä, miten vanhenevien ikäluokkien toimintakyky säi-
lytetään mahdollisimman hyvänä, jotta tämmöinen raskaampi hoivantarve sitten tulee
mahdollisimman myöhäisessä vaiheessa ja jotta vanhenevat ihmiset jaksavat olla työelä-
mässä pitempään kuin nyt. Se on myös sitä, miten pidämme huolta nuorista ihmisistä, hei-
dän koulutuksestaan ja tulevaisuudenuskostaan, jotta he eivät syrjäydy vaan heistä tulee ih-
misiä, jotka pystyvät omien toiveidensa ja tavoitteidensa kannalta tyydyttävän roolin otta-
4



Pöytäkirjan asiakohta PTK 10/2019 vp
maan yhteiskunnassa ja samalla kantamaan oman osuutensa yhteiskunnan rakentamisessa.
Kestävyyskriisi on myös sitä, miten vastaamme suuriin globaaleihin kriiseihin, jotka pa-
himmillaan voivat vaarantaa koko ihmiskunnan ja vähintäänkin sivilisaation olemassa-
olon, nimittäin ilmastokriisiin ja luonnon monimuotoisuuden kriisiin. 

Näihin kaikkiin asioihin on pyritty vastaamaan Rinteen hallitusohjelmaneuvotteluissa,
ja tosiaan perusteellisen ruotimisen aika on sitten ensi viikolla. [Jukka Gustafsson: Hyvä
puhe!]

14.19 Arja Juvonen ps: Arvoisa rouva puhemies! Käsittelyssä on siis Valtiontalouden
tarkastusviraston erilliskertomus eduskunnalle valtion vuoden 2018 tilinpäätöksen ja hal-
lituksen vuosikertomuksen tarkastuksesta. Hallituksen vuosikertomus sisältää säädösten
mukaiset tiedot valtion ja julkistalouden tilasta, mutta täällä on otettu kantaa muun muassa
tietosisältöön: ”Olisi hyödyllistä syventää tietosisältöä erityisesti kuntatalouden, verotuk-
sen sekä valtion vastuiden ja riskien kuvauksen osalta.”

Nostan esille tämän valtiontaloutta koskevan raportointiosion, muun muassa verova-
jeen ja sitten myös nämä riskit. Elikkä täällä otetaan kantaa siihen, että verovajeen arvioin-
tityö on tärkeää. Ja onhan se sitä. Täällä on nostettu monessa puheenvuorossa esille muun
muassa se, että väestö ikääntyy ja tarvitaan palveluja. Jos ei ole veronmaksajia, niin palve-
luja ei meille kaikille riitä. Vuosikertomuksessa kuvaillaan myös erilaisia toimenpiteitä ve-
rovajeen pienentämiseksi mutta myös mainitaan se, että vaikutuksista olisi tarpeellista saa-
da lisää tietoa.

Sitten erittäin tärkeä asia on kokonaiskuvan muodostaminen valtiontalouden riskeistä ja
siitä, että jos valtion vastuut laukeavat, niin miten sitten nämä aiheutuvat kustannukset tu-
levat rasittamaan julkista taloutta ja kansantaloutta. Tähän on täällä otettu hyvin kantaa, ja
on erittäin tärkeää, että entistä enemmän täydennämme näitä esitystapoja hyvin selkeillä
arvioilla valtion riskiaseman kehityksestä, koska riskianalyysit ovat tärkeitä. On hyvä, että
me tiedämme myös, missä mennään valtiontaloudessa.

14.21 Paavo Arhinmäki vas: Arvoisa rouva puhemies! Reilun viikon päästä, tiistaina 18.
päivä, jaetaan uudestaan valiokuntapaikkoja, ja tämän keskustelun perusteella ainakin tu-
levaisuusvaliokuntaan on kovaa tunkua täällä salissa. Nimittäin täällä käytiin keskustelua
jo vuoden 2020 valtiontalouden tarkastuskertomuksesta ja tilinpäätöksestä ja siitä, miten se
on onnistunut mahdollisesti tulevan Rinteen hallituksen toimesta. Täytyy todeta, että kyllä
meillä on melkoisia renessanssineroja tässä eduskunnassa, koska he pystyvät käymään sitä
keskustelua. Itse en pysty niin pitkälle käymään. 

Arvoisa rouva puhemies! Chelsean Eden Hazard teki Eurooppa-liigan finaalissa kaksi
maalia ja syötti yhden, mutta kokoomus on pystynyt vielä parempaan tässä keskustelussa:
tekemään puhtaan hattutempun. Toisaalta ollaan oltu huolestuneita valtiontalouden tilasta,
siitä, miten se pidetään kunnossa, ja samaan aikaan on vastustettu kaikkia veronkorotuksia
ja lisäksi kritisoitu sitä, että menonlisäykset ovat olleet liian pieniä. Hattutemppu — onnit-
telut siitä.

Arvoisa rouva puhemies! Edustaja Heinonen on jatkanut täällä salissa sitä minusta erit-
täin viihdyttävää ja analyyttista keskustelua, jota hän on käynyt viimeisen kuukauden ajan
Twitterissä yhdessä edustaja Satosen kanssa, jossa hän on raivokkaasti vastustanut kaikkia
niitä veroesityksiä, joita kokoomus itse esitti omassa vaaliohjelmassaan. [Timo Heinonen:
Ei pidä paikkaansa!] Mutta siitä olen tyytyväinen, että nyt myös edustaja Heinonen on he-
5



Pöytäkirjan asiakohta PTK 10/2019 vp
rännyt tähän aktiivimallin ongelmallisuuteen. Mehän äänestimme tästä viime kaudella, ja
me yritimme kaikilla tavoin estää sitä tulemasta voimaan, koska kerroimme, että sillä ei ole
työllisyysvaikutuksia ja se on ainoastaan leikkuri ja nöyryyttää. Nyt olen ilolla pannut mer-
kille, että kokoomus on myös huolestunut siitä, että kai tämä aktiivimalli nyt puretaan, ja
voin teidän iloksenne, edustaja Heinonen ja edustaja Essayah, kertoa, että kyllä, se tullaan
purkamaan. Mutta valitettavasti on niin, että vielä hallitusohjelmalla ei muutoksia tehdä,
vaan meidän lainsäädäntö tapahtuu niin, että kun se kerran on tuotu lainsäädäntöön, niin pi-
tää tuoda esitys tänne eduskuntaan aktiivimallin purkamisesta ja eduskunta ylimpänä päät-
tävänä elimenä tästä päättää. 

Se, että pitää löytää korvaavat työllisyysratkaisut tälle, ei ole erityisen vaikeaa, koska
tiedämme kuitenkin, että aktiivimallin työllisyysvaikutukset ovat olleet nolla. Yhtään uut-
ta työpaikkaa ei aktiivimallilla ole synnytetty, eli jos vaatimus on se, että synnytetään tätä
vastaan nolla työpaikkaa, niin uskoisin, että se onnistuisi jopa edustaja Arhinmäeltä työmi-
nisterinä — jota minusta ei kuitenkaan valitettavasti tule.

14.24 Timo Heinonen kok (vastauspuheenvuoro): Arvoisa rouva puhemies! On totta, että
olen ottanut kriittisen kannan tiettyihin veronkiristyksiin, joita myös kokoomuksen vero-
ohjelmassa on ollut, mutta tässä on se ongelma, että te, arvon sosiaalidemokraatit, olette
poimineet meidän ohjelmastamme ainoastaan ne veronkiristykset, [Naurua] te ette ole ot-
taneet huomioon sitä kokonaisuutta, missä samaan aikaan... [Välihuutoja sosiaalidemo-
kraattien ryhmästä] — Arvoisa puhemies! Puhe tuntuu olevan vaikuttavaa, kun viherva-
semmisto huutaa. — Mutta kyse on siitä, kyse on siitä... [Hälinää] — Arvoisa puhemies,
jos saan jatkaa. — Kyse on siitä, että te poimitte ainoastaan veronkiristykset ettekä sitä
mallia, jossa kokonaisuudessa oli myös työn verotuksen ja yritysverotuksen keventämistä,
minkä kautta tämä työllisyyskehitys olisi pysynyt myönteisenä ja olisimme päässeet kohti
sitä 75 prosentin työllisyysastetta. 

Ja tästä aktiivimallista oli mielenkiintoista huomata, että siinä Iltalehden versiossa, mikä
oli vuodettu teidän neuvotteluistanne, oli itse asiassa tiukka kirjaus, että tämä aktiivimalli
perutaan, mutta sitten sunnuntain jälkeen Li Andersson kertoi, että nyt sitä [Puhemies ko-
puttaa] pohjaa on muutettu ja sinne pohjaan [Puhemies koputtaa] on tullutkin muutos, ettei
aktiivimallia pureta ennen kuin nämä korvaavat [Puhemies koputtaa] toimenpiteet ovat tul-
leet. [Puhemies koputtaa] Eli vasemmistoliitto on saanut kynänsä näkyviin.

Toinen varapuhemies Paula Risikko:  Ja sitten mennään puhujalistalle. Edustaja Anders-
son ensiksi. [Vastauspuheenvuoropyyntöjä] — Joo, otetaan sitten pari vastauspuheenvuo-
roa, nyt edustaja Andersson. — Olkaa hyvä.

14.25 Li Andersson vas: Arvoisa puhemies! Minä kuulun niihin edustajiin, jotka istuivat
monta pitkää iltaa tässä salissa silloin, kun käsiteltiin aktiivimallia, ja jotka nostivat esille
niitä ongelmia ja huolia, joita oli hyvin monella edustajalla liittyen siihen, miten aktiivi-
malli tulee vaikuttamaan erityisesti pitkäaikaistyöttömien toimeentuloon. Olen toki iloi-
nen siitä, että kokoomuksessa nyt nämä huolet ovat heränneet — mutta valitettavan myö-
hään. Olisi toki ollut hienoa kuulla edustaja Heinoselta tällaisia puheenvuoroja myöskin
silloin, kun tätä itse aktiivimallia käsiteltiin. Mutta voin kuitenkin nyt lieventää edustaja
Heinosen huolia ja kertoa, että hallitusohjelman kirjaus on tältä osin aivan yksiselitteinen:
aktiivimallin leikkuri ja velvoitteet puretaan. [Timo Heinonen: Koska?] Sen lisäksi siinä
6



Pöytäkirjan asiakohta PTK 10/2019 vp
lukee, että työllisyysvaikutuksiltaan vastaavista toimenpiteistä pitää päättää, ja ottaen huo-
mioon, että aktiivimalli on lisännyt työllisyyttä lähinnä työvoimahallinnossa, en näe kovin
vaikeana löytää sellaisia korvaavia työllisyystoimenpiteitä, jotka täyttäisivät tämän kir-
jauksen ehtoja. Me käytämme työvoimahallinnon henkilöstön voimavaroja ja työaikaa
mieluummin siihen, että he voivat tukea työnhakijoita [Timo Heinosen välihuuto] löytä-
mään työpaikkoja, ja aktiiviseen työvoimapolitiikkaan kuin tällaiseen epäinhimillisen by-
rokratian pyörittämiseen. [Timo Heinosen: Miksi vasemmistoliitto sitten halusi sellaisen
kirjauksen?] 

Mitä tulee veronkevennyksiin, niin voin lieventää edustaja Heinosen huolia myöskin sil-
tä osin, että tässä tulevan hallituksen ohjelmassa on myöskin linjaus 200 miljoonan veron-
kevennyksestä, joka kohdistetaan pieni- ja keskituloisiin suomalaisiin ja jolla kompensoi-
daan näiden ympäristö- ja haittaverojen korotusten vaikutuksia.

Toinen varapuhemies Paula Risikko: Sitten otetaan kaksi vastauspuheenvuoroa, edusta-
jat Essayah ja Arhinmäki.

14.27 Sari Essayah kd (vastauspuheenvuoro): Arvoisa rouva puhemies! Todellakin ha-
luan nostaa esille näitä ilmiöpohjaisia hallitusohjelman kirjauksia sen tähden, että näistä
sanamuodoista voi syntyä epäselvyyttä. 

Muistan kyllä itsekin sitä keskustelua, mitä aktiivimallista käytiin — kristillisdemokraa-
teilla oli hyvin tasapainoinen näkemys. Sinällänsä työttömien aktivointi on tärkeää, mutta
meillä oli vastaava huoli kuin vasemmistoliitolla, että esimerkiksi sieltä sairauspäivärahal-
ta työttömyysturvalle tippuvat ihmiset joutuvat sitten näitten leikkaustentoimenpiteiden
kohteeksi. 

Siinä mielessä meillä ei sinällänsä ole mitään sitä vastaan, etteikö näitä epäinhimillisiä
tilanteita lähdetä parantamaan, mutta se ongelma on nyt siinä, miksi tämä on pitänyt kirjata
tällä tavalla tänne hallitusohjelmaan, että onko tässä nyt jo, ennen kuin hallitus on päässyt
vielä kasaankaan, ilmeisesti jo aika kova näkemysero siitä, mistä loppujen lopuksi on sit-
ten sovittu. Jos tämä on täysin nollakirjaus, niin tarvitsisiko [Päivi Räsänen: Miksi? Miksi
nollakirjaus?] sitä sitten ollenkaan kirjata sinne? Elikkä silloinhan olisi ollut ihan selkeätä
vain sanoa, että aktiivimalli poistetaan. Ilmeisesti tässä nyt on kuitenkin sitten jonkunlaista
takaporttia jäämässä sinne joittenkin puolueitten painostuksen takia. 

Toinen varapuhemies Paula Risikko: Ja sitten vielä toinen vastauspuheenvuoro, edusta-
ja Arhinmäki. 

14.28 Paavo Arhinmäki vas (vastauspuheenvuoro): Arvoisa rouva puhemies! Nykyi-
nen, tai tuleva, hallitus on sillä tavalla oppositioystävällinen, että muuten niin hyvään hal-
litusohjelmaan me ihan tarkoituksella loimme joitain kohtia, jotta löytyisi jopa edustaja
Heinosen yleensä niin kritiikittömään [Naurua] politiikkaan kohtia, joihin voi tarttua. Oli-
sihan tämä eduskuntakeskustelu varsin tylsää, jos me yksimielisesti hymistelisimme ja ke-
huisimme hallitusohjelmaa. [Timo Heinonen: Arvokkuutta, kunnioitusta!] 

Arvoisa rouva puhemies! Ilolla panin merkille myös sen, että vaikka entinen ulkominis-
teri, entinen edustaja Timo Soini on jäänyt nyt ansaitulle eläkkeelle, niin hänen henkensä
elää edustaja Heinosen puheissa suorina lainauksina. Mutta todettakoon sen verran, että
olen elämässäni pahempiakin loukkauksia kuullut, kuin sen, että minua kutsuttaisiin sosi-
7



Pöytäkirjan asiakohta PTK 10/2019 vp
aalidemokraatiksi. [Naurua] Kun on puhuttu tästä keskustelukulttuurista, niin pidetään se
sillä tasolla, että jos jotain loukkauksia pitää tehdä, niin korkeintaan tällä tasolla.

Toinen varapuhemies Paula Risikko: Ja sitten mennään puhujalistaan. 

14.29 Juha Mäenpää ps: Arvoisa puhemies! Meillä on käsittelyssä tämä Valtiontalou-
den tarkastusviraston erilliskertomus eduskunnalle valtion vuoden 2018 tilinpäätöksen ja
hallituksen vuosikertomuksen tarkastuksesta. Minä toivoisin, että minä saisin lukea täältä
joitain tiettyjä lukuja. Meillä yhteiskunta tietää tarkalleen, paljonko meidän jokaisen pitää
maksaa veroja, se tietää sen sentilleen. Minun mielestäni näistä meille tuotavista tilinpää-
töksistä ja näistä tarkastuskertomuksista pitäisi saada lukea, paljonko meillä on maahan-
muutosta koituvia kuluja meidän yhteiskunnallemme.

Täällä on tämmöiset väliotsikot kuin ”Yhteiskunnalliset vaikuttavuustiedot hallituksen
vuosikertomuksessa” ja ”Kestävän kehityksen raportointi on parantunut”, nämä täältä löy-
tyvät. Tästä kestävästä kehityksestä: Jos me oikeasti haluamme kestävää kehitystä, niin
meidän pitää saada jatkossa lukea, mitkä ovat maahanmuuton kulut Suomelle, onko se po-
sitiivista vai negatiivista. Emme me voi rakentaa mitään kestävää, jos ei meille oikeasti
tuoda sitä tietoa, mitkä nämä maahanmuuton aiheuttamat kustannukset tai tuotot ovat. —
Kiitoksia.

14.31 Heikki Autto kok: Arvoisa puhemies! Vanhalla kansallahan on ollut semmoinen
viisaus, että se koira älähtää, johon kalikka kalahtaa. Harmi, että edustaja Arhinmäki juuri
poistui salista, koska koin tietysti piston sydämessäni tämän hattutempun osalta, mutta oli-
sin halunnut edustaja Arhinmäelle selvittää asiaa tarkemmin, miten on mahdollista, että
kokoomus pystyy tosiaan samaan aikaan pitämään huolta siitä, että verotusta ei tarvitse ki-
ristää ja velkaantumista voidaan hidastaa, mutta palveluja pystytään myös parantamaan. Se
tapahtuu sitä kautta, että tehdään työllisyyttä parantavia uudistuksia. Näitä uudistuksia on
onnistuttu kuluneella hallituskaudella tekemään, ja nyt tuleva hallitus saa siitä hyvän poh-
jan, jolta lähteä liikkeelle.

Oman puheenvuoroni käytin siksi, että turvallisuus on yhteiskunnan peruskallio. Kun
meillä on vahva, turvallinen yhteiskunta, voimme rakentaa sitä pohjoismaisena hyvinvoin-
tiyhteiskuntana eteenpäin, tehdä monipuolisia panostuksia myös kaikkeen muuhun hyvin-
vointiin, ja siksi kannoin huolta siitä, että neuvottelutuloksessa hallitusohjelmasta poliisi-
en määrään asetetaan vain tämä lisäys. Poliisien määrä asetetaan vain puoleen siitä, mitä
ymmärsin, että puolueiden yhteisymmärrys vielä ennen vaaleja oli. Ennen vaaleja kaikki
puhuimme siitä, että poliisien määrän tulisi olla ainakin 7 850. Nyt se asetetaan jo tavoit-
teena 7 500:aan. Suunta on oikea, mutta tavoite asetetaan liian alas.

Kannustan tulevaa hallitusta pitämään huolta koko maan turvallisuudesta. Se on kuiten-
kin se yhteiskunnan peruskallio.

14.33 Arja Juvonen ps: Arvoisa rouva puhemies! Otan kantaa vielä tähän aktiivimalli-
keskusteluun, mikä nousi täällä salissa.

Todellakin, tuleva hallitus suunnittelee, että tulee olla korvaavat mallit, jotta aktiivimal-
li voidaan purkaa. Haluan muistuttaa teitä siitä, mitä viime kaudella täällä eduskunnassa
käsiteltiin. Meillä oli vakuutuslääkärijärjestelmä käsittelyssä, siihen liittyi muun muassa
kansalaisaloite. Asiaa käsiteltiin sosiaali- ja terveysvaliokunnassa, ja valiokunnan yhtei-
8



Pöytäkirjan asiakohta PTK 10/2019 vp
nen lausuma oli, että vakuutuslääkärijärjestelmän epäkohtia korjataan ja hallitus antaa
eduskunnalle ehdotukset lainsäädännön muutoksista vuoden 2020 kevätistuntokaudella.
Toivon, että tämä on yksi asia, joka voi tulla korvaavaksi malliksi, elikkä lähdette viemään
tätä eteenpäin. Todellisuushan on se, että hyvin moni henkilö, joka joutui tämän aktiivi-
mallileikkurin kohteeksi, oli juurikin ikääntynyt, ehkäpä jollakin tavalla työkyvyttömyyttä
omaava, elikkä hän odottaa sitä eläkepäätöstä ja taistelee siellä byrokratian rattaissa, että
pääseekö eläkkeelle vai ei, elikkä on siellä vakuutuslääkärioravanpyörässä. Ja on kyllä erit-
täin tärkeätä, että niiden ihmisten, jotka kohtuuttomasti siellä ovat ja ovat joutuneet tämän
leikkurin piiriin, tilanne kartoitetaan.

Kun täällä kertomuksessa valtiontaloutta koskevassa raportoinnissa otetaan esille tämä
verovaje, josta myös edellisessä puheenvuorossani puhuin, niin kyllähän se on kaiken a ja
o, että niitä työpaikkoja luodaan, että saadaan veronmaksajia Suomeen. Siinä sitä on kyllä
tehtävää meille kaikille tässä yhteiskunnassa ja Suomessa, että saadaan niitä työpaikkoja,
ja yrittäjien tukeminenhan tässä on se edellytys. Ei niinkään se, että mietimme, mistä me
saamme sitä työvoimaa, vaan se, mistä me luomme niitä työpaikkoja. Yrittäjäthän niitä
työpaikkoja luovat, ja se on se kaiken a ja o tähän kysymykseen. 

Toivon, että tämä vakuutuslääkäriasia selvitetään mahdollisimman pian ja se asia ete-
nee, niin kuin eduskunnan tahtotila oli yhteisessä lausumassa.

14.35 Sebastian Tynkkynen ps: Arvoisa rouva puhemies! Valtiontalouden tarkastusvi-
rasto huomauttaa sivulla 21, että ”strategisen hallitusohjelman osalta vuosikertomuksen ra-
portointi kattaa hallitusohjelmassa esitetyt tavoitteet lukuun ottamatta pitkälle aikavälille
asetettuja strategisia tavoitteita”. Uudessa hallitusohjelmassa puolestaan on listattu lupauk-
sia kansalaisille politiikan uudistamisesta. Yksi niistä on lupaus pitkän aikavälin politiikas-
ta, joka kuuluu näin: ”Sitoudumme pitkän aikavälin tavoitteiden huomioon ottamiseen ja
järjestelmälliseen parlamentaariseen yhteistyöhön valtioneuvoston ja eduskunnan välillä.
Kehittämällä uusia eduskunnan ja valtioneuvoston välisiä yhteistoimintakäytäntöjä voi-
daan pitkän aikavälin tavoitteet saada todeksi.”

Politiikassa on aina helppo luvata toisten puolesta. On helppo luvata tulevien hallitusten
puolesta, että Suomi sitoutuu esimerkiksi erilaisiin kymmenvuotistavoitteisiin ja sälyttää
niiden tavoitteiden toteuttamisen vasta seuraaville hallituksille. Tämä hallitus on korosta-
nut erityisesti erilaisia pitkän aikavälin tavoitteita, missä ei sinänsä ole mitään pahaa. Huo-
li herää kuitenkin siinä, että hallitusohjelmasta ei uskottavasti käy ilmi, miten näihin tavoit-
teisiin tullaan pääsemään. Vaikuttaa siltä, että ulospäin annetaan kuva, että uusi hallitus on
tulevaisuusorientoitunut hallitus, jonka tulevaisuuslupaukset tulevat kuitenkin toteutta-
maan aivan muut tulevaisuuden hallitukset.

Me perussuomalaiset edellytämme, että siinä, missä edellinen hallitus epäonnistui, eli
pitkän aikavälin strategisten tavoitteiden raportoinnissa, tämä uusi vihervasemmistolainen
hallitus kertoo tarkasti, mikä sen oma todellinen panos on ollut niiden tavoitteiden toteut-
tamisessa, mitä hallitus on ajatellut toteutettavaksi useiden eduskuntakausien aikana ja
mitä se on luvannut kansalaisille.

Erityisesti meitä perussuomalaisia kiinnostaa tietää tulevissa hallituksen raporteissa,
kuinka kunnianhimoisesti vuosittain olette onnistuneet rokottamaan suomalaista työtä ja
yrittäjyyttä uudella ilmastopolitiikallanne, joka antaa kilpailuetua saastuttavammille mail-
le.
9



Pöytäkirjan asiakohta PTK 10/2019 vp
14.37 Matti Semi vas: Arvoisa rouva puhemies! Sen verran tuosta edustaja Auton huolen-
aiheesta — turvallisuustilanteesta ja poliisien riittävyydestä — mikä on, että Poliisihalli-
tuksen tietojen mukaan vuosittain eläköityy noin 300 poliisia ja valmistuu 400, ja kun mie-
titään sitä aikaväliä, milloinka se 7 850 saadaan täyteen, niin se menee vuoteen 2025 näillä
koulutusmäärillä ja näillä tavoitteilla. Minun mielestäni tuo hallitusohjelman tavoite on
täysin realistinen ja oikeaoppinen siihen koulutusmäärään nähden.

14.38 Sari Essayah kd: Arvoisa rouva puhemies! Vielä nostan täältä pari Valtiontalou-
den tarkastusviraston seurantaan kuuluvaa eduskunnan esittämää kannanottoa, joiden us-
kon olevan ihan yhtä lailla niin hallituksen kuin oppositionkin päänsärkynä. Ne liittyvät
ict-hankkeisiin ja digitalisaatioon, ja täällä on aika vaativia lausumia annettu 2013, muun
muassa, että ”eduskunta edellyttää, että arvioidaan kaikkien merkittävien ict-hankkeitten
tuloksia, kustannuksia ja tuottavuushyötyjä osana hankesalkun seurantaa ja raportoidaan
näistä tuloksista eduskunnalle”.

Nytten kun nämä tulevat sote-ratkaisut ovat jälleen kerran edessäpäin, niin tiedämme jo
tuosta edellisen hallituksen harjoituksesta, että nämä tulevat olemaan yksi niistä vaikeim-
mista asioista koko sote-ratkaisussa. Siinä mielessä uskon ja luulen, että ikävä kyllä nämä
erittäin kalliit, monimutkaiset ja hankalat ict-hankkeet ovat tässä salissa vielä moneen ker-
taan käsiteltävänä. Meillä yhteiskuntana pitäisi olla sillä tavoin järki päässä, että aika har-
voilla on asiantuntemusta arvioida näitä suuria kokonaisuuksia, jotta pystyttäisiin varmis-
tumaan siitä, että nämä ovat yhteensopivia, ja sitten toisaalta myöskin siitä, että erilaiset
tietoturva-, henkilötieto- ynnä muut asiat tulee asianmukaisesti hoidettua. Siinä mielessä
luulen, että näihin kohtiin tässä Valtiontalouden tarkastusviraston kertomuksessa joudu-
taan varmasti vielä useampaankin kertaan palaamaan, ja toivon, että myöskin eduskunta
näitä sitten niin tarkastusvaliokunnassa kuin täällä salissa tulee tulevaisuudessa seuraa-
maan.

Täällä on myöskin sitten digitalisaatio- ja ict-hankkeitten hyötyihin liittyen otettu nämä
julkiset hankinnat. Tässä tarkastusviraston kertomuksessa todetaan, että ”pääosa hyödyis-
tä on toistaiseksi saavutettu Hanselin puitejärjestelyillä”. No, jos nyt oikein ymmärrän, niin
tämän maakuntaratkaisun myötä, joka nyt kaatui, ja tämän sote-ratkaisun myötä myöskin
tämä Hanselin järjestely tulee uudelleenarvioitavaksi, elikkä siltä osin varmasti tämäkin
kohta joudutaan vielä läpikäymään.

Kaiken kaikkiaan nämä digitalisaatiohankkeet tulevat olemaan suomalaisen yhteiskun-
nan kannalta varmasti niitä kalleimpia, isoimpia ratkaisuja, mutta toisaalta tietysti ehkä toi-
von sellaista näköalaa, että jos niissä oikeasti onnistutaan, niin niillä todellakin olisi sitten
mahdollisuus mittaviinkin kustannushyötyihin ja sitä kautta myöskin erilaisten työvaiheit-
ten ja muitten joustavoittamiseen niin siellä terveydenhuollon puolella kuin varmasti hen-
kilörekistereissä ynnä muissa. Tämä on varmasti [Puhemies koputtaa] yksi isoimmista seu-
rattavista asioista, jotka on eduskunnan kannanotoissa ja toisaalta sitten tässä Valtiontalo-
uden tarkastusviraston raportoinnissa nostettu esille.

14.41 Ville Vähämäki ps: Kunnioitettu puhemies! Tuossa edustaja Essayah nosti hyvin
tämän digitalisaation ja itc-puolen hyödyntämisen, mikä meillä on ehkä hiukan puutteelli-
seksi jäänyt. Tässähän digitalisaatiota voidaan edistää vaikka lisäämällä Suomi.fi-palve-
lun sisältämiä toiminnallisuuksia. Pienin askelmin kehitetään näitä asioita eteenpäin.
10



Pöytäkirjan asiakohta PTK 10/2019 vp
VTV:n työstä täytyy sanoa, että tässä on tehty hyvä analyysi. Valtion tilinpäätös viime
vuodelta on siis laadittu sen mukaisesti kuten laki velvoittaa.

Yksi iso huomio minulla tässä oli se, että täällä valtion tilinpäätöksessä muun toiminnan
tuotoiksi oli laitettu osakkeitten myyntivoittoja 1 390 miljoonan edestä. Nämä eivät siis to-
siasiallisesti olleet osakkeitten luovutuksia, vaan tämä potti vain liikutettiin toiselle valtion
kokonaan omistamalle osakeyhtiöille, käsittääkseni siis Vakelle, eli valtion tilinpäätökses-
sä nämä oli laskettu tuotoiksi, mutta tämä ei todellakaan pitänyt paikkaansa. Ne olivat osa-
keluovutuksia ilman tuottoja.

Sitten toinen huomio todellakin näistä eduskunnan antamista kannanotoista: Valtioneu-
vosto on halunnut edistää Agenda 2030 -tavoitteita julkisin hankinnoin eli siis toisin sa-
noen niin, että biotaloutta ja puhdasta teknologiaa pystyttäisiin viemään eteenpäin siten,
että tehdään julkisia hankintoja niin, että puhdasta teknologiaa hyödynnetään, mutta kun
nämä hankinnat ovat hajautuneet, niin kuin tässä todetaan, niin valtio ei tosiasiassa ole on-
nistunut hyödyntämään cleantech-hankinnoilla meidän puhdasta teknologiaa. Se, minkä
takia minä otan tämän asian esille, liittyy siihen, että vaaliväittelyissä hyvin monesti kes-
kusteltiin siitä, miten Suomen kuuluu olla edelläkävijä, jotta me sitten tulevaisuudessa
voimme myydä sitä teknologiaa. Tosiasia on kuitenkin se, että kun me emme itsekään oi-
kein osaa ostaa sitä teknologiaa ja käyttää sitä, niin meidän on hyvin vaikea sitä myydä-
kään. Jos ajatellaan vaikka sitä, miten hyvä ja hieno vesiteknologia meillä Suomessa on,
niin kaikesta huolimatta me emme ole välttämättä saaneet sitä oikein tuonne ulospäin myy-
tyä sillä volyymillä kuin ehkä pitäisi.

Näistä eduskunnan kannanotoista toinen koski digitalisaatiota, sen edistämistä, ja sitten
myöskin oli huomio siitä, että poliisin liikennevalvonta, sen valtakunnallinen ohjaus, on
puutteellista.

Teen vielä yhden huomion julkisen talouden tilasta ja etenkin kuntataloudesta. Koko-
naiskuva meidän kuntataloudesta jää vaillinaiseksi, ja näin ollen jatkossa täytyisi huoleh-
tia siitä, että kuntien tuloihin ja menoihin kohdistuvien toimenpiteitten nettovaikutus tulisi
hyvin selväksi.

14.44 Maria Ohisalo vihr: Arvoisa puhemies! Edustaja Autolle ja edustaja Tynkkyselle: 
Turvallisuushan on ihan keskeistä. Se on tärkeä kysymys, ja turvallisuus on tietysti

myös paljon muuta kuin se tärkeä asia, että poliisien määrää todella tullaan kasvattamaan
seuraavalla hallituskaudella — jahka nyt ylipäätään puolueet tekevät tällä viikolla päätök-
siä siitä, että hallitus lopulta muodostuu. Täällä on ollut paikoin ehkä hieman vaikea seu-
rata, mistä hallituksesta nyt on keskusteltu, eli on hyvä muistuttaa, että ensi viikolla sitten
käydään keskustelua mahdollisesta uudesta ohjelmasta.

Turvallisuus on todella myös sitä, että ei tarvitse pelätä, riittävätkö rahat ruokaan tai riit-
tävätkö rahat asumiseen, ja muun muassa näihin kysymyksiin tulevassa hallitusohjelmassa
kyllä on paljon ratkaisuja, kuten myös siihen, että ei tarvitse pelätä, että ikäihmisenä ei sai-
si palveluita. Myös näihin kysymyksiin turvallisuusnäkökulmasta otetaan kantaa.

Mitä tulee ilmastopolitiikkaan, ilmastonmuutoksen torjuntahan on mitä keskeisintä työl-
lisyyspolitiikkaa myös: Rakennetaan kestävää asuntotuotantoa, rakennetaan raiteita. Siel-
tä syntyy myös niitä työpaikkoja. Tähänkin on paljon ratkaisuja siellä tulevassa ohjelmas-
sa. 

Odotan siis innolla ensi viikon keskustelua.
11



Pöytäkirjan asiakohta PTK 10/2019 vp
Keskustelu päättyi.

Asia lähetettiin tarkastusvaliokuntaan.
12


	3
	14.02
	14.05
	14.08
	14.11
	14.14
	14.17
	14.19
	14.21
	14.24
	14.25
	14.27
	14.28
	14.29
	14.31
	14.33
	14.35
	14.37
	14.38
	14.41
	14.44


