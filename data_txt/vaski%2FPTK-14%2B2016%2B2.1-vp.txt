















































DEMF025.tmpSave.xml


Pöytäkirjan asiakohta PTK 14/2016 vp
Pöytäkirjan asiakohta 

PTK 14/2016 vp

Täysistunto

Torstai 25.2.2016 klo 16.00—17.44

2.1. Suullinen kysymys kansainvälisestä harjoitustoiminnasta (Antti Rinne sd)
Suullinen kysymys SKT 14/2016 vp

Suullinen kyselytunti

Ensimmäinen varapuhemies Mauri Pekkarinen: Edustaja Rinne.

Keskustelu

16.01 Antti Rinne sd: Arvoisa puhemies! Tällä viikolla oli tasavallan presidentin johta-
ma palaveri, jossa puolueiden puheenjohtajat olivat laajasti paikalla. Tässä palaverissa to-
dettiin, että Suomen ulko- ja turvallisuuspolitiikan linjaa ei muuteta harjoitustoimilla, vaan
poliittisilla päätöksillä. Puolustusvoimien suorituskyvyn ylläpitäminen ja kehittäminen
edellyttää aktiivista harjoitustoimintaa eri kumppanien kanssa. Tällaisia harjoituksia on
tänä vuonna hieman alle 90 kappaletta. 

Viime viikkojen aikana on käyty vilkasta keskustelua harjoitustoiminnasta. Eilen pu-
heenjohtajat keskustelivat ulko- ja turvallisuuspolitiikasta siis tasavallan presidentin joh-
dolla. Hyvähenkisessä ja vakavassa keskustelussa nousi esille asioita, jotka toteutuessaan
luovat edellytyksiä hyvälle yhteistyölle jatkossakin ja vakaalle, yhteisesti jaetulle ulko- ja
turvallisuuspolitiikan sisällölle.

Arvoisa pääministeri, kysyn teiltä: miten ja missä aikataulussa hallitus tuon eilisen hy-
vähenkisen keskustelun synnyttämiä kehittämisajatuksia aikoo viedä eteenpäin?

16.02 Pääministeri Juha Sipilä (vastauspuheenvuoro):  Arvoisa puhemies! Hallitukselle
on äärimmäisen tärkeää ensinnäkin se, että tämmöinen kansallinen yksituumaisuus kos-
kien ulko- ja turvallisuuspoliittisia kysymyksiä säilyy meidän keskustelun ytimenä. Totta
kai me pystymme ja meidän pitää pystyä asiasta keskustelemaan, välillä reippaastikin,
mutta se, että siellä on ollut konsensus ja yksituumaisuus taustalla, on arvo, jota tulemme
vaalimaan ja haluamme vaalia. 

Tässä Mäntyniemen keskustelussa toimme esille sen muutoksen, minkä hallitus näitten
harjoitusten arviointikriteeristöihin tulee tuomaan. Sen tuomme hyvin nopeassa aikatau-
lussa paitsi TP-UTVAn käsittelyn pohjaksi, myöskin sitten eduskuntakäsittelyn pohjaksi.
Se on totta, että harjoituksia on kymmeniä, jopa lähelle sata voi olla vuodessa, ja siellä voi
joku harjoitus nousta, kun harjoituksen sisältö myöhemmin selviää, sellaiseksi, jota kan-
nattaisi vielä tarkemmin käsitellä ennen kuin harjoitus toteutetaan. Tähän asiaan lupaan
muutoksen, ja se tulee näkymään myöskin eduskunnan tiedonsaannissa. 

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat lisäkysymyksen, nousemaan ylös ja painamaan V-painiketta. 
 Tarkistettu
4.1



Pöytäkirjan asiakohta PTK 14/2016 vp
16.04 Antti Rinne sd (vastauspuheenvuoro): Arvoisa puhemies! Kiitos vastauksesta, pää-
ministeri. Ranskaa viime vuoden marraskuussa kohdanneet, koko maailmaa järkyttäneet
terroriteot ovat synnyttäneet uudenlaisen ulko- ja turvallisuuspoliittisen tilanteen Euroo-
passa. Ranska on pyytänyt apua Euroopan unionin jäsenmailta Lissabonin sopimuksessa
merkityn avunantolausekkeen mukaisesti ensimmäistä kertaa unionin historiassa. Suomi
on ilmoittanut valmiutensa antaa tällaista apua. 

Näin poikkeuksellisessa ja uudessa, ensimmäistä kertaa kohdattavassa tilanteessa on tär-
keää, että hallituksella on politiikkansa tukena asiaa tunteva, sen käänteitä hahmottava par-
lamentti mahdollisimman yksituumaisesti. Tämä edellyttää sitä, että eduskunnalla koko-
naisuudessaan on mahdollisuus asiasta keskustella. Arvoisa pääministeri, kuten edustaja
Heinäluoma on täällä useampaan otteeseen esille tuonut, kysyn teiltä: aiotteko tuoda Rans-
kan avunpyyntöön liittyvän asiakokonaisuuden eduskuntaan keskusteltavaksi esimerkiksi
pääministerin ilmoituksena tai peräti tiedonantona?

16.05 Pääministeri Juha Sipilä (vastauspuheenvuoro): Arvoisa puhemies! Tämä asia on
valmistelussa, ja Suomi on vastannut myönteisesti Ranskan pyyntöön. Meillä on kolme
asiaa, joita viemme eteenpäin. Yksi on koulutustoiminta Irakin Erbilissä, toinen on
UNIFIL-toiminnan jatkaminen Libanonissa, ehkä sen laajentaminen, ja kolmas on sitten jo
toteutunut, eli Puolustusvoimat on antanut lentotunteja kuljetuskalustolle. 

Kriisinhallintaan osallistumista valmistellaan parasta aikaa, ja se tulee vaatimaan soti-
laallisen kriisinhallintalain mukaisesti selontekomenettelyn käsittelyn, ja tämä antaa sopi-
van tilaisuuden käydä laajempi keskustelu tästä aiheesta. Uskon, että tämä on myöskin pa-
ras tapa eduskunnalle. 

16.06 Ulkoasiainministeri Timo Soini (vastauspuheenvuoro):  Arvoisa herra puhemies!
Tämä on tärkeä asia, ja asia on valmistelussa, eli johdonmukaisesti Suomi on korostanut
avunantolausekkeen poliittista ja periaatteellista merkitystä. Se on myös solidaarisuusky-
symys Euroopan valtioiden välillä. On hyvin perusteltua, että kun tämä nyt ensimmäistä
kertaa aktivoituu, niin nämä asiat perusteellisesti selvitetään. Tässä tilanteessa on järkevää
tuoda selonteko. Sen jälkeen meillä on erittäin hyvä mahdollisuus laajasti keskustella näis-
tä asioista. Tämä on äärimmäisen tärkeä, ja samalla tämä on myös vastaus Ranskan avun-
pyyntöön, mutta meille on myös Yhdysvallat esittänyt avunpyyntönsä. Näihin kaikkiin
pyyntöihin voidaan vastata sitten samalla kertaa. 

16.07 Erkki Tuomioja sd (vastauspuheenvuoro):  Herra puhemies! Tämä viime viikko-
jen keskustelu on osoittanut sen, että kansainvälinen harjoitustoiminta on tarpeen, ja on eri-
tyisen hyvä, että se on lisääntynyt Ruotsin kanssa, ja sitähän kaikki tukevat, ja se on hyvin
tärkeä linjaus. Mutta on myöskin ilmennyt, että tämmöinen tietynlainen poliittinen harkin-
ta ja arviointi on pettänyt, en sano lopputuloksen suhteen vaan ihan menetelmien suhteen.
On hyvä, että nyt tasavallan presidentti ja hallitus ovat näitä menettelytapoja ja käsittely-
järjestystä uusimassa, ja sille tulee varmasti meiltä täysi tuki. Samaten on hyvä, että me
saimme mahdollisuuden keskustella ja käydä läpi näitä laaja-alaisia turvallisuushaasteita ja
Suomen osallistumista kriisinhallintaan, kun EU:ssakin on valmisteilla uusi globaali stra-
tegia. Mutta olisi tärkeää, että tässä yhteydessä ei katsota vain sotilaallista osallistumista
vaan myöskin niitä muita välineitä, siviilikriisinhallintaa ja kehitysyhteistyötä, joidenka
2



Pöytäkirjan asiakohta PTK 14/2016 vp
yhteensovittamisen ja yhteiskäytön pitäisi olla juuri Suomen kaltaisen maan erityinen vah-
vuus ja panos kansainväliseen yhteistyöhön. 

16.08 Ulkoasiainministeri Timo Soini (vastauspuheenvuoro):  Arvoisa herra puhemies!
Kokonaisturvallisuus on tärkeää. Siihen liittyy myös kriisinhallinta, kansainvälinen harjoi-
tustoiminta, kehitysyhteistyö, monenkeskinen yhteistyö EU:ssa, YK:ssa, kansainvälisissä
järjestöissä ja kansalaistoiminnassa. Mutta kun puhuitte tästä harjoitustoiminnasta, niin on
syytä erottaa nämä sotilaalliset harjoitukset ja sitten tämä niin sanottu CMX, joka on pal-
jon ollut esillä. Viime vuonna 3.3. hallitus tiedotti tästä CMX:stä ulkoministeriön kautta, ja
silloin tässä kumppanimaina olivat mukana Suomi, Ruotsi, Australia, Japani ja Ukraina.
(Eduskunnasta: Ohhoh!) Nyt kun on puhuttu paljon Ukrainan kriisin alusta, niin viime hal-
lituksen aikana on harjoiteltu Ukrainan kanssa CMX-operaatiossa.

16.09 Pertti Salolainen kok (vastauspuheenvuoro):  Arvoisa puhemies! Tässä sotilaalli-
sessa harjoitustoiminnassa sotkeutuu ikävällä tavalla kaksi asiaa: toisaalta tästä asiasta tie-
dottaminen ja toisaalta itse substanssi, joka liittyy näihin harjoituksiin. Se, että tämä tiedot-
taminen täydellisesti epäonnistui, aiheutti aika paljon sitä kohua, joka sitten siitä seurasi.
Nyt olen pannut tyydytyksellä merkille — kun olen tästä asiasta monta kertaa huomautta-
nut — että hallituksen piiristä on nyt tullut selvä ilmoitus siitä, että tähän tiedotuskäytän-
töön tulee selvä uusi sabluuna ja uusi systeemi. Tämä on täysin välttämätöntä. Ei voi olla
niin, että ulkoasiainvaliokunta ja puolustusvaliokunta saavat tietää näistä asioista lehdistä.
Se on hyvin tärkeätä, että tähän tulee nyt muutos, uusi systeemi ja sabluuna.

Sitten toisena asiana ehkä se vielä, että mitä tulee tähän Euroopan unionin yhteiseen ul-
ko- ja turvallisuuspolitiikkaan, siinä saattaa tapahtua aika isoja asioita ensi kesänä, jos
brexit tapahtuu. Siinä yhteydessä täytyy miettiä vielä uudelleen, mikä tämän sisältö on.

16.10 Ulkoasiainministeri Timo Soini (vastauspuheenvuoro):  Arvoisa herra puhemies!
Tämä on aivan totta, mitä valiokunnan varapuheenjohtaja Salolainen sanoi. Tiedän omasta
kokemuksestani oltuani UaV:n puheenjohtajana neljä vuotta, että näissä prosesseissa on
aina ollut parantamisen varaa, ja niin on nytkin. Nythän tietysti tämän prosessin yhteydes-
sä olen käynyt kaksi kertaa jo ulkoasiainvaliokunnassa kuultavana, mutta se on hyvä täällä
suuressa salissa käydä läpi, että tätä juoksua parannetaan, koska se on meidän kaikkien etu.
Tämä tilanne, että meidän linjastamme olisi jotain epäselvyyttä, on huono tilanne isän-
maan kannalta, ja sellaista ei pidä olla. Uskon kyllä, että aika moni meistä on ollut selvillä,
mutta moni ei ole, ja sen takia meidän täytyy tässä parantaa.

Varapuheenjohtaja Salolainen puhui tästä brexitistä. Sillä on myös erittäin merkittävät
ulko- ja turvallisuuspoliittiset seuraukset, jos se toteutuu, ja ne täytyy ottaa vakavasti. Bri-
tannia on suorituskyvyltään, diplomaattikyvyltään ja ulko- ja turvallisuuspoliittiselta osal-
listumiseltaan erinomaisen iso sotilaallinen valta. Vaikka sen päälinja on Nato, niin se on
kuitenkin eurooppalaisessa kontekstissa myös hyvin tärkeä.

16.11 Eero Heinäluoma sd (vastauspuheenvuoro): Arvoisa puhemies! Viime vuosina on
tuotu esille Suomen ulkopolitiikkaan liittyen uusi termi, ja se on tämä "aktiivinen vakaus-
politiikka". Suomi ja Ruotsi yhdessä Itämeren alueella voivat muodostaa vakauttavan te-
kijän, ja luottamus näiden kahden maan politiikan jatkuvuuteen on tässä tärkeä tekijä. Tä-
män sotaharjoituskeskustelun yhteydessä on puhuttu myös sotilaallisesta liittoutumatto-
3



Pöytäkirjan asiakohta PTK 14/2016 vp
muudesta. Meidän linjaanhan on kuulunut uskottava oma puolustus, kumppanuusyhteis-
työ ja myös pysyminen sotilasliittojen ulkopuolella. Arvoisa pääministeri, voivatko kansa-
laiset luottaa siihen, että teidän johtamanne hallitus pitää kiinni siitä, että Suomi pysyy so-
tilasliittojen ulkopuolella ja noudattaa tätä aktiivista vakauspolitiikkaa kokonaisuudes-
saan?

16.12 Pääministeri  Juha Sipilä (vastauspuheenvuoro):  Arvoisa puhemies! Tähän on
helppo vastata. Kun lukee hallitusohjelman, niin hallitusohjelmassa pysytään myöskin täs-
sä asiassa. Sen voin teille vakuuttaa, arvoisa edustaja.

Ensimmäinen varapuhemies Mauri Pekkarinen: Ja ulkoministeri haluaa lisätä.

16.12 Ulkoasiainministeri Timo Soini (vastauspuheenvuoro): Kiitos, arvoisa puhemies!
— Edustaja Heinäluomalle minulla on ilo todeta, että olen tänään aamulla keskustellut
Ruotsin parlamentin puhemiehen Urban Ahlinin kanssa — sosialidemokraatti — näistä
asioista ja tulimme yhteisymmärrykseen nimenomaan siitä asiasta, että tämä Suomi—
Ruotsi-yhteistyö on molempia hyödyttävää, se on poliittisesti tasapainottavaa, se tapahtuu
sotilasliittoihin kuulumattomien maiden kesken. Tämä on juuri sitä linjaa, mitä meidän pi-
tääkin tehdä, ja uskon, että tällä on valtavan suuri tuki Suomessa ja myös Ruotsissa. Tässä
valtuuskunnassa oli myös parlamentaarikkoja kaikista Ruotsin eduskuntapuolueista, ja he
vahvistivat tämän saman asian.

16.13 Pekka Haavisto vihr (vastauspuheenvuoro): Arvoisa puhemies! On hyvin tärkeää,
että valtiojohdolla on näistä sotilaallisista harjoituksista yksi viesti — tämä ei ollut lähtö-
tilanne, nyt viestiä on selvästi selkeytetty, ja se on hyvä asia — ja myöskin että eduskunta
saa ajantasaisesti näistä tiedot. Mutta kysymykseni olisi liittynyt tähän pohjoismaiseen yh-
teistyöhön ja sen rajoihin. Meillä tosiaan on ollut Urban Ahlin täällä tänäänkin vieraana de-
legaationsa kanssa, ja ulko-, puolustus- ja turvallisuuspolitiikka on ollut keskustelussa.
Olisin pääministeriltä halunnut kysyä hallituksen visiota tästä pohjoismaisesta yhteistyös-
tä nimenomaan näillä sektoreilla. Nyt puhutaan paljon turvallisuus- ja puolustuspolitiikan
yhteistyöstä. Miten hallitus näkee tiivistyvän yhteistyön Ruotsin kanssa ulkopolitiikan sa-
ralla? Mitä vielä voidaan tehdä enemmän kuin mitä tänä päivänä näissä kysymyksissä
Ruotsin kanssa tehdään? Ja onko siinä joitakin rajoja, joiden yli ei voida Ruotsin kanssa
yhteistyössä mennä? Miten pääministeri näkee?

16.14 Pääministeri Juha Sipilä (vastauspuheenvuoro):  Arvoisa puhemies! Erityisesti
Ruotsin kanssa meillä on ihan jatkuva keskusteluyhteys paitsi puolustusyhteistyön syven-
tämisestä myös muista ulko- ja turvallisuuspoliittisista kysymyksistä. Esimerkiksi Ruotsin
turvaneuvoston jäsenyyshakemusta ja sitä pyrkimystä tuemme. Myöskin olemme löytä-
neet toisemme hyvin, kun puhutaan kriisinhallintakysymyksistä ja kun puhutaan maahan-
muuton juurisyiden kysymyksistä. Näistä me käymme jatkuvaa keskustelua paitsi Ruotsin
kanssa myöskin muiden Pohjoismaiden kanssa. Esimerkiksi näissä rajakysymyksissä, jot-
ka eivät varsinaisesti tähän liity, meidän täytyy varautua myöskin tilanteisiin, joissa — jos
Euroopan unioni jos ei pysty ratkomaan näitä asioita — ratkaistaan, miten me pystymme
Pohjoismaiden kesken takaamaan tämän vapaan liikkuvuuden Pohjoismaiden sisällä. (Pu-
4



Pöytäkirjan asiakohta PTK 14/2016 vp
hemies koputtaa) Mutta erityisesti puolustusyhteistyön syventäminen Ruotsin kanssa on
tarkoituksemme.

16.15 Seppo Kääriäinen kesk (vastauspuheenvuoro): Arvoisa puhemies! Hallituksen il-
moitus, että se parantaa informointia eduskunnan suuntaan, on tietysti erittäin myönteinen
asia, ja se mahdollistaa myös entistä paremmin konsensuksen hakemisen näissä tärkeissä,
joskus myös vaikeissa asioissa. Miellyttävää oli kuulla myös pääministerin vakuutus siitä,
etteivät harjoitukset — taikka mikään muukaan — ole muuttamassa Suomen ulkopoliittis-
ta linjaa, tätä aktiivisen vakauspolitiikan linjaa, niin kuin sitä viime aikoina on kutsuttu.

Nyt tämä harjoitusrykelmä, joka nyt tässä keväällä suuntautuu Suomeen, tapahtuu suo-
malaisten kanssa: Rissalan ilmavoimat, Arrow — maavoimat täällä Etelä-Suomessa — ja
sitten Baltops Suomenlahdella. Tämä on tietysti aika merkittävää, aika historiallistakin, ja
myönteistä meidän harjoitustoimintamme kannalta. Minun kysymykseni kuuluu — täällä
ei ole puolustusministeri Niinistö paikalla, mutta ulkoministeri osaa varmaan vastata: kun
vertaillaan Ruotsia tässä katsannossa Suomeen tai päinvastoin, näettekö te tässä mitään
eroa näitten kahden naapurin välillä?

16.17 Ulkoasiainministeri Timo Soini (vastauspuheenvuoro):  Arvoisa herra puhemies!
Suomi ja Ruotsi ovat molemmat useissa yhteisharjoituksissa mukana, kuten tuossa viime
vuoden CMX-harjoituksessa olimme yhdessä Nato-maiden kanssa, mutta Suomen lähtö-
kohdista kumppanina — emme 5 turva-artiklan mukana emmekä muutenkaan. Me olem-
me Ruotsin kanssa monissa yhteisharjoituksissa. Tässä lähiaikoina on Norjassa harjoitus.
Osallistumme yhdessä myöskin siihen, ja tätä tehdään jatkuvalla tavalla.

Sitten ylipäätään transatlanttisesta suhteesta. Sitähän meidän molempien pitää hoitaa
erikseen ja myös yhdessä. Ei siitä ole kovin kauaa, kun presidentti Obama vieraili Tukhol-
massa ja siellä olivat kaikki presidentit. Tämä on hyvin laaja-alaista yhteistyötä ulko- ja
turvallisuuspolitiikassa. Myös terrorismin ehkäisyssä, kyberrikollisuudessa ja hybridiso-
dassa tätä todella (Puhemies koputtaa) tarvitaan maitten välillä ja etenkin Suomen ja Ruot-
sin välillä.

16.18 Annika Lapintie vas (vastauspuheenvuoro): Herra puhemies! Ihan hyvä, että nämä
harjoitukset Yhdysvaltojen kanssa, tai kaikki nämä yhteensä, ovat tulleet julkisuuteen ja
niistä keskustellaan, mutta kyllä minä pitäisin vielä tärkeämpänä sitä, mitä oikeasti teh-
dään, kuin sitä, kuinka siitä tiedotetaan. Totta kai se on huolestuttavaa, jos hallituksen pii-
rissä katsottiin, että tämä ei ole mitään erityistä, edes tällaisessa tiukassa, jännittyneessä,
diplomaattisessa tilanteessa, että hallituksen mielestä on aivan normaalia, että yhdysvalta-
laiset joukot tulevat Suomeen harjoittelemaan. Se minua huolestuttaa, ja laajemminkin:
Onko niin, että hallitus on nyt antanut ulkopolitiikan diplomatian mennä täysin Puolustus-
voimien ehdoilla puolustusministeri etunenässä? Missä on meidän perinteinen ulkomaan
diplomatia, rauhan rakentaminen, (Puhemies koputtaa) rauhanvälitys? Onko se jäänyt täy-
sin varjoon?

16.19 Pääministeri  Juha Sipilä (vastauspuheenvuoro):  Arvoisa puhemies! Tämä on
hyvä kysymys. Me tarvitsemme Puolustusvoimien harjoitustoimintaa enemmän, koska
meillä on vähemmän näitä kriisinhallintaoperaatioita. Tämä on yksi syy siihen, että tiivis-
tämme harjoittelua. Näitä harjoituksia on kahdentyyppisiä. Toiset ovat, niin kuin ulkomi-
5



Pöytäkirjan asiakohta PTK 14/2016 vp
nisteri tuossa totesi, tämmöisiä karttaharjoitustyyppisiä, joissa on ulko- ja turvallisuuspo-
liittinen ulottuvuus. Meillä on tietty rooli näissä karttaharjoituksissa. Mutta sitten kun teh-
dään kaluston kanssa, niin siinä, mikä näkyy kansalle ja saa paljon julkisuutta, on puhtaasti
puolustuskyvyn ylläpitämisen tarkoitus. Näitä harjoituksia on kymmeniä vuodessa, niitä
tehdään eri kumppaneiden välillä, eri maiden välillä, ja se lähtee puhtaasti Suomen puolus-
tuskyvyn näkökulmasta aina, ja siinä harjoitellaan sotataitoja ja Suomen puolustusvoimien
omasta näkökulmasta. Mutta kaikilla asioilla on aina myöskin ulko- ja turvallisuuspoliitti-
sia näkökulmia, ja sen takia tätä kriteeristöä (Puhemies koputtaa) ollaan tekemässä, että
pystytään myöskin näihin kysymyksiin vastaamaan.

16.20 Carl Haglund r (vastauspuheenvuoro):  Herr talman! Herra puhemies! Oikein hy-
vää keskustelua tänään, ja jostain syystä meillä on tässä maassa syntynyt semmoinen tapa,
että puhutaan enemmän prosesseista kuin asiasta. Siinä mielessä edustaja Lapintien pu-
heenvuoro oli hyvä. Voi olla kahta mieltä siitä, onko tämä harjoittelu hyvää vai ei. Sen si-
jaan meillä on sekä Islannin harjoituksen osalta että Ämarin harjoituksen osalta ja nyt tässä
keskustelussa puhuttu prosesseista: kuka on kutsunut ja kuka ei ja kuka on saanut tietää ja
missäkin. Jotenkin ei kyetä keskustelemaan siitä itse asiasta, ja sen takia on hyvin tärkeätä,
että hallitus tosiaan parantaa näitä käytäntöjä, jotta voidaan sitten tarvittaessa, jos keskus-
telua halutaan käydä, käydä sitten siitä asiasta. Mitä tulee tähän harjoitustoimintaan, niin
itse koen, että se on hyvin tärkeätä ja se kehittää meidän puolustuskykyämme, mutta niin
tekee myös tämä kriisinhallintatyö. Olisin, herra pääministeri, kysynyt teiltä, kun totesitte
tässä, että Ranskan avunpyynnön suhteen teidän tarkoituksenne on nyt lisätä läsnäoloa krii-
sinhallintakentällä, ja samalla totesitte taas äsken, että vähemmän resursseja kriisinhallin-
taan: miten tämä yhtälö oikein menee, (Puhemies koputtaa) ja mistä ne rahat tulevat siihen
Ranskan auttamiseen? (Puhemies koputtaa) En sitä oikein... [Puhemies keskeytti puheen-
vuoron puheajan ylityttyä.]

Ensimmäinen varapuhemies Mauri Pekkarinen: Ja josko pääministeri vastaisi nyt.

16.21 Pääministeri Juha Sipilä (vastauspuheenvuoro): Arvoisa puhemies! Kriisinhallin-
taoperaatioita on ollut nyt vähemmän, ja se on tarkoittanut sitä, että harjoittelun tarve on li-
sääntynyt. Tämä oli äskeinen viestini. Nämä harjoitukset ovat aina herättäneet julkista kes-
kustelua. Se ei ole tämän hallituksen asia vaan — entinen puolustusministeri hyvin muis-
taa — näistä keskusteltiin myöskin viime kaudella, ja tästä oppineena me haluamme nyt
parantaa tätä prosessia, mikä tässä vuosien varrella on ollut. Osana tätä Ranskan avunpyyn-
töä meillä on tarkoitus lisätä Libanonin operaation suuruutta. Tästä ei lopullisia päätöksiä
vielä ole tehty, ja ulkoministeri mainitsi Erbilin koulutusoperaation Irakissa. Nämä mene-
vät normaaleilla budjettivaroilla, ja niihin löydetään sitten tarvittavat rahat. Kovin suurista
summista näissä (Puhemies koputtaa) kahdessa operaatiossa ei nyt tällä kertaa puhuta.

16.22 Sampo Terho ps (vastauspuheenvuoro): Arvoisa puhemies! Suomen kansan kaltai-
selle maalle vastuullinen ulko- ja turvallisuuspolitiikka on tietenkin elintärkeää erityisesti
nyt, kun kansainvälinen tilanne on yhä rauhattomampi. Meillä on varmasti täällä salissa
yhteisymmärrys, ettei tämän kaltaisilla asioilla tehdä puoluepolitiikkaa, eikä tietenkään ku-
kaan halua vaikeuttaa tai estää sellaisia harjoituksia, jotka katsotaan Suomen kansallisen
edun mukaisiksi. Siinä suhteessa tällaiset kohut ovat harmillisia, että ne voivat aiheuttaa
6



Pöytäkirjan asiakohta PTK 14/2016 vp
vaikeuksia näiden harjoitusten tulevaisuudelle. Mutta onko tämä nyt käynnissä ollut tai vii-
me viikolla käyty kohu ollut tarpeellinen ja perusteltu? Kysyisin asianomaiselta ministeril-
tä, mistä tässä oikeastaan on mielestänne keskusteltu, aivan samoin kuin täällä salissa poh-
ditaan. Mikä on siis muuttunut, mikä on vaihtunut Suomen linjassa tai toimintatavassa?
Mikä on muuttunut harjoitusten suhteen edellisistä vaalikausista tai edellisen hallituksen
ajasta?

16.23 Ulkoasiainministeri Timo Soini (vastauspuheenvuoro):  Arvoisa herra puhemies!
Täytyy todeta selvästi, että nämä kaikki harjoitukset perustuvat Suomen ulko- ja turvalli-
suuspoliittisiin linjauksiin ja harjoituksilla ei muuteta näitä linjauksia. Sitten Suomi osal-
listuu Naton kumppanimaana omista lähtökohdistaan. Nämä asiat tuodaan tietysti kansa-
laiskeskusteluun, koska on hyvin tärkeää: Suomella ei voi olla kuin yksi ulko- ja turvalli-
suuspolitiikka, siis Suomen linja, ja sehän tietysti muodostetaan yhdessä eduskunnassa, ja
hallitus toteuttaa sitä ohjelmansa mukaisesti, eli meillä täytyy olla tässä konsensus. Tiedän
tämän hyvin. Toimiessani ulkoasiainvaliokunnan puheenjohtajana, kun olin opposition
edustaja silloin, kaikki toiminta tähtäsi siihen, että pystytään muodostamaan konsensus,
tehdään yksimielisiä päätöksiä, tehdään yksimielisiä mietintöjä (Puhemies koputtaa) ja sitä
kautta kanavoidaan tämä kansan suuri kannatus tähän meidän nykyiseen ulkopoliittiseen
linjaan, (Puhemies koputtaa) jonka uskon kaikkien täällä jakavan.

Ensimmäinen varapuhemies Mauri Pekkarinen: No niin, myönnän vielä kysymykset
edustaja Östmanille ja Mustajärvelle, ja sen jälkeen, mikäli ensimmäinen kysyjä haluaa,
hän saa vielä puheenvuoron.

16.25 Peter Östman kd (vastauspuheenvuoro): Arvoisa puhemies! Oikea tiedottaminen
oikeaan aikaan on aina avainasemassa silloin, kun on kyse vakavista asioista. Julkisuudes-
sa hallituksen kärkiministerit ovat kuitenkin antaneet erilaisia lausuntoja liittyen näihin so-
taharjoituksiin, mitä tulee Suomen ulko- ja turvallisuuspolitiikkaan. Koska hallituksen
viestit ovat olleet tulkinnanvaraisia, oli hyvä, että tasavallan presidentti oli julkisuudessa
selventämässä hallituksen suunnalta tullutta sekamelskaa. Kuultuani presidentin selven-
nyksen tunnistin sen, mitä olin itse ajatellut tilanteesta: harjoituksiin ei sisälly niin paljon
dramatiikkaa kuin julkisuudessa esillä olleista lausunnoista olisi voinut päätellä. Kysyn-
kin: miten on mahdollista, että hallituksen johtavat ministerit antavat erisuuntaisia lausun-
toja ja vastauksia näissä tärkeissä asioissa, ja olisiko hallituksen syytä tarkentaa viestin-
tästrategiaansa?

Ensimmäinen varapuhemies Mauri Pekkarinen:  Kuka hallituksen puolelta vastaa? —
Kumpi vaan. No, valitaan pääministeri nyt sitten ensimmäisenä.

16.26 Pääministeri Juha Sipilä (vastauspuheenvuoro): Arvoisa puhemies! En aivan nyt
allekirjoita sitä, että tämä olisi hallituksen sekavaa viestintää, mistä on kysymys. Kyllä täs-
sä on nyt keskustelussa myöskin sotkeutunut erityisesti kaksi asiaa, jotka olen tässä jo mo-
neen kertaan selittänyt: toinen on harjoitustoiminta, jolla on ulko- ja turvallisuuspoliittisia
tavoitteita ja lähtökohtia, ja toinen osa ovat ne harjoitukset, jotka lähtevät puolustuskyvyn
ylläpitämisestä. Nämä harjoitukset, jotka ovat näyttäviä ja näkyvät ja joissa kalustoa ja rau-
taa on ilmassa ja maalla harjoituksista riippuen, herättävät aina keskustelua — ovat herät-
7



Pöytäkirjan asiakohta PTK 14/2016 vp
täneet tällä vaalikaudella, ovat herättäneet myöskin viime kaudella. Mutta se on selvää, että
hallituksen ulko- ja turvallisuuspoliittisessa linjassa ei ole tapahtunut mitään muutoksia, se
on ollut selkeä koko ajan, ja sitä vasten me arvioimme sekä harjoitustoimintaa että sitten
näitä (Puhemies koputtaa) ulko- ja turvallisuuspoliittisella ulottuvuudella olevia karttahar-
joituksia.

16.27 Markus Mustajärvi vas (vastauspuheenvuoro):  Arvoisa puhemies! Vieläkin on
epäselvää, missä vaiheessa Oregonin laivuevierailun valmistelussa tehtiin ulkopoliittinen
harkinta, ja jos ei tehty, niin tilanne on aika lailla huolestuttava. Siinä mielessä se, että ta-
savallan presidentti antoi kuitenkin hallitukselle muistutuksen, osoittaa, että tämä keskus-
telu ei ole ollut turha. Mutta mitä tulee tähän Lissabonin sopimukseen ja avunantolausek-
keeseen, niin onhan nyt varmasti niin, että kun kansallista lainsäädäntöä muokataan, niin
muistetaan, että kyse on aina kahdenvälisestä prosessista ja että Suomelle jää aina oma har-
kinta sen suhteen, mikä on avunannon muoto ja sisältö, ettei käy niin, että esimerkiksi Eu-
roopan unionin muiden maiden paineesta johtuen Suomi luopuisi kansallisesta harkinnas-
taan, kun niin moni puolue on nyt sitten luopunut siitä EU-kriittisyydestään? (Naurua)

16.28 Ulkoasiainministeri Timo Soini (vastauspuheenvuoro):  Arvoisa herra puhemies!
Jottei unohdu, niin teidän nyt edustamanne puolue on osallistunut myös hallitustoimintaan
silloin, kun tämmöisiä CMX-harjoituksia on ollut. (Paavo Arhinmäki: Ei olla!) — 2012,
edustaja Arhinmäki, 2012. — Tosin edustaja Mustajärvi ei silloin mahtunut teidän ryh-
mään, nyt mahtuu, ja hyvä niin. (Naurua)

Arvoisa puhemies! Mutta tämä kysymys, minkä te avunantolausekkeesta teitte, on oi-
kea, ja se on otettava vakavasti, koska se aktivoitiin ensimmäistä kertaa käytännössä näi-
den Pariisin terrori-iskujen jälkeen. Mitä tapahtui? Puolustusministerit ilmaisivat poliitti-
sen tahtonsa, sen jälkeen Ranskan suurlähettiläät kaikissa pääkaupungeissa menivät ulko-
ministeriöön jokaisessa maassa ja alkoivat yhdessä selvittää, mikä se avuntarve olisi, ja sit-
ten neuvotteluteitse ranskalaisten kanssa käydään läpi sitä, miten me voimme auttaa, ja sit-
ten yhdessä koordinoidaan tämä päätös. (Puhemies koputtaa) Tämä on aivan oikea asia, ja
näin pitikin tehdä.

Ensimmäinen varapuhemies Mauri Pekkarinen:  Ja vielä pääministeri.

16.29 Pääministeri Juha Sipilä (vastauspuheenvuoro): Arvoisa puhemies! Vielä edusta-
ja Mustajärven kysymykseen: Tämä on kahdenvälinen prosessi, eli kun tämmöinen avun-
antopyyntö laukaistaan, niin se on selvää, että se on kahdenvälinen prosessi. Niin oli täs-
säkin tapauksessa, ja kaikki, joille avunpyyntö osoitettiin, ovat suhtautuneet siihen positii-
visesti. Tämä on erittäin tärkeää, että tästä käydään nyt perusteellinen keskustelu, kun tämä
ensimmäisen kerran aktivoitiin. Suomi on pitänyt koko ajan tärkeänä tätä sekä poliittisesti
että turvallisuuspoliittisesti, ja nyt kun se on ensimmäistä kertaa laukaistu, niin nyt on hyvä
käydä keskustelu sitten, miten muut maat toimivat ja mitä se vaikutti täällä meillä Suomes-
sa.

Ensimmäinen varapuhemies Mauri Pekkarinen:  Edustaja Tuomioja nousi niin vaati-
valla tavalla ylös äsken, että minun on pakko myöntää hänelle puheenvuoro. 
8



Pöytäkirjan asiakohta PTK 14/2016 vp
16.30 Erkki Tuomioja sd (vastauspuheenvuoro): Kiitoksia, herra puhemies! — Kun mi-
nisteri Soini on pariinkin otteeseen viitannut näihin CMX-harjoituksiin, niin 2015, vuosi
sitten, tiedotuksessa todettiin, että "harjoituksessa läpikäydään tilanne, jossa kahden etääl-
lä Naton alueesta sijaitsevan kuvitteellisen valtion välille kehittyy kriisi, jolla on vaikutuk-
sia humanitaariseen tilanteeseen sekä merelliseen turvallisuuteen". Nyt haluaisin vain ky-
syä: onko niin, että myös vastaisuudessa CMX:ään osallistumisessa ei ole mistään artikla
5:stä kysymys tai siitä, että Naton kanssa tehtyä isäntämaa-, yhteisymmärrysasiakirjaa so-
vellettaisiin tällaisessa harjoituksessa?

16.31 Ulkoasiainministeri Timo Soini (vastauspuheenvuoro):  Arvoisa herra puhemies!
Näitä harjoituksia on ollut vuosina 2005, 2008, 2010, 2011, 2012 ja nyt mainitsemananne
vuonna 2015 — voi olla, että on tulevaisuudessakin. Niissä on todennäköisesti erilaisia vii-
toituksia, skenaarioita. Tämä on kyllä hyvin mielenkiintoista. Kannatan sitä kovasti, että
kaikki nämä asetelmat käydään läpi ja selvitetään, mitä kaikkea on harjoiteltu ja mihinkin
aikaan, mutta pääasia on, että on harjoiteltu. Mutta totta kai Suomi osallistuu aina harjoi-
tuksiin ainoastaan kumppanimaana, se on meidän linjamme, ainoastaan kumppanimaana.
Me emme ole artikla 5:n ja turvatakuiden piirissä.

Ensimmäinen varapuhemies Mauri Pekkarinen: Lupasin edustaja Rinteelle puheen-
vuoron, mutta... Taidan pitää lupaukseni. (Naurua)

16.32 Antti Rinne sd (vastauspuheenvuoro):  Kiitoksia, arvoisa puhemies! — Arvostan
kovasti tätä rakentavaa ja hyvähenkistä keskustelua Mäntyniemestä tänne eduskuntasaliin
siirtyneenä. Erityisen mieluisaa tässä keskustelussa oli se, että pääministeri totesi koko hal-
lituksen puolesta, että sotilaspoliittinen liittoutumattomuus on hallituksen linja. Se on erit-
täin tärkeä viesti tästä keskustelusta. Haluan myöskin todeta sen, että minun mielestäni täs-
sä keskustelussa on tärkeä ulottuvuus myöskin se — mikä on käynyt selväksi tässä parin
viikon keskustelussa ulko- ja turvallisuuspolitiikasta — että täällä, tässä salissa, eduskun-
nan toimesta tehdään ulko- ja turvallisuuspoliittiset linjanmuutokset, ei missään sotilaitten
virkatyöpöydällä, täällä nimenomaan eikä minkään harjoituksen yhteydessä.

Haluan kiittää, arvoisa pääministeri, tästä hyvästä keskustelusta täällä kyselytunnilla, ja
samalla kysyn sitten vielä tarkentavan kysymyksen: milloinka aiotte tuoda tämän selon-
teon eduskunnan käsittelyyn?

16.33 Pääministeri Juha Sipilä (vastauspuheenvuoro): Arvoisa puhemies! Kiitoksia kii-
toksista. Tarkennan sen verran, että Suomi on sotilasliittoon kuulumaton maa ja näin olem-
me sen kirjanneet myöskin hallitusohjelmaan. Milloin tämä selonteko tuodaan eduskun-
taan? Sitten kun se on valmis. Siinä on vielä päätöksiä tekemättä. Kun kaikki tarvittavat
päätökset on tehty ja selonteko on valmis, se tulee eduskuntaan. Sillä ei vielä ole aikatau-
lua, jonka voisin tässä luvata, mutta se tulee nopealla aikataululla.

Kysymyksen käsittely päättyi.
9


