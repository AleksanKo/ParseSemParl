















































DEM2F76.tmp.xml


Pöytäkirjan asiakohta PTK 102/2017 vp
Pöytäkirjan asiakohta 

PTK 102/2017 vp

Täysistunto

Keskiviikko 11.10.2017 klo 13.59—16.55

7. Hallituksen esitys eduskunnalle laiksi vahvasta sähköisestä tunnistamisesta ja sähköisis-
tä luottamuspalveluista annetun lain muuttamisesta ja väliaikaisesta muuttamisesta

Hallituksen esitys HE 83/2017 vp
Valiokunnan mietintö LiVM 17/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 7. asia.
Käsittelyn pohjana on liikenne- ja viestintävaliokunnan mietintö LiVM 17/2017 vp. Nyt
päätetään lakiehdotuksen sisällöstä.

Keskustelu

16.12 Katja Taimela sd: Arvoisa rouva puhemies! Tässä hallituksen esityksessä ehdote-
taan muutettavaksi vahvasta sähköisestä tunnistamisesta ja sähköisistä luottamuspalveluis-
ta annettua lakia siten, että ensitunnistamista koskevan tiedon ketjuttamiselle asetetaan
enimmäishinta viiden vuoden määräajaksi. Esityksen tavoite on edistää paitsi digitaalisen
liiketoiminnan kasvuympäristön luomista myös sähköisen tunnistamisen markkinoiden
kehittymistä.

Ensitunnistamistietojen välittämisestä perityt kohtuuttoman korkeat hinnat ovat vai-
keuttaneet olemassa olevien tunnistusvälineiden hyödyntämistä uusien tunnistamisvälinei-
den hankkimisessa. Tämän esityksen mukaan tunnistamisvälineen tarjoaja saa periä oikeu-
denmukaisen ja kohtuullisen korvauksen lähettäessään tietoa tekemästään ensitunnistami-
sesta toisen tunnistusvälineen tarjoajalle uuden tunnistamisvälineen myöntämistä varten.
Hinta perustuu hintojen mediaaniin, ja Viestintävirasto antaisi päätöksen tämän hinnan
enimmäistasosta. Enimmäishinnan tulisi esityksen mukaan laskea vuosittain 25 prosenttia
siten, että sen tulisi olla kuitenkin aina vähintään 35 senttiä ja enintään 5 euroa. Valiokun-
takuulemisissa enimmäishintasääntelyn tarvetta osin kyseenalaistettiin. Hinnan tasoa osa
toimijoista piti liian korkeana ja osa liian matalana. Enimmäishinta on kuitenkin kompro-
missi, jonka arvioidaan tässä vaiheessa edistävän markkinoiden kehittymistä.

Pidimme valiokuntatyössä erittäin valitettavana, että vaikka luottamusverkostoa koske-
va sääntely tuli voimaan jo 1.5.2017, ensitunnistamisen hinnoitteluun liittyvät ongelmat
näyttävät edelleen olevan kovin ajankohtaisia. Tiedossa on myös, että kaikilla ei tänä päi-
vänä ole eri syistä mahdollisuutta saada sähköistä tunnistusvälinettä, ja tähän pitää pystyä
löytämään ratkaisukeinoja jo kansalaisten yhdenvertaisuudenkin nimissä. Tunnistusväli-
neiden puute on myös omiaan syrjäyttämään ihmisiä yhteiskunnan kelkasta. Koska pan-
keilla on tällä hetkellä tunnistamisvälineiden markkinoilla lähes monopoliasema, on vält-
tämätöntä, että pankit ovat tässä työssä aktiivisemmin mukana kuin ovat olleet tähän saak-
ka.
 Tarkistettu
4.1



Pöytäkirjan asiakohta PTK 102/2017 vp
16.14 Päivi Räsänen kd: Arvoisa rouva puhemies! Tämä lakiesitys on tärkeä askel säh-
köisen tunnistamisen ja sähköisten palvelujen kehittymisen kannalta. Pankeillahan käytän-
nössä on ollut jonkinlainen monopoli tähän sähköiseen tunnistamiseen, ja sen vuoksi on
tärkeää edistää sitä, että voitaisiin lisätä tervettä kilpailua sähköisen tunnistamisen palve-
lujen tuottamiseksi.

Tässä yhteydessä täytyy todeta se, että naapurimaassamme Virossa sähköiset palvelut
ovat kehittyneet hyvin nopeasti pitkälti juuri sen takia, että siellä tämä sähköinen tunnis-
tautuminen tehtiin käytännössä pakolliseksi kaikille kansalaisille tämän sähköisen henki-
lökortin, pakollisen henkilökortin, kautta, ja sillä pystyttiin hyvin nopeasti edistämään näi-
den sähköisten palvelujen käyttämistä. Meillä ei käytännössä varmasti ole tähän järjestel-
mään paluuta, mutta uskon, että tämä lakiesitys omalta osaltaan on tätä järjestelmää kehit-
tämässä oikeaan suuntaan.

Yleiskeskustelu päättyi.

Eduskunta hyväksyi hallituksen esitykseen HE 83/2017 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


