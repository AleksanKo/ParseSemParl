















































DEMF474.tmpSave.xml


Pöytäkirjan asiakohta PTK 123/2016 vp
Pöytäkirjan asiakohta 

PTK 123/2016 vp

Täysistunto

Keskiviikko 30.11.2016 kl. 14.00—18.52

10. Lakialoite laiksi arpajaislain 27 §:n muuttamisesta
Lakialoite LA 106/2016 vp Eeva-Maria Maijala kesk

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 10. asia. Puhemiesneuvosto ehdottaa, että asia lähetetään hallintovaliokuntaan.

Keskustelu

18.43 Eeva-Maria Maijala kesk (esittelypuheenvuoro): Arvoisa puhemies! Esitän laki-
aloitteeni tarpeettoman byrokratian purkamiseksi pienten yhdistysten järjestämien arpa-
jaisten osalta.

Uskon, että moni meistä kansanedustajista on ollut mukana monien eri yhdistysten toi-
minnoissa ja tietää, miten monet yhdistykset ovat vapaaehtoisvoimien ja pienten rahavir-
tojen varassa. Yhdistysten ja eri kansalaisjärjestöjen työ on kuitenkin hyvin tärkeä asia. Se
luo mielekkyyttä ihmisten elämään ja paikkaa hyvinvointiyhteiskunnan aukkoja. Minä
olen itsekin ollut mukana vaikka kuinka monessa yhdistyksessä, ja tilanne on aina sama:
miten saadaan rahaa? Silloin kun minä olin nuorempi, niin monenkin yhdistyksen toimin-
taan saatiin rahaa kunnalta, seurakunnalta, eri yhteistyötahoilta, mutta tänään alkavat kaik-
kien hanat olemaan kiinni. Rahaa pitäisi saada kassaan.

Ja sitten: Toimijoita yhdistyksissä on todella vähän — varsinkin niitä toimijoita, jotka
jaksaisivat tehdä valtavat määrät paperibyrokratiaa omien kiireisten työpäiviensä jälkeen.
Heitä on todella vähän. Sen takia olen laatinut tämän lakialoitteen, jolla pyritään vähentä-
mään byrokratiaa, pyritään auttamaan näitä kolmannen sektorin toimijoita, niin että he voi-
sivat keskittyä siihen varsinaiseen toimintaan eivätkä paperishow’n pyörittämiseen.

Esitän tässä lakialoitteessa, että yleishyödyllisen yhteisön järjestämiin alle 2 000 euron
arpajaisiin ei tarvitse hakea erillistä lupaa. Kyse on pienestä rahasta mutta monelle yhdis-
tykselle erittäin suuresta rahasummasta. Nykyään kaikkiin tavara-arpajaisiin, paitsi samas-
sa tilaisuudessa myytävien ja arvottavien pienarpojen osalta, täytyy hakea arpajaislupa, ja
niistä täytyy toimittaa arpajaisten tilitys. Pienille yhdistyksille syntyy muutaman sadan eu-
ron arpajaisista kohtuuttoman suuria kuluja arpajaisluvan ja arpajaistulosten ilmoitusten
osalta. Vaadituksi tilitykseksikään ei välttämättä riitä ilmoitus tuotosta, vaan vaaditaan eri-
tyistä selvitystä tuoton käyttämisestä, vaikka nämä vähäiset rahat käytettäisiin asianomai-
sen yhdistyksen normaalin toiminnan ylläpitämiseen. Tämmöiset vaatimukset tavallisilta
maallikkotoimijoilta ovat tänä päivänä täysin kohtuuttomat — jos vielä mietitään, kuinka
monta virkamiestä siellä pyörittää näitä papereita ja kyselee perään: vielä tämmöinenkin
paperi tarvittaisiin, ja vielä tämmöinenkin paperi tarvittaisiin.
 Tarkistettu
4.0



Pöytäkirjan asiakohta PTK 123/2016 vp
Tiedän muun muassa tapauksen, jossa 400 euron tuoton arpajaisista vaadittiin asianmu-
kaisen tilityksen lisäksi lisäselvityksiä ja suunnitelmaa, mihin tämä nimenomainen mitä-
tön summa käytettäisiin, uhalla, että jos varoja ei käytetä ennen seuraavia arpajaisia, niin
uutta lupaa ei välttämättä sitten myönnetäkään. Ei kai tämä voi olla arpajaisten tarkoitus,
kun pitäisi helpottaa yhdistysten varainhankintaa. Käytännössähän pienten yhdistysten ra-
hat menevät esimerkiksi kokouskutsuilmoituksiin, kokouspaikkojen vuokrakuluihin, kah-
vitusten ja vaatimattomien tapahtumien järjestämiseen, pienten matkakorvausten maksa-
miseen, lasten ja nuorten toimintojen ihan yksinkertaiseen järjestämiseen.

Lakialoitteessa esitän myös, että jos ei ole kyse nykyisinkin sallituista pika-arpajaisista,
niin arpajaisten toimeenpanijan tulee säilyttää arpajaisten tilitystä koskevat asiakirjat vii-
den vuoden ajan ja luovuttaa ne sitten pyydettäessä lupaviranomaisten käyttöön. Näin
mahdollisia väärinkäytöksiä voidaan valvoa elikkä päästään aivan samaan lopputulokseen
kuin tälläkin hetkellä. Arpajaisten toimeenpanija voidaan määrätä ilmoittamaan arpajais-
listan yhteydessä, missä ja miten arvonta tapahtuu, joten ulkopuolinen taho voi tarvittaessa
päästä valvomaan arpajaisten rehellisyyttä.

Arvoisa puhemies! Tiedän, että yksin lakialoitteella nämä asiat harvoin etenevät eteen-
päin, mutta toivon, että lainvalmistelussa tähän asiaan kuitenkin tartuttaisiin. Tämä byro-
kratianpurkuasia on nyt menossa hyvin monella sektorilla eteenpäin, ja todella toivon, että
tämä on vielä tällä vaalikaudella asia, mikä saataisiin myöskin päätökseen. Tämä olisi omi-
aan aktivoimaan pienten yhdistysten toimintaa, mikä on ehdottomasti koko yhteiskunnan
etu.

18.47 Jani Mäkelä ps: Arvoisa puhemies! Lyhyesti sanottuna tämä lakialoite on kanna-
tettavaa byrokratian purkua, kun huomioidaan se, että tänä päivänä suomalainen yhdistys-
kenttä, joka on varsin laaja, jatkuvasti vanhenee ja sinne tarvittaisiin uusia voimia pyörit-
tämään toimintaa ja rahaa tarvittaisiin kipeästi. Tämmöinen normien purku parantaa yhdis-
tysten mahdollisuuksia rahan hankintaan. Aloitteessa on mielestäni sekä huomioitu käy-
tännön elämä yhdistyksissä, ne hankaluudet, joita tämä byrokratia on tuottanut, että toi-
saalta on huomioitu myös, kuinka estetään lain löysentämien normien väärinkäyttö. Toi-
votan lakialoitteelle menestystä jatkokäsittelyssä.

18.48 Krista Mikkonen vihr: Arvoisa puhemies! Itse näen kyllä tämän Maijalan laki-
aloitteen erittäin tervetulleena. Me tiedämme, että yhdistysten ja järjestöjen ikuinen huo-
lenaihe on varainhankinta, ja jos me vain pystymme sitä helpottamaan sillä, että näitä lu-
pakäytäntöjä voidaan helpottaa arpajaisten osalta, niin se on varmasti tervetullutta yhdis-
tyksille. Nythän tämmöisiä niin sanottuja miniatyyriarpajaisia voidaan pitää ilman lupaa,
jos arpoja myydään yhdessä suljetussa tilassa ja myös voitonjako tapahtuu siinä samassa
yhteydessä. No, käytännössähän yhdistykset aika kirjavasti tätä noudattavat ja vähän otta-
vat omia vapauksia siinä, mikä katsotaan yhdeksi paikaksi tai suljetuksi tilaksi. Siinäkin
mielessä tällä lakialoitteella kyllä tehtäisiin käytännössä se, mitä ehkä kentällä tapahtuu ja
mikä on käytäntö, myös lailliseksi.

Tämä edistäisi myös sitä, että kun on määritelty joillekin asioille luvat, niin ne myös teh-
täisiin asiallisesti, mutta sitten helpotettaisiin lupakäytäntöä niin, että pienissä arpajaisissa
ei todellakaan tarvitsisi erikseen hakea lupaa. Näin vähennettäisiin sitä byrokratiaa, mikä
yhdistyksissä on tällä hetkellä. Tekijöitä sen byrokratian pyörittämiseen on vaikea löytää. 
2



Pöytäkirjan asiakohta PTK 123/2016 vp
Lakialoitteessa on mielestäni myös hyvin huomioitu se, että tätä ei sitten kuitenkaan
kierrettäisi vaan että se vuosisumma olisi kaiken kaikkiaan 2 000, eli voidaan pitää yhdet
isommat tai lukuisia pienempiä arpajaisia ilman lupaa, kunhan sitä summaa ei ylitettäisi. 

Erittäin hyvä lakialoite.

18.50 Eeva-Maria Maijala kesk: Arvoisa puhemies! Kun olen keskustellut tästä laki-
aloitteesta eri puolilla, eri tahojen kanssa, kaikki ovat olleet todella kiitollisia ja toivoneet,
että tämä asia saataisiin mahdollisimman pikaisesti läpi. Osa on jo kysynyt, että joko me
ensi vuonna saamme järjestää arpajaiset tämän lain perusteella. Toivottavasti me saamme
hoidettua näitä asioita, sillä meidän yhdistyksemme, järjestötoimintamme kaipaavat tätä
todella paljon.

Suomi on yhdistysten ja järjestöjen luvattu maa. Meidän tehtävämme tässä talossa on
miettiä, miten me pystymme auttamaan tätä suomalaista toimintamallia, sillä on ihan kan-
sainvälisestikin merkittävää, kuinka hyvin meillä on yhdistykset organisoitu, ne ovat hoi-
taneet paperinsa kuntoon ja kaikkea muuta. Juuri niin kuin edustaja Mikkonen sanoi äsken
tästä toiminnan laillisuudesta yhdistyksissä, suomalaisen peruselementti on se, että hän ha-
luaa olla laillinen toimissansa, ja sitten on inhottavaa, kun vapaa-aikana joutuupi toimi-
maan vähän siinä kiikun kaakun, että onko tämä toiminta varmasti laillista, saanko minä
tehdä näin. Kyllä meidän pitää auttaa sitä, että kun meidän työelämämme nykyään on niin
tiukkaa ja raskasta, niin edes vapaa-ajan toiminta olisi semmoista, että siinä pystyisi toimi-
maan niin, ettei koe toimivansa laittomasti. Voisimme kehittää näitä meidän asioitamme
eteenpäin.

Kiitos myöskin tukemisesta, ja jatkamme tämän asian eteenpäinviemistä. 

Keskustelu päättyi.

Asia lähetettiin hallintovaliokuntaan.
3


