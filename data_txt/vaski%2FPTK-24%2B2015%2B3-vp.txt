















































DEMC209.tmpSave.xml


Pöytäkirjan asiakohta PTK 24/2015 vp
Pöytäkirjan asiakohta 

PTK 24/2015 vp

Täysistunto

Keskiviikko 24.6.2015 klo 14.00—19.22

3. Valtioneuvoston oikeuskanslerin kertomus vuodelta 2014
Kertomus K 5/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 3. asia. Puhemiesneuvosto ehdottaa, että asia lähetetään perustuslakivaliokuntaan.

Keskustelu

16.35 Valtioneuvoston oikeuskansleri Jaakko Jonkka  (esittelypuheenvuoro): Arvoisa
puhemies! Arvoisat kansanedustajat! Kiitän tilaisuudesta saada esitellä oikeuskanslerin
toimintakertomusta vuodelta 2014. 

Kuten kertomuksesta havaitaan, oikeuskanslerin tehtäväkenttä (Hälinää — Puhemies
koputtaa) ja toimivalta on laaja.

Toinen varapuhemies Paula Risikko: Pieni hetki. — Siirryttekö ulkopuolelle neuvotte-
luihin ja välttäkää liikkumista, keskitytään upeaan esittelyyn ja sitten reipas keskustelu.
Kiitos. — Olkaa hyvä.

Oikeuskanslerilla on kolme oikeusvaltiollisesti ja ihmisten oikeuksien toteutumisen
kannalta keskeistä tehtävää. Näistä kaikista on toimintakertomuksessa omat jaksonsa.

Ensinnäkin oikeuskansleri valvoo sekä ennakollisesti että jälkikäteen tasavallan presi-
dentin ja valtioneuvoston virkatoimien lainmukaisuutta. Perustuslain mukaan oikeuskans-
leri myös antaa pyynnöstä oikeudellisia tietoja ja lausuntoja tasavallan presidentille, val-
tioneuvostolle ja ministeriöille.

Toiseksi oikeuskanslerille kuuluu kaiken viranomaistoiminnan ja julkisten tehtävien
hoidon lainmukaisuuden valvonta lukuun ottamatta kansanedustajien toimintaa.

Kolmanneksi oikeuskanslerin tehtäviin kuuluu valvoa, että asianajajat, julkiset oikeus-
avustajat ja niin sanotut lupalakimiehet noudattavat tehtävissään hyvää asianajotapaa.

Nämä oikeuskanslerin eri tehtävät tukevat toisiaan. Näin Oikeuskanslerinvirastoon ker-
tyy informaatiota oikeustilasta yhteiskunnan eri tasoilta. Juuri tämä tehtävien monipuoli-
suus on 200-vuotiaan oikeuskansleri-instituution erityinen vahvuus. Se antaa valvontaan
sellaista synergiaetua, mikä tekee oikeuskanslerin laillisuusvalvonnasta ainutlaatuisen.

Viranomaisvalvonta ja asianajotoiminnan valvonta tuovat mukanaan konkreettista tie-
toa siitä, miten virkakoneisto käytännössä toimii ja minkälaisia oikeudellisia ongelmia ih-
miset viranomaisissa asioidessaan kohtaavat. Näin saadaan tietoa myös mahdollisista oi-
keuksiin pääsemistä rajoittavista rakenteellisista esteistä. Tällä tavalla kertynyt ruohonjuu-
 Tarkistettu
4.1



Pöytäkirjan asiakohta PTK 24/2015 vp
ritason tuntuma ja asiantuntemus ovat tärkeitä valtioneuvoston valvonnassa sekä perustus-
lain tarkoittamia oikeudellisia lausuntoja annettaessa.

Valtioneuvoston valvontaan liittyvät tehtävät puolestaan tuovat tehokkuutta viran-
omaisvalvontaan, sillä ne antavat laajempaa järjestelmätason näkökulmaa ja syventävät
ammatillista osaamista sekä auttavat kohdistamaan ja mitoittamaan laillisuusvalvonnalli-
set toimenpiteet vaikuttavasti. Molempien ylimpien laillisuusvalvojien eli oikeusasiamie-
hen ja oikeuskanslerin keskeisissä viroissa saamani kokemuksen perusteella voinkin tode-
ta, että oikeuskanslerin tehtäväkenttä on nykyisellään valvonnallisesti onnistunut ja voima-
varojen käytön kannalta optimaalinen.

Oikeuskanslerinvirastossa on 37 vakinaista virkamiestä, joista runsaat parikymmentä on
juristeja. Tällä kokoonpanolla ratkaisimme viime vuonna 2 500 kantelua sekä tarkastim-
me lähes saman verran valtioneuvoston yleisistuntoon ja tasavallan presidentin esittelyyn
meneviä esittelyasioita. Lisäksi tarkastettavanamme oli yli 3 000 käräjäoikeuksien ran-
gaistustuomiota ja noin 700 asianajotoimintaan liittyvää asiaa. 

Arvoisat kansanedustajat, en käy tässä läpi kertomukseen sisältyviä eri asiaryhmiä. Otan
esille kertomusvuodelta vain yhden muiden muassa meitäkin työllistäneen asian. Näin va-
lottuu myös se, miten Oikeuskanslerinviraston ja ministeriön välinen yhteistyö toimii vaa-
tivissa lainvalmisteluhankkeissa.

Tarkoitan sote-uudistusta. Kävimme sosiaali- ja terveysministeriön virkamiesten kans-
sa useita kertoja perusteellisia keskusteluja siihen liittyvistä oikeudellisista ja erityisesti
perustuslaillisista kysymyksistä, jotta valtioneuvoston yleisistuntoon olisi ollut vietävissä
oikeudellisesti moitteeton esitys. Noissa keskusteluissa tuli selväksi, että poliittisella tahol-
la eteenpäin vietäväksi valittuun malliin liittyi ratkaisemattomia perustuslaillisia ongel-
mia. Koska osoittautui, ettei mallia ollut mahdollista vaihtaa sellaiseksi, jossa ei tällaisia
ongelmia olisi ollut, painotimme virkamiehille, että päätöksenteon avoimuuden vuoksi on
esityksen perusteluissa tärkeää ainakin tuoda perustuslakiduubiot selkeästi esiin.

Oikeuskanslerin roolista tässä, kuten hallituksen lakiesitysten kohdalla yleensäkin, on
syytä korostaa, että oikeuskanslerin tehtävänä ei ole osallistua varsinaiseen lainvalmiste-
luun, vaan  arvioida oikeudellisilla perusteilla, voidaanko esitys ottaa valtioneuvoston
yleisistunnossa päätettäväksi. Oikeuskansleri voi esittää perustellun näkemyksensä esityk-
sen perustuslainmukaisuudesta, mutta hänellä ei ole lain mukaan mahdollisuutta pysäyttää
valmistelua eikä vaatia esitystä poistettavaksi.

Sote-uudistuksen yhteydessä tuli esiin aikaisemminkin havaitsemani seikka, että poliit-
tisen ohjauksen ja virkamiesvalmistelun yhteensovittaminen kaipaisi tarkastelua. Lainval-
mistelun laatua julkisuudessa arvosteltaessa keskitytään monesti yksipuolisesti arvioi-
maan vain valmistelijoiden osaamista, kun todellisia syitä pitäisi kartoittaa myös muualta
ja laajemmin. Olen kertomuksen puheenvuorossani kosketellut tätä problematiikkaa muun
muassa kansliapäälliköille tekemäni kyselyn valossa. Sen tulokset antavat ajattelemisen ai-
hetta. Suorittamani kysely antaa viitteitä siitä, että aina lainvalmistelulle ei anneta sen vaa-
timaa aikaa. Seuraava, erään kansliapäällikön toteamus kuvastaa sitä, millainen tilanne pa-
himmillaan on voinut olla: "On ollut lukuisia esimerkkejä hankkeista, joissa hyvän lainval-
mistelun periaatteet on sivuutettu poliittisen ohjauksen saneleman aikataulun tai muutoin
poliittisten intressien vuoksi."

Lainvalmistelun puutteet aiheuttavat luonnollisesti eduskunnan valiokunnille lisätyötä,
mutta mikä pahinta, ne heijastuvat lain soveltamistilanteisiin käytännössä. Olen kertomus-
puheenvuoroni lopussa pohtinut keinoja poliittisen ohjauksen ja virkamiesvalmistelun yh-
2



Pöytäkirjan asiakohta PTK 24/2015 vp
teensovittamisen parantamiseksi. Konkreettisten korjaustarpeiden arviointi ja johtopäätös-
ten tekeminen on sitten ministeriöiden käsissä. Joka tapauksessa kysymys on demokraatti-
sen oikeusvaltion kannalta tärkeästä asiasta.

16.42 Merja Mäkisalo-Ropponen sd: Arvoisa puhemies! Kiitos informatiivisesta kerto-
muksesta oikeuskansleri Jaakko Jonkalle ja kansliapäällikkö Kimmo Hakoselle. Kerto-
muksesta voisi nostaa esille useitakin näkökohtia, mutta tuon tässä esille vain neljä — ken-
ties irrallistakin — asiaa, jotka liittyvät oleellisesti kansalaisten perus- ja ihmisoikeuksien
toteuttamiseen.

Ensinnäkin oikeuskansleri nosti jälleen kerran esille kansalaisten perusoikeusongelma-
na vireillä olevien asioiden kohtuuttoman pitkät käsittelyajat. Tästä on puhuttu vuosia,
mutta ongelmat eivät näytä vähentyneen. Huolestuttavaa on myös se, että viranomaistoi-
minnan uudelleenorganisoiminen näyttää kanteluiden mukaan tarkoittavan usein sitä, että
viranomaisen käsittelyajat pitenevät. Viranomaiset jopa käyttävät perusteluina pitkiin kä-
sittelyaikoihin sitä, että organisaatiossa on ollut tämänkaltaisia muutoksia. Oikeuskansle-
rin mukaan nämä eivät ole päteviä perusteluja.

Erityisen hankalaksi asia tulee, jos ihminen joutuu odottamaan kohtuuttoman kauan
päätöksiä omaan perustoimeentuloonsa liittyvissä asioissa. Oikeuskanslerin kertomukses-
sa mainitaan muun muassa henkilö, jonka työkyvyttömyyttä koskevan valitusasian käsit-
telyaika oli yli 2 vuotta 8 kuukautta. Tämä ei enää millään mittapuulla ole päätöstä odotta-
van henkilön näkökulmasta kohtuullista.

Toinen huolestuttava asia on lasten oikeuksien toteutumattomuus. Erityisen huolestutta-
vaa on, jos ja kun lapset joutuvat odottamaan jopa psykiatriseen hoitoon pääsemistä. Täl-
laisissa tilanteissa lapsilla ei ole aikaa odottaa vaan hoito on järjestettävä nopeasti. Erityi-
sen huolestuttava on tieto siitä, että eräässä sairaanhoitopiirissä 36 prosenttia hoitoa odot-
tavista lapsista odotti sitä yli laissa säädetyn enimmäisajan.

Kolmantena huomionarvoisena asiana haluan nostaa esille apulaisoikeuskansleri Risto
Hiekkataipaleen puheenvuorossaan esittämän huolen sähköisen asioinnin vaikutuksista
palveluihin. Sähköisen asioinnin lisääminen ei saa tarkoittaa sitä, että terveydenhuollon,
sosiaalihuollon, työvoimahallinnon, lastensuojelun ja niin edelleen peruspalveluja hake-
vat ihmiset eivät halutessaan tai tarvitessaan pääse kasvokkain asiaa hoitavan virkailijan
kanssa. Risto Hiekkataipale kuvaa asiaa erittäin hyvin. Suora lainaus häneltä: "Toimeentu-
lominimin alapuolella elävän perheellisen yksinhuoltajan huoli ja tuska ei nettikameran
kautta virkailijalle välity." Samoin voidaan kysyä, kuka auttaa vanhusta, joka ei ole oppi-
nut käyttämään sähköisiä palveluita, jos palvelut siirtyvät kokonaan verkkoon. Palvelutoi-
minnan tehostaminen ei saa tarkoittaa sitä, että asiakkaan oikeutta tulla kohdatuksi ja au-
tetuksi kasvokkain estetään tai sitä kohtuuttomasti vaikeutetaan.

Arvoisa puhemies! Neljäntenä ja viimeisenä asiana oikeuskanslerin kertomuksesta nos-
tan esille hänen havaintonsa siitä, että perus- ja ihmisoikeuskoulutukselle on edelleen tar-
vetta. Monella perus- ja ihmisoikeuksia käytännössä virkatoimiensa kautta toteuttavalla vi-
ranhaltijalla ei ole oikeudellista koulutusta, ja tämän johdosta voi syntyä epäselvyyksiä ja
puutteellista toimintaa. Koulutusta lisäämällä sekä perus- että täydennyskoulutuksena voi-
taisiin paremmin varmentaa asioiden oikealla tavalla hoitaminen.

16.46 Leena Meri ps: Arvoisa rouva puhemies! Otan tässä tuon saman asian esille. Tääl-
lä on paljon hyviä asioita, mutta nuo käsittelyajat herättivät minussa ajatuksia. On tosiaan
3



Pöytäkirjan asiakohta PTK 24/2015 vp
meidän perusoikeutemme saada asiat käsiteltyä viivytyksettä. Mutta meidän pitäisi myös
miettiä, mistä se johtuu, eikä vain ajatella sitä, että tämä on huono asia — niin kuin se on-
kin.

Täällä puhutaan siitä, että organisaatiomuutokset ja tämäntyyppiset asiat eivät saa vai-
kuttaa käsittelyyn. Mutta itse olen ollut maistraatissa ja tuomioistuimessa lakimiehenä, ja
mitäpä teet, kun ei ole enempää henkilökuntaa ja kaikki, jopa laatikoiden siirtäminen, jä-
tetään virkamiesten tehtäväksi? Se on tosiasia. Elikkä silloin esimiesten, virastojen ja jopa
eduskunnan täytyy varmistaa se, että nämä asiat tehdään hallitusti.

On erittäin tärkeää tosiaan, että asiat käsitellään viivytyksettä, mutta tulee aina myös
muistaa ne inhimilliset asiat siellä taustalla. Ymmärrän, että oikeuskanslerin pohdintoihin
ei ehkä liity sitten ratkaisujen etsiminen, se on enemmän meidän ja kunnan viranomaisten
tehtävä, meidän täytyy antaa ne työkalut. Olen ehkä hieman väsynyt siihen jatkuvaan vi-
ranomaisten haukkumiseen, kun me olemme jättäneet heidät sinne yksin.

Siksi on erittäin tärkeää, että meillä on tämä normipurku, koska silloin viranomaiset
myös pääsevät keskittymään niihin oleellisiin asioihin. Ja ainakin minulla itselläni on mi-
nistereille paljon ideoita, mistä me saamme aivan turhaa työtä vähennettyä. Keskitytään
oleelliseen, jätetään ne lillukanvarret vähemmälle — siellä on hyvinkin paljon sellaista. Ja
jospa sitten oikeuskanslerin ja oikeusasiamiehenkin käsittelyajat lyhenisivät, kun ei tulisi
sitten näistä käsittelyajoista ainakaan kanteluita.

16.48 Kari Kulmala ps: Arvoisa rouva puhemies! Oikeuskanslerin mukaan poliisin teke-
mäksi epäillyn rikoksen siirtämisen syyttäjätutkinnanjohtajan harkittavaksi tulee tapahtua
jo alemmilla kriteereillä kuin mitä esitutkinnan aloittaminen edellyttää. Tämän olen myös
edellisessä työssäni hyvin huomannut. Poliisiylijohtaja Paateron aikakaudella on poliisiri-
kostutkinnan esitutkintakynnys viety niin alas, että Valtakunnansyyttäjänvirasto tukehtuu
muun muassa poliisirikosasioihin ja pahimmillaan syyteharkinta kestää yli vuoden. Täl-
löin poliisimiehet perheineen roikkuvat löysässä hirressä tarpeettoman pitkiä aikoja. Polii-
simiesten oikeusturva on tippunut todella alhaiselle tasolle johtuen juuri alemmasta esitut-
kintakynnyksestä ja valtakunnansyyttäjän puutteellisista resursseista.

Nykyinen laillisuusvalvonta vähentää poliisityön luonteeseen ja työhön oleellisesti kuu-
luvaa tervettä uteliaisuutta, tiedon aktiivista etsintää ja tilannekuvan ylläpitämistä. Yksit-
täiselle poliisille jää helposti se kuva, että miksi minä olisin aktiivinen ja etsisin oma-aloit-
teisesti tietoa, kun organisaatio ja yhteiskunta eivät sitä halua ja mahdollisesti jopa rankai-
sevat siitä. En tarkoita tässä Mika Myllylän tai Matti Nykäsen tapauksia, vaan poliisityötä
yleisesti. Valitettavasti liian tiukka laillisuusvalvonta kääntyy helposti valvojaansa vas-
taan, ja tämä ei liene valvonnan tarkoitus.

Oikeuskanslerin mielestä poliisin sisäisen turvallisuusvalvonnan on perusteltua siirtää
asia syyttäjätutkinnanjohtajan harkittavaksi aina, kun epäillyn menettely on siten yksilöi-
tävissä, että se saattaa täyttää rikoksen tunnusmerkistön. Tässä kohtaa on varmaan hyvä
kysyä, kuuluvatko tähän myös poliisin liikennerikkomukset tai liikenneturvallisuuden vaa-
rantamiset. Tiedän poliisilaitoksia, joissa poliisimiehet saavat esimiehiltään automaattises-
ti rangaistusvaatimuksen ajettuaan esimerkiksi poliisiauton jäisellä tiellä lumipenkkaan —
teko on mahdollisesti liikenneturvallisuuden vaarantamista. Tavallinen tienkäyttäjä voi
olosuhteiden niin salliessa saada teostaan poliisilta suullisen tai kirjallisen huomautuksen,
mutta poliisille kirjoitetaan ikään kuin varmuuden vuoksi sakko periaatteella "jos vaikka
joku tekee asiasta kyselyn tai jopa kantelun". Tällainen toiminta uhkaa mielestäni tasapuo-
4



Pöytäkirjan asiakohta PTK 24/2015 vp
lisuutta ja yhdenvertaisuutta lain edessä, tai ainakin sen tunnetta, ja on omiaan heikentä-
mään oikeuslaitoksen uskottavuutta. Kyse on myös poliisimiehen oikeusturvasta.

Kertomuksen mukaan valtaosa poliisiin kohdistuneista kanteluista koskee esitutkintaa ja
erilaisten pakkokeinojen käyttöä. Yleensä kantelija pitää esitutkintaa puutteellisena tai
päätöstä olla toimittamatta esitutkintaa virheellisenä. Usein arvostellaan myös tutkinnan
liian pitkää kestoa. Oikeuskanslerin mielestä kanteluiden kohteena olevan poliisimiehen it-
sekriminointisuojan toteutumisen kannalta parasta ja ongelmattominta olisi, mikäli vas-
taus asian mahdollisesta rikosoikeudellisesta luonteesta saataisiin jo mahdollisimman ai-
kaisessa vaiheessa. Tästä asiasta olen oikeuskanslerin kanssa täysin samaa mieltä.

Arvoisa puhemies! Poliisin oikeusyksiköiden resurssitilanne on osassa poliisilaitoksia
huonolla mallilla, sillä useissa laitoksissa oikeusyksikön perustehtävä eli käytännön lailli-
suusvalvonta on puutteellinen, koska yksikön vähäiset resurssit kuluvat kanteluiden käsit-
telyyn ja itse organisaatioon kohdistuvaa laillisuusvalvontaa ei ole aikaa tehdä lainkaan.
Itä-Suomen poliisilaitoksen oikeusyksikkö on esimerkki hyvästä resursoinnista, koska yk-
sikössä on kolme henkilöä, joten siellä pystytään tekemään kanteluiden ohella myös katta-
vaa laillisuusvalvontaa. Itä-Uudenmaan poliisilaitoksen oikeusyksikössä työskentelee täl-
lä hetkellä vain yksi rikosylitarkastaja, joten siellä virkamiehen työpanos ei riitä edes kan-
teluiden käsittelyyn hyvän hallinnon mukaisessa aikataulussa. Tähän toivoisin pikaisesti
muutosta.

16.53 Antti Kurvinen kesk: Arvoisa rouva puhemies! Valtioneuvoston oikeuskanslerilla
on suomalaisessa yhteiskunnassa hyvin monia erilaisia tehtäviä. Toisaalta hän toimii ylim-
pänä laillisuusvalvojana, ottaa vastaan kansalaisten kanteluita, kun he ovat kokeneet, että
viranomaiset ovat toimineet, virkamiehet ovat toimineet heitä kohtaan väärin. Toisaalta
kuitenkin vähintään yhtä tärkeä tehtävä valtioneuvoston oikeuskanslerilla on siinä, että hän
toimii myös valtioneuvoston, maan hallituksen, ikään kuin oikeudellisena, juridisena, neu-
vonantajana ja pyrkii jo etukäteen pitämään huolen siitä, aivan niin kuin meidän perustus-
lakimme edellyttää, että kaikessa hallituksen päätöksenteossa, kaikessa lainvalmistelussa
noudatetaan tarkoin lakia.

Odotan erittäin suurella mielenkiinnolla valtioneuvoston oikeuskanslerin kertomuksen
käsittelyä meidän perustuslakivaliokunnassamme ja ajattelin tässä muutaman lastun ja aja-
tuksen heittää eduskunnalle ja myös meidän valiokunnallemme tästä kertomuksesta —
muutamia näkökulmia lähetekeskusteluun.

Ensimmäisenä pidin erittäin vakavana huolena tuossa kertomuksessa, sen johdannossa,
ilmenevää huolta siitä, näin kun tiukkoja talousaikoja eletään ja joudutaan tekemään sääs-
töjä ja sopeutuksia kaikilla valtionhallinnon aloilla, että oikeushallinnossa niin pienten ri-
kos- ja riita-asioitten käsittelyssä kuin sitten hallintomenettelyssä ja hallinto-oikeuksissa-
kin juttujen käsittelyajat pitenevät ja uhkakuvana on jopa se — ja itse asiassa uhkakuva on
jo kyllä toteutunutkin, kun tuolla arkikentällä katsellaan ja eletään — että pieniä rikoksia,
jopa pieniä väkivaltarikoksia ei enää tutkita samalla tavalla. Omaisuusrikokset ovat pit-
kään jo olleet sellaisia, että polkupyörävarkauksiin ei ole poliisin energiaa käytetty. Pidän,
aivan niin kuin valtioneuvoston oikeuskanslerikin, samalla tavalla erittäin negatiivisena
kehityksenä suomalaiselle yhteiskunnalle, jos syntyy tilanne, että pienempiä asioita ei vi-
rallisessa menettelyssä saada hoidettua, pienempiä rikoksia ei selvitetä virallisessa menet-
telyssä. Se rapauttaa pikkuhiljaa uskoa siihen, onko Suomi oikeusvaltio. Se rapauttaa us-
koa poliisiin, se rapauttaa uskoa tuomioistuimiin, syyttäjiin.
5



Pöytäkirjan asiakohta PTK 24/2015 vp
Myös erittäin tärkeää on se, että erilaiset oikeudelliset kysymykset saadaan käsiteltyä
kohtuullisessa ajassa ihan juttutyypistä riippumatta. Brittiläisessä ja jenkkiläisessä maail-
massa on olemassa sellainen englanninkielinen sanonta kuin  "Justice  delayed is justice
denied". Eli liian pitkälle mennyt asioitten käsittely tarkoittaa samaa kuin asiaa ei olisi kä-
sitelty. Kansalaisille on yllättävän tärkeää se, että heidän pienikin juttunsa, jopa pieni riita,
pyykinpesukoneen ostoriita, saadaan käsiteltyä vaikkapa kuluttajariitalautakunnassa ja ih-
minen saa ratkaisun omaan asiaansa. Ja vaikka se olisi kielteinenkin se ratkaisu, niin ihmi-
nen kokee, että häntä on kuultu ja hänen asiansa on otettu vakavasti. Pelkään pahoin, että
mikäli me emme saa poliisin resursseja pidettyä hyvinä koko Suomessa kaikissa juttutyy-
peissä, me ajaudumme pikkuhiljaa oman käden oikeuteen, me ajaudumme pikkuhiljaa lait-
tomuuden tilaan.

Arvoisa puhemies! Suomessa eletään uudistusten ja reformien aikaa. Siitä olemme kuul-
leet tänäänkin pari tuntia, kun käytiin tätä byrokratian purkamiskeskustelua, ja hallitusoh-
jelmassa on paljon isoja kärkihankkeita, joita halutaan viedä eteenpäin. Myös viime vaali-
kaudella oli liikkeellä erilaisia kehittämishankkeita julkisessa hallinnossa, ja tietysti niihin
hankkeisiin me kaikki kansanedustajat suhtaudumme vähän eri tavalla riippuen siitä, mis-
tä puoluekannasta ja mistä päin salia olemme ja olemmeko oppositiossa vai hallituksessa.
Mutta sellainen havainto, minkä tuolta voi tehdä, on se, että kyllä kun näitä isoja uudistuk-
sia viedään eteenpäin, niin kuin vietiin kuntauudistusta viime vaalikaudella, kun vietiin
sote-uudistusta, kun tullaan toteuttamaan nyt sote-uudistus tällä vaalikaudella, niin on ää-
rettömän tärkeää, että jo siinä lainvalmistelun alkuvaiheessa otetaan vakavasti ne perustus-
lailliset kysymykset. Ja toivonkin sitä ihan meidän uuden hallituksen, Juha Sipilän minis-
tereitten puolesta, että myös oikeuskansleri terästää sitä omaa tekemistään siinä valtioneu-
voston oikeudellisena neuvonantajana, ettei ajauduta siihen tilanteeseen, että aivan kalkki-
viivoilla perustuslakivaliokunta joutuu toteamaan, että tämä uudistus, tämä reformi, ei ole-
kaan toteutettavissa nykyisen perustuslain voimassa ollessa. — Toki kyllä kun lukee tuota
kertomusta, niin huomaa senkin, että pakko meidän on sosiaali- ja terveydenhuollon uudis-
tuskin toteuttaa. Siellä tulee niin monessa kohtaa esille se, että ihmiset eivät saa perustoi-
meentuloaan, ihmiset eivät saa hoitoa joka puolella Suomessa tasa-arvoisesti sen takia, että
kunnilta alkavat rahat loppua. Ja tässä on meillä poliitikoilla tekemistä, se ei ole oikeus-
kanslerin tekemistä.

Arvoisa puhemies! Haluan ottaa kantaa myös oikeudenkäyntiavustajien ja asianajajien
valvontaan. Sinne on nyt tullut pitkään litaniaan asianajajien, julkisten oikeudenkäynti-
avustajien lisäksi myös tällainen uusi henkilöryhmä nimeltä luvan saaneet oikeudenkäyn-
tiavustajat, lupalakimiehiksikin heitä kutsutaan.

Arvoisa puhemies! Allekirjoittanut on itse asiassa tällä hetkelläkin vielä siellä lupalaki-
miesten luettelossa, ja olen sitä työtä tehnyt tällaisena uudenlaisena henkilönä, joka on
yleisen valvonnan piirissä, niin Asianajajaliiton yhteydessä toimivan valvontalautakunnan
valvonnan piirissä kuin oikeuskanslerin valvonnan piirissä. Pidän hyvänä ja on tärkeää,
että kaikki ihmiset, jotka hoitavat tavallisten kansalaisten oikeusasioita, ovat ne rikosasioi-
ta, perhe-, perintöasioita, ovat valvonnan piirissä. Minusta se on oikeusturvakysymys ja oi-
keusvaltiokysymys.

Kuitenkin tällä hetkellä tässä lupalakimiesjärjestelmässä, mikä meillä on Suomessa luo-
tu, on menty ojasta allikkoon. Tässä on yksi byrokratian purkamismahdollisuus. Tilanne
on tällä hetkellä se, että kun on rajattu mahdollisuuksia niistä henkilöistä, ketkä saavat
esiintyä oikeudessa ja ketkä saavat avustaa ihmisiä heidän oikeudellisissa ongelmissaan,
6



Pöytäkirjan asiakohta PTK 24/2015 vp
niin tämä on pahentanut sitä pulaa, sitä ammattitaitoisten oikeusavustajien pulaa, mistä
Asianajajaliittokin on huomauttanut, että meillä on paikka paikoin maassa sellaisia alueita,
missä kansalaiset eivät enää tahdo saada juristia itselleen, jos he tarvitsevat apua, kun hei-
dän asiansa on oikeudessa. Itse pidän, arvoisa puhemies, tärkeänä sitä, että sen lisäksi, että
meillä on poliisipalvelut koko maassa, kyllä meillä pitää olla asiantuntevien oikeudellisten
avustajienkin verkosto koko maassa. Kukaan ei Suomessa saa olla tuomittu ennen kuin sit-
ten on lainvoimainen tuomio tullut. Kyllä pitää olla mahdollisuus oikeusapuun myös tasa-
arvoisesti.

Sellainen asia, mitä on sivuttu jonkin verran tuolla oikeuskanslerin kertomuksessa, on
tämä niin sanottu suvivirsitapaus. Asiahan on hyvin ongelmallinen, ja me kaikki tunnus-
tamme ja myönnämme sen, että Suomessa on uskonnonvapaus ja laaja uskonnonvapaus pi-
tää tietysti olla, mutta kyllä jaan sen huolen, jonka vaikka edustaja Ben Zyskowicz on mon-
ta kertaa tässä salissa tuonut esille. Vaikka perus- ja ihmisoikeudet ovat äärettömän tärkei-
tä ja niistä ei saa tinkiä, niin ei perus- ja ihmisoikeuksista saa tehdä niin teoreettisia ja käy-
tännön elämälle ja suomalaiselle kulttuurille vieraita, ettei meidän hyviä, kauniita, hienoja
tapojamme voisi toteuttaa meidän kouluissamme tai muissa julkisissa yksiköissä. Minä
rohkaisenkin niin ylimpiä laillisuusvalvojia kuin sitten meitä lainsäätäjiä ja virkamiehiä-
kin miettimään, mitenkä me voimme turvata vaikka kauniin suomalaisen perinteen laulaa
suvivirsi kaikissa kouluissa sillä tavalla, ettei kenenkään, ei luterilaisen tai uskonnotto-
man, oikeuksia loukata. Olen aivan varma, että siihen on olemassa käytännönläheisiä ta-
poja, ja me emme turhaan vedä lokaan meidän perusoikeusjärjestelmäämme sen takia, että
perustuslaille annetaan käytännön elämälle vieraita tulkintoja.

Toinen kerta, kun tämmöisiä käytännön elämälle vieraita tulkintoja on esitetty, on ta-
pahtunut tänä keväänä, kun apulaisoikeusasiamies, toinen iso laillisuusvalvoja, mikä meil-
lä Suomessa on, antoi ratkaisun, että huippu-urheilijoille, jotka edustavat meitä kansainvä-
lisesti, ei enää voisi varusmiespalveluksessa räätälöidä omia ratkaisuja. Minä ymmärrän ne
yhdenvertaisuusongelmat, mitä siinä asiassa on, mutta jälleen kerran kannustan julkista
valtaa siihen, että tähänkin löydetään järkevä ratkaisu, löydetään ratkaisu, jolla huippu-ur-
heilijat voivat käydä armeijan, NHL-pelaajat voivat mennä inttiin ja näyttää, että he arvos-
tavat Suomea ja isänmaan puolustamista, mutta se tehdään sillä tavalla, että perustuslain
6 §:ssä turvattu yhdenvertaisuus ei liikaa vaarannu.

Rouva puhemies! Professori Kaarlo Tuori, jota käyttää perustuslakivaliokuntakin aika
paljon asiantuntijana, on puhunut oikeuden ratiosta ja voluntaksesta. Nämä hienot latina-
laiset sanat tarkoittavat sitä, että kun me säädämme lakeja, säädämme vaikka kunnille ko-
keilulain niin, että voidaan uusia toimintatapoja lanseerata, niin se on sitä oikeuden volun-
tasta. Mutta oikeuden ratiota on se, että rajoitetaan myös sitä meidän vallankäyttöämme,
että eduskunta ja kuntienkaan päättäjät eivät voi tehdä ihan, mitä haluavat. Ja minun mie-
lestäni on edelleenkin tärkeää, että me pidämme meidän järjestelmässämme nämä molem-
mat puolet esillä. On tosi arvokasta, että meillä on oikeuskansleri ja oikeusasiamies, joille
voi kannella, ja pidän tärkeänä sitä, että nämä laajat oikeusturvamahdollisuudet ylläpide-
tään myös vaikeina taloudellisina aikoina. Vaikka keskustelua käydään, niin kyllä länsi-
maisen oikeusvaltion ja pohjoismaisen oikeusvaltion perinteet ja periaatteet pitää pitää
voimissaan.

Toinen varapuhemies Paula Risikko: Otetaan vastauspuheenvuoro.
7



Pöytäkirjan asiakohta PTK 24/2015 vp
17.04 Ben Zyskowicz kok  (vastauspuheenvuoro): Arvoisa puhemies! Olisin edustaja
Kurvisen puheenvuoron johdosta vain todennut, että nämä länsimaiset ja pohjoismaiset oi-
keusperiaatteet eivät ole Suomessa vaarassa.

Mutta toisaalta on sanottava, että kylläpä oli virkistävää kuulla edustaja Kurvisen pu-
heenvuoro. Olen kokenut olleeni täällä eduskunnassa huutavan ääni korvessa, kun olen
pyrkinyt sanomaan, että eduskunnan pitää pitää kiinni omasta lainsäädäntövallastaan ei-
vätkä kaikki asiat Suomessa voi olla perusoikeus- ja ihmisoikeuskysymyksiä, joista käy-
tännössä sitten päättää kaksi kolme oikeustieteen professoria. Esimerkiksi ihan viime päi-
vinä me olemme voineet lukea, että hallitusohjelma on lähes joka kohdassa perustuslain
vastainen: ei saa kokeilla perustuloa, ei saa kokeilla mitään muutakaan, ei saa rajoittaa va-
litusoikeutta, puhumattakaan, että saisi tehdä perusteltuja ja välttämättömiä säästöjä mei-
dän sosiaaliturvajärjestelmässämme. Kylläpä on hienoa, että edustaja Kurvinen kiinnitti
ihan oikein huomiota näihin asioihin ja terveen järjen käytön välttämättömyyteen.

Toinen varapuhemies Paula Risikko: Ja sitten puhujalistaan.

17.05 Timo Heinonen kok: Arvoisa rouva puhemies! Täällä on käyty hyvää keskustelua
viime vuoden valtioneuvoston oikeuskanslerin kertomuksesta, ja itse muutaman asian kir-
jasin ylös.

Pidin myönteisenä sitä, että viime vuosina on löytynyt järkevä ratkaisu suomalaisen pe-
rinteen kunnioittamiseen. Itse lasken suvivirren ja joulukuvaelman peruskoulussa tällai-
seen suomalaiseen perinteeseen, mitä pitää voida jatkaa. Vaikka Suomi kansainvälistyy ja
tulee erilaisia uskontoja, myös uskonnottomia kouluihin, niin suomalaiseen perinteeseen
suvivirsi kuuluu, kuten myös jouluevankeliumi ja niin poispäin. Joskus itse pohdin, että
minä en esimerkiksi usko Thor-jumalaan, mutta en ole kuitenkaan oikeuskanslerille kan-
nellut siitä, että torstaisin joudun tulemaan töihin ja käyttämään tuota torstai-nimeä Thor-
jumalan mukaisesti. Se on vanha perinne, joka kertoo siitä ajasta, kun Suomessa tällaiseen-
kin jumalaan uskottiin, ja sitäkin perinnettä minun mielestäni voidaan ihan hyvin vaalia
tuon torstai-nimen kautta. Tai en ole kuullut, että yksikään uskonnoton taikka ateisti olisi
kannellut siitä, että hän ei saa mennä töihin kirkollisina juhlapyhinä vaan joutuu viettä-
mään niitä vapaapäivinä, kun me vietämme niitä, esimerkiksi juhannuksena, pääsiäisenä ja
jouluna. Kyllä nuo vapaapäivät näyttävät kelpaavan kuitenkin, ja nekin ovat minun mieles-
täni tärkeä osa suomalaista perinnettä, ja toivon, että nekin säilyvät, vaikka erilaisia uskon-
toja ja uskonnottomuuttakin suomalaiseen yhteiskuntaan lisää tulee.

Oikeuskanslerille on kanneltu matkapuhelimien käytön rajoittamisesta koulupäivän ai-
kana. Itse aikanaan opettajana sain toimia, ja silloin itse asiassa nämä kännykät tulivat ar-
keen myös lasten osalta, aivan pienimmätkin lapset saivat puhelimia käyttöönsä. Minun
mielestäni on ollut aivan perusteltua se, että nämä puhelimet pidetään pois käytöstä koulu-
päivän aikana. Vanhemmilla on ollut yhteydenpitomahdollisuus lapsiinsa erilaisissa tilan-
teissa myös opettajan ja koulun kautta. Pidän myönteisenä sitä, että myös tässä oikeuskans-
lerin päätöksessä on todettu, että tuo säteilyriski ei ole riittävä syy puhelimien sulkemisen
pyytämiseksi, mutta se on, että jokaisella koululaisella pitää olla oikeus rauhalliseen oppi-
misympäristöön, jotta oikeus opetukseen toteutuisi asianmukaisesti. Opetukseen osallistu-
villa tulee olla työrauha, todetaan, ja tämä on perusteltua, ja silloin matkapuhelimet on syy-
tä pitää vähintäänkin äänettömällä ja varmasti pienempien lapsien kohdalla vaikkapa sul-
jettuinakin.
8



Pöytäkirjan asiakohta PTK 24/2015 vp
Sitten toinen, isompi asia, jota itse olen pohtinut, on näiden laitteiden käyttö myös ope-
tuksessa. Oikeus maksuttomaan ja yhdenvertaiseen perusopetukseen nousee esille myös
tässä kertomuksessa, ja tämä on ihan aiheellinen, perusteltu lähestymiskulma: kaikilla ei
ole tällä hetkellä matkapuhelinta, älypuhelinta, puhumattakaan kannettavista tietokoneista
tai tableteista, ja tässä oikeuskansleri on todennut, että vastaavasti oppilaat vakiintuneen
käytännön mukaisesti käyttävät omia varusteitaan liikuntatunneilla, mutta on antanut oh-
jeistuksen eteenpäin opetus- ja kulttuuriministeriölle pohtia ja selvittää, millä tavalla oi-
keus maksuttomaan perusopetukseen täyttyy. Tämä on sellainen asia, joka pitää minun
mielestäni selvittää sillä tavalla, että voimme hyödyntää niitä laitteita, joita lapsilla ja per-
heillä on, mutta niin, että ne eivät aiheuta kiusaamistilanteita tai toisaalta eivät aiheuta sitä,
että kaikilla ei olisi mahdollisuutta samanlaisia laitteita hyödyntää — niitä tarvitsee olla
koulun tarjottavana. Tulemme tähän kysymykseen varmasti vielä useamman kerran tör-
määmään esimerkiksi ylioppilaskirjoitusten kohdalla, joissa nyt ratkaisu näyttää siltä, että
käytetään omia kannettavia tietokoneita, jotka mahdollisesti myös luotettavuudeltaan ei-
vät pysty takaamaan sitä tietoturvatasoa, jota ylioppilaskirjoituksilta vaaditaan. Varmasti
tähän asiaan joudutaan palaamaan jo tällä hallituskaudella.

Arvoisa puhemies! Täällä keskustelussa ovat esille nousseet käsittelyajat erilaisissa
asioissa, ja pidän myönteisenä sitä, että hallitusohjelmaan on kirjattu useisiin kohtiin eri-
laisia käsittelytakuuaikoja, ja tämäntyyppisiä tarvitaan. Täällä edustaja Meri nosti esille
sen, että usein resurssit eivät riitä siihen, mutta kun etenemme näinpäin, että asetamme eri-
laisille viranomaispäätöksille käsittelyaikoja ja käsittelytakuita, niin silloin resurssit seu-
raavat niitä.

Sähköiset palvelut ovat myös herättäneet keskustelua tänään, ja itse olen jättänyt maam-
me hallitukselle kirjallisen kysymyksen ja esityksen verkkoesteettömyydestä, mikä on tär-
keä osa tässä, kun kasvavassa määrin, haluamme tai emme, palvelut siirtyvät sähköisiksi ja
siirtyvät verkkoon. Silloin on tärkeää taata se, että ne ovat saavutettavissa myös esimerkik-
si näkövammaisten kohdalla, mutta verkkoesteettömyyslainsäädäntö takaisi myös sen, että
ne henkilöt, joilla ei ole aivan niin hyviä taitoja tietotekniikkalaitteiden käytössä, pystyisi-
vät näitä palveluja hyödyntämään. Meillä on hyviä esimerkkejä, mutta myös paljon sellai-
sia, jopa julkisia palveluita, jotka eivät täytä näitä esteettömyysvaatimuksia, ja toivon, että
näissä edetään määrätietoisesti.

17.11 Pirkko Mattila ps: Arvoisa rouva puhemies! Kiitoksia oikeuskanslerille ja Oikeus-
kanslerinvirastolle vuosikertomuksesta ja sen esittelystä. Tietysti vaatii oman panoksensa
tähän perehtyä.

Nyt yleisellä tasolla todettakoon aluksi, että vuosien kuluessa kantelujen määrä on kas-
vanut vuosittain. Samoin voitaneen todeta se, että myös "ei aiheuta toimenpiteitä" -ratkai-
sujen määrä on samassa suhteessa lisääntynyt. Tämä on se kestoaihe, mitä tuolla kentällä
kuulee, kun kiertää ja myöskin vaalien alla kansalaisten kanssa käy keskusteluja.

No, kantelujen määrän lisääntymisen syyt olisi mielestäni selvitettävä seikkaperäisem-
min, koska kaikkiin valituksiin, oikeudenkäynteihin ja kanteluihin johtavien asioiden kä-
sittelyt lisäävät kaikkien osapuolten kustannuksia ja vievät runsaasti aikaa laillisuusvalvo-
jien lisäksi taloudelliselta toimeliaisuudelta. Vaikka juttujen käsittelyajat tuomioistuimis-
sa ovat lyhentyneet, silti kustannusnousua tapahtuu, ja käräjäoikeuksien määrän tuntuva
vähentäminen on uhka oikeusvarmuuden toteutumiselle. Jos valitukset johtavat muutok-
9



Pöytäkirjan asiakohta PTK 24/2015 vp
siin ja kantelut rankaisutoimiin, ne taas vievät osaltaan hallinnon luotettavuutta ja aiheut-
tavat epävarmuutta ja varovaisuutta myös talouselämään.

Voitaneen kysyä, johtuuko kanteluiden määrän kasvu siitä, että yhteiskunnan toimintaa
säädellään entistä enemmän, vai olisiko kenties kansan oikeustaju kehittynyt. Tietenkin
voidaan kysyä, onko mahdollista, että muun muassa edustaja Meren esille nostama työpai-
ne oikeusasteissa aiheuttaa myöskin sitten viranomaistoimintaan tiettyä välinpitämättö-
myyttä. Tämän vain siis esitän kysymyksenä, en tarkoita tahallista välinpitämättömyyttä,
mutta paineen alla työskentelyä.

Edelliseen viitaten kuitenkaan vaikutukset eivät saa näkyä kanteluiden ratkaisujen laa-
dussa ja huomautusten määrässä, sillä kansan ja asianajajien suussa liikkuu kantelujen tu-
loksista se yleinen sanonta "ei anna aihetta". Sen vuoksi otan tässä suoran lainauksen ker-
tomuksen otsikolla Kipeitä kertomuksia ja laillisuusvalvonnallista jälkikäräjöintiä. Tässä
suoraan kertomuksesta: "Oman ryhmänsä niistä varsinkin nyt muodostavat kantelut, joi-
den taustalla on irtisanottujen työntekijöiden, rehellisissä liiketoimissaan vaikeuksiin ajau-
tuneiden pienyrittäjien tai alakynteen joutuneiden ihmisten henkisesti ja taloudellisesti ras-
kaat oikeudenkäynnit, joissa he kokevat jääneensä vaille oikeutta tai tulleensa väärin koh-
delluiksi. Sellaisiin kanteluihin vastaukseksi ei saa kelvata monipuolisenkaan asiankäsitte-
lyjärjestelmän makrot tai höysteeksi lisätyt vakiofraasit, vaan toimenpiteettömäänkin vas-
taukseen olen koettanut saada, vaikka itse kirjoittaen, jotain käsityön leimaa, jonka perus-
teella kantelija tukalassa tilassaan voisi kokea tulleensa ihmisenä kuulluksi."

Tämä on hyvin kirjoitettu, mutta ajatus "voisi kokea tulleensa kuulluksi" kuitenkin voi
sisältää sen olennaisen, miksi kansa ei aina luota laillisuusvalvontaan, ja toisaalta sen, että
moitittavaan tekoon syyllistynyt viranhaltija voi jatkaa valitsemallaan tiellä, kunhan kan-
telijalle tulee vain tunne kuulluksi tulemisesta. Eikö meidän suomalaisten, jotka frasee-
raamme asuvamme oikeus- ja hyvinvointivaltiossa, pitäisi olla varmoja, että oikeuksiam-
me ei loukata, ja toisaalta, jos loukataan, että laillisuusvalvonta toimii niin, että voimme
olla varmoja oikeusturvamme toteutumisesta?

Poliisin toiminnasta on tehty edelleenkin eniten kanteluita, ja toisena tulee tuomiois-
tuin. Tuomioistuimesta palautan mieliin viime vuonna Yle 2:een asianajajille ja tuomiois-
tuimille osoitettuun kyselyyn tulleet vastaukset. Niistä voidaan vetää jopa suora johtopää-
tös, etteivät edes oikeuden puheenjohtajat kiistä niin sanottuja huonoja päätöksiä, mutta
syyttävät niistä asianajajien ja syyttäjien heikkoa ammattitaitoa.

Sitten itse kertomuksesta. Me kansanedustajat emme käytännössä voi tutustua kantelu-
jen asiakirjoihin, vaan saamme valmiin toimintakertomuksen, joten niiltä osin tilannetta
voidaan verrata siihen, että tilintarkastajat antavat vastuuvapautta puoltavan tarkastusker-
tomuksen näkemättä tositteita tai muuta toiminnan asiakirjaa. Emme myöskään näe tuo-
mioistuinten päätöksiin liittyviä asiakirjoja emmekä sitä todistusmateriaalia, jota oikeuden
puheenjohtaja ei ole ottanut asiakirjavihkoon.

No, kuten sanoin, tämä on myös kentällä vaalikeskusteluissa kuultua tai tuolla turuilla ja
toreilla kansalaisten kanssa käytyjen keskustelujen perusteella puhuttua. Ihmiset kävivät
tervehtimässä ja puhumassa epäkohdista ja toiveistaan. Hämmästyttävän moni edelleen
kokee joutuneensa oikeudettomaan tilaan, ja he esittivät avunpyyntöjään. Johtuen niistä ja
vuosikertomuksen tapauksista, jotka eivät ole aiheuttaneet toimenpiteitä, otan tässä yhtey-
dessä esille Vaasan ex- hovioikeuden presidentti Erkki Rintalan Helsingin Sanomissa jul-
kaistun kirjoituksen tuomareiden puutteellisesta ammattitaidosta ja juristikoulutuksen laa-
dusta sekä riippumattoman oikeushallinnon puutteesta. Kansanedustaja, ex-oikeusasia-
10



Pöytäkirjan asiakohta PTK 24/2015 vp
mies Jacob Söderman jätti kirjoituksen perusteella aiheesta kirjallisen kysymyksen vuon-
na 2010.

Vaikka nyt nämä esittämäni ajatukset eivät suoranaisesti kuulu toimintakertomukseen,
koen kuitenkin kansanedustajana velvollisuudekseni ottaa esille näitä kansan parista tullei-
ta seikkoja paitsi oikeusturvan vuoksi myös siksi, että jokainen viranomaispäätös, johon on
haettu muutosta ja saatu, osoittaa sen, että meillä valitetaan ja kannellaan paljon. Nämä
edellä mainitut henkilöt ovat ottaneet kantaa myös siksi, että korkeimman oikeuden jäse-
nen mukaan tuomioiden pysyvyys on oikeushallinnon ja tuomioistuinten luotettavuuden
mitta. Toisin sanoen, kun alemman oikeusasteen tai viranomaisen päätöksiä ei muuteta,
ratkaisijan arvovalta ja luotettavuus näyttäisivät säilyvän.

Vielä lopuksi, arvoisa puhemies, vaikka käsittelemme oikeuskanslerin toimintaa, en voi
olla mainitsematta, että viime vuonna saavutettiin uusi suomenennätys eduskunnan oike-
usasiamiehelle osoitetuissa kanteluissa. Luku hämmästytti — tämä 5 500, joka jätettiin —
niin, että tämä jäi mieleeni. Kentältä tuleva palaute kertoo edelleenkin, miksi laillisuusval-
vojan päätöksissä on niin vähän toimenpiteitä aiheuttaneita kanteluita.

17.19 Mikko Savola kesk: Arvoisa rouva puhemies! Kun tätä oikeuskanslerin kertomus-
ta viime vuodelta lukee, kuuntelee näitä puheenvuoroja ja peilaa näitä myös siihen käy-
tyyn keskusteluun, mikä normien purusta käytiin tässä aiemmin päivällä, niin näitä yhty-
mäkohtia kyllä löytyy mielestäni erittäin paljon. Niin normien purussa kuin näissä monis-
sa keisseissä, mitä täällä sisällä on viime vuoden aikanakin tapahtunut, on hyvin pitkälti
kyse myös mielestäni maalaisjärjen käytöstä ja tietysti siitä, kuinka me meidän lakiamme
haluamme tulkita ja mitä se meille jokaiselle ihmiselle vaikuttaa.

Täälläkin on kuultu puheenvuoroja siitä, miten opettajat ovat esimerkiksi helisemässä
tiettyjen asioiden suhteen: saako suvivirttä laulaa vai ei. Tämä aiheuttaa kiusallisia tilan-
teita siellä kouluissa opettajille itselleen mutta ennen kaikkea mielestäni moraalin rapautu-
mista tässä yhteiskunnassa. Meillä on tiettyjä asioita, jotka kuuluvat suomalaisiin perintei-
siin, suomalaiseen kulttuuriin, ja niistä pitää pystyä pitämään kiinni siitäkin huolimatta,
että joku näistä saattaisi mielensä pahoittaa. Ainahan voi jättäytyä omasta tahdostaan ulko-
puolelle, jos ei kerran esimerkiksi suvivirttä pysty millään kuuntelemaan.

Tässä vuosikertomuksessa käsitellään kahta asiaa muun muassa eli käsittelyaikoja ja va-
litusaikoja. Nämä kyllä aiheuttavat hyvin paljon ongelmallisia tilanteita, mistä aivan käy-
tännön esimerkkejä muun muassa löytyy. Mielestäni ihmisten oikeus valittaa on sinänsä
hyvä asia, mutta meillä on pesiytynyt tähän yhteiskuntaan hyvin paljon niin sanottuja am-
mattimielensäpahoittajia tai ammattivalittajia tai niitä, jotka haluavat oikeastaan vain teh-
dä kiusaa joko kunnalliseen päätöksentekoon tai naapureille tai vastaaville. Olisikin hyvin
mielenkiintoista tietää, kuinka paljon oikeuskanslerillekin tulee näitä valituksia samoilta
tahoilta kerta toisensa jälkeen uudelleen ja uudelleen.

Itse olisin kyllä valmis — kun näitä kokeilujakin nostetaan esiin ja tätä byrokratian pur-
kua — muun muassa näihin valitusprosesseihin puuttumaan sillä tavalla, että jonkinnäköi-
nen kynnysraha meillä pitäisi tulla valittajalle siitä, millä perusteella sen valituksen voi teh-
dä. Jos on havaittavissa tämmöisiä valittajia, joittenka nämä prosessit eivät tavallaan mi-
hinkään johda, niin kyllä näihin pitää pystyä puuttumaan. Ne ainoastaan hidastavat päätök-
siä ja hidastavat elinkeinotoiminnan kehittymistä ja tekevät toisin sanoen kiusaa, niin kuin
tuossa jo aiemmin totesin.
11



Pöytäkirjan asiakohta PTK 24/2015 vp
On hyvin paljon esimerkkejä näistä käsittelyajoista, ja meidän pitää saada tähän yhteis-
kuntaan se käsittelyaikatakuu, mistä ollaan puhuttu — tänään viimeksi tässä salissa — se,
että kun rakennuslupaa, ympäristölupaa ynnä muuta haetaan, niin se myös tietyssä määrä-
ajassa pystytään käsittelemään. 

Täällä on puhuttu paljon ihmisoikeuskysymyksistä, henkilökohtaisista kysymyksistä,
kun on ollut lupakysymyksiä, mutta myös elinkeinotoimintaa nämä koskettavat mitä ko-
vimmalla tavalla. Se, kuinka siellä paikallistasolla, ely-keskuksissa, aveissa tulkitaan esi-
merkiksi ympäristösäädöksiä, on aivan avainkysymyksiä myös siinä, kuinka meillä pysty-
tään esimerkiksi maaseudulla elinkeinotoimintaa kehittämään.

Meillä on monia epäkohtia. Yksi on esimerkiksi se, että kun rakennuslupaa, ympäristö-
lupaa esimerkiksi maatalouden tuotantorakennuksiin haetaan, niitten käsittelyajat saatta-
vat venyä niin pitkiksi, että sitten kun investointitukihakemuksia laitetaan vireille, niin nii-
tä ei päästä ajallaan, sen hakuajan raameissa, käsittelemään ja sitten nämä investoinnit siir-
tyvätkin seuraavalle vuodelle tai niin, että meillä tulee päätöksiä talvea vasten. Tämä on
toki meidän EU-byrokratiasta johtuvaa lainsäädäntöämme myöskin, mutta näitä päätöksiä
tulee vasta talvea vasten, mitkä ovat huonoja aikoja ylipäätään rakentaa. Mutta joka ta-
pauksessa summa summarum: mielestäni näihin valitusaikoihin, käsittelyaikoihin meidän
on saatava tällä vaalikaudella muutoksia.

Toiseen asiaan, tähän yleiseen lakien tulkintaan, siihen meidän omaan kulttuuriimme,
meidän täytyy saada myöskin väljyyttä ja tulkintaa sen suhteen, että meidän yhteiskunnas-
tamme ei tule hajutonta ja mautonta ja kulttuuritonta. Uskon, että me tähän pystymme, jos
me siihen haluamme, mutta se vaatii kyllä varmasti meillä tekemistä aina oikeuskanslerin
tulkinnoista meidän omaan lainsäädäntöömme.

17.24 Aila Paloniemi kesk: Arvoisa rouva puhemies! Lapsen etu, lapsen oikeudet ovat
suomalaisessa lainsäädännössä valitettavan usein vielä veteen piirretty viiva, eivätkä pe-
rusoikeudet palveluissa esimerkiksi toteudu. Täällä mainittiin jo pitkät odotusajat esimer-
kiksi psykiatriseen hoitoon.

Traagista palvelujen heikko saatavuus on mielestäni erityisesti kodin ulkopuolelle sijoi-
tettujen lasten ja nuorten elämässä ja heidän kohdallaan. Tästä on huomautettu jo vuosia
sitten aiemmissa kertomuksissa. Lasten ja nuorten pääsy palveluihin on usein kiinni siitä,
missä kunnassa he asuvat, ja tämä sama siis pätee myös näihin sijoitettuihin lapsiin, joiden
sijaisvanhemmilla on kohtuuton tehtävä taistella lasten tarvitsemista palveluista, kuten te-
rapiasta ja muusta tuesta. Sijaisvanhemmilla ei ole edes juridista asemaa lasten elämässä,
mutta silti heille tässä yhteiskunnassa on jotenkin vain sälytetty velvollisuus saada järjes-
tettyä näille lapsille palveluita, erittäin tarpeellisia palveluita. Tiedämme kaikki, että huos-
taan otetuilla lapsilla on monenlaisia ongelmia ja traumoja. He tarvitsevat kipeästi näitä
palveluita.

Erittäin epätasa-arvoisesti tässä yhteiskunnassa toteutuvat myös huoltajuusriitojen so-
vittelut, ja kysymys on hyvin erilainen maan eri osissa. Ne kuormittavat oikeuslaitosta koh-
tuuttomasti. Nyt tähän sovittelupalveluasiaan on hallitusohjelmassa luvattu parannusta, ja
pidän sitä kyllä äärettömän tärkeänä asiana paitsi näitten aikuisten kannalta, niin erityisen
tärkeänä tietenkin lasten hyvinvoinnin kannalta. Monet lapset joutuvat, jos vain pääsevät,
vuosien terapiaan, kun joutuvat vuosikausia olemaan kiistakapulana näissä huoltajuusrii-
doissa.
12



Pöytäkirjan asiakohta PTK 24/2015 vp
17.26 Vesa-Matti Saarakkala ps: Arvoisa rouva puhemies! Edustaja Kurvinen ja muuta-
ma muukin edustaja tähän oikeuskanslerin kertomukseen perustuen sivusivat tätä erästä
ratkaisua koskien uskonnon harjoittamista tai sen ilmenemistä meillä oppilaitoksissa. Nyt
on tärkeää muistaa se, että vaikka apulaisoikeuskansleri Mikko Puumalainen antoi sen-
tyyppisen ratkaisun tällaiseen kanteluun, että siinä ikään kuin suositeltiin kouluille tai lä-
hinnä Opetushallitukselle uusien ohjeiden antamista tästä asiasta siten, että tämäntyyppi-
set uskonnon harjoittamiseen rinnastettavat tilaisuudet poistettaisiin kouluista, niin vuo-
den 2013 oikeuskanslerin kertomusta käsiteltäessä perustuslakivaliokunta otti tähän toi-
sentyyppisen ja nimenomaan myönteisen kannan, että kuitenkin ottaen huomion tämän
maan pitkät kulttuurihistorialliset perinteet, jotka paljolti perustuvat esimerkiksi kristinus-
koon, ei yksittäisen virren laulaminen, veisaaminen, kyllä ole uskonnon harjoittamista eikä
siinä ole muutenkaan mitään ongelmaa tämäntyyppisiä, esimerkiksi seimikuvaelmia, jär-
jestää kouluissa ja oppilaitoksissa, kunhan niistä tiedotetaan huoltajille etukäteen, jolloin-
ka sitten on mahdollisuus huoltajien ja lasten, jotka eivät halua näihin jostakin uskonnolli-
sesta syystä osallistua, olla pois niistä ja heille järjestetään sitten jotakin muuta toimintaa
siksi ajaksi. Tämä on tärkeä alleviivata todella, että perustuslakivaliokunta linjasi tämän
asian toisin, ja se on ikään kuin linjannut sen myös niin, että on jopa suositeltavaa, että näi-
tä jatkossakin järjestetään, näitä meidän kulttuurihistoriallisia perinteitämme pidetään yl-
lä, ja se on mielestäni kyllä myös vähemmistöjen etu, että he pääsevät tutustumaan siihen,
minkälainen suomalainen yhteiskunta pohjimmiltaan on.

17.29 Antti Kurvinen kesk: Arvoisa rouva puhemies! Haluan kiittää erityisesti edustaja
Zyskowiczia rohkaisevista sanoista uudelle kansanedustajalle. Myös edustaja Pirkko Mat-
tila käytti erinomaisen pitkän puheenvuoron. Kannan saman huolen kuin edustaja Mattila-
kin, että oikeasti nämä ratkaisut, joita oikeuskansleri antaa ja eduskunnan oikeusasiamies
antaa, koettaisiin myös niin — jos siellä on tullut sitten vaikka huomautus tai on käsketty
kiinnittää huomiota johonkin lain säännökseen — että aidosti se kantelija kokisi, että on
saanut oikeutta, ja varmasti tässä on tehostamista. Olen samaa mieltä edustaja Mattilan
kanssa siitäkin, että kyllä meidän pitäisi perustaa tällainen riippumaton tuomioistuinviras-
to, mitä muun muassa Lakimiesliitto on pitänyt esillä. Juuri tämän huolen käsittääkseni
myös tämä entinen hovioikeuden presidentti on tuonut esille.

Minusta on erittäin tärkeää, että me käymme myös täällä eduskunnassa ja kävisimme
myös netissä ja lehdistössä laajemmin sitä keskustelua, mikä on poliitikkojen, lainsäätä-
jien rooli ja mikä on tuomioistuinten, perustuslakiasiantuntijoitten rooli, koska jos me sot-
kemme nämä kaksi asiaa keskenään, me menetämme paljon. Me menetämme sillä aidosti
uskottavan perustuslainmukaisuuden seurantajärjestelmän, mikä on meillä hyvä, perintei-
nen, perustuslakivaliokunnan tekemä. Perustuslakivaliokunta oli tosi selkärankainen vii-
me vaalikaudella, arvostan sitä. Mutta minusta siinä myös menee politiikan uskottavuus,
jos tietyt oikeusoppineet voivat sanoa, että hallitusohjelmassa ei saa tehdä tällaisia ja täl-
laisia säästöjä, ja ikään kuin oikeudellistetaan poliittisia kysymyksiä. Katsotaan poliittiset
kysymykset vaaleissa ja sitten juridiset kysymykset riippumattomissa tuomioistuimissa, ja
perustuslakivaliokunta yrittää tälläkin vaalikaudella pitää selkärangan tiukkana.

Myös haluaisin nostaa esille, että sellainen yksittäinen tärkeä lainsäädäntöhanke tällä
vaalikaudella on lapsen huolto- ja tapaamisoikeutta koskevan lainsäädännön uudistami-
nen, koska erityisesti näistä keisseistä oli kanneltu oikeuskanslerille. Ne ovat vaikeita jut-
tuja, ja siinä tarvitaan varmasti uusi järjestelmä.
13



Pöytäkirjan asiakohta PTK 24/2015 vp
17.31 Ben Zyskowicz kok: Arvoisa rouva puhemies! Hyvä, että tämä apulaisoikeuskans-
lerin taannoinen suvivirsiratkaisu on tullut vielä tässäkin yhteydessä keskusteluun. Siinä-
hän kävi niin, että apulaisoikeuskansleri oli suunnilleen sitä mieltä, että ei ainakaan toista
säkeistöä saa laulaa, kun siinä mainitaan Jumala jo toiseen kertaan, että korkeintaan ehkä
ensimmäinen säkeistö, kun siinä mainitaan Jumala vain kerran. Onneksi eduskunnan pe-
rustuslakivaliokunta, kuten täällä on todettu, lähinnä edustajien Sasi ja Outi Mäkelä ansios-
ta otti tämän asian omalle agendalleen ja totesi hyvin selvästi, että suvivirttä voi kouluissa
aivan hyvin kevätjuhlissa laulaa ja niillä, joiden uskonnollista vakaumusta se loukkaa, on
tietysti, kuten tähänkin saakka, oikeus olla osallistumatta näihin tilaisuuksiin.

Tähän liittyy sellainen jälkiepisodi, että apulaisoikeuskansleri kiinnitti muistaakseni
edellisessä kanslerin kertomuksessa käyttämässään johdantopuheenvuorossa huomiota sii-
hen, että perustuslakivaliokunta meni puuttumaan hänen kantaansa, ja hän piti sitä joten-
kin virheellisenä menettelynä, koska hänen mielestään jos oikeuskansleri tai apulaisoi-
keuskansleri syyllistyy johonkin virkavirheeseen, niin siihen on sitten säännelty oma me-
nettelynsä valtakunnanoikeuksineen. Minun mielestäni apulaisoikeuskanslerin tulkinta oli
virheellinen. Ei häntä kukaan epäillyt mistään virkavirheestä, mutta oikeudellisista tulkin-
noista voidaan olla eri mieltä. Esimerkiksi se, että hovioikeus muuttaa käräjäoikeuden pää-
töstä, ei tarkoita, että käräjäoikeudessa on tehty jotain virkavirheitä, ja meillä ainakin vielä
toistaiseksi perustuslakivaliokunta on ylin auktoriteetti perustuslain tulkinnassa.

Lopuksi totean, että kun nyt on lukenut näitä valtiosääntöoppineiden eräitä kannanotto-
ja muun muassa siitä, että säästöjä ei ole pakko tehdä, koska verojakin voidaan korottaa,
niin kyllä tulee mieleen kysymys siitä, että näinkö pitkälle on tultu, että tämmöisetkin asiat
ovat perustuslakikysymyksiä eivätkä normaalia poliittista harkintaa.

17.33 Vesa-Matti Saarakkala ps: Arvoisa rouva puhemies! Vielä tähän suvivirsitapauk-
seen sen verran, että tämä ehti kuitenkin aiheuttaa, tämä apulaisoikeuskanslerin ratkaisu,
hämmennystä koulukentällä ja myös varhaiskasvatuksen puolella. Meillä on paljon ollut
aiemmin jo oppilaitoksia täällä, ainakin Etelä-Suomessa, joissa ei varsinaisia joulujuhlia
siinä merkityksessä, mitä me ainakin Pohjanmaalla niillä ymmärrämme, ole pitkään ai-
kaan järjestetty, ja ne ovat tapauskohtaisia, vaihtelevat paikkakunnittain. Mutta myös olen
kuullut, että Pohjanmaalla on nyt levinnyt tällaisia käytäntöjä, ja olenkin miettinyt, olisiko
tähän nyt lainsäätäjän reagoitava jotenkin sillä lailla, että myös perusopetuslakia voidaan
toisaalta muuttaa ja vahvistaa siten, että siellä nimenomaan tuotaisiin esille nämä meidän
kansalliset perinteet ja että enemmistöllä on oikeus nauttia niistä siitä huolimatta, että vä-
hemmistö ei välttämättä siitä pidä. Eli tämäntyyppisiä jatkotoimenpiteitä mahdollisesti
vielä tältä osin tarvitaan.

Toivottavasti jatkossa meillä ei näistä tulevista kertomuksista jouduta lukemaan sen
tyyppisiä ratkaisuja, että jos tosiaan joku ulkomaalainen hakee terveydenhuoltoa, niin pi-
täisi esimerkiksi tarjota tällaiselle laittomasti maassa oleskelevalle henkilölle kaikki se
sama terveydenhuolto kuin mitä Suomen kansalaiselle. Mielestäni jatkossakin vain nämä
välttämättömät palvelut, akuutit palvelut heille, ei muuta. Mutta kun on kuunnellut meidän
valtiosääntöasiantuntijoita, niin heillä on hyvin toisen tyyppinen kanta monilla tähän
asiaan, ja ihan pelottaa, että mitä jatkossa tulee. Mutta koska meillä on vallan kolmijako-
oppi, niin en lähde tässä ennakoimaan tämän enempää, mutta mielestäni joku järki tässä
hommassa pitää olla, muuten eivät rahat riitä.
14



Pöytäkirjan asiakohta PTK 24/2015 vp
17.35 Arto Satonen kok: Arvoisa puhemies! Tähän suvivirsiasiaan haluaisin sen myös-
kin todeta, että oli oikein hyvä, että perustuslakivaliokunta asiaan tarttui. Tässä on puhuttu
jo paljon tämän asian oikeudellisesta puolesta, eikä minulla siihen ole mitään lisättävää,
mutta, sanoisinko, asian poliittinen tai yhteiskuntapoliittinen puoli on myöskin huomatta-
va. Silloin kun tämä ratkaisu tuli, että tätä suvivirttä ei saa soittaa, niin helposti kansan kes-
kuudessa se tulkinta oli sellainen, että olisi jotenkin maahanmuuttajista lähtöisin tämä aja-
tus, että tämä menee tähän, ja silloin ikään kuin luodaan täysin tarpeetonta vastakkainaset-
telua helposti kantaväestön ja maahanmuuttajien välille, kun ymmärtääkseni kyse ei ni-
menomaan siitä ollut. Tämäntyyppisten asioiden alasampuminen tässä yhteiskunnassa on
kyllä kokonaisuuden kannalta järkevää.

Arvoisa puhemies! Toisena asiana tämä viimeaikainen keskustelu siitä, että yksittäiset
säästöt todettaisiin perustuslain vastaisiksi: Sitä pidän kyllä todella ikävä keskusteluna ja
tätä myöskin koko kansakunnan kohtalon kannalta aivan avainasiana. Minä en usko, että
täältä salista löytyy yhtään ryhmää, joka ideologisilla perusteilla ajaa sellaisia säästöjä —
niitä, jotka tämmöisen keskustelun kohteeksi tulevat — vaan kyse on enempikin siitä, että
ollaan puun ja kuoren välissä ja silloin joudutaan sellaisiakin säästöjä tekemään, mitä nor-
maalitilanteessa kukaan ei edes ehdottaisi. Ja silloin jos niitä ruvetaan tuomitsemaan pe-
rustuslain vastaisina, niin että ne keinot eivät ole käytettävissä, niin poliittisen päätöksen-
tekijän toimialuetta kyllä rajataan huomattavasti, ja se saattaa pahimmillaan johtaa sitten
kansakunnan kannalta todella huomattaviin ongelmiin.

17.37 Ilkka Kantola sd: Arvoisa rouva puhemies! Kun täällä on nyt rusikoitu aikamoisel-
lakin innolla apulaisoikeuskansleri Puumalaista, niin perustuslakivaliokunnassa viime
kaudella istuneena muistelen, että tämä hänen uusin ratkaisunsa, ratkaisu kanteluun, joka
koski koulun järjestämiä uskonnollisia tilaisuuksia, kuten aamunavauksia ja tämäntapai-
sia, ei millään tavalla koskenut suvivirren laulamista koulussa. Kun Puumalainen oli valio-
kunnassa kuultavana ja tästä keskusteltiin, niin todettiin, että tästä ei nyt tämän ratkaisun
yhteydessä ollut kysymys, tästä suvivirren laulamisen mahdollisuudesta koulussa, vaan
näiden tilaisuuksien, kuten aamunavausten, järjestämisestä siten, että ne olisivat selkeän
uskonnollisia.

Ja mitä tulee suvivirren ensimmäiseen säkeistöön, niin ei siinä kyllä mainita Jumalaa,
vasta toisessa säkeistössä mainitaan.

17.38 Eero Heinäluoma sd: Arvoisa puhemies! Yhdyn niihin puheenvuoron käyttäjiin,
jotka ovat huolissaan siitä, menevätkö eräin osin nämä oikeudelliset tulkinnat överiksi, että
ryhdytään tulkitsemaan hyvin rajoittavalla tavalla ja terveen talonpoikaisjärjen vastaisesti.

Tästä suvivirsikysymyksestä on tietysti moneen kertaan puhuttu, ja siinä onneksi järke-
vä tulkinta on voittanut, että totta ihmeessä suomalaiseen kulttuuriin kuuluu suvivirren lau-
laminen koulun päättäjäisissä ja, niin kuin täällä on todettu, ei sen pitäisi ketään loukata.
Sitten täytyy olla niin, että tietyissä asioissa täällä asuvilla, oman kulttuurinsa kehittäneillä
täytyy olla oikeus siihen omaan kulttuuriinsa ja sen harrastamiseen. Niiden, jotka tänne tu-
levat, täytyy ottaa se huomioon, niin kuin me sitten vastaavasti annamme mahdollisuuksia
myös eri tavoin uskoville harrastaa omaa kulttuuriansa.

Mutta kun tästä puhutaan, niin palautan mieliin vain yhden esimerkin, joka tältä alueelta
oli kyllä erinomaisen järisyttävä. Se koski ei kanslerin vaan eduskunnan apulaisoikeusasia-
miehen päätöstä, joka aikoinaan päätyi siihen havaintoon, että Vantaan seurakunta ei voi-
15



Pöytäkirjan asiakohta PTK 24/2015 vp
nut jakaa jokaiseen talouteen omaa seurakunnan informaatiota sisältävää lehteä sen takia,
että tämän lehden vastaanotto loukkaa mahdollisesti niiden oikeuksia, jotka eivät kuulu
kirkkoon, ja tämä ehdittiin jo kertaalleen kieltää. Kun tästä on käyty moneen kertaan edus-
kunnassa tarpeellista keskustelua, niin toivoisin, että ylimmät lainvalvojat ottaisivat huo-
mioon sen näkökulman, joka mielestäni eduskunnasta on tullut moneen kertaan sanottua,
että tätä tolkkua saisi myös käyttää tässä harkinnassa. Eikös meillä ole se vanha tuomarin
ohje kuitenkin voimassa, että mikä ei ole oikeus ja kohtuus, se ei voi olla lakikaan?

17.40 Ben Zyskowicz kok: Arvoisa rouva puhemies! Ensinnäkin kiitos edustaja Kanto-
lalle sen selventämisestä, mitä suvivirren eri säkeistöissä lausutaan. Ymmärrettävästi hän
on tässä asiassa erinomaisen hyvä asiantuntija ja minä taas erinomaisen huono tietämään,
mitä siellä itse asiassa lausutaan. Mutta tosiasiaksi, vaikka aika ikäväksi semmoiseksi, jää,
että vakiintuneeksi on katsottu sellainen tulkinta Suomessa, että ensimmäinen säkeistö ei
loukkaa uskonnonvapautta, mutta sitten kun mennään sinne toiseen säkeistöön ja kun siel-
lä sitten ilmeisesti mainitaan Herramme jo ainakin ensimmäisen, ehkä useammankin ker-
ran, niin sitten siitä on tullut ongelma. Ei siitä sen enempää.

Toinen asia. Olen erittäin iloinen, että korkeasti kunnioitettu entinen puhemies, edustaja
Heinäluoma otti esille tämän kysymyksen politiikan ja juridiikan rajoista ja siitä, että tällä
juridiikalla voidaan joutua tilanteeseen, jossa on tulkittu asiaa överiksi. Emme varmasti
edustaja Heinäluoman kanssa kaikista rajankäynneistä voi olla samaa mieltä, mutta jo se
on hyvä asia, että eduskunnassa laajemmin herätään miettimään sitä asiaa, kuinka laajalle
näiden parin kolmen valtiosääntöoppineen valta tässä on itse asiassa asettumassa, kun on
kyse siitä, mitä eduskunta saa tehdä ja mitä eduskunta — siis Suomen kansan luottamusta
nauttiva ylin valtioelin — ei saa tehdä, ja on hyvä, että tätä on ruvettu pohtimaan.

Kun olen seurannut julkista keskustelua, niin huomasin, että eräs valtiosääntöoppinut —
tai niitä oli itse asiassa kaksi — kirjoitti siitä, että kun sana "talous" esiintyy niin monta ker-
taa uudessa hallitusohjelmassa mutta sanat "ihmisoikeudet" ja "perusoikeudet" eivät esiin-
ny, niin sekin on jo ongelma. Onkohan näille herroille tullut mieleen, että jos ei ole talous
kunnossa, niin ei siellä kyllä sitten paljon oikeuksistakaan ole kyse?

17.42 Laura Huhtasaari ps: Arvoisa puhemies! Koululaitoksemme on syntynyt kirkon
helmassa. Kansainvälisyyskasvatuksen tavoitteet eivät toteudu omasta identiteetistä luo-
pumalla, vaan sitä arvostamalla. Kun laulamme suvivirttä ja jos siellä mainitaan sana "Ju-
mala", niin ei kukaan siinä vastentahtoisesti pullahda uskoon. Se on meidän kulttuurimme
ja meidän perinteemme.

On myös tärkeää pitää yllä omaa kulttuuria ja varmistaa, että koulussa kaikkien oppilai-
den sivistystaso on riittävän hyvä. Enhän minäkään opettajana voi puhua vain pupuista,
kun kysymys on pääsiäisestä. Täytyyhän meidän tietää meidän juhlapäivistämme, minkä
takia me niitä vietämme, ja varmistaa, että meidän hieno kulttuurimme on kaikille tuttu.

17.43 Eero Heinäluoma sd: Keskustelu tästä aihepiiristä on tarpeellista, ja todellakin
edustaja Zyskowicz on tehnyt tässä erinomaisen hyvää työtä tämän pohdinnan aikaansaa-
misessa. Uskoisin, että tätä asiaa veisi eteenpäin, jos edustaja Zyskowicz olisi valmis an-
tamaan omat kykynsä käyttöön eduskunnan perustuslakivaliokunnassa. Toivoisinkin, että
hän voisi tätä ajatusta miettiä, ja olen varma, että jos on niin, että kokoomuksen eduskun-
taryhmän kiintiössä ei löydy tilaa, niin sos.dem. eduskuntaryhmä on valmis (Naurua) ha-
16



Pöytäkirjan asiakohta PTK 24/2015 vp
kemaan ratkaisua, jolla edustaja Zyskowiczin osaaminen saataisiin perustuslakivaliokun-
nan käyttöön.

Keskustelu päättyi.

Asia lähetettiin perustuslakivaliokuntaan.
17


