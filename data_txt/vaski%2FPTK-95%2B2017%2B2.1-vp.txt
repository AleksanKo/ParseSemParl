















































DEMDA64.tmp.xml


Pöytäkirjan asiakohta PTK 95/2017 vp
Pöytäkirjan asiakohta 

PTK 95/2017 vp

Täysistunto

Torstai 28.9.2017 klo 16.00—17.38

2.1. Suullinen kysymys työttömyydestä (Sanna Marin sd)
Suullinen kysymys SKT 121/2017 vp

Suullinen kyselytunti

Ensimmäinen varapuhemies Mauri Pekkarinen: Edustaja Marin.

Keskustelu

16.01 Sanna Marin sd: Arvoisa puhemies! Orastavasta talouskasvusta ja työllisyystilan-
teen kohenemisesta huolimatta työttömyys on edelleen iso ongelma Suomessa. Kun tarkas-
telemme työttömyyttä ei vain tilastollisena kysymyksenä vaan työttömien ihmisten, erilai-
sissa elämäntilanteissa elävien yksilöiden tasolla, ei kuva ole niin valoisa kuin hallituspuo-
lueiden ministerit ja kansanedustajat antavat ymmärtää.

Tällä hallituskaudella työttömien ihmisten asemaa on heikennetty monin tavoin ja hei-
dän ahdinkonsa on syventynyt. Ansiosidonnaisen työttömyysturvan kestoa on lyhennetty
merkittävästi ja korotusosia on poistettu. Työttömyysturvaa on heikennetty myös indeksi-
leikkausten ja jäädytyksen myötä. Lisäksi yleisen asumistuen tasoa ollaan jälleen heiken-
tämässä. Viimeisimpänä heikennyksenä on hallituksen ajama työttömyysturvan aktiivi-
malli, joka lisää byrokratiaa ja heikentää työttömien toimeentuloa. Kysynkin työministeri
Lindströmiltä: miksi hallitus jatkuvasti niin puheissa kuin teoissa syyllistää työttömiä ih-
misiä siitä, etteivät he ole työssä, vaikka työttömyys johtuu ennen kaikkea [Puhemies ko-
puttaa] avoimien työpaikkojen puutteesta ja työmarkkinoiden kohtaanto-ongelmista?

16.02 Työministeri Jari Lindström (vastauspuheenvuoro): Arvoisa puhemies! Edustaja
Marin, nyt te syyllistätte hallitusta syyllistämisestä. Minä en ainakaan koskaan, eikä tämä
hallitus, ole syyllistänyt yhtään työtöntä ihmistä hänen omasta asemastaan. Päinvastoin,
me olemme kantaneet huolta. Me olemme tehneet monia tiukennuksia, kuten sanoitte, ja
me olemme myöntäneet ääneen täällä, että olemme tehneet tiukennuksia, leikkauksia ja ki-
ristyksiä. Minä olen sanonut sen ääneen ja tunnustan, mutta samaan hengenvetoon: Me
olemme käynnistäneet muun muassa kolmen kuukauden välein tapahtuvat haastattelut, jot-
ka aluksi tuomittiin ja joita pidettiin aivan mahdottomina, että tästä ei tule mitään. Mitä on
tapahtunut? Nyt positiivista palautetta tulee kentältä, TE-toimistoista, että nämä oikeasti
toimivat paitsi työttömien aseman kannalta myös näitten paljon puhuttujen tilastojen kan-
nalta. Me tiedämme nykyään paremmin, ketkä oikeasti ovat työttöminä ja ketkä eivät. Eli
tässä aina unohtuu tämä, että näitten tiukennuksien takana on myös positiivisia seikkoja.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.
 Tarkistettu
4.1



Pöytäkirjan asiakohta PTK 95/2017 vp
16.03 Sanna Marin sd (vastauspuheenvuoro): Arvoisa puhemies! Minun mielestäni on
työttömien ihmisten syyllistämistä se, että tehdään sellaisia uudistuksia, jotka nimen-
omaan iskevät työttömien ihmisten toimeentuloon ja heikentävät heidän asemaansa. Työt-
tömät ihmiset eivät ole vain numeroita, he ovat ihmisiä. He ovat yksin asuvia, he ovat lap-
siperheiden arkea eläviä, he ovat itsenäistä elämäänsä aloittavia nuoria, ja he ovat ihmisiä,
joilla on jo työuraa ja elämänkokemusta takana. Nordean ekonomisti Olli Kärkkäisen te-
kemän tuoreen selvityksen mukaan eri väestöryhmiä tarkastellessa kaikista eniten — siis
kaikista eniten — tällä hallituskaudella menettävät opiskelijat ja työttömät. Pienituloisim-
pien työttömien tulot supistuvat jopa lähes 140 euroa vuodessa. Muutos viime hallituskau-
teen on merkittävä.

Hallitus on lisäksi rajannut työttömien ihmisten palveluita esimerkiksi rajaamalla päivä-
hoitoa juuri työttömien lapsilta. Yli 100 000 lasta elääkin perheissä, joista valtaosa on työt-
tömien perheitä ja nämä perheet ovat köyhiä. [Puhemies koputtaa] Valtiovarainministeri ja
pääministerin sijainen Petteri Orpo: Miksi leikkaatte näiden perheiden toimeentuloa ja näi-
den perheiden lasten palveluita esimerkiksi päivähoito-oikeutta rajaamalla? Miksi kuritat-
te nimenomaan työttömien lapsia? [Eero Heinäluoma: Ja koska lopetatte sen?]

Ensimmäinen varapuhemies Mauri Pekkarinen:  Ministeriaitiosta ministeri Orpo.

16.05 Valtiovarainministeri Petteri Orpo (vastauspuheenvuoro):  Arvoisa puhemies!
Ensinnäkin haluan sanoa sen, että kyllä lukemattomille suomalaisille työttömille on halli-
tuksen toimista ja niiden ansiosta tullut se hyvä tilanne, että he ovat saaneet töitä. Meillä on
tälläkin hetkellä noin 40 000 työpaikkaa avoimena. Se johtuu siitä, että Suomen talous kas-
vaa, vienti vetää, mahdollisuuksia päästä työelämään syntyy. 20 000 pitkäaikaistyötöntä
vähemmän. Tämä on paras ja tehokkain keino auttaa työttömiä ihmisiä, poistaa eriarvoi-
suutta tästä yhteiskunnasta.

Ja kun otitte esille lapsiperheisiin liittyviä asioita, niin toivon, että tässä litaniassa mai-
nitsisitte myöskin sen, että noin 7 000 perhettä on vapautettu kokonaan varhaiskasvatus-
maksuista ja maksuja on alennettu merkittävällä tavalla pieni- ja keskituloisilta. Tämä hal-
litus panostaa perhepolitiikkaan aloittamalla perhevapaauudistuksen. Eli paljon hyvää ta-
pahtuu, ja olisi kohtuullista joskus se mainita.

16.06 Tarja Filatov sd (vastauspuheenvuoro): Arvoisa puhemies! Kysyisin ministeri
Lindströmiltä: Miten teidän mielestänne sopii tässä aktiivimallissa yhteen se ajatus, että jos
työtön ei löydä itsellensä työpaikkaa tai hän ei löydä itsellensä aktiivitoimia, niin hänen
työttömyysturvansa leikataan? Eli työttömällä on velvollisuus löytää itsellensä työtä tai ak-
tiivitoimi, mutta hän ei itse päätä näistä asioista kummastakaan. Se on työnantaja, joka
päättää, kenet ottaa töihin. Se on TE-hallinto ja kunta, joka ohjaa näihin aktiivipoliittisiin
toimiin, jolloin itse asiassa työtön ei voi vaikuttaa siihen, leikataanko hänen työttömyys-
turvaansa.

Olen iloinen siitä, että työllisyydessä on tapahtunut positiivista kehitystä. Mutta kysyi-
sin ministeri Orpolta: mihin perustuu tämä 20 000 pitkäaikaistyöttömyyden alenemassa?
Koska itse asiassa tilastot näyttävät, että meillä on vain 7 000 ihmistä enemmän töissä, ja
ne näyttävät myös sen, että valtaosa pitkäaikaistyöttömyydestä, näistä ihmisistä, on siirty-
nyt jonnekin muualle kuin työelämään: eläkkeelle, pois työvoimasta tai jonnekin muualle.
2



Pöytäkirjan asiakohta PTK 95/2017 vp
Ensimmäinen varapuhemies Mauri Pekkarinen:  Kysymyksen sisältö mielestäni ohjau-
tuu ministeri Lindströmille.

16.07 Työministeri Jari Lindström (vastauspuheenvuoro): Arvoisa herra puhemies! En-
sinnäkin tästä aktiivimallista. Meidän tehtävämme on toimia niin, että niitä palveluja työt-
tömille on, jotta he eivät joudu minkään sanktiouhan alle sen takia, että meillä ei ole pal-
veluja, jollei niitä työpaikkoja ole. Se on meidän tehtävämme järjestää. [Tarja Filatovin vä-
lihuuto]

Mitä tulee tähän pitkäaikaistyöttömyyteen, niin näistä tilastoista keskustellaan monesti.
On TEMin tilastot, on Tilastokeskuksen tilastot. Niissä on tiettyjä eroja. Pitkäaikaistyöttö-
myys on laskenut noin 102 000 henkilöön. Eli 25 500 on vähemmän ihmisiä pitkäaikais-
työttömänä kuin vuotta aiemmin. [Paavo Arhinmäen välihuuto] — Totta kai, siellä on hei-
tä työssä, mutta myös erilaisissa työvoimapoliittisissa palveluissa. Ei pelkästään työssä,
vaan työvoimapoliittisissa palveluissa.

Tämä muutos liittyy vahvasti nimenomaan tähän alkuperäiseen kysymykseen — kun
viittasin näihin työttömien haastatteluihin — haastattelujen vaikutuksesta. Voidaan sanoa,
että sillä on merkitystä myös tähän pitkäaikaistyöttömyyteen. Ehkä sen verran vielä, sivis-
tääkseni kaikkia: [Puhemies koputtaa] TEMin rakennetyöttömyyden määritelmään kuulu-
vat pitkäaikaistyöttömien lisäksi myös rinnasteiset pitkäaikaistyöttömät.

Ensimmäinen varapuhemies Mauri Pekkarinen:  Tästä työttömyyden teemasta näyttäi-
si olevan kaksi kysymystä. Esitän, että keskustelu käydään niitten molempien kysymysten
tiimoilta ja vähän enemmän aikaa uhrataan tälle teemalle.
3


