















































DEM49BA.tmpSave.xml


Pöytäkirjan asiakohta PTK 73/2015 vp
Pöytäkirjan asiakohta 

PTK 73/2015 vp

Täysistunto

Tiistai 1.12.2015 klo 13.59—17.09

24. Hallituksen esitys eduskunnalle laiksi ajokorttilain muuttamisesta
Hallituksen esitys HE 131/2015 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 24. asia. Puhemiesneuvosto ehdottaa, että asia lähetetään liikenne- ja viestintävalio-
kuntaan.

Keskustelu

16.18 Kari Kulmala ps: Arvoisa rouva puhemies! Tässä esityksessä ehdotettujen muu-
tosten johdosta tulisi varsin paljon vaikutuksia jo ajokortin omaaville kuljettajille. Muun
muassa aiempien säännösten mukaisten pitkäaikaisten ajokorttien kaksoiskappaleiden ja
muiden esityksessä tarkoitettujen korvaavien ajokorttien voimassaoloajat lyhenisivät käy-
tännössä oleellisesti. Missä määrin voimassaolo käytännössä lyhenisi ja minkälaiset talou-
delliset vaikutukset muutoksella olisi, riippuisi muun muassa hakemuksen perusteena ole-
van ajokortin voimassaoloajasta. Voimassaoloajan lyheneminen lisäisi kuljettajien ajo-
korttien uusimiskertoja, ja siitä aiheutuisi ylimääräisiä kustannuksia. Esityksen mukaan
näin voisi tapahtua erityisesti raskaan kaluston ajo-oikeuden sisältävien ajokorttien koh-
dalla, koska niissä on lyhyemmät voimassaoloajat. Raskaan kaluston ajokortit jouduttai-
siin uusimaan viiden vuoden välein ja ryhmän 1 ajokortit 15 vuoden välein 70 vuoden
ikään saakka.

Hallitus panostaa harmaan talouden valvontaan, ja hyvä niin. Osa harmaasta taloudesta
kulkee tien päällä kumipyörillä. Raskaan kuljetuksen kustannukset lisääntyisivät tämän-
kin esityksen myötä jälleen oleellisesti. Suomalaisen kuljetusyrittäjän on jo tällä hetkellä
erittäin vaikea pärjätä kilpailussa EU:n ulkopuolelta tulevan kilpailijan kanssa. Kulje-
tusyrittäjien välisen kilpailun vääristymisestä aiheutuu koko suomalaiselle yhteiskunnalle
vääristymistä, ja se heikentää rehellisten suomalaisten kuljetusyrittäjien mahdollisuuksia
toimia alalla tasa-arvoisesti ulkomaisen kuljetusyrittäjän kanssa. Mielestäni ajokorttiuu-
distuksesta tulevat kustannukset pitäisi pystyä kompensoimaan jollain tavoin kuljettajalle
tai kuljetusyrittäjälle.

Arvoisa puhemies! Esityksellä olisi myös hallinnollisia vaikutuksia. Nämä muutosehdo-
tukset lisäävät ajokorttien uusimiskertoja poliisissa ja sen myötä myös viranomaistyötä.
Näistä ehdotetuista voimassaoloajan muutoksista sekä niiden vaikutuksista aiheutuu myös
rekisteröintijärjestelmän muutostarpeita. Tälläkin hetkellä poliisin tietojärjestelmä Vitja
on vasta työn alla, eikä varmuutta sen valmistumisesta ole olemassa.
 Tarkistettu
4.0



Pöytäkirjan asiakohta PTK 73/2015 vp
Edellä kerrotuista seikoista johtuen pidän esitystä varsin haastavana ja ajokortin haltijan
sekä viranomaisten kustannuksia lisäävänä. Uudistus on mahdollista toteuttaa, mutta nämä
seikat on tässä uudistuksessa huomioitava.

16.21 Laura Huhtasaari ps: Arvoisa puhemies! Tavoitteena on koko ajan ollut byrokra-
tian vähentäminen. Hallituksen esitys eduskunnalle laiksi ajokorttilain muuttamisesta li-
sää byrokratiaa ja kustannuksia. Jos vaihdat sukunimen tai joudut ryöstön kohteeksi ja haet
uuden ajokortin, et saakaan enää sitä ajokorttia samoilla ehdoilla kuin millä sinun edelli-
nen ajokorttisi oli. Se on epäoikeudenmukaista.

Esityksessä myös raskaan kaluston ajokortit jouduttaisiin uusimaan viiden vuoden vä-
lein. Raskaan kaluston kuljettajat eivät kaipaa lisää kustannuksia eivätkä byrokratiaa.
Tämä tulisi kompensoida nyt ainakin kustannusten osalta.

16.22 Mikko Kärnä kesk: Arvoisa rouva puhemies! Haluan tässä vaiheessa kiittää edus-
taja Kulmalaa erinomaisesta puheenvuorosta tämän uudistuksen osalta.

Näen, että tässä esityksessä on paljon paljon asioita, jotka ovat positiivisia, mutta myös
useita elementtejä, joihin on syytä sitten suhtautua valiokuntakäsittelyssä kriittisesti. On
katsottava, millä tavalla tämä esitys suhtautuu hallitusohjelman vaatimukseen siitä, että me
kevennämme normeja ja puramme niitä, ja myös pohdittava se, millaiset taloudelliset vai-
kutukset tästä aiheutuvat ennen kaikkea kuljetusalan yrittäjille. Uskon kyllä, että tähän
kiinnitetään huomiota ja tästä saadaan luotua sellainen esitys, johon on sitten helppo aika-
naan eduskunnan yhtyä.

16.23 Leena Meri ps: Arvoisa rouva puhemies! Kiitos sinne, että kuunnellaan täältä vies-
tejä. Yritetään aina etsiä niitä evästyksiä, sitä vartenhan nämä keskustelut ovat.

Itse kaivoin ihan tuon alkuperäisen direktiivin vuodelta 2006 ja huomasin siellä johdan-
nossa kohdan 5, jossa todetaan, että tämän direktiivin ei pitäisi rajoittaa olemassa olevia oi-
keuksia ajamiseen, jotka on myönnetty tai saavutettu ennen direktiivin soveltamispäivää.
On hyvä varmaan katsoa myös niitä direktiivin tarkoituksia, siellähän puhutaan myös lii-
kenneturvallisuudesta ja turvatason korottamisesta. Ymmärrän liikenneturvallisuuden ja
sen tärkeyden, katsastustoiminta sitä tukee, mutta ehkä tämä uusimistiheys ei ole ihan koh-
dillaan tässä.

Tässä turvatasossa minä huomasin, että täällä direktiivissä puhutaan enemmänkin vää-
rentämisen estämisestä. Mielestäni meillähän on erittäin tasokkaat ajokortit, niin että en
ymmärrä, miten niiden määräajat ja nämä estäisivät sitä väärentämistä, jos ne on jo nyt erit-
täin hyvin sirutettu. Jotenkin tässä tuntuu, että tämän direktiivin vaatimukset ja ehkä vält-
tämättä Suomen hallituksen esityksen taso eivät ole ihan tasapainossa, että voisi katsella si-
täkin, ettei tässä ole taas sitä kuuluisaa Suomi-lisää. Haluaisin, että kun siihen perehdytte
valiokunnassa, katsotte sen tarkkaan. Ihan aidosti tästä tulee byrokratiaa ja kustannuksia
ihmisille. Suomessa nyt varmasti ei ole asiakirjojen taso niin huono, että se olisi syy turva-
tason korottamiseen, niin että tarkastelkaa huolella tämä asia.

16.24 Päivi Räsänen kd: Arvoisa rouva puhemies! Kiinnitin itse tähän esitykseen pereh-
tyessäni huomiota siihen, että lausunnonantajatahot ovat kohtuullisen kriittisiä olleet tätä
kohtaan eli suuressa osassa lausuntoja on toisaalta pidetty tätä sinänsä perusteltuna mutta
sitten arvosteltu esimerkiksi byrokratian lisääntymistä tai sitä, että kustannuksia tulee lisää.
2



Pöytäkirjan asiakohta PTK 73/2015 vp
Aivan erityisesti totean tuon saman seikan, jonka edustaja Meri otti tuossa äsken esiin,
eli sen, että ajokorttien väärentämiset ja väärinkäyttö eivät ole olleet Suomessa ongelma-
na, ja tämä on kuitenkin yksi keskeinen perustelu tälle uudistukselle. Sinänsä ymmärrän,
että tälle uudistukselle on omat perustelunsa olemassa, mutta varmasti on tarpeen, että va-
liokunnassa asiaan huolella paneudutaan.

Keskustelu päättyi.

Asia lähetettiin liikenne- ja viestintävaliokuntaan.
3


