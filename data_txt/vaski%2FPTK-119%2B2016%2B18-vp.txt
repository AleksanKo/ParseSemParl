















































DEM82C4.tmpSave.xml


Pöytäkirjan asiakohta PTK 119/2016 vp
Pöytäkirjan asiakohta 

PTK 119/2016 vp

Täysistunto

Keskiviikko 23.11.2016 klo 13.59—16.28

18. Lakialoite laiksi rikoslain 20 luvun 8 §:n muuttamisesta
Lakialoite LA 86/2016 vp Päivi Räsänen kd ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 18. asia. Puhemiesneuvosto ehdottaa, että asia lähetetään lakivaliokuntaan.

Keskustelu

15.59 Päivi Räsänen kd (esittelypuheenvuoro): Arvoisa herra puhemies! Tässä lakialoit-
teessa esitetään seksuaalipalvelujen ostamisen kieltoa pohjoismaisen mallin mukaisesti.

Hallitushan esitti jo vuonna 2005, että seksuaalipalvelujen ostaminen olisi yleisesti ran-
gaistavaa. Perustuslakivaliokunta kuitenkin päätyi sitten rajaamaan rangaistavuuden sek-
suaalipalvelujen ostamiseen ihmiskaupan ja parituksen uhreilta. Tämä valinta on valitetta-
vasti osoittautunut epäonnistuneeksi. Poliisin velvoitteeksihan tuli osoittaa, että seksipal-
velujen ostaja on tietoisesti ostanut palveluja parituksen tai ihmiskaupan uhrilta. Todella-
kin liikutaan hetteiköllä, kun oikeuslaitos joutuu arvioimaan, mitä kunkin asiakkaan olisi
pitänyt voida ymmärtää tätä ostopäätöstä tehdessään.

Lainsäädäntö ei tällä hetkellä anna riittävästi suojaa ihmiskaupan ja parituksen uhreille.
Edelleen laki mahdollistaa kätkemään prostituution taustalla olevan rikollisen toiminnan ja
antamaan kuvan vapaaehtoisesta toiminnasta. Tämän aloitteen mukainen lainsäädäntö an-
taisi nykyistä tehokkaammat ja selkeämmät keinot puuttua rikolliseen toimintaan sekä sek-
sikauppaa ylläpitävään kysyntään.

Ruotsin mallin mukaista lainsäädäntöä on suositeltu jo vuonna 2013 tehdyssä oikeusmi-
nisteriön selvityksessä, ja pohjoismaisesta vertailusta voi päätellä, että poliisin resurssit
kohdistettaisiin lakimuutoksen jälkeenkin todennäköisesti vakavampien seksuaalirikosten
selvittelyyn, joka olisi aiempaa helpompaa selkeämmän lainsäädännön vuoksi.

Ruotsissa katuprostituution määrän arvioitiin puolittuneen kiellon voimaantulon jäl-
keen mutta myös prostituution kokonaismäärän arvioitiin vähentyneen. Seksikauppa ei
kiellon voimaan tultua ole painunut maan alle, kuten esimerkiksi Suomessa käydyssä kes-
kustelussa usein varoitellaan käyvän, jos ostokielto asetettaisiin, vaan kyllä se toiminta on
aidosti myös vähentynyt. Samoin Norjassa arvioidaan markkinoiden pienentyneen lain an-
siosta jopa 40—65 prosenttia.

Ihmiskauppaan puuttuminen näyttää Suomessa olevan erityisen haasteellista juuri pros-
tituutiossa. Uhrien haavoittuvuus ja riippuvainen asema ovat seksikaupassa tavallisia. Sek-
sikauppa on vahvasti sukupuolittunutta, ja se on yksi naisiin kohdistuvan väkivallan ilmen-
tymä. Kiinnittämällä huomio seksin ostajiin voisimme tehokkaammin ehkäistä ihmiskaup-
 Tarkistettu
4.0



Pöytäkirjan asiakohta PTK 119/2016 vp
paa ja siihen liittyvää seksuaalista hyväksikäyttöä. Tämän vuoksi tarvitsemme nykyistä
selkeämpää lainsäädäntöä ja vahvempia keinoja puuttua näihin ongelmiin.

16.02 Anna Kontula vas: Arvoisa puhemies! En pidä lakiesitystä toivottavana. Siihen on
useita perusteita, jotka minä haluan esittää paitsi kielteisen kannan seksin oston kriminali-
sointiin ottaneen Vasemmistoliiton kansanedustajana, myös seksityöaktivistina, väitöskir-
jani Suomessa tapahtuvasta seksityöstä tehneenä sosiologina ja Pro-tukipisteen hallituk-
sen puheenjohtajana. Olen siis viimeisen 20 vuoden aikana aktiivisesti, toistuvasti, lähes
viikoittain ollut tekemisissä seksikaupan kanssa, tavalla tai toisella.

Esitys, joka meillä tänään on käsittelyssä, perustuu ketjupäätelmään, jonka mukaan en-
sinnäkin seksin oston kriminalisointi vähentäisi seksikauppaa yleensä ja toiseksi ihmiskau-
pan osuus seksikaupasta olisi sillä tavoin vakio, että seksikaupan väheneminen vähentäisi
samalla myös ihmiskauppaa. Näistä väitteistä ensimmäisen osalta meillä ei ole varmuutta.
Meillä löytyy paljon tutkimusta, joka antaa viitteitä suuntaan tai toiseen, mutta ei mitään
sellaista luotettavaa dataa, jonka perusteella me voisimme varmasti sanoa, että seksin os-
ton kriminalisointi lisää tai vähentää seksikauppaa. Sen sijaan toisen väitteen osalta, siitä,
että ihmiskauppa jotenkin muodostaisi vakio-osuuden seksikaupasta, me tiedämme var-
muudella, että näin ei ole. Siihen, minkä muodon seksikauppa missäkin yhteiskunnassa
saa, vaikuttavat monet muut tekijät, kuten naisten yleinen asema, erilaiset kouluttautumis-
mahdollisuudet, tuloerot, väkivallan yleinen määrä yhteiskunnassa, absoluuttisen köyhyy-
den määrä ja niin edelleen. Seksikaupan vähentäminen, vaikka tällä lailla siihen päästäi-
siinkin, ei siis ole tehokas tai varma keino ihmiskaupan vähentämiseen.

Me myös tiedämme melko suurella todennäköisyydellä — tutkimuksia tästä on jo tehty
varsin paljon — että kriminalisointi heikentäisi seksityöntekijöiden turvallisuutta ja auto-
nomiaa. Tästä on useita viitteitä sekä Ruotsista että Norjasta, joista tutkimusta löytyy, jo-
ten silloin, kun me lähdemme punnitsemaan sinällään jo epävarmaa keinoa ihmiskaupan
hillitsemiseksi seksikauppaa hillitsemällä, meidän täytyy punnita sitä sitä vasten, millä ta-
voin se kenties saattaa seksikaupan sisällä muuttaa työskentelyolosuhteita niin, että entistä
useampi seksityöntekijä altistuu ihmiskaupalle tai vähintäänkin joutuu työskentelemään
parittajan kanssa, koska itsenäinen työskentely on käynyt mahdottomaksi. On siis mahdol-
lista, että siinäkin tapauksessa, vaikka seksin oston kriminalisoinnilla pystyttäisiin vähen-
tämään seksikauppaa, niin ihmiskauppa pikemminkin lisääntyisi kuin vähenisi.

Minä vastustan tätä aloitetta myös siksi, että mielestäni se, vaikkakin on siistitty, on
hyvä esimerkki myös siitä stigmasta, joka tällä hetkellä on seksityöntekijöiden suurin on-
gelma niin globaalilla tasolla kuin Pohjoismaissakin ja myös keskeinen syy sille, minkä ta-
kia ihmiskaupan vastainen työ seksuaalisen hyväksikäytön yhteydessä on niin vaikeaa.
Tässä aloitteessa puhutaan siitä, miten seksityöntekijät ovat poikkeuksellisen usein mie-
lenterveys- ja päihdeongelmaisia, mihinkä nyt löytyy jonkinnäköistä tutkimuksellista evi-
denssiä, joskin myös päinvastaista on, mutta myös puhutaan sisäisestä rikkinäisyydestä, it-
searvostuksen puutteesta ja jopa siitä, kuinka seksin myynti estää olemisen ja kehittymisen
arvokkaana ihmisyksilönä. Tämä on juurikin sitä keskustelua, jota vastaan olen itse yrittä-
nyt aktiivisesti toimia viimeisen 20 vuoden aikana, keskustelua, jossa muut puhuvat seksi-
työntekijöiden puolesta ja seksityöntekijöiden rooli on uhrin rooli, äänettömän uhrin rooli,
jonka tehtävänä ei ole sanoa omaa kantaansa, jonka tehtävänä ei ole näkyä, jonka tehtävä-
nä ei ole omata mielipiteitä. Minä itse tulen feministisestä traditiosta, jossa on vahvasti vii-
meistään 1970-luvulta lähtien korostettu sitä, kuinka ihmisen oman kokemuksen kuulemi-
2



Pöytäkirjan asiakohta PTK 119/2016 vp
nen on tärkeää ja kuinka kaikilla ihmisillä, jopa naisilla, voi olla vakaa ja vakavasti otetta-
va käsitys omasta parhaastaan.

Minä olen haastatellut satoja seksityöntekijöitä viidellä mantereella, ja aika usein minä
kysyn heiltä, että mikä on se asia, minkä sinä kokisit, että sinun elämääsi eniten parantaisi,
minkä pitäisi muuttua, että sinulla on asiat paremmin. Yksikään heistä ei ole sanonut, että
jos tuo seksin osto kriminalisoitaisiin, niin minun elämäni olisi sitten vähän helpompaa.
Mukana on ollut ihmisiä, jotka ovat erittäin hyvässä asemassa ja joilla ei juurikaan ole min-
käänlaisia ongelmia. Mukana on myös vakavasti ihmiskaupassa uhriutuneita ja moneen
kertaan hyväksikäytettyjä ihmisiä. Kukaan heistä ei koe, että tämä olisi se keino, jolla en-
sisijaisesti heidän elämänsä ja olosuhteensa muuttuisivat paremmaksi. Monia muita ehdo-
tuksia heillä kyllä on.

Lakialoitteessa viitataan myös auktoriteetteihin varsin valikoidusti. Mitä tulee kansain-
väliseen keskusteluun, on totta, että EU:n sisällä erityisesti naislobby on ajanut voimak-
kaasti seksin oston kriminalisointia, mutta samaan aikaan kansainvälisessä keskustelussa
monet ihmisoikeuspainotteiset järjestöt ovat siirtyneet pikemminkin juuri päinvastaiseen
suuntaan. ILO on jo perinteisesti suosittanut seksityön käsittelyä mieluummin työoikeuk-
sien kontekstissa kuin kriminaalikontekstissa, mutta nyt sen rinnalle on tullut uutena ter-
veysjärjestöjä, WHO, UNAIDS, ja nyt aivan viimeisenä Amnesty on ottanut kantaa dekri-
minalisoinnin puolesta. Kansainvälinen virtaus niin sanotuissa edistyksellisissä järjestöis-
sä on siis juuri päinvastainen kuin mitä tässä lakiesityksessä esitetään.

No, jos minä väitän, että seksin oston kriminalisointi on erittäin epävarma, todennäköi-
sesti jopa vahingollinen keino ihmiskaupan torjunnassa, niin mitä sitten pitäisi tehdä, mit-
kä keinot olisivat sitten parempia? Ei hätää, meillä on paljonkin sellaisia toimenpiteitä,
joista me tiedämme varmasti, että ne enemmän tai vähemmän auttavat ihmiskaupan vähen-
tämisessä ja ihmiskaupan uhrien auttamisessa. Suoria, konkreettisia ja yksittäisiä toimia on
esimerkiksi ulkomaalaislain käännytyspykälän poistaminen. Tällä hetkellä Suomesta voi-
daan käännyttää henkilö pelkästään siksi, että hänen epäillään aikovan myydä seksiä. Jos
kysymyksessä on köyhä nainen, hänellä ei ole tosiasiallisia mahdollisuuksia kiistää tätä vi-
ranomaisarviota, vaan ainoa mahdollisuus on poistua maasta. Tämä johtaa siihen, että va-
litettavasti myös väkivaltaiset asiakkaat tietävät, että EU-alueen ulkopuolelta tulevat sek-
sityöntekijät eivät voi turvautua viranomaissuojeluun Suomessa, koska pelkäävät käänny-
tystä, ja he ovat suuremmassa riskissä kohdata väkivaltaa kuin EU-alueelta tulevat seksi-
työntekijät.

Toinen, ainakin jälkikäteen auttamistyössä tehokas keino olisi ihmiskaupan uhrien suo-
jelujärjestelmään pääsyehtojen helpottaminen niin, että se kattaisi myös vähintäänkin sel-
laisia tapauksia, joissa viranomaiset ovat suhteellisen yksimielisiä siitä, että tässä on ihmis-
kauppa toteutunut, mutta oikeudellisesti riittävää todisteistoa ei pystytä saamaan kasaan.

Prostituutiotulojen saattaminen perintäkelpoiseksi olisi vähintäänkin stigman kannalta
oleellinen uudistus. Käytännössähän meillä on nyt tilanne, jossa sinä olet kyllä seksin
myynnistä verovelvollinen, mutta jos asiakas jättää maksamatta, niin sinulla ei ole oikeutta
periä näitä maksamatta jääneitä palkkioita.

Viimeiseksi osuuskuntabordellit, jotka tarkoittaisivat pienimuotoisia yhteistoimintajär-
jestelyjä seksityöntekijöiden välillä, lisäisivät näiden keskinäistä autonomiaa ja vähentäi-
sivät riippuvuutta paritusorganisaatioista, jotka ovat ihan keskeinen ympäristö myös ih-
miskaupalle.
3



Pöytäkirjan asiakohta PTK 119/2016 vp
Yleisemmin tietysti vaikuttaminen naisen asemaan, vaikuttaminen siirtolaisten ase-
maan, (Puhemies koputtaa) vaikuttaminen sosiaali...

Toinen varapuhemies Arto Satonen: 10 minuutin suositusaika on jo käytetty.

Herra puhemies, huomasin kyllä, mutta epäilen, että tässä ei ole niin vahvaa keskustelua
tulossa, että minun kannattaa kovin moneen eri puheenvuoroon jakaa tätä asiaa, niin että
pistetään nyt pöytäkirjaan vähän isommissa könteissä kerralla sitten. Mutta olen ihan lo-
pussa. — Eli ne hankalat, ikävät, abstraktit keinot, joilla kaikkia muitakin sosiaalisia on-
gelmia ja monia kriminaalipoliittisia ongelmia pystytään lieventämään, pätevät myöskin
ihmiskauppaan, ne pehmeät sosiaalipoliittiset keinot, joilla meidän kaikkien elämänehtoja
parannetaan.

16.13 Päivi Räsänen kd: Arvoisa herra puhemies! Kiitän edustaja Kontulaa siitä, että
toitte tähän keskusteluun erilaisen näkökulman. Niistä kohdista, joissa puhuitte naisten
aseman parantamisesta ja myös ihmiskaupan uhrien parantamisesta, olen kyllä monessa
suhteessa samaa mieltä. Mutta itse tähän prostituutioon ja myös siihen stigmaan, josta pu-
huitte, itselläni on kyllä erilainen näkökulma, mikä varmasti tulee esiin ja käy ilmi myös
tuosta lakialoitteesta.

Viittaan vielä siihenkin, että tuon oikeusministeriön vuonna 2013 julkaiseman selvityk-
sen mukaan seksin ostamisesta ihmiskaupan tai parituksen kohteelta annettiin seitsemän
vuoden aikana 36 lainvoimaista tuomiota. Samalla tarkasteluvälillä annettiin 106 järjestys-
lain mukaista sakkoa seksin myymisestä ja ostamisesta ja suurin osa annettiin seksin myy-
misestä julkisella paikalla. Ostajalle tuo sakko tuli hyvin harvoin. Tarkoitan sitä, että ny-
kylainsäädäntö käytännössä mielestäni ei aja ikään kuin naisten asemaa eikä myöskään
myyjien asemaa vaan nykylainsäädäntö rankaisee todennäköisemmin naispuolista ihmis-
kaupan tai parituksen uhria kuin miespuolista seksuaalipalvelujen ostajaa. Siinä mielessä
pidän hyvänä, että sekä Euroopan parlamentti että Euroopan neuvoston ihmiskaupan vas-
tainen yleissopimus on, aivan niin kuin totesitte puheenvuorossanne, ottanut sen kannan,
että seksin oston kriminalisointia pidettäisiin keinona ihmiskaupan kysynnän vähentämi-
seksi.

16.16 Anna Kontula vas: Arvoisa puhemies! Minä olen edellisen puhujan kanssa aivan
vahvasti yhtä mieltä siitä, että Suomen nykyinen lainsäädännöllinen tila ei ole toivottava.
Mitä tulee tähän seksin oston kriminalisointiin silloin, kun kyseessä on paritus tai ihmis-
kaupan uhri, niin vastustin sitä silloin, kun sitä oltiin hyväksymässä. En pitänyt sitä silloin
hyvänä, en ole pitänyt sitä sen jälkeenkään hyvänä johtuen siitä, että ne keskeiset ongel-
mat, joita oston kriminalisointiin liittyy, painottuvat nyt siihen seksityöntekijöiden ryh-
mään, joka on jo valmiiksi kaikkein heikoimmassa asemassa, joka joutuu jo valmiiksi työs-
kentelemään heikomman asemansa vuoksi parittajien kanssa tai on jollakin lailla hyväksi-
käytetty tai ihmiskaupassa uhriutunut. Mutta minä en näe, että ratkaisu meidän huonoon
lainsäädännölliseen tilanteeseen olisi se, että kun näitä ihmisiä kohdellaan jo nyt viran-
omaistaholta surkeasti, niin sitten vielä vähän kiristettäisiin ruuvia kovemmalle, niin kuin
minä näen, että tämä seksin oston kriminalisoinnin laajentaminen toimisi. Minun logiikka-
ni ja minun edustamieni tahojen logiikka kulkee niin päin, että jos ollaan huomattu, että
4



Pöytäkirjan asiakohta PTK 119/2016 vp
joku laki ei toimi, niin ei lisätä sitä lakia vaan poistetaan se laki ja kokeillaan jotakin sel-
laista, josta on enemmän myönteistä evidenssiä olemassa.

16.17 Päivi Räsänen kd: Arvoisa herra puhemies! Olemme siis edustaja Kontulan kanssa
samaa mieltä siitä, että nykylainsäädäntö ei ole optimaalinen eikä parhaalla tavalla tätä on-
gelmaa ole ehkäisemässä. Mutta ehkä se ero tulee siinä, että itse ajattelen, että prostituutio
ei vapaaehtoisenakaan tai laillisena ammatinharjoituksena ole sitä harjoittavalle hyödyksi. 

Tuossa viittasittekin jo siihen, että prostituoitujen keskuudessa mielenterveys- ja päih-
deongelmat sekä muut terveyshaitat ovat yleisiä ja prostituutio on osa syrjäytymisvyyhtiä,
jossa on vaikea osoittaa, mikä on lopulta syy ja mikä on seuraus. Mutta tästä toiminnasta
joka tapauksessa seuraa itsearvostuksen puutetta, joka on luomassa ja on osa sitä stigmaa,
jonka en usko poistuvan, vaikka koko prostituutio laillistettaisiin, muodostettaisiin ikään
kuin näitä laillisia bordelleja, joihin viittasitte. 

Hyvin harva missään yhteiskunnassa suosittelisi prostituutiota ammattina tyttärelleen tai
sisarelleen, ja ajattelen, että kriminalisoimalla seksipalvelujen oston viestitämme parhai-
ten myös sitä, että muiden Pohjoismaiden tavoin arvostamme naisten ihmisoikeuksia ja
mahdollisuuksia kehittää itseään arvokkaina ihmisyksilöinä muulla tavoin kuin myymällä
seksipalveluja.

16.19 Anna Kontula vas: Arvoisa puhemies! Stigma ei todellakaan poistu bordelleja pe-
rustamalla, mutta se saattaisi poistua sillä lailla, että tässä salissa seksityöntekijöistä puhut-
taisiin saman koodiston mukaan kuin ihmisistä yleensäkin. Kyllä minäkin tiedän ihmisiä,
joilleka poliitikkona toimiminen on johtanut itsearvostuksen puutteeseen, mutta ei se oi-
keuta minua syrjäyttämään näiden poliitikkojen käsitystä omasta parhaastaan tai kohtele-
maan heitä objektina silloin, kun säädetään heitä itseään koskevista pelisäännöistä.

Stigma tarkoittaa sellaista mekanismia, jonka seurauksena yhteisö jollakin lailla näkee
yksilön vain tietyn ominaisuuden kautta. Stigma ei koske vain seksityöntekijöitä, stigma
liittyy vammaisuuteen — olin just mielenterveystilaisuudessa, mielenterveysongelmat on
yksi voimakkaasti stigmatisoiva tekijä — mutta historiallisesti seksin myynti on ollut kaik-
kein voimakkaimpia stigmoja länsimaisessa yhteiskunnassa. Ja siitä johtuu, että myös täs-
sä salissa edustaja Räsänen kokee oikeutetuksi puhua itsearvostuksen puutteesta, vaikka
tutkimukset osoittavat, että vaikka osalla seksityöntekijöistä on ehkä itsetunto seksin
myynnin aikana heikentynyt, toisille taas se on toiminut väylänä itsenäisyyteen ja omanar-
vontunnon nousuun. Nämä ovat molemmat tosiasioita, jotka tapahtuvat saman ilmiön puit-
teissa.

Itse asiassa kumpikaan näistä ei liity meidän työhömme tässä salissa oikein millään lail-
la, koska me emme ole tässä salissa kertomassa ihmisille, mikä heille on hyväksi ja mikä
heille on pahaksi, mikä heille on oikein ja mikä heille on väärin heidän omassa elämäs-
sään, vaan meidän tehtävämme tässä salissa on luoda semmoiset yleiset pelisäännöt, joissa
ihmisillä on mahdollisimman hyvät lähtökohdat hallita omaa elämäänsä, mahdollisimman
suuri autonomia ja paljon pelimerkkejä käytössä ja mahdollisimman hyvä turva kaikenlais-
ta hyväksi- ja väärinkäyttöä vastaan. Seksityöntekijöiden leimaaminen avuttomiksi uhreik-
si on pikemminkin eräänlainen hyväksikäytön muoto kuin heidän puolustamistaan, koska
sitä seksityöntekijät eivät todellakaan ole.

Minä olin justiinsa muutama kuukausi sitten Nairobissa. Tapasin siellä paikallisia sek-
sityöntekijöitä bordelleissa, kadulla ja ravintoloissa. Ei heidän elämänsä mitenkään erityi-
5



Pöytäkirjan asiakohta PTK 119/2016 vp
sen ruusuista siellä ollut. Itse asiassa se on huomattavasti paljon vaikeampaa kuin Suomes-
sa, niin kuin ylipäätään naisten asema Nairobissa on huomattavasti vaikeampi kuin Suo-
messa. Mutta nämä naiset, jotka olivat päätyneet prostituutioon, olivat pääsääntöisesti kui-
tenkin selviytyjiä verrattuna niihin naisiin, jotka samassa tilanteessa eivät olleet sitä ratkai-
sua tehneet. Heillä oli näihin verrattuna oma raha käytössä. Usein taustalla oli avioero, joka
oli johtunut miehen väkivaltaisesta käyttäytymisestä, ja he olivat mieluummin valinneet it-
senäisen, stigmatisoidun yhteiskunnallisen aseman kuin antautumisen siihen jatkuvasti pa-
hoinpidellyn puolison rooliin. Kyse ei ollut vapaasta valinnasta. Usein Nairobissa yksin-
huoltajanaiselle ainoa mahdollinen uravalinta on seksityö. Mutta se oli niissä puitteissa,
mitä eri valinnanvaihtoehtoja heillä oli, paras menestysresepti, mikä heillä oli käytössä.

No, nyt jos me haluamme sanoa heille, että te olette uhreja ja kielletään tämä homma,
mitä te nyt teette, niin se tarkoittaa heidän näkökulmastaan, että heillä on yksi vaihtoehto
vähemmän käytössä. Se ei tarkoita, että heillä on pelimerkkejä enemmän vaan että heillä
on vähemmän sen jälkeen. Jos me haluamme oikeasti auttaa ihmisiä ja luoda sen parem-
man yhteiskunnan näiden ihmisten kannalta, niin sen sijaan, että heitä katsellaan täältä elii-
tin kukkuloilta alaspäin, pitää kysyä, mitä muita vaihtoehtoja voidaan tarjota, jotta seksin
myynti kadulla 5 euron kertahintaan ei olisi enää houkutteleva vaihtoehto.

16.24 Päivi Räsänen kd: Arvoisa herra puhemies! Haluan vielä toistaa sen, että tässä la-
kialoitteessa ei siis kohdenneta mitään kriminalisointia seksin myyjiin vaan nimenomaan
seksin ostajiin. Siinä mielessä mielestäni tällä lakialoitteella ei olla ikään kuin leimaamas-
sa näitä henkilöitä, joita päinvastoin halutaan auttaa ja tukea. Itsekin tunnen henkilöitä, jot-
ka ovat olleet seksityössä mukana. Olen heidän kanssaan keskustellut ja arvostan toki heitä
aivan täysivaltaisina kansalaisina, ja heillä toki on aivan samat kansalaisoikeudet ja oikeus
ilmaista itseään kuin kaikilla muillakin.

Sitten vielä totean lopuksi, että olen kyllä samaa mieltä siitä, että niitä muita vaihtoeh-
toja meidän täytyisi saada, ajatellen sitten kehitysmaita ja myös Suomea, että kenenkään ei
ikään kuin tarvitsisi turvautua tällaiseen toimintaan oman toimeentulonsa turvaamiseksi,
koska se vahingoittaa myös häntä itseään.

16.26 Anna Kontula vas: Arvoisa puhemies! Jos asia olisikin niin yksinkertainen, että
tämä laki ei vahingoittaisi seksityöntekijöitä, niin minä en sitä vastustaisi, ei vastustaisi
koko kansainvälinen seksityöntekijöiden omien järjestöjen verkosto eivätkä vastustaisi
länsimaissa käytännössä kaikki sosiaalityöntekijät, jotka tekevät säännöllistä kenttätyötä
seksityöntekijöiden parissa, eivät vastustaisi kenttätyötä tekevät tutkijat lähestulkoon yksi-
mielisesti. Mutta se tieto, mitä meillä tällä hetkellä on, vaikkakin se on viitteellistä ja usein
mikrotason haastatteluihin perustuvaa tietoa, yksiselitteisesti kuitenkin puhuu sen puoles-
ta, että hinnan tästä seksin oston kriminalisoinnista maksavat nimenomaan ne seksityönte-
kijät. Esimerkiksi sekä Ruotsissa että Norjassa kondomeja on käytetty todisteena seksin
ostajia vastaan, mikä on käytännössä johtanut siihen, että ostajat eivät enää halua käyttää
kondomeja, mikä uhkaa seksityöntekijöiden terveyttä merkittävästi. 

Toisin kuin lakiesityksessä väitetään, että seksityö ei ole painunut maan alle, niin jos
katsotaan tutkimuksen yleistä linjaa, siellä on hyvin vahva näkemys siitä, että tänä aikana
ainakin seksityö on merkittävässä määrin siirtynyt kaduilta nettiin — sitä, onko se tapah-
tunut tämän lain seurauksena vai muista syistä, me emme pysty arvioimaan — ja toisaalta
on siirrytty indoors-keikoista outcallseihin eli siis seksityöntekijät eivät ota kotona tai ho-
6



Pöytäkirjan asiakohta PTK 119/2016 vp
tellihuoneessa vastaan, koska pelkäävät poliisia. Nämä kaikki lisäävät väkivallan riskejä ja
turvattomuutta seksityöntekijän kannalta. He maksavat sen moraalipolitiikan hinnan, jota
poliitikot tässäkin salissa ajavat — tai poliitikko. 

Keskustelu päättyi.

Asia lähetettiin lakivaliokuntaan.
7


