















































DEMDA7C.tmp.xml


Pöytäkirjan asiakohta PTK 11/2018 vp
Pöytäkirjan asiakohta 

PTK 11/2018 vp

Täysistunto

Torstai 22.2.2018 klo 16.00—17.23

2.6. Suullinen kysymys päiväkotien ryhmäkoosta (Päivi Räsänen kd)
Suullinen kysymys SKT 14/2018 vp

Suullinen kyselytunti

Puhemies Paula Risikko: Seuraava kysymys: kristillisdemokraattinen eduskuntaryhmä,
Päivi Räsänen.

Keskustelu

16.48 Päivi Räsänen kd: Arvoisa puhemies! Kysymykseni koskee päiväkotien henkilös-
tömitoitusta. Helsinkiläinen lastentarhanopettaja kertoi Ylen uutisessa, että ei laittaisi
omaa lastaan päiväkotiin, jossa hän itse työskentelee, ja perusongelma on liian pieni hen-
kilöstömitoitus, liian suuret lapsiryhmät, jotka aiheuttavat kaoottisen tilanteen päivähoi-
toon. Ja hallitushan on ihan omilla päätöksillään ajanut varhaiskasvatuksen tasoa alas suu-
rentamalla ryhmäkokoja. Kun te, ministeri Grahn-Laasonen, olette pontevasti ajanut per-
hevapaauudistusta — joka tosin nyt on kariutunut — jossa painopistettä siirrettäisiin pien-
ten lasten kotihoidosta kunnalliseen päivähoitoon, niin oletteko ajatellut sitä, että monet
perheet valitsevat kotihoidon sen takia, että päiväkodeissa hoidon ja varhaiskasvatuksen
laatu on heikkoa? Eli ei ole sitä korkeatasoista varhaiskasvatusta, josta puhutaan. Aiotteko
korjata vahingolliseksi osoittautuneen päätöksen varhaiskasvatuksen ryhmäkoosta?

16.49 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Varhaiskasvatus on Suomessa tarkkaan säänneltyä ja myöskin kansainvälisesti ver-
tailtuna hyvinkin korkeatasoista, niin että meidän päiväkodeista voidaan olla ylpeitä, ja
siellä ammattilaiset tekevät töitä jokapäiväisesti, sen itsekin todistan asiakkaana.

Ja varhaiskasvatuksen kehittämisen kärkenä meillä on paitsi se mainittu osallistumisas-
te myöskin varhaiskasvatuksen laatu. Tällä hetkellä lausuntokierroksella on uusi varhais-
kasvatuslaki, joka alleviivaa henkilöstön osaamista, sen merkitystä varhaiskasvatuksen
laatuun, ja tuo lapsen edun ensisijaisuuden varhaiskasvatuksen jokapäiväiseen suunnitte-
luun. Samoin tällä hallituskaudella on toteutettu, viety eteenpäin sitä, että jokaisessa päi-
väkodissa tällä hetkellä suunnitellaan toimintaa hyvin tarkasti.

Mitä tulee henkilöstömitoituksiin tällä hetkellä, niin olemme siitä valitettavasti ministe-
riöönkin saaneet huolestuneita viestejä, ja ne johtuvat siitä, että näitä lakiin kirjattuja sään-
telyjä ei noudateta kaikissa kunnissa täsmällisesti. Ja tähän tulee puuttua ilman muuta, [Pu-
hemies koputtaa] ja se on aluehallintovirastojen tehtävä, samoin kuin hallituksen puolelta
[Puhemies koputtaa] olemme jo lisänneet määrärahoja [Puhemies: Aika!] henkilöstön kou-
lutukseen, jotta ammattilaisia olisi riittävästi tulevaisuudessa.
 Tarkistettu
4.1



Pöytäkirjan asiakohta PTK 11/2018 vp
Kysymyksen käsittely päättyi.
2


	2.6
	16.48
	16.49


