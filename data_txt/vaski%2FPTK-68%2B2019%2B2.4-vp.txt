















































DEMB1C.tmp.xml


Pöytäkirjan asiakohta PTK 68/2019 vp
Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

2.4. Suullinen kysymys lastensuojelun epäkohdista (Sari Tanus kd) 
Suullinen kysymys SKT 63/2019 vp

Suullinen kyselytunti

Puhemies Matti Vanhanen: Seuraava kysymys, edustaja Tanus.

Keskustelu

16.44 Sari Tanus kd:  Arvoisa herra puhemies! Lapsen oikeuksien viikolla on nostettava
esiin lastensuojelun epäkohtia. Suomessa vuonna 2018 kodin ulkopuolelle oli sijoitettuna
18 544 lasta, ja näistä vain 689 lasta on sijoitettuna sukulais- tai läheisperheisiin. Sijais-
huollossa elää lapsia, joiden yhteydenpidon vanhempiin, isovanhempiin ja muihin lähei-
siin on lastensuojeluviranomainen joko kokonaan katkaissut tai muutoin rajoittanut yhtey-
denpitoa ankarasti. Puhutaan jopa kadotetuista lapsista.

Eilen syvästi huolestuneiden isovanhempien moniammatillinen työryhmä toi vetoo-
muksen lastensuojelun nykytilan selvityksen teettämiseksi ja lastensuojelun epäkohtien
korjaamiseksi. Kysyisinkin asianosaiselta ministeriltä: aiotaanko lastensuojelun epäkoh-
tiin puuttua ja teettää selvitys lastensuojelun nykytilasta ja lasten oikeuksien, myös läheis-
ten tapaamisoikeuden, toteutumisesta?

16.45 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Sain itsekin tästä vetoomuksesta tietää, ja kannatan kyllä sitä linjaa, että meidän
täytyy lastensuojelun asioissa ottaa napakampi ote. Tarvitaanko siinä nykytilan selvittä-
mistä vai ei? Jos eduskunta haluaa, tämä nykytila voidaan selvittää, mutta kyllä tosiasia on
se, että me tiedämme, mistä pitäisi lähteä liikkeelle. Olin lastensuojelupäivillä puhumassa
ammattilaisille, joita oli 1 200 paikalla. Heiltä kysyttiin osana tätä päivän työtä, mikä on
lastensuojelussa pahiten pielessä, mistä pitäisi aloittaa. He sanoivat, että pitää saada raken-
teet ja henkilömitoitus kuntoon. Henkilöstömitoitukseen on kirjaus hallituksen ohjelmas-
sa, ja tavoittelemme sitä, että meillä olisi yhtä sosiaalityöntekijää kohti enää 30 lasta tämän
hallituskauden lopulla ja puolivälin etappina yksi per 35 lasta. [Puhemies koputtaa] 

Tämä on vaikea kysymys, ja jatketaan keskustelua siitä, mitä muita toimia on luvassa. 

Puhemies Matti Vanhanen: Pyydän niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan. 

16.47 Sari Tanus kd (vastauspuheenvuoro): Arvoisa puhemies! Eilen välitettiin ministe-
reille myös ME/CFS-potilaiden eli kroonista väsymysoireyhtymää sairastavien lasten per-
heiltä vetoomus, jonka oli allekirjoittanut yli 80 vanhempaa tai läheistä. Heidän vertaistu-
 Tarkistettu
4.0



Pöytäkirjan asiakohta PTK 68/2019 vp
kiverkostossaan on yli sata perhettä. Näistä perheistä neljän perheen lapsi on kiireellisesti
ja perheelle täytenä yllätyksenä sijoitettu muutaman viime kuukauden aikana. Kaiken
kaikkiaan kiireellisiä sijoituksia tehdään Suomessa joka toinen tunti. Onko tilanne todella
näin paha? Tarvitaanko kiireellisiä toimia todella näin paljon? 

Huolena on myös se, että lastensuojelulaitosten ylläpitäjistä yksityisten osuus on 90 pro-
senttia. Ylen selvitysten mukaan lastensuojelusta on tullut miljardibisnes. 

Kysyisinkin asianosaiselta ministeriltä: ollaanko näihin lastensuojelun epäkohtiin ja
myös miljardibisneksen mukanaan tuomiin haasteisiin puuttumassa?

16.48 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Yhdyn näihinkin näkökulmiin, mitä esititte. Hyvin vakavaa ja painavaa asiaa.
Sijaishuollon työryhmä tällä hetkellä nimenomaan pohtii sitä, minkälaisia asiantuntijaneu-
voja olisi käytettävissä siinä, millä tavalla lastensuojelulakia tultaisiin kehittämään erityi-
sesti vaativan sijaishuollon osalta, ja nämä esimerkit, joita tässä kerroitte, koskevat erityi-
sesti vaativaa sijaishuoltoa. Olen myöskin itse huolissani siitä, että lastensuojelussa lasten
etu ei todennäköisesti kovin hyvin enää toteudu, koska olemme siinä tilanteessa, että alkaa
olla enää vain viidennes tästä tärkeästä työstä julkisissa käsissä. On sanottava, että perus-
oikeuksien vaarantaminen on paikoin käynyt selväksi, kun näitä kovimpia esimerkkejä täl-
tä alueelta on saatu myöskin julkisuuteen nähtäväksi. Tämä tarkoittaa käytännössä sitä, että
meidän täytyy myös pystyä keskustelemaan siitä, onko lastensuojelu [Puhemies koputtaa]
sellainen paikka, jossa tällaiselle voitontavoittelulle on sijaa jatkossa.

16.49 Ari Koponen ps (vastauspuheenvuoro): Arvoisa herra puhemies! Olen hyvin huo-
lissani siitä, miten yhteiskuntamme puuttuu tärkeimpään instituutioomme, perheeseen,
voidessaan hajottaa sen tilanteessa, jossa perhettä on kohdannut sairastuminen ja suuri epä-
onni. Puhun nyt etenkin ME/CFS-potilaista, jotka ovat tyyppiesimerkki siitä, mitä seuraa
sairaaseen ihmiseen kohdistuvasta syrjinnästä, aggressiosta ja terveydenhuollon avutto-
muudesta. Suomessa on kiireellisesti sijoitettu ainakin kolme ja huostaanotettu ainakin
kaksi ME-potilasta. Miten hallitus aikoo puuttua ME-potilaiden kohtaamaan syrjintään ja
aggressioon? Enkä halua kuulla vastaukseksi mitään toiminnallisista häiriöistä. Kyseinen
malli on vain lisännyt stigmaa ja huonoa kohtelua näiden potilaiden kohdalla. 

16.50 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kyllä tämä ja monet muutkin esimerkit, mitä vaativassa sijaishuollossa ja
myöskin perhehuollon puolella on, kertovat siitä, että me joudumme arvioimaan koko sitä
rakennelmaa, jota me kutsumme lastensuojeluksi tällä hetkellä. Meillä on monenlaisia esi-
merkkejä, joissa joudumme myöskin toteamaan, että sijaishuollon valvontaan sekä myös-
kään lasten ja nuorten kuulemisiin ei olla suhtauduttu sillä vakavuudella, millä pitäisi suh-
tautua. Epäkohtiin on puututtava, ja lakia on noudatettava. Tältä osin on esimerkkejä siitä,
että paikoin ei näissä tärkeissä kysymyksissä ole onnistuttu.

Niin kuin totesin, vaativan sijaishuollon osalta on saatava parempaa aikaiseksi. En läh-
de tässä nyt ottamaan kantaa yksittäisiin toimiin, mitä pitää tehdä, mutta tällä hetkellä
eduskunnassa on nyt sisällä jälkihuollon parantaminen lasten ja nuorten osalta. Se on yksi
askel, [Puhemies koputtaa] ja lupaan teille, että tämä ei jää tähän. Meidän on pakko puut-
tua lastensuojeluun paljon laajemmin ja tuoda uusia esityksiä eduskuntaan.
2



Pöytäkirjan asiakohta PTK 68/2019 vp
16.51 Paula Risikko kok (vastauspuheenvuoro): Arvoisa puhemies! Suomessa on hyvin
paljon isovanhempia, jotka on vieraannutettu lapsenlapsestaan. Meihinkin ottavat hyvin
usein yhteyttä sellaiset isovanhemmat, jotka on vieraannutettu jostain syystä, hyvinkin mo-
nesti perusteettomasti, avioerotilanteessa tai muussa riitatilanteessa.

Viime kaudella käytiin kovaa keskustelua tästä, ja nimenomaan kokoomus ja silloinen
oikeusministeri Häkkänen halusivat, että tätä viedään eteenpäin eli että vieraannuttamista
ei tapahtuisi tilanteessa, jossa suhde on kuitenkin mahdollista järjestää ja lapsi tarvitsee
isovanhempiaan. Nyt kysynkin ministeri Henrikssonilta: oletteko halukas jatkamaan tätä
asiaa ja viemään asiaa myöskin eteenpäin, koska monet isovanhemmat ovat todella surul-
lisia?

16.52 Oikeusministeri Anna-Maja Henriksson (vastauspuheenvuoro): Aivan kuten
edustaja Risikko toi esille, tämä on äärettömän tärkeä kysymys. Moni isovanhempi on huo-
lissaan ja surullinen siitä, että ei saa tavata lapsenlapsiaan. Tästä varmasti on meillä paljon-
kin tietoa tässä salissa. Sen takia kaikki se työ, mitä ollaan tehty yhdessä sen eteen, että
tämä tilanne saataisiin parannettua, on hyvää työtä, ja sitä haluan myös jatkaa.

Tässä on lainsäädännössä aina äärimmäisen tärkeä näkökohta se, että lapsen oman edun
on aina oltava etusijalla, ja se on nykyisessäkin lainsäädännössä lähtökohta. Varmasti on
niin, että tätä on syytä vielä tarkastella, ja edellisellä hallituskaudella varmasti tehtiin joi-
takin askelia oikeaan suuntaan, ja tähän tärkeään kysymykseen varmasti palataan vielä.

Kysymyksen käsittely päättyi.
3


	2.4
	16.44
	16.45
	16.47
	16.48
	16.49
	16.50
	16.51
	16.52


