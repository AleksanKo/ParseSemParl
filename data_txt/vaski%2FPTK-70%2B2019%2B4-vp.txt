















































DEMF278.tmp.xml


Pöytäkirjan asiakohta PTK 70/2019 vp
Pöytäkirjan asiakohta 

PTK 70/2019 vp

Täysistunto

Tiistai 26.11.2019 klo 14.00—20.15

4. Hallituksen esitys eduskunnalle vuoden 2020 talousarvioesityksen (HE 29/2019 vp) täy-
dentämisestä

Hallituksen esitys HE 89/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 4.
asia. Puhemiesneuvosto ehdottaa, että asia lähetetään valtiovarainvaliokuntaan. 

Lähetekeskusteluun varataan enintään 1 tunti. Asian käsittelyssä noudatetaan aikataulu-
tettujen asioiden osalta sovittuja menettelytapoja.

Keskustelu

18.50 Valtiovarainministeri Mika Lintilä: Arvoisa puhemies! Sen verran palaan tuo-
hon äskeiseen keskusteluun, että toivon, että edustajat ottavat erityisesti työministerin
kanssa esille näitä kysymyksiä, mitä tässä loppuvaiheessa tuli. Ajattelen, että on oikeus ja
kohtuus, että viisi tuntia keskustelua kyseisestä aiheesta riittää, ja voidaan mennä järjestyk-
sessä eteenpäin.

Arvoisa puhemies! Osaavan työvoiman saatavuus on kyselyissä yritysten kärkihuolten
joukossa. Työllisyyden kasvu ei saa pysähtyä pulaan osaajista. Hallituksen esityksessä
vuoden 2020 talousarvioesityksen täydentämiseksi ehdotetaan opetus- ja kulttuuriministe-
riön hallinnonalalle 20 miljoonan euron lisäystä. Jatkuvan oppimisen ja osaamisen kehit-
tämisen tavoitteena on edistää osaavan työvoiman saatavuutta. Määräraha on tarkoitus
käyttää jatkuvan oppimisen uudistuksen tukeen sekä välittömien, nopeavaikutteisten, työl-
lisyyttä edistävien toimien toteuttamiseen. Esityksessä määrärahoja ehdotetaan korotetta-
vaksi yhteensä 101 miljoonalla eurolla, ja tuloarviota alennetaan yhteensä 95 miljoonalla
eurolla. 

Täydentävän talousarvioesityksen suurin kokonaisuus liittyy sotiemme veteraaneihin.
Jo edellinen hallitus päätti, ja marraskuun alussa tuli voimaan lakimuutos, jossa kotona
asuville veteraaneille annetaan valtion puolesta maksuttomat palvelut heidän tarpeisiinsa.
Kunnat olivat kuitenkin arvioineet määrärahatarpeet aivan alakanttiin, siksi ensi vuodelle
on tarpeen lisätä rintamaveteraanien kotiin vietäviä palveluita 110 miljoonalla eurolla. Tä-
hän kokonaisuuteen liittyy myös rintamalisän korotus kunniakansalaisillemme nykyisestä
50 eurosta 125 euroon kuukaudessa huhtikuun alusta 2020 alkaen. Syy siihen, miksi koro-
tus alkaa huhtikuussa, johtuu puhtaasti Kelan omista teknisistä valmiuksista, joten sen
vuoksi aloitus on huhtikuussa. Tällä halutaan turvata myös se, että kodin ulkopuolella asu-
vat veteraanit saavat tukea esimerkiksi tehostetun palveluasumisen maksuihin. Tämä muu-
tos, kuten aiempikin lakimuutos kotiin vietävistä palveluista, perustuu veteraanijärjestöjen
esitykseen.
 Hyväksytty
3.0



Pöytäkirjan asiakohta PTK 70/2019 vp
Pelastustoimien toimintamenoihin ehdotetaan 2,4 miljoonan euron lisäystä Kuopion Pe-
lastusopiston toiminnan vahvistamiseen. Luonnonvarakeskuksen toimintamenoihin ehdo-
tetaan yhteensä noin 1,2 miljoonan euron lisäystä maatalouslaskennan 2020, ruokahävik-
kiseurannan ja päästökatodirektiivin kansalliseen toimeenpanoon. Valtiovarainministeri-
ön pääluokassa on 5,6 miljoonan euron lisäys valtionavustustoiminnan kehittämiseen ja di-
gitalisaatiohankkeisiin. Täydentävään esitykseen sisältyy myös useita lisäyksiä eri virasto-
jen toimintamenoihin ja eri aloilla toimivien järjestöjen tukemiseen.

Arvoisa puhemies! Tuloarvion alenemisen merkittävin syy on hallituksen esitys uusien
kone- ja laiteinvestointien korotetuista poistoista. Tällä esityksellä pyritään osaltaan luo-
maan yrityksille kasvua tukevaa ja investointeihin kannustavaa toimintaympäristöä. Inves-
toinnit saa esityksen mukaan vähentää verotuksessa nopeutetusti kaikilla toimialoilla, jo-
ten kyse on uudenlaisesta kannustimesta. Muutoksien aiheuttamat kuntien verotulomene-
tykset kompensoidaan kunnille täysimääräisesti. Kokonaisuutena ehdotus tulee lisäämään
valtion nettolainanottoa 196 miljoonalla eurolla. Kaikkiaan valtion nettolainanoton arvioi-
daan olevan 2,2 miljardia euroa vuonna 2020.

18.55 Pekka Aittakumpu kesk: Arvoisa puhemies! Kiitos ministeri Lintilälle selkeästä
ja hyvästä esittelystä. 

Isoisäni on 96-vuotias sotaveteraani Kuusamosta. Kun hän jokin aika sitten siirtyi pal-
velutaloon, mukana seurasi kaksi valokuvaa hänen seinälleen. Toisessa kuvassa on isoisä-
ni ja edesmennyt isoäitini. Heidän tiensä kohtasivat evakkotaipaleella. Toisessa kuvassa
katselee marsalkka Mannerheim. Tuota marsalkan kuvaa katselin jo pienenä lapsena mum-
molassa. Se oli mummolan olohuoneessa vuodesta toiseen samalla paikalla, josta jokainen
saattoi sen huomata. Marsalkan kuvan äärellä ja papan jutteluista ymmärsin, että siinä on
mies, joka teki meidän isänmaallemme suuren palveluksen. Myös sen oivalsin, että jokai-
nen veteraani ja sodan sukupolvet, miehet ja naiset, tekivät isänmaallemme suuren palve-
luksen.

Arvoisa puhemies! Itsenäisen Suomen 100-vuotisjuhlan kunniaksi Tilastokeskus keräsi
vuonna 2018 listan vertailuista, joissa Suomi on maailman kärjessä. Tässä muutama huo-
mio siitä: Suomi on maailman vakain valtio. Suomi on maailman turvallisin maa. Suomes-
sa on maailman paras hallinto. Suomessa on maailman vähiten järjestäytynyttä rikollisuut-
ta. Suomi on maailman onnellisin maa. Suomessa on maailman puhtainta ilmaa. Suomessa
on eniten metsiä Euroopassa. Suomi on maailman lukutaitoisin maa.

Arvoisa puhemies! Tämän hyvinvoinnin meidän sotiemme veteraanit mahdollistivat.
He puolustivat isänmaatamme, joka on monessa suhteessa maailman paras maa, vaikka on
meillä, niin kuin tänään olemme kuulleet, paljon parannettavaakin vielä, mutta paljon on
myös hyvää ja paljon kiitoksen aiheita. Kiitos siitä veteraaneille.

Haluan osaltani kiittää koko eduskuntaa siitä, että kaikki puolueet yhdessä päättivät pa-
rantaa kunniakansalaistemme veteraanien asiaa. Tässä hallituksen esityksessä valtion kor-
vausta rintamaveteraanien kotiin vietäviin palveluihin ehdotetaan korotettavan 110 miljoo-
nalla eurolla, ja aivan kuten ministeri Lintilä kertoi, tarve korotukseen perustuu kuntien il-
moitukseen niiden arvioimasta määrärahatarpeesta veteraanien palveluiden toteuttamisek-
si. Tämän ohella rintamalisiin ehdotetaan 4,7 miljoonan euron korotusta. Rintamalisä nou-
see nykyisestä 50 eurosta 125 euroon kuukaudessa. Korotuksesta on sovittu yhdessä kaik-
kien eduskuntapuolueiden kesken, kuten viime vuosina on ollut tapana veteraanien
etuuksia tai palveluita parannettaessa.
2



Pöytäkirjan asiakohta PTK 70/2019 vp
Arvoisa puhemies! Vietämme kohtapuoliin itsenäisyyspäivää. Silloin, sen alla ja aina
muulloinkin on tärkeää muistaa veteraaneja ja pitää heistä hyvää huolta. ”Hoivatkaa, kohta
poissa on veljet.”

18.59 Mikko Kinnunen kesk: Arvoisa herra puhemies! Iloitsen myös näistä veteraanien
lisärahoista. Kun olin itse varusmiespalveluksessa, kirjoitin isoisälleni seuraavat sanat:
”Teit työtä kodin, uskonnon ja isänmaan puolesta — minun puolestani. On minun vuoroni
tehdä osuus huomisen lasten eteen. Osaanko tehdä sen?” Tänä päivänä muistan isoisiäni
Jalmaria ja Eeverttiä, kummisetääni Aakea ja kaikkia veteraaneja, jotka ovat rakentaneet
meille tämän maailman onnellisimman maan. Moni uhrasi terveytensä, moni henkensä.
Suomessa elää keskellämme vielä noin 8 000 veteraania. Oli hienoa, että kaikki puolueet
syksyllä sopivat tästä korotuksesta. Yksissä tuumin tätä rintamalisää korotetaan nykyises-
tä 50 eurosta 125 euroon, ja myös vaikeavammaisten sotainvalidien aviopuolisoiden kun-
toutus helpottuu. Lämmin kiitos veteraaneille ja menneille sukupolville. Heidän esimerk-
kinsä opettaa meille kiitollisuutta, realistisuutta ja tulevaisuudenuskoa. Isänmaa on meille
rakas. On meidän vuoromme kantaa vastuuta sukupolvien ketjussa ja rakentaa tätä maata
huomisen lapsille. Lapset tuovat ilon tullessaan.

Tänään on ollut mielessä myös aikaisemmin täällä eduskunnassa työtä tehneiden, niin
sanottujen veteraanikansanedustajien, työ. Hekin ovat rakentaneet tätä maata. Mielessä on
tänään erityisesti edesmennyt työtoverimme Antti, jonka muistolle vietimme tänään hiljai-
sen hetken. On syytä kiitokseen. On meidän vuoromme hoitaa yhteisiä asioita.

19.02 Tiina Elo vihr: Arvoisa puhemies! Yhdyn edeltäviin puhujiin siinä mielessä, että
on tärkeää, että pidämme huolen sotiemme veteraaneista. Tällä täydentävällä talousarvio-
esityksellä hallitus panostaa myös tulevaisuuteen, panostaa lisää koulutukseen ja nostaa
järjestöjen rahoitusta. Nämäkin molemmat lisäykset ovat todella tarpeellisia ensi vuoden
talousarviokokonaisuutta ajatellen.

Täällä on tänään jo käyty perusteellista keskustelua hallituksen työllisyyspolitiikasta.
Jatkan siitä vielä hieman tämän lisätalousarvion näkökulmasta. Työmarkkinat ovat mur-
roksessa muun muassa teknologian kehittymisen, digitalisaation ja ilmastokriisin vuoksi.
Meillä on kaikki mahdollisuudet toteuttaa rakennemuutos ekologisesti, sosiaalisesti ja ta-
loudellisesti kestävällä tavalla. Se vaatii panoksia erityisesti koulutukseen sekä tutkimuk-
seen, kehitykseen ja innovaatioihin. Yhteiskunnassa, jossa työn murros on nopeaa ja pitkät
työurat samoissa tehtävissä monille historiaa, tulee ratkottavaksi, miten saamme työt ja te-
kijät kohtaamaan nykyistä paremmin. Yksi avaintekijä tähän ovat joustavat koulutuspolut.

Arvoisa puhemies! Tätä ongelmaa paikkaamaan opetus- ja kulttuuriministeriön hallin-
nonalalle ehdotetaan 20 miljoonan euron lisäystä jatkuvaan oppimiseen ja osaamisen ke-
hittämiseen. Jotta työntekijät ja työpaikat saadaan kohtaamaan, on helpotettava uudelleen-
kouluttautumisen ja elinikäisen oppimisen mahdollisuuksia. OECD:n arvion mukaan 21
prosenttia työtehtävistä tulee muuttumaan merkittävästi seuraavan 10—20 vuoden aikana.
Ammatit muuttuvat korkeampaa osaamista edellyttäviksi. Muutosvauhti on niin nopea,
että yksinomaan nuorten ikäluokkien koulutuksella uuden osaamisen tarpeeseen emme ky-
kene vastaamaan. Opetus- ja kulttuuriministeriön jatkuvan oppimisen työryhmän välira-
portissa todetaan, että 80 prosenttia uusista, syntyvistä työpaikoista edellyttää korkea-as-
teen tasoista osaamista, kun taas työtehtäviä katoaa sieltä, missä osaamisvaatimukset ovat
matalia. Tällä hetkellä työmarkkinoilla olevista 30—60-vuotiaista suomalaisista noin
3



Pöytäkirjan asiakohta PTK 70/2019 vp
300 000 on käynyt vain peruskoulun. Uudelleenkouluttautumismahdollisuuksille on siis
suuri tarve. On luotava tilaisuuksia kouluttautua uudelleen ja kehittää omaa osaamistaan
joustavasti ja helposti. Tähän hallitus nyt lisää rahoitusta. Tämä edistää osaltaan hallituk-
sen työllisyystavoitteen saavuttamista. Määrärahaa on tarkoitus käyttää välittömien, no-
peavaikutteisten työllisyyttä edistävien toimien toteuttamiseen.

Arvoisa puhemies! Tämä lisätalousarvio tuo arvokkaita resursseja myös kansalaisyh-
teiskunnalle. Nostamme ympäristöjärjestöjen, rauhanjärjestöjen ja ulkoministeriön toimi-
alaan liittyvien järjestöjen avustuksia, mikä vahvistaa kansalaisyhteiskuntaa ja turvaa jär-
jestöjen toimintaedellytyksiä niiden äärimmäisen tärkeässä työssä. Olen todella iloinen
400 000 euron lisärahoituksesta luonto- ja ympäristöjärjestöille. Tällä varmistamme, että
saamme järjestöt entistä paremmin mukaan tekemään kanssamme töitä luonnon monimuo-
toisuuden köyhtymisen pysäyttämiseksi ja ilmastokriisin torjumiseksi. Nyt kun olemme
päättäneet tehdä Suomesta hiilineutraalin vuoteen 2035 mennessä ja ryhtyä pikaisiin toi-
miin luonnon monimuotoisuuden vähenemisen pysäyttämiseksi, on tärkeää, että kansalais-
yhteiskunta pidetään päätöksenteossa vahvasti mukana. Tällä kaudella toteutamme useita
laajoja ympäristöön vaikuttavia lainsäädäntö- ja kehittämishankkeita, muun muassa luon-
nonsuojelulain, ilmastolain ja kaivoslain uudistukset. Niissä tarvitaan myös ympäristöjär-
jestöjen asiantuntemusta. Järjestöjen työpanosta tarvitaan paitsi päätöksenteon sparraajana
myös ympäristöasioista tiedottamisessa, ympäristökasvatuksessa ja kansalaisten neuvon-
nassa.

Arvoisa puhemies! Luonnonvarakeskus on saamassa 1,2 miljoonan euron lisärahan
Maatalouslaskenta 2020:n, ruokahävikkiseurannan ja päästökattodirektiivin kansalliseen
toimeenpanoon. Keväällä 2018 alkaneessa Luken kolmevuotisessa Ruokahävikkiseuranta
ja -tiekartta -hankkeessa rakennetaan elintarvikejätteen kansallista seurantajärjestelmää
yhteistyössä alan toimijoiden ja ministeriöiden kanssa. EU:ssa hyväksyttiin keväällä 2019
asetus, jonka mukaan jäsenmaiden on raportoitava elintarvikejätteensä komissiolle vuo-
desta 2020 lähtien. Tämä on tärkeä laki, sillä ruokahävikki on suurta tuhlausta, jota pitää
pyrkiä tehokkaasti vähentämään. Suuri osa ruokahävikistä syntyy kotitalouksissa. Yksi
suomalainen tuottaa kotona noin 23 kiloa ruokahävikkiä vuodessa. Se tarkoittaa, että noin
125 euron edestä menee ruokaa suoraa roskiin. Ruokahävikkiä on kuitenkin tärkeää vähen-
tää ruokaketjun kaikissa vaiheissa. Siihen hankkeella löydetään toivottavasti uusia ratkai-
suja.

19.07 Anu Vehviläinen kesk: Arvoisa puhemies! Ensinnäkin tähän veteraaniasiaan. Ensi
lauantaina tulee 80 vuotta talvisodan syttymisestä, ja itse asiassa parin viikon päästä rinta-
maveteraaniasiain neuvottelukunta juhlii 40-vuotisjuhlaansa, joten nämä päätökset, mitä
on meille tulossa tänne käsittelyyn, ovat erittäin tärkeitä ja myös itsenäisyyspäivän aikaan
sopivia.

Ensinnäkin tähän rintamalisään. Tämän osaltahan on tarkoitus, että rintamalisää korote-
taan merkittävällä tavalla aina sinne 125 euroon kuukaudessa ensi huhtikuun alusta al-
kaen. Ja sitten on tämä isompi asia, eli rintamaveteraanien kotiin vietävät palvelut. Todel-
lakin reilu vuosi sitten kaikki eduskuntaryhmät yhdessä tekivät töitä sen eteen, että saatiin
veteraanijärjestöjen kaikki veljet samalle viivalle, asia toteutettua, mikä tarkoittaa sitä, että
sotainvalidien kanssa pääsevät kaikki rintamaveteraanit samojen kotipalvelujen piiriin. Ja
niin kuin nyt tuli esille tässä täydentävässä esityksessä, kuntien puolelta oli kyllä arvioitu
4



Pöytäkirjan asiakohta PTK 70/2019 vp
tämä tarvittava rahasumma erittäinkin paljon alakanttiin, ja nyt tosiaankin tässä täydentä-
vässä tulee tämä 110 miljoonaa euroa ensi vuodelle tähän asiaan.

Haluan vielä tässä yhteydessä ottaa sen esille, että ei ole todellakaan vuosikymmenien
aikana kunniakansalaisiamme kohtaan liian nopeasti toimittu. Meillä ei ole enää kuin noin
8 000 sotiemme veteraania keskuudessamme, ja näitä päätöksiä on tehty tässä vuosi vuo-
delta ja väki on pienentynyt. Mutta kuitenkin pidän hyvänä, että nyt on pystytty tätä vie-
mään tässäkin kohtaa eteenpäin.

Itseeni, ja ehkä aika moneen muuhunkin teistä, on ollut yhteydessä myös Kaatuneitten
Omaisten Liitto, jolla on omia ajatuksia siitä, miten ehkä sotaorpoja pitäisi pystyä huomi-
oimaan, samoin kuin meillä on vielä elossa ehkä noin nelisenkymmentä sotaleskeä, jotka
ovat keski-iältään 98-vuotiaita. Tämän halusin tässä tuoda esille. 

Mutta tiedän, että tämä yhteistyö ja nämä esitykset on tehty eduskuntaryhmien yhteis-
työnä ja kuunnellen myös rintamaveteraaniasiain neuvottelukuntaa, joten näin varmaan on
hyvä tässä toimia. Tulemme tämän esityksen lainsäädäntöpuolen käsittelemään vielä sosi-
aali- ja terveysvaliokunnassa.

Aivan lopuksi toisesta asiasta eli Pelastusopistolle laitettavasta 2,4 miljoonasta eurosta:
Pidän sitä erittäin tärkeänä. Se hälventää Kuopiossa sitä ajatusta, etteikö Kuopiota halut-
taisi kehittää. Tämä on erittäin hyvä asia.

19.10 Inka Hopsu vihr: Arvoisa puhemies! Käsittelyssä on julkisen talouden suunnitel-
man täydentäminen. Määrärahoja ehdotetaan korotettavaksi yhteensä 101 miljoonalla eu-
rolla, ja tuloarvioita alennetaan 95 miljoonalla eurolla. Verotuloarvio alenee 98 miljoonaa,
sillä hallituksen esityksen mukaan uusien kone- ja laiteinvestointien hankinnasta saisi ve-
rotuksessa tehdä kaksinkertaiset poistot säännönmukaisiin poistoihin verrattuna vuosina
20—23. Tällä pyritään tukemaan yritysten kasvu- ja investointimahdollisuuksia. Ehdotus
lisää valtion nettolainanottoa 196 miljoonalla eurolla. Esityksen sisältämät uudet kohden-
nukset ovat tästä huolimatta erittäin tervetulleita.

Parannamme työllisyyttä ja osaavan työvoiman saatavuutta. Lisäämme ensi vuoden
budjettiin 20 miljoonaa euroa jatkuvaan oppimiseen, osaamisen kehittämiseen ja osaavan
työvoiman saatavuuden edistämiseen. Rahoitusta voidaan käyttää muun muassa muunto-
ja lisäkoulutuksiin sekä nykyistä koulutustarjontaa täydentäviin lyhyempiin koulutuskoko-
naisuuksiin. Oppilaitosten ja korkeakoulujen osaamista tullaan hyödyntämään alueelli-
seen työvoimatarpeeseen vastaamisessa. Koulutus on paras ja pitkäjänteisin keino vahvis-
taa Suomen taloutta ja työllisyyttä. Parannamme kaikkien mahdollisuuksia oppia läpi pite-
nevän työuran, työllistyä toivomalleen alalle työuran eri vaiheissa ja lisäämme resilienssiä
työelämän muutoksissa. Jatkuvan oppimisen parlamentaarinen työryhmä on aloittanut tä-
män kattavan kokonaisuuden valmistelun. Työhön kuuluvat muun muassa jatkuvan oppi-
misen rahoitusmallin valmistelu sekä oppilaitosten, työntekijän ja työnantajien roolien sel-
keyttäminen jatkuvan oppimisen mahdollistamisessa.

Nyt esitetyt muutokset myös nostavat ympäristöjärjestöjen, rauhanjärjestöjen ja ulkomi-
nisteriön toimialaan liittyvien järjestöjen avustuksia, mikä vahvistaa kansalaisyhteiskun-
taa ja turvaa järjestöjen toimintaedellytyksiä. Luonto- ja ympäristöjärjestöjen avustuksiin
varataan 400 000 euron lisäys ensi vuodelle. Rahoituksella tuetaan sitä, että saamme jär-
jestöt entistä paremmin mukaan tekemään kanssamme töitä luonnon monimuotoisuuden
säilyttämiseksi ja lajikadon pysäyttämiseksi. Tämä tarkoittaa, että lähikuukausina ja -vuo-
5



Pöytäkirjan asiakohta PTK 70/2019 vp
sina käynnistyy ennätysmäärä luonnonhoito- ja ennallistamishankkeita. Järjestöt tekevät
tärkeää työtä myös ilmastokriisin torjunnan eteen.

Järjestöjen edellytyksiä toimia ihmisoikeuksien edistämiseksi, kouluttaa ja tiedottaa
maailmanpoliittisesta tilanteesta parannetaan, ja monella järjestöllä tuki palaa sille tasolle,
millä se oli ennen edellisen hallituksen leikkauksia. Myös rauhanjärjestöjen tuki aikana,
jolloin konfliktit lisääntyvät ja Suomikin satsaa taloudellisesti merkittävästi puolustuksen
kehittämiseen, on varsin asianmukaista. Järjestöjen rooli on merkittävä koko yhteiskunnan
kannalta. Vahva kansalaisyhteiskunta lisää kansalaisten osallistumismahdollisuuksia ja
edistää kestävään kehitykseen kuuluvaa kokonaisvaltaista vastuunkantoa.

Kansalaisyhteiskunnalla on tärkeä rooli avoimen demokratian toimivuuden kannalta.
Hallituksen päätös vahvistaa kansalaisyhteiskunnan roolia sekä kotimaassa että ulkomail-
la. Vihreille kansalaisyhteiskunnan toimintaedellytysten varmistaminen on tärkeä arvoky-
symys. Laadukas työ vaatii myös riittäviä resursseja. Järjestöjen vastuulla on yhteiskun-
nassamme paljon osaamista ja asiantuntijuutta vaativia tehtäviä, joiden hyvästä hoidosta
meidän tulee huolehtia.

Muutokset kantavat myös vastuuta rintamaveteraanien palveluista ja oikeudesta arvok-
kaaseen vanhuuteen. Kuten edustaja Kinnunen ja moni muukin täällä jo totesi, meille jo-
kaiselle tulee mieleen isovanhempiemme ja vanhempiemme sukupolvien uhraukset ja yk-
silöiden tarinat, minullakin ukkini ja yhä elossa oleva 101-vuotias lottana toiminut mum-
mini. He tekivät pyyteetöntä työtä tulevien sukupolvien, lasten ja nuorten eteen. Tämä fo-
kus tulee myös meidän säilyttää työssämme.

19.15 Toimi Kankaanniemi ps: Arvoisa herra puhemies! Tänään meillä on todella ollut
surunpäivä, kun edustaja Antti Rantakangas on poistunut keskuudestamme. Otan myös
lämpimästi osaa hänen läheistensä suruun ja itse muistelen suurella kunnioituksella ja läm-
möllä Anttia. Olin hänen kanssaan talousvaliokunnassa yhden kauden ja nyt valtiovarain-
valiokunnassa viime kauden ja tämän kauden tähän asti. Teimme hyvää yhteistyötä, ja hän
oli aina hyvin reilu ja ystävällinen herrasmies. Erityisesti minua kosketti tietysti se, kun
hän viime keskiviikkona viimeisessä istunnossaan antoi minulle henkilökohtaisesti kau-
niin tunnustuksen. Se jäi erittäin koskettavana sydämeeni. Sen voi lukea sieltä hänen vii-
meisestä puheenvuorostaan — tai ei se ollut siinä istunnossa hänen viimeinen puheenvuo-
ronsa, mutta se on kyllä pöytäkirjattu siihen päivään viimeisenä, se oli ehkä hänen kolman-
neksi viimeinen puheenvuoronsa. 

Edustaja Rantakangas oli myös vahvasti kunnallismies, muun muassa Kunnallisalan ke-
hittämissäätiön puheenjohtaja pitkään. Nyt kun käsittelemme tätä talousarvion täydennys-
tä, niin katsoin, että täällä on tämä momentti ”Kuntien tukeminen” auki, toki vain siltä osin,
että siellä poistojen väliaikaisesta kaksinkertaisesta korottamisesta johtuvat kuntien vero-
tulomenetykset korvataan. Ihan oikein, niin pitää tehdä ja hallitusryhmän mukaan tapah-
tuukin, mutta tästä kuitenkin on syytä todeta, että kuntatalous, josta täällä jonkin verran äs-
kenkin puhuttiin, on todella äärimmäisen huolestuttavassa tilanteessa tässä maassa. 

Kuntaliiton varatoimitusjohtaja, taloudesta vastaava Timo Reina kirjoitti vakavaa teks-
tiä blogissaan tässä aiemmin syksyllä. Hän totesi muun muassa, että kuntien verotulopro-
sentin korotuspaine vuoden 23 tasolla on keskimäärin 2,2 prosenttiyksikköä, alle 6 000
asukkaan kunnissa peräti 5,5 prosenttiyksikköä ja yli 3 prosenttiyksikköä se on kaikkiaan
187 kunnassa. Edelleen hän totesi, että kuntien lainakanta kasvaa, sen ennakoidaan kunti-
en ja kuntayhtymien osalta nousevan vuoteen 23 mennessä 9,6 miljardilla eurolla eli noin
6



Pöytäkirjan asiakohta PTK 70/2019 vp
44 prosentilla ja negatiivisen vuosikatteen kuntien lukumääräksi arvioidaan tänä vuonna
123 ja 152 vuonna 23, kun niitä oli viime vuonna 43 ja sitä edellisenä vuonna vain neljä. 

Nyt pieniä muutoksia on toki tulossa. Tiedämme, että valtionosuudet kyllä kasvavat ja
veromenetysten korvaus tulee kunnille, niin kuin tämä nyt auki olevakin asia osoittaa, mut-
ta tämä noin 1,1 miljardin valtionosuuden lisäys, jossa on mukana tämä verotulomenetys-
ten kompensaatio, on kuitenkin edeltä sidottua rahaa, joten se ei todellisuudessa kuntien
ahdinkoa juurikaan kevennä vaan tästä huolimatta tilanne on niin kuin varatoimitusjohtaja
Reina kirjoittaa. 

Eli tilanne on huolestuttava. Siellä taustalla ovat lopulta kuntien palvelut ja niitä tarvit-
sevat ihmiset, vanhukset, lapset ja sairaat. Kunnilla ei ole kovin suuria mahdollisuuksia so-
peuttamiseen. Varatoimitusjohtaja Reina toteaa, että veroja ja maksuja korotettaneen en-
nätyksellisesti, mikä taas on myrkkyä ostovoiman ja työllisyyden kehitykselle. Sitten hän
toteaa, että investointeja karsitaan, lykätään ja priorisoidaan, mikä puolestaan lisää korja-
usvelkaa. Yt-neuvotteluja on käynnissä useissa kunnissa ja kuntayhtymissä, ja määrä kas-
vaa. Eli tilanne on huolestuttava, ja pienissä maaseutukunnissa se on kaikkein huolestutta-
vin, koska näkymä väestökehityksen, sekä ikäkehityksen että määrällisen kehityksen, osal-
ta on vaikea. 

Nämä tekijät edellyttävät sitä, että hallitus todella vakavasti paneutuu kuntatalouden ky-
symyksiin, ja olisin toivonut, että jo tässä tarkennuksessa olisi näihin reagoitu ja etsitty hel-
potusta enemmän kuin mitä nyt on löydetty.

19.21 Sami Savio ps: Arvoisa puhemies! Edustaja Kankaanniemen tavoin esitän aluksi
osanottoni edustaja Antti Rantakankaan omaisille ja läheisille hänen poismenonsa johdos-
ta. Se tuli meille muille edustajille, varmasti kaikille, hyvin suurena yllätyksenä ja järky-
tyksenä. 

Mitä tähän täydentävään talousarvioesitykseen tulee, niin varmasti myös edustaja Ran-
takangas olisi ollut iloinen siitä, että tässä esityksessä muun muassa ehdotetaan korotetta-
vaksi rintamalisän määrää nykyisestä noin 50 eurosta 125 euroon kuukaudessa ensi vuo-
den huhtikuun alusta alkaen. Tämä korotusesitys on ehdottoman kannatettava, ja se on
eduskuntapuolueiden yhteisenä esityksenä tämän täydentävän talousarvion mitä ilmeisim-
min parasta antia. Se on myös osoitus siitä, että nykyinen eduskunta on yli hallitus- ja op-
positiorajojen huomattavasti veteraanimyönteisempi kuin esimerkiksi 60- ja 70-lukujen
valtiopäivät olivat, kuten edustaja Vehviläinen tässä meitä hyvin muistutti. Tämä eduskun-
ta myös ymmärtää veteraanien kansakuntamme puolesta tekemien suurten uhrausten val-
tavan merkityksen näin talvisodan alkamisen 80-vuotismuistojuhlan alla.

Arvoisa puhemies! Valitettavasti tämä esitys tulee hyvin monen veteraanin kannalta ai-
van liian myöhään, mutta on tietenkin parempi, että korotus viimein tehdään. On myös tär-
keää, että aiemmin eduskunnan jo myöntämille rintamaveteraanien kotiin vietäville palve-
luille turvataan riittävä rahoitus tämän täydentävän talousarvion myötä, vaikka kyse ei si-
nänsä ole varsinaisesti uudesta päätöksestä vaan aiemmin jo myönnetyn määräraha-arvion
täsmentämisestä, niin on kuitenkin tärkeä varmistaa, että varat siihen tarkoitukseen riittä-
vät. Perussuomalaiset ovatkin hyvin iloisia, että nämä uudistukset ovat nähneet ja näkevät
päivänvalon ja niille turvataan riittävä rahoitus vuosikausien, jopa vuosikymmenten odo-
tuksen jälkeen.
7



Pöytäkirjan asiakohta PTK 70/2019 vp
19.24 Mikko Kinnunen kesk: Arvoisa herra puhemies! Usein kuulee kritiikkiä siitä, että
ministeriöt toimivat siiloina ja erillään toisistaan, ja nyt on hienoa, että työ- ja elinkeinomi-
nisteriö ja opetus- ja kulttuuriministeriö tekevät aitoa yhteistyötä työllisyyden edistämisek-
si. Tässä hallituksen esityksessä osaavan työvoiman saatavuuden edistämiseksi opetus- ja
kulttuuriministeriön hallinnonalalle lisätään 20 miljoonaa euroa juuri tähän jatkuvaan op-
pimiseen ja osaamisen kehittämiseen, ja se tulee siirtona tuolta työ- ja elinkeinoministeri-
ön hallinnonalalta julkisten työvoima- ja yrityspalveluiden momentilta.

OECD:n raportti kuvaa Suomen haasteita tässä jatkuvassa oppimisessa, ja sen uudista-
misessa. Raportin mukaan koulujärjestelmämme kannustaa osallistumaan vain ja ainoas-
taan, tai ainakin liikaa, tutkintoon johtavaan koulutukseen, vaikka se ei välttämättä aina ole
edes luontevaa. Siihen tietysti ohjaa se, että tutkintoon johtava koulutus on maksutonta, se
on avointa ja siihen liittyvät nämä etuudet. Ja totta kai, joskus se on hyvinkin tarkoituksen-
mukaista, jos vaihdetaan alaa täysin, niin tehdään uusi tutkinto, mutta ei se ole aina tehok-
kain tapa — joskus voidaan tehdä vaikkapa tutkinnon osa tai lyhyempi kurssimoduuli. Ja
se, että aikuiset tekevät useita tutkintoja, saattaa heikentää nuorten pääsyä koulutukseen.
Meillä on myöskin koulutustarjonnassamme puutteita ja aukkoja. Meiltä puuttuu lyhyitä ja
työelämää palvelevia koulutuksia, puuttuu tällaisia vaihtoehtoja ammatillisen osaamisen
tason nostamiseksi, ja tähän toivon, että tämä 20 miljoonaa osaltaan vastaa. 

19.26 Pekka Aittakumpu kesk: Arvoisa puhemies! Edellisessä asiakohdassa aika useis-
sa puheenvuoroissa penättiin hallituksen työllisyystoimia. Tässä meillä on nyt yksi tärkeä,
hyvä työllisyystoimi, kun yrityselämää pyritään edistämään ja antamaan yrityksille lisää
toimintaedellytyksiä investointien tuplapoistoilla. Tämä toteuttaa sitä keskustan linjaa, että
meille se on hyvin tärkeä ja aivan ehdoton edellytys ja ehto, että hallituksen täytyy pyrkiä
kaikin tavoin edistämään yrittäjyyttä meidän maassamme. Meillehän hallitukseen osallis-
tumisen ehtona oli muun muassa se, että yritysten verotus ei saa kiristyä. Meille on tär-
keää, että yrityksillä on vakaa ja ennustettava toimintaympäristö, koska uudet työpaikat
syntyvät pääasiassa ja pääosin pieniin ja keskisuuriin yrityksiin. Siksi on niin tärkeää, että
me edistämme yrityselämää erilaisin keinoin ja kannustimin, kuten tässä kyseessä olevien
tuplapoistojen kautta. 

Tässä yhteydessä haluan kiittää edustajatovereita, Kankaanniemeä, Kinnusta, Saviota,
kaikkia, jotka ovat kauniisti muistaneet meidän edustajatoveriamme, poisnukkunutta Antti
Rantakangasta. Tässä yhteydessä myös itse haluan todeta sen, että nyt kun noita kukkia
tuolla eturivissä katselee, niin mieli on sillä tavalla pysähtynyt, että on hankala uskoa, että
Antti on poissa. Mutta niin kuin täällä on tullut esille, niin muisto Antista ja hänen raken-
tavasta, kaikki osapuolet huomioon ottavasta toiminnastaan kantaa ja myöskin näyttää
meille esikuvaa siitä. 

Itse uutena edustajana sain oppia tuntemaan Anttia ja opin häneltä paljon ja monessa hä-
neen tukeuduin, ja Antti aina mielellään auttoi ja antoi neuvoja ja ohjeita. Ja niin kuin
muistamme Antin, hänellä oli hyvin sana hallussa, ja hän löysi hyviä kehittämisideoita, ja
hänellä oli halu rakentaa tätä yhteistä isänmaata. Häneltä löytyi myös sellainen mukava pil-
ke silmäkulmasta. Hänen kanssaan oli aina mukava kohdata. Lämmöllä muistamme Anttia
ja toivotamme hänen omaisilleen ja läheisilleen voimia ja siunausta surun ja eroikävän kes-
kelle. 
8



Pöytäkirjan asiakohta PTK 70/2019 vp
19.29 Pasi Kivisaari kesk: Arvoisa herra puhemies! Arvokkaita puheenvuoroja, ja itse-
kin uskon, että edustaja Antti Rantakangas katselee meitä jossain ja kehottaa meitä jatka-
maan työtä paremman tulevaisuuden ja paremman huomisen puolesta. 

Uskoisin, että tässä keskustelussa olemme varmasti kovin yhtä mieltä talousarvioesityk-
sessä kohdistetuista toimista niin veteraaneille, merenkulun innovaatiotukeen, vaikkapa
Pelastusopistolle tai tuplapoistojen osalta, mutta olen kyllä edustaja Kinnusen kanssa hy-
vin pitkälle samaa mieltä, että tämä osaavan työvoiman saatavuuteen vastaaminen on yksi
merkittävistä keinoista, joita hallitus lähtee talousarvioesityksessä toimenpiteenä suoritta-
maan. Siis ensi vuoden talousarviosta tämä mainittu 20 miljoonaa euroa kohdistetaan no-
peasti vaikuttaviin koulutus- ja työllisyyspalveluihin. Tällaisella uudenlaisella rahoituksel-
la täydennetään nykyisiä koulutusmahdollisuuksia ja parannetaan työelämän muutoksiin
varautumista. On tosiasia, että Suomessa on monin paikoin työvoimapula, ja tällaisella pie-
nellä, ketterällä ja nopealla täsmäkoulutuksella voidaan pätevöittää ihmisiä aloille, jotka
vaativat lisää tekijöitä. Nämä muunto- ja lisäkoulutukset sekä muut tukitoimet totta kai
kannattaa käynnistää aloilla, joissa sitä pulaa on osaavasta työvoimasta. Tavoitteena on il-
man muuta, että kouluttautumisen mahdollisuus sallitaan myöskin työn ohessa ja siten, että
koulutukset käynnistetään mahdollisimman nopealla aikataululla niin, että työvoimapulan
haasteisiin pystytään vastaamaan.

Keskustelu päättyi.

Asia lähetettiin valtiovarainvaliokuntaan.
9


	4
	18.50
	18.55
	18.59
	19.02
	19.07
	19.10
	19.15
	19.21
	19.24
	19.26
	19.29


