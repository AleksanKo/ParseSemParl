















































DEM4EA9.tmp.xml


Pöytäkirjan asiakohta PTK 71/2019 vp
Pöytäkirjan asiakohta 

PTK 71/2019 vp

Täysistunto

Keskiviikko 27.11.2019 klo 14.01—20.47

11. Hallituksen esitys eduskunnalle ympäristöministeriön hallinnonalan eräiden julkisia 
kuulutuksia koskevien säännösten muuttamista koskevaksi lainsäädännöksi

Hallituksen esitys HE 73/2019 vp
Valiokunnan mietintö YmVM 3/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 11. asia. Käsittelyn pohjana on ympäristövaliokunnan mietintö YmVM
3/2019 vp. Nyt päätetään lakiehdotusten sisällöstä.

Ympäristövaliokunnan puheenjohtaja, edustaja Hoskonen, olkaa hyvä.

Keskustelu

15.52 Hannu Hoskonen kesk (esittelypuheenvuoro): Arvoisa rouva puhemies! Valio-
kunnan mietintö numero kolme koskee hallituksen esitystä 73 ympäristöministeriön hal-
linnonalan eräiden julkisia kuulutuksia koskevien säännösten muuttamista koskevaksi
lainsäädännöksi. Kuten tiedetään, kaikista asioista, mitä viranomainen tekee, päätökset on
kuulutettava ja kerrottava asianomaisille tiedoksi, ja tässä tapauksessa tämä laki on tätä
asiaa käsittelemässä ja virtaviivaistaa menettelyä. Esityksessä ehdotetaan muutettaviksi
luonnonsuojelulakia, maa-aineslakia, ympäristövaikutusten arviointimenettelystä annet-
tua lakia, viranomaisten suunnitelmien ja ohjelmien ympäristövaikutusten arvioinnista an-
nettua lakia, vesienhoidon ja merenhoidon järjestämisestä annettua lakia, kadun ja eräiden
yleisten alueiden kunnossa- ja puhtaanapidosta annettua lakia, Etelämantereen ympäris-
tönsuojelusta annettua lakia ja ulkoilulakia. Julkisia kuulutuksia koskevat säännökset muu-
tettaisiin vastaamaan vuoden 2020 alussa voimaan tulevia hallintolain julkisia kuulutuksia
koskevia yleissäännöksiä. Henkilötietojen julkaisemista koskevia yleissäännöksiä esite-
tään lisättäväksi maa-aineslakiin sekä ympäristövaikutusten arviointimenettelystä annet-
tuun lakiin. Elikkä tässäkin yhtenäistetään tiedonsaantia niin, että kansalaiset aidosti saisi-
vat heitä koskevissa asioissa tiedon riittävän ajoissa.

Toinen näihin liittyvä ongelmahan on, että kun nykyinen tietoyhteiskunta menee yhä
enemmän sähköisen tiedottamisen piiriin, nyt pitää varmistaa se, että kaikki ihmiset saavat
itseään koskevissa asioissa tiedon riittävän ajoissa ja varmuudella. Hallintolakiin tehdyillä
muutoksilla on ajanmukaistettu sekä yleistiedoksiantoa että julkista kuulutusta koskevaa
yleistä sääntelyä siten, että viranomaisen verkkosivuilla yleisessä tietoverkossa julkaisemi-
sesta tulee vuoden 2020 alusta alkaen ensisijainen menettely ja fyysisistä ilmoitustauluista
luovutaan. Yleistiedoksiannon osalta muutoksella luovutaan virallisen lehden ensisijaisuu-
desta, ja asiakirjan nähtäville asettamisesta on ilmoitettava yleisessä tietoverkossa viran-
omaisen verkkosivuilla ja tarpeen vaatiessa sellaisessa sanomalehdessä, josta vastaanotta-
 Tarkistettu
3.0



Pöytäkirjan asiakohta PTK 71/2019 vp
jan voidaan otaksua parhaiten saavan tiedon. On syytä huomata tässä yhteydessä se, että
tämä virallinen lehtihän on semmoinen kummajainen, että moni tietää sen olemassaolosta
mutta harva meistä sitä on lukenut. Tämmöinen virallinen lehti tavallaan on nyt jäämässä
pois, ja sähköinen tiedottaminen astuu tilalle. Pidän tätä menettelyä erittäin hyvänä, koska
se virallinen lehti ei mikään bestseller ole koskaan ollut. Myös julkinen kuulutus toimite-
taan lähtökohtaisesti julkaisemalla kuulutus ja kuulutettava asiakirja yleisessä tietoverkos-
sa viranomaisen verkkosivuilla. Tarpeen vaatiessa kuulutus julkaistaisiin myös asian vai-
kutusalueen sanomalehdessä tai muulla viranomaisen päättämällä tavalla. Kuntalaissa on
siirrytty sähköiseen kuuluttamismenettelyyn jo aikaisemmin, elikkä tämä menettelyhän on
käytössä jo tänä päivänä kunnissa, kuten tiedämme.

Hallituksen esityksestä ilmenevistä syistä ja saamansa selvityksen perusteella valiokun-
ta pitää esitystä tarpeellisena ja tarkoituksenmukaisena. Ympäristövaliokunta puoltaa la-
kiehdotusten hyväksymistä muuttamattomina seuraavin huomautuksin: Otan esille vain
yhden huomautuksen, joka koskee sitä, että kun sähköistä tiedottamista nyt lähdetään ai-
dosti käyttämään, valiokunta kantoi suurta huolta siitä, että kaikilla kansalaisillahan ei ole
sitä tietoverkkoa käytettävissä ja moni ei sitä edes halua, ja meidän on kunnioitettava hei-
dän valintaansa aidosti. Valiokunta painottaa lisäksi, että kaikilla kansalaisilla ei ole kykyä
tai mahdollisuuksia käyttää sähköisiä tiedonsaantikanavia eikä heitä voida tähän velvoit-
taa. Valiokunta viittaa hallintovaliokunnan mietintöön numero 29 vuoden 2018 valtiopäi-
viltä, jossa se tunnistaa haasteen todeten, että hallintolain sääntelyssä on asianmukaisesti
huomioitu myös tilanteet, joissa tiedoksianto yleisessä tietoverkossa ei ole riittävää ja siten
säännösten mahdollistamaa harkintavaltaa käytettäessä on kiinnitettävä erityistä huomiota
vastaanottajien oikeusasemaan ja tiedonsaannin tarpeeseen ja yhteiskuntakehitykseen.
Myös ympäristövaliokunta korostaa varsinaista tiedoksiantoa täydentävien tiedottamisen
muotojen, kuten sanomalehdessä julkaisemisen, suurta merkitystä erityisesti laajavaikut-
teisissa ympäristöasioissa. Julkista kuulutusta käytetään hallintolaista poikkeavien erityis-
säännösten nojalla erityisesti ympäristösääntelyn hallinnollisessa toteuttamisessa, sillä näi-
den osalta päätökset usein kohdistuvat suureen määrään ihmisiä tai oikeushenkilöitä. Jul-
kisia kuulutuksia koskevan yleissääntelyn säilyttäminen tiedoksiannon ohella on siten hy-
vin tarpeellista. Valiokunta katsoo, että tiedottamisen tehokkuus laajavaikutteisissa ympä-
ristöasioissa voi vaikuttaa välillisesti myös mahdollisuuksiin osallistua ympäristöään kos-
kevaan päätöksentekoon ja siten viime kädessä ympäristönsuojelun kehitykseen.

Näistä asioista valiokunta keskusteli hyvin pitkään ja muotoili ne tällaiseksi mietinnök-
si. Valiokunta oli päätöksessään yksimielinen, ja olemme tyytyväisiä siihen, että kävimme
huolella läpi sen, että kaikilla ihmisillä on aidosti mahdollisuus saada tieto etukäteen häntä
koskevassa asiassa ja että hänellä on mahdollisuus lausua itseään koskevissa asioissa.

15.58 Mari-Leena Talvitie kok: Arvoisa puhemies! Tässä tosiaan julkiset kuulutukset ja
niihin liittyvää sääntelyä käsitellään. Ja kuten ympäristövaliokunnan puheenjohtaja Hos-
konen tuossa kertoi, niin valiokunta oli asiassa yksimielinen, ja on tietenkin tärkeätä, että
näitä asioita yhdenmukaistetaan. 

Mutta kaksi asiaa.
Ensimmäinen asia oli nimenomaan tämä, että kun näihin sähköisiin tiedonsaantikana-

viin enemmän siirrytään, niin on myös tärkeätä, että huolehditaan, että jokaisella on mah-
dollisuus saada sitä tietoa. Ja viitattiinkin tässä tähän hallintovaliokunnan mietintöön vii-
me vuodelta, jossa ollaan käsitelty myöskin niitä sähköisten asioinnin esteettömyysasioita,
2



Pöytäkirjan asiakohta PTK 71/2019 vp
elikkä siihen, että asiat ovat verkossa ja sähköisessä asioinnissa. Ne voidaan tuoda myös-
kin esteettömiksi esimerkiksi näkövammaisille, jos palvelut on sillä tavalla jo suunniteltu.
Eli se on tärkeätä.

Ja sitten toinen asia, mitä myöskin valiokunta käsitteli, ja myöskin tähän mietintöön se
kirjattiin sillä tavalla, että ympäristövaliokunta katsoo osaltaan, että pitkällä tähtäimellä ta-
voitteena tulisi olla kaikkien hallinnonalojen yhteinen ja valtakunnallinen, sekä valtion että
kuntien viranomaisten verkkopalvelualusta, sähköisen tiedottamisen ja tehokkaan tiedon-
saannin varmistamiseksi. Ja mitä tämä käytännössä tarkoittaisi? Tästä viime kaudellakin jo
muutamaan otteeseen on puhuttu. Nyt kun me luovumme näistä lehtimainoksista ja ihmi-
set haluavat etsiä jostain, että mitä — esimerkiksi maa-aineshankkeita, luvitusta — on me-
neillään omalla alueella, niin meillä olisi tärkeää olla tämmöinen yhteinen, kuten oikeus-
ministeriö on tehnyt tätä otakantaa.fi-sivua, mutta jotain vastaavaa sivustoa, josta löytyisi
siis kaikki ne ympäristölupaan liittyvät hankkeet valtakunnallisesti, josta ihmiset tarvitse-
vat tietoa, koska ne tiedot ovat jo sähköisesti meidän lupaviranomaisilla ja ne ovat saata-
villa, ja silloin olisi tärkeätä, että ne löytyvät sitten esimerkiksi ymparisto.fi-sivun kautta,
tai jonkun muun sivuston kautta tulevaisuudessa, ja tähän on tärkeätä kiinnittää huomiota
jatkovalmisteluissa ja lainsäädäntötyössä. — Kiitos.

Ensimmäinen varapuhemies Tuula Haatainen: Valiokunnan puheenjohtaja Hoskonen.

16.00 Hannu Hoskonen kesk: Arvoisa rouva puhemies! Jäi kolme asiaa sanomatta. En-
simmäinen oli se, että nyt ollaan suunnittelemassa Suomeen tällaista sähköistä, hallinno-
nalojen ja valtakunnallisesti yhteistä tietokantaa, valtion sekä kuntien viranomaisten verk-
kopalvelualustaa sähköisen tiedottamisen ja tehokkaan tiedonsaannin varmistamiseksi.
Tavoitteena on tällaisen tietokannan luominen ja tällaisen sähköisen ilmoitustaulun luomi-
nen koko maan kattavaksi niin, että se löytyy helposti. Kun menee esimerkiksi tietokoneel-
le, niin se voisi löytyä sieltä — vaikka kun laittaa työpöydälle sen, niin pääsee heti luke-
maan, mikä asia voisi häntä koskea. Ja sehän on nykyisellä tietotekniikalla helppo jakaa,
vaikka maakuntakohtaisesti katsoa, mitä maakunta-asia koskee tai jopa peräti kuntakohtai-
sesti, jolloin tietotekniikka palvelee asiakasta, asianosaista mahdollisimman tehokkaasti.

Toinen asia on sitten se — kun näitä järjestelmiä kehitetään koko ajan — että tämä la-
kiesitys ja mietintö eivät koske maankäyttö- ja rakennuslakia, koska sen uudistaminenhan
on parhaillaan menossa ympäristöministeriössä. Siihen liittyvät muutokset tulevat sitten
sen lainuudistuksen myötä, ja senhän pitäisi olla noin suurin piirtein vuoden kuluttua val-
mis. Parhaillaan niitä pykäliä siellä ollaan sorvaamassa tänäkin päivänä.

Lopuksi, arvoisa rouva puhemies, yksi asia. Tämäkin lakiesitys ja ympäristövaliokun-
nan mietintö korostavat sähköisen tiedottamisen tärkeyttä. Ja siihen sisältyy sitten meille
Suomen eduskunnassa, kansanedustajille haaste. Meidän on pidettävä huoli siitä, että nämä
nopeat laajakaistayhteydet saadaan koko maahan. Koska ei voi olla niin, että joku osa
maasta tai jotkut ihmiset eivät saa tietoa sen tautta, kun ei ole sitä laajakaistaverkkoa. Täs-
säkin asiassa voimme olla vapaasti ruotsalaisille kateellisia. Siellähän näitä verkkoja on ra-
kennettu todella antaumuksella.

On syytä muistaa, rouva puhemies, se vielä, että tähän asiaan emme saa ratkaisua mark-
kinoiden kautta. Teleoperaattorit eivät varmuudella rakenna tähän maahan nopeaa laaja-
kaistaverkkoa kaikille suomalaisille. Siinä on meillä eduskunnalla iso rooli, että me var-
mistamme täältä annettavalla rahoituksella, että se valokuituverkko saadaan koko maahan.
3



Pöytäkirjan asiakohta PTK 71/2019 vp
Kaikkienhan ei ole pakko ottaa valokuituverkkoa, ei tietenkään, mutta mahdollisuus pitää
olla, koska silloin kansalaiset ovat tasa-arvoisessa asemassa ja silloin tämä lain henki to-
teutuu.

16.03 Kimmo Kiljunen sd: Arvoisa puhemies! Tässäkin pieni varoituksen sana, silloin
erityisesti, kun sähköinen viestintä koskee internetiä tai tietokoneiden kautta tapahtuvaa
tietojen välitystä tai tablettien kautta tapahtuvaa tietojen välitystä. Tässä on myöskin ikä-
syrjintätilanne olemassa, koska yli 80-vuotiaista 80 prosentilla ei ole tietokonetta käytettä-
vissä ja yli 65-vuotiaistakin 65 prosentilla ei ole tietokonetta käytettävissä. Meillä on
300 000 täysi-ikäistä suomalaista, suurin osa heistä ikäihmisiä, joilla ei yksinkertaisesti ole
tätä välinettä käytettävissä, ja siinä mielessä tässäkin yhteydessä täytyy aina muistuttaa se,
että meillä täytyy olla myöskin muut tavat tiedottaa. 

16.03 Arto Satonen kok: Arvoisa puhemies! Jatkan ensin siitä, mihin edustaja Kiljunen
viittasi. On ihan totta, että vaikka on järkevää, että tämä yhteiskunta muuttuu entistä enem-
män digitaaliseksi, niin meidän pitää huolehtia myös niiden henkilöiden palveluiden toi-
mivuudesta, joilla ei ole näitä digitaalisia välineitä tai ei ole kykyä käyttää niitä välineitä ja
selvitä niistä palveluista. Se on ilman muuta näkökohta, joka tulee kaikessa digivalmiste-
lussa huomioida, ja tiedän kyllä, että tätä myös valtiovarainministeriössä mietitään. 

Valiokunnan puheenjohtaja Hoskonen viittasi täällä valokuidun tärkeyteen ja siihen,
että se olisi kaikkien saatavilla. Tässähän on valtava ero riippuen siitä, mistä päin maata tu-
lee. Eli niillä alueilla, joista onneksi itse tulen, Sastamalassa esimerkiksi, on niin, että kun
siellä on paikallinen puhelinyhtiö, joka tänä päivänä on osa vähän isompaa konsernia, niin
koko sillä alueella, jossa tämä yhtiö toimii, tehdään erittäin aktiivisesti tätä valokuituverk-
koa. 

Mutta sitten taas niillä alueilla, joissa ei ole näitä pieniä toimijoita, joissa vain on isoja
toimijoita, niin siellä helposti luotetaan vain tähän mobiiliverkon voimaan. Se ei kaikissa
tilanteissa sitä ratkaisua tuo, joten on erittäin tärkeää, että on olemassa niitä järjestelyitä,
joilla edesautetaan sitä, että valokuituverkkoa saadaan laajasti. Se on ennen kaikkea maa-
seudun ja pienempien kaupunkien mahdollisuus, että nämä verkot ovat kunnossa. Silloin
voidaan tehdä etätyötä, ja silloin voidaan tietysti harjoittaa myöskin vaativampaa työtä —
esimerkiksi robottinavetat ja muut ovat sellaista, joissa ehdottomasti tarvitaan tällaiset va-
lokuituyhteydet. Eli tämä on tärkeä asia muistaa, että tämä on ikään kuin edullinen tapa pi-
tää yllä laajaa kehitystä alueilla ympäri Suomen, kun edesautamme tätä valokuituverkon
rakentamista. 

16.05 Leena Meri ps: Arvoisa puhemies! Jos ymmärrän, niin puhutte siitä asiasta, kun ra-
kennetaan kaapeleita kuntiin. Tästä eriarvoisuudesta: Itse asun Hyvinkäällä asemakaava-
alueella, ja meidän alueelle kyllä saa kaapelin, mutta se maksaa kaksi tonnia. Se on iso ra-
ha, ja sitä ei sinne muuten tule. Tässä nyt kuulin sitten, että eräs toinen yhtiö oli sinne vä-
hän matkan päähän tehnyt kanssa kaapelia. Siitä ei montaa sataa metriä ole, kilpaileva yh-
tiö, niin sitten niiltä asukkailta taas ei oltu peritty maksua. Kyllä se vähän meistä siinä pa-
rin korttelin päässä tuntui siltä, että ihan kiva, me maksetaan kaksi tonnia tästä. 

Voisin esimerkiksi miettiä, tässä yritin jotain ratkaisua ajatella, niin kun hallitus nyt leik-
kaa tuota kotitalousvähennystä, niin tässä olisi yksi seikka, jonka voisi itse asiassa ottaa
sinne vähennyksen piiriin. On monia asioita, mitä edellytetään tällä hetkellä, jos ajatellaan
4



Pöytäkirjan asiakohta PTK 71/2019 vp
esimerkiksi lämmityspolttoaineremontteja tai energiaremontteja ja kaapeleita. Ihmiset lait-
taisivat niitä, mutta kun ei ole rahaa. On se minullekin iso raha tuo kaksi tonnia, toivotta-
vasti siitä nyt sitten joitakin iloa on. Mutta tämä tästä tiedoksi, että se ei ole kaupungeissa-
kaan ilmaista lystiä.

Edustaja Satonen piti hyvän puheenvuoron noiden lähipalveluiden saatavuudesta. Pan-
kit ovat vähentäneet koko ajan konttoreita, ja monet ikäihmiset, sairaat ihmiset ja varatto-
matkin ihmiset, joilla ei ole varaa laitteisiin, tarvitsevat palveluita joko siksi, että heillä ei
ole laitteita tai siksi, että he eivät osaa käyttää näitä erilaisia palveluita. Meidän tulee kyllä
huolehtia, että kaikki ihmiset pääsevät näiden palveluiden pariin, koska vaikka meillä olisi
kuinka hienot sähköiset järjestelmät, niin jos ei sinne ihminen pääse tai osaa mennä tai hä-
nelle ei ole varaa sinne mennä, niin hänen asiat jäävät sitten kyllä hoitamatta — mutta hal-
litukselle pallo tästä. 

Hoskosella on monissa asioissa hyvä linja. Näitä voisi miettiä, just tämäntyyppisiä asioi-
ta energiaremontteihin, kaapeleihin ja muuta. En tiedä tiesittekö te, että esimerkiksi Hyvin-
käällä se tulee näinkin kalliiksi, yhteen taloon. [Timo Heinonen: Puhumattakaan maaseu-
dusta!]

16.07 Mauri Peltokangas ps: Arvoisa rouva puhemies! Tässä pari sanaa tästä käsittelys-
tä. Ympäristövaliokunta otti syväluotaavasti huomioon myöskin ne ihmiset, joilla ei ole
mahdollisuutta tietoverkkojen kautta päästä käsiksi näihin tietoihin, jotka ovat tuiki tar-
peellisia. Hyvässä hengessä siellä tosiaan pitkäänkin keskusteltiin ja puitiin näitä asioita.
Hyvin tärkeä asia. Ja tässä on otettu esiin myöskin tietoverkkojen tärkeys. Nykypäivänä
tietenkin valokuituverkot ovat jossain päin Suomea hyvä asia, mutta onneksemme tänä
päivänä teknologia kehittyy niin hurjaa vauhtia, että kohta jopa syrjäkylällä, siellä köyhän
perälläkin, tällainen nopeampi yhteys toteutuu elikkä satelliittipalvelujen kautta. Toivoi-
sin, että hallitus ottaisi koppia myöskin tämänsuuntaisen kehityksen osalta, koska jokainen
ymmärtää, että jokaiseen syrjäkylään se valokuitu on täysin mahdoton saada perille kus-
tannussyistä. — Kiitos.

16.09 Timo Heinonen kok: Arvoisa rouva puhemies! Valokuitutietoverkot-kysymys on
meidän kaikkien yhteinen, ja tätähän on aika pitkään tehty. Meillä on sekä hyviä että huo-
noja esimerkkejä siitä, millä tavalla näitä on rakennettu ja millä tavalla niitä on pyritty saa-
maan myös kannattaviksi edes niin, että ne omat kustannuksensa kattaisivat.

Edustaja Meri toi esille Hyvinkään, joka on pääasiassa kaupunkiseutuista asumista, mut-
ta sitten kun mennään maaseutumaisiin paikkoihin, kustannukset nousevat entistä isom-
miksi. Toki siellä erilaiset tukijärjestelmätkin ovat mahdollisia, ja monet kunnat, esimer-
kiksi oma kotikuntani Loppi, tukevat näitä osuuskuntia, jotka näitä verkkoja rakentavat.
Mutta siitä huolimatta liittymämaksut ovat vielä tuota korkeampia kuin mikä edellä esille
nousi.

Yksi asia, joka ei tässä esille ole noussut, on se, että meidän pitäisi huolehtia siitä, ettei
meille synny sellaista tilannetta, että meillä yksityiset yritykset rakentavat näitä verkkoja,
saavat niihin itse asiassa aika paljon julkistakin tukea ja yksityisten ihmisten rahaa, ja sen
jälkeen niitä verkkoja ovat hamuamassa jo ulkomaiset pääomasijoittajat. Silloin on se vaa-
ra, että meillä syntyy tällainen toinen Caruna, missä verkot ovatkin ulkomaisessa omistuk-
sessa ja se on ainoa tae saada sinne ihmisille näitä nopeita tietoliikenneyhteyksiä. Yleensä
silloin kun syntyy tämäntyyppinen malli, myös hinnat tulevat nousemaan. Joten toivon,
5



Pöytäkirjan asiakohta PTK 71/2019 vp
että myös tähän kiinnitetään erityistä huomiota, että ei pääse syntymään uutta monopoli-
tyyppisesti toimivaa verkkojärjestelmää Suomeen.

16.11 Hannu Hoskonen kesk: Arvoisa rouva puhemies! Valokuituverkoista nimen-
omaan tätä lakiesitystä koskien, mietintöä koskien tärkeää on juuri se, että saamme sen tie-
don menemään sille ihmiselle riittävän ajoissa, koska valitusajat, yleensä kuukauden vali-
tusaika, lähtevät pyörimään seitsemän vuorokautta siitä hetkestä, kun vaikka nyt viran-
omaisen päätös jossakin asiassa on tietoverkkoon laitettu. Siitä lähtee se valitusaika pyöri-
mään: eli seitsemän päivää plus yksi kuukausi. Seitsemän päivän kuluttua alkaa aika ku-
lua, ja siinä on sitten kuukausi valitusaikaa. Elikkä tämä on syytä tiedostaa.

Toinen asia valokuituverkoista vielä: Kun valtion palveluita ihmisille tarjotaan tietover-
koissa, niin se valokuiturakentaminen maaseutukuntiin on täysin mahdollista. Kotikuntaa-
ni se tehtiin kaikkia torppia koskien. Sekään ei pidä paikkaansa, että viimeiseen torppaan ei
valokuitua saa. Muuankin ilomantsilainen perhe asui järven niemessä Nuorajärvellä, ja sil-
le perheelle tuli valokuitu. Ainoa ongelma oli viranomaisen, en sano tahallinen, vaan tote-
an, että kummallinen suhtautuminen asiaan, kun sen järven pohjaan laskettavan kaapelin
laskulupa piti hakea aluehallintovirastosta ja se kesti kahdeksan kuukautta saada lupa sen
piuhan laskemiseen sinne järvenpohjaan. Se tehtiin, ja kyseisessä talossa on nyt nopea laa-
jakaistayhteys, jonka nopeus on, jos haluaa parikymppiä panna enemmän rahaa, yhden gi-
gabitin nopeus sekunnissa. Sillä pystyy kyllä jo vaativakin diplomi-insinööri tai kuka ta-
hansa huippuosaaja vaikka suunnitteluohjelmia pyörittämään. Se antaa mahdottoman hy-
vää nopeuden, ja palvelut tulevat varmasti.

Sen takia toivon, kun käsittelemme lähiaikoina rakennerahastolakeja, että nyt vihdoin
tässä talossa ymmärrettäisiin se, että kun näitä rakennerahastosääntöjä kehitellään ja vie-
dään eteenpäin ministeriössä, ja edustajat vaikuttavat niihin omalla tavallaan, niin saisim-
me sinne sen vahvan merkinnän, että valokuituverkkojen rakentamiseen näitä EU:n raken-
nerahastorahoja pitäisi käyttää enemmän. Sen parempaa tasa-arvotehtävää meillä ei tässä
maassa ole, kuin että saamme kaikille sen valokuituyhteyden. 

Ja syytä muistuttaa niitä henkilöitä, jotka puolustavat langatonta verkkoa: yksikään lan-
gaton verkko ei tässä maassa pelaa, ellei linkkien välillä ole valokuituyhteyttä. Tämäkin on
syytä muistaa. Jos niiden linkkimastojen välillä ei valokuituyhteyttä ole, niin tämä langa-
ton verkkokaan ei toimi kunnolla. Kannattaa muistaa tämä kokonaisuus. Se on kokonai-
suus, ja se on pidettävä meidän aina mielessä.

Toivon, arvoisa puhemies, sitä, että nyt eduskunta ottaa vakavasti tämän viestin siitä,
että ne valokuituyhteydet on rakennettava, jos me meinaamme muun maailman tahdissa
pysyä mukana.

Yleiskeskustelu päättyi.

Eduskunta hyväksyi hallituksen esitykseen HE 73/2019 vp sisältyvien 1.—8. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
6


	11
	15.52
	15.58
	16.00
	16.03
	16.03
	16.05
	16.07
	16.09
	16.11


