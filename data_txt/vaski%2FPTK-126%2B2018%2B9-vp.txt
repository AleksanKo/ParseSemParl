















































DEM78E1.tmp.xml


Pöytäkirjan asiakohta PTK 126/2018 vp
Pöytäkirjan asiakohta 

PTK 126/2018 vp

Täysistunto

Keskiviikko 5.12.2018 klo 14.01—16.36

9. Lakialoite laiksi sotilasvammalain 6 §:n muuttamisesta
Lakialoite LA 85/2018 vp Krista Kiuru sd ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 9. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Avataan keskustelu. Esittelypuheenvuoro, valiokunnan puheenjohtaja, edustaja Krista
Kiuru, olkaa hyvä.

Keskustelu

15.21 Krista Kiuru sd (esittelypuheenvuoro): Arvoisa puhemies! Käsittelyssä on lakia-
loite, joka on sosiaali- ja terveysvaliokunnan kaikkien ryhmien ja siten kaikkien sosiaali- ja
terveysvaliokunnan jäsenten ja varajäsenten yhteinen voimienponnistus. Kysymyksessä
on se, että esityksen mukaan toivomme, että sotainvalideille, joiden sotilasvammalain mu-
kainen työkyvyttömyysaste on vähintään 10 prosenttia, voitaisiin korvata laitoksessa an-
nettu hoito tai huolto ja osa-aikainen hoito silloin kun sen tarve johtuu muusta kuin korva-
tusta vammasta tai sairaudesta. Muutos on iso, koska nykyisin tuo haitta-aste on vähintään
20 prosenttia.

On hyvä tässä vaiheessa vielä edustajille kertoa, että haitta-asteellahan tarkoitetaan sitä
lääketieteellisesti arvioitavaa haittaa eli invaliditeettiprosenttia, joka kulloinkin yksilölle
on annettu, ja tätä nimitetään nykyisessä sotilasvammalaissa juuri työkyvyttömyysasteek-
si.

Näin ollen esitämme siis tätä haitta-asteen rajaa laskettavaksi 20 prosentista 10 prosent-
tiin, ja näin laajennettaisiin Valtiokonttorin kustantamaan laitoksissa annettuun hoitoon oi-
keutettujen invalidien joukkoa.

Moni teistä kysyy, onko tämä iso vai pieni asia. Itse koen, että tämä on iso asia. Vaikka
me tässä talossa maailmaa muutammekin, me emme tee sitä tällaisilla yhteisillä lakialoit-
teilla ja kaikkien ryhmien hyvällä yhteistyöllä — emme viikoittain, emme välttämättä edes
kuukausittain, puhumattakaan vuosittain. Tältä osin pidän merkittävänä sitä, että sosiaali-
ja terveysvaliokunnassa, jossa töitä kyllä piisaa, on kiinnitetty tähän asiaan huomiota sil-
loin kun käsittelimme sotaveteraanien kuntoutusta ja siihen liittyvien palvelujen paranta-
mista. Tuo esityshän tänään jo valiokunnassa saatiin tänne ison salin käsiteltäväksi. Näin
myös veteraanien asema paranee, ja sen yhteydessä kiinnitettiin huomiota sotainvalidien
aseman parantamiseen myös tämän haitta-asterajan laskulla.
 Tarkistettu
4.0



Pöytäkirjan asiakohta PTK 126/2018 vp
Arvoisa puhemies! Joitakin arvioita sitten vaikutuksista:
Meillä sotainvalideja tällä hetkellä on noin 1 500 henkilöä, ja tässä tilanne on siltä osin

surullinen, että aika tekee tehtävänsä. Jokainen invalidi, joka on nimenomaan ollut tämän
nykyisen haitta-asterajan reunoilla, on saattanut kärsiä siitä, että omat vaivat ovat ikäänty-
misen myötä lisääntyneet mutta tosiasiallista mahdollisuutta päästä paremman haitta-aste-
rajan eli paremman hoidon piiriin ei ole kuitenkaan ollut. Tältä osin niille, joita tämä asia
koskee, on kysymyksessä erittäin suuri ja tärkeä asia.

Taloudellisilta vaikutuksiltaan olemme arvioineet tämän päätöksen lisäävän valtiontalo-
uden kustannuksia noin 10,4—12,3 miljoonaa euroa verrattuna nykyiseen riippuen siitä,
kuinka moni tosiasiallisesti laitokseen siirtyvistä on käyttänyt kunnallisia avopalveluja. On
hyvä todeta, että lisäkustannus kuitenkin voisi tulla hoidetuksi valiokunnan saaman selvi-
tyksen mukaan valtion talousarviossa kaikista muista määrärahoista, jotka ovat käytettä-
vissä veteraanien ja invalidien palveluun, eli voitaisiin toimia niin, että määrärahan tarvet-
ta ei tarvitse kuitenkaan lisätä vaan valtiontalouden kehysten piirissä pystyttäisiin toimi-
maan.

Voi todeta, että tältä osin laitoksessa annetun huollon korvaamisen laajentaminen aloit-
teen mukaisesti on siis merkittävä etu asianomaisille invalideille ja helpottaisi siten heidän
asemaansa. Tässä toteutuu eduskuntaryhmien pitkäaikainen haave. Kyllä olemme toivo-
neet ja olettaneet ja luottaneet siihen, että tämäkin kunniavelka tulee maksuun. Kysymys
on inhimillisyydestä ja oikeudenmukaisuudesta, ja koen erityisesti tuon maanpuolustustah-
tokeskustelun jälkeen, että velkamme on tälle sotainvalidien sukupolvelle kyllä mittaama-
ton, ja näin ollen tämä on uudistus, joka turvaa hoidon myös niille, joiden vamma-aste on
ollut haittana matalampi mutta joiden vaivat nyt ovat ikääntyessä lisääntyneet. Siltä osin
tällainen merkittävä päätös eduskunnassa ansaitsee kiireellisen käsittelyn, ja olemme tä-
nään jo kuntoutusta koskevan hallituksen lakiehdotuksen osana, kun valiokunta omaa mie-
tintöään siitä tänään sorvasi, myös tämän kantamme tehneet selväksi, että asia tullaan kä-
sittelemään kiireellisenä. Kun jouluun on valiokuntatyössä enää viikko aikaa — vaikka va-
liokuntatyön jälkeen vielä eduskunta jatkaa — oletan, että ensi viikolla ollaan jo pitkällä tä-
män asian käsittelyssä.

Tältäkin osalta voi sanoa, että valiokunta on tarttunut yhteisenä rintamana tärkeään
asiaan ja vie sen yhteisenä rintamana loppuun asti. Näin maanpuolustustahto vielä tänä päi-
vänäkin elää vahvassa, ja myöskin kunniavelan maksu, josta tässä tosiasiassa on kysymys,
tulee tänään paremmalle tolalle. Kiitän kaikkia sosiaali- ja terveysvaliokunnan aktiivisia
edustajia siitä, että olemme saaneet näin tärkeän asian tänne saliin käsittelyyn yhteisenä la-
kialoitteena.

15.27 Hannakaisa Heikkinen kesk: Arvoisa rouva puhemies! Oli hienoa, että saimme
tätä lakialoitetta sivuta jo äsken, kun puhuimme maanpuolustustahdosta laajemmin.

On tosi hienoa, että juuri nyt, itsenäisyyspäivän aattona, olemme tämän lakialoitteen ää-
rellä. Kuten puheenjohtaja Kiuru totesi, tämä lakialoite on koko sosiaali- ja terveysvalio-
kunnan yhteinen. On hienoa, että myös tämän asian kohdalla pystyimme osoittamaan sen,
että veteraaniasiat ja sotainvalidiasiat yhdistävät kaikkia eduskuntapuolueita.

Tämä kyseinen lakialoitteemme koskee siis sotilasvammalain 6 §:ää, ja ehdotamme täs-
sä aloitteessa laitoksessa annetun huollon korvaukseen oikeutettujen sotainvalidien jou-
kon laajentamista laskemalla korvattavuuden haitta-asterajaa 20 prosentista 10 prosenttiin.
2



Pöytäkirjan asiakohta PTK 126/2018 vp
Sotainvalidien joukko harvenee nopeasti, ja kuten äsken mainitsinkin, heidän keski-
ikänsä on jo korkea, 93 vuotta. Heitä oli vuoden alussa noin 1 500. Olemme varmasti kaik-
ki yhtä mieltä, että tämän lakialoitteen äärellä olemme maksamassa sukupolvien yli ulot-
tuvaa kunniavelkaa. Nyt käsittelyssä olevassa esityksessä se tarkoittaa olennaista etua näil-
le invalideille ja se helpottaa heidän asemaansa niillä voimavaroilla, mitä heillä on jäljellä.

Arvoisa puhemies! Haluan tässä yhteydessä kiinnittää huomiota myös toiseen veteraa-
nikysymykseen.

Kymmenet suomalaiset kunnat eivät käytä kaikkia veteraanien kotona asumista tuke-
vien palveluiden hankkimiseen tarkoitettuja rahoja, vaan kunnat palauttavat niitä takaisin
valtiolle. Yle uutisoi tästä asiasta hiljattain, ja esimerkiksi erään kunnan hoivapalveluiden
esimies totesi tuossa uutisoinnissa, että syynä on ihan ajanpuute: veteraanirahan käyttämi-
nen on nähty työkiireissä toissijaiseksi asiaksi. Näin ei saisi olla, ja tässä asiassa on petraa-
misen paikka.

Erinomaisena esimerkkinä jutussa oli nostettu esiin Kuopion kaupunki, joka käyttää tu-
kea yli 10 000 euroa veteraania kohti. Kuopio on Suomen ykkönen. Toinen pohjoissavo-
lainen kunta, Kaavi, tulee kakkosena käyttäen reilusti yli 9 000 euroa tähän kohteeseen.
Kuopiossa onkin palkattu tehtävää varten erityinen palveluohjaaja, jonka työnä on etsiä
piilossa olevia veteraanien hoitotarpeita.

Kunnissa pitäisi nyt systemaattisesti kartoittaa elossa olevat veteraanit ja selvittää, mil-
laista apua ja tukea he tarvitsevat. Asialla on kiire, veteraanien rivistöt harvenevat samaa
tahtia kuin sotainvalidien rivit. Tänään juuri linjasimme myös, että veteraanit tulevat saa-
maan vajaan vuoden päästä samat koti- ja avopalvelut kuin sotainvalidit.

Arvoisa rouva puhemies! Minä olen tottunut ajattelemaan, että jokainen rintamalla ollut
sai jonkinlaisen vamman tai trauman, toiset saivat näkyvämmän, toiset ehkä ulospäin vä-
hemmän näkyvän, ja sen takia on todella tärkeää, että me yhä enemmän ajattelisimme so-
tiemme veteraaneja, rintamalla olleita naisia ja miehiä ja myös kotirintamalla ison uhrauk-
sen isänmaamme ja itsenäisyytemme eteen tehneitä yhtenä joukkona ja pystyisimme suun-
taamaan mahdollisimman paljon myös julkisia palveluja, etuisuuksia, heille ilman, että nii-
tä jaoteltaisiin jonkun näkyvän kriteeristön perusteella. Kunniavelka on kuitenkin heidän-
kin suuntaansa tässä asiassa yhteinen.

15.32 Anneli Kiljunen sd: Arvoisa rouva puhemies! On todella helppo yhtyä edustaja
Heikkisen ja edustaja Kiurun äskeisiin puheenvuoroihin. On todella, voisiko sanoa, sem-
moinen koskettava tunne liittyen tämän asian käsittelyyn, kun me juhlistamme huomenna
Suomen itsenäisyyspäivää. Tämä sotainvalidien haitta-asteen laskeminen 10 prosenttiin on
osaltaan myös kunnianosoitus sotainvalideja kohtaan, siihen, mitä he ovat tehneet sotien
aikana.

Arvoisa puhemies! Tässä lakialoitteessa ehdotetaan muutettavaksi sotilasvammalain 6
§:ää. Lakialoitteen tarkoituksena on laajentaa laitoshoidon korvaukseen oikeutettujen so-
tainvalidien joukkoa laskemalla jaksottaisen ja pysyvän laitoshoidon korvattavuuden hait-
ta-asterajaa 20 prosentista 10 prosenttiin. Aloitteessa ehdotetaan sotilasvammalakia muu-
tettavaksi siten, että vuosien 1939—1945 sotien johdosta vahingoittuneille sotainvalideil-
le, joiden haitta-aste on 10—15 prosenttia, voidaan korvata laitoksessa annettu huolto tai
osa-aikainen huolto myös, kun sen tarve johtuu muustakin kuin korvatusta vammasta tai
sairaudesta. Nykyinen lainsäädäntö mahdollistaa vain 20—100 prosentin haitta-asteen jak-
3



Pöytäkirjan asiakohta PTK 126/2018 vp
sottaisen tai pitkäaikaisen hoidon sotainvalidien veljeskodissa tai muissa Valtiokonttorin
hyväksymissä hoitolaitoksissa. Nyt tältä osin tähän tilanteeseen tulee parannuksia.

Ehdotettu uudistus lisäisi korvattavan laitoshoidon piiriin kuuluvien sotainvalidien lu-
kumäärää. Pääosa niistä invalideista, jotka siirtyisivät laitoshoitoon, on jo ollut valtion so-
tilasvammalain nojalla korvattavien kunnallisten avopalvelujen tai asumispalveluiden pii-
rissä. Näiden paljon hoitoa tarvitsevien sotainvalidien laitoshoitoon siirtyminen toisi vas-
taavasti säästöä avohuollon, kuntoutuksen ja asumispalveluiden kustannuksiin. Lisäksi
muutos vähentäisi eläkkeensaajien asumismenoja erityisesti tehostetun palveluasumisen
osalta. Siltä osin tämä on myös taloudellisesti hyvin perusteltu.

Sotainvalideja on elossa vuoden 2019 alussa noin 1 500. Valtion talousarvioon on kir-
jattu arvio 1 150, mutta tästä pelkästään invalidin syntymävuoteen perustuvasta luvusta
puuttuvat vuonna 1926 syntyneet ja sitä nuoremmat sotainvalidit, jotka ovat vahingoittu-
neet esimerkiksi pommituksissa tai partisaani-iskuissa taikka jääneet rajakylistä sotavan-
geiksi. Haitta-asteen 10—15 prosentin osuus elossa olevista sotainvalideista on noin 40
prosenttia, eli heitä on tällä hetkellä hieman yli 600.

Sotainvalidien laitoshoitoa ja kuntoutusta varten rakennettiin pääosin 1980-luvulla so-
tainvalidien sairas- ja veljeskoteihin noin 1 700 hoitopaikkaa käsittänyt verkosto valtion ja
Raha-automaattiyhdistyksen rahoituksella. Sotainvalidien vähentyessä on näiden runsaan
20 hoitokodin asiakaspiiri laajentunut veteraanien ja muun väestön kuntoutukseen sekä
muiden ikäihmisten palveluihin. Monissa veljeskodeissa on kuitenkin tällä hetkellä myös
tyhjiä paikkoja. Tästä syystä myös sotainvalidit ovat ottaneet vahvasti kantaa siihen, että
entistä useammalla sotainvalidilla olisi mahdollisuus päästä myös näihin hoitoyksikköi-
hin. Voimassa oleva sotilasvammalaki mahdollistaa 10—15 prosentin sotainvalideille
vuosittain lyhyen kahden viikon kuntoutuksen sotainvalidien veljeskodeissa mutta ei kun-
non heikentyessä tarpeellista jaksottaista tai pitkäaikaista hoitoa. Nyt tähän tulee siltä osin-
kin muutoksia.

Arvoisa puhemies! Valiokuntakäsittelyn yhteydessä olimme todella iloisia siitä, kuinka
Valtiokonttori antoi vahvan tuen tälle meidän esityksellemme. He toteavat muun muassa,
että Suomen veteraaniliittojen valtuuskunta on todennut, että vuoden 2018 laitoshoidon
kustannusten ennusteita tarkasteltaessa vaikuttaa todennäköiseltä, että haitta-asteen rajan
laskeminen ei vaatisi muutosta määrärahan suuruuteen. Laitoshoidon haitta-asterajan
muuttaminen ei Valtiokonttorissa edellytä tietojärjestelmämuutoksia, vaan korvausratkai-
sijoiden ohjeistaminen riittää. Haitta-asterajan laskeminen aiheuttaisi jonkin verran lisää
työtä hakemusten ja laskujen lisääntymisen myötä. Toisaalta asiakkaiden hakemukset Val-
tiokonttorille haitta-asteen nostamisesta vähenisivät. Kun otetaan huomioon sotainvalidi-
en määrä ja poistuma, ei Valtiokonttorille aiheutuisi merkittävää resurssitarvetta. Valtio-
konttorin tehtävien kannalta ei ole estettä toteuttaa muutosta nopealla aikataululla, ja he an-
tavat tälle meidän esityksellemme vahvan tuen.

Siltä osin tämän esityksen suhteen, voisiko sanoa, on hyvä, kun meidän ministeriön sekä
Valtiokonttorin eri tahot antavat tälle asialle tukensa. Toivon, että tämä todellakin saa no-
pean ja ripeän käsittelyn.

15.38 Sari Sarkomaa kok: Arvoisa puhemies! Tosiaankin Veteraaniliittojen valtuuskun-
taa saamme tämän aloitteen vauhdittamisesta kyllä kiittää. Ja saamme kiittää Suomen ve-
teraaneja itsenäisestä isänmaasta.
4



Pöytäkirjan asiakohta PTK 126/2018 vp
Todellakin ilmaisen iloni siitä, että näin itsenäisyyspäivän aattona voimme todeta, että
eilen tosiaankin sosiaali- ja terveysvaliokunnassa kaikki eduskuntaryhmät tekivät yhteis-
työssä tämän lakialoitteen sotilasvammalain muuttamisesta. Todellakin tämä yhteinen
aloite on kunnioituksen osoitus heille, jotka olivat valmiita antamaan kaikkensa yhteisen
isänmaan puolesta.

Tämä aloite toteutuessaan todellakin parantaa sotainvalidien asemaa, ja todellakin laa-
jennamme sotainvalidien oikeutta päästä Valtiokonttorin kustantamaan hoitoon. Tämä on
todella tärkeää, koska tämä haitta-aste, tämä invaliditeettiaste, on koettu epäoikeudenmu-
kaiseksi. Ja kun veteraanit, sotainvalidit ikääntyvät, he tarvitsevat enemmän apua ja tukea.
Tämä on ennen kaikkea oikeudenmukaisuuskysymys.

Tällä aloitteella me teemme sen, mikä meidän tehtävämme on. Tehtävämme on turvata
ikääntyvien sotainvalidien oikeus niihin palveluihin, joita he tarvitsevat, ja huolehtia hei-
dän hyvinvoinnistaan. Tämä aloite todellakin on tarkoitus käsitellä valiokunnassa kiireel-
lisenä, ja uskon, että koko eduskunnan yhtenäinen tuki tälle aloitteelle annetaan.

Haluan todeta sen, että on tärkeää, että me kehitämme suomalaisia hyvinvointipalvelui-
ta ja myös veteraaniemme palveluita sillä tavalla, että palvelut ovat juuri sellaisia kuin ve-
teraanit tarvitsevat. Eduskunta on ollut aloitteellinen siinä, että veteraanit ovat saaneet itse
valita, ja siinä, että laitoskuntoutuksen rinnalla on kotiin vietäviä palveluita. Ja nyt olemme
eduskunnassa aloitteellisesti tehneet työtä myöskin sen eteen, että sotainvalidit ja sotave-
teraanit ovat yhdenvertaisessa asemassa. On todella tärkeää, että tänä päivänä olemme täs-
sä tilanteessa, kun näemme, miten meidän sotiemme veteraanit ja sotainvalidit ikääntyvät.

Arvoisa puhemies! Kun aika loppuu, totean, että kyllä tällä keskustelulla haluamme
myös lähettää vahvan viestin sotainvalideille ja sotaveteraaneille siitä, että kunnioitamme
heidän työtään ja haluamme huolehtia heidän tarvitsemistaan palveluista.

15.41 Arja Juvonen ps: Arvoisa rouva puhemies! Hyvät kansanedustajat! Ihan ensim-
mäisenä haluan lausua kiitoksen kaikille heille, jotka ovat Suomea puolustaneet, sotavete-
raaneille, joita edelleen keskuudessamme on, ja toivon kaikille oikein hyvää itsenäisyys-
päivää ja joulun odotusta näin joulukuun 5. päivänä.

Arvoisa rouva puhemies! Tämä lakialoite, jonka sosiaali- ja terveysvaliokunta on yh-
teistuumin laatinut ja allekirjoittanut, on erittäin tärkeä asia. On hienoa, että olemme sen
voineet tehdä, ja hienoa, että voimme sen esitellä ja viedä eteenpäin. Tässä aloitteessa eh-
dotetaan, että sotilasvammalakia muutetaan niin, että vahingoittuneelle tai sairastuneelle,
joiden sotilasvammalain mukainen työkyvyttömyysaste on vähintään 10 prosenttia, voi-
daan korvata laitoksessa annettu huolto tai osa-aikainen huolto, hoito myös silloin, kun sen
tarve johtuu muusta kuin korvatusta vammasta tai sairaudesta. Eli selkokielellä sanottuna,
tämä lakialoite mahdollistaa sen, että yhä useampi sotaveteraani, vammautunut, loukkaan-
tunut pääsee valtion kustantaman hoivan ja avun piiriin ja palveluihin. Sitähän tällä haitta-
asteen madaltamisella haetaan.

Tämä asia on erittäin tärkeä. Me katsomme taaksepäin historiaan. Olen itse taustaltani
hoitaja ja hoitanut valtavasti, valtavasti sotaveteraaneja, kun nuorena aikoinaan hoitajaksi
valmistuin, ja kuullut niitä tarinoita, kuullut lottien tarinoita, hoitanut ihmisiä, jotka ovat
vammautuneet, menettäneet raajoja, jalkoja. Tuossa äsken, kun me puhuimme tästä maan-
puolustustahdon heikkenemisestä, niin kyllä varmasti on juurikin niin, että ei ole sitä kos-
ketuspintaa enää nykypäivänä siihen, mitä joskus on ollut, millaisia vaivoja on ollut, mil-
laisia loukkaantumisia, sokeutumisia, kuuroutumisia, mitä kaikkea sota on tuonut tulles-
5



Pöytäkirjan asiakohta PTK 126/2018 vp
saan, mielenterveysvaivoja ja tuskaa, mistä ei ole puhuttu. Ei siihen maailmanaikaan ole
välttämättä osattu sanoa ääneen, että kun on paha olla, niin se johtuu siitä, että oli siellä rin-
tamalla, ja mitä kaikkea siellä ihmiset näkivät ja kokivat. Se on ollut julmaa ja aivan hir-
veää. Ja kun me kysymme tänään, missä meidän maanpuolustustahtomme on, niin ehkä se
on näin, että nuoret eivät halua enää uusiin sotiin, halutaan etsiä muunlaisia vaihtoehtoja,
löytää ratkaisuja siihen, että ei olisi aseellisia yhteenottoja, ei olisi sotaa. Mutta niin kuin
täällä keskustelussakin kävi ilmi, aseita tarvitaan, ja tämä ristiriita tuntuu niin uskomatto-
malle, että kyllä minä ymmärrän nuorta, joka sanoo, että ”enkö minä voi muulla tavalla tä-
hän maailmanmenoon vaikuttaa kuin lähtemällä sotaan”. Toki varusmiespalvelus on erit-
täin tärkeä asia ja myös se kansalaisvelvollisuus, mistä täällä puhuttiin, kuin myös kansa-
laispalvelus, mahdollisesti.

Arvoisa rouva puhemies! Tulevaisuuteen pitää myös katsoa, ja minä toivon, että me ar-
vostamme ja kunnioitamme myös näitä tämän päivän varusmiehiä ja asevelvollisia, niin
vapaaehtoisia naisia, jotka menevät sinne, kuin myös siviilipalvelushenkilöitä, jotka suo-
rittavat sillä tavalla lakisääteisen palveluksensa ja velvollisuutensa. Me juuri äsken käsit-
telimme täällä sotilastapaturma- ja palvelussairauslakia, joka astuu ensi vuoden alusta voi-
maan. Se laki tuo varusmiehet vihdoinkin samalle viivalle kuin rauhanturvaajat, jotka kak-
si vuotta sitten saivat oikeuden lisäkorvauksen piiriin. Kaksi vuotta kesti, että me ymmär-
rämme arvostaa myös varusmiestä niin, että hänellekin kuuluu se vakuutusturva. Meillä
vuosi sitten tapahtui muun muassa erittäin järkyttävä junaonnettomuus, missä menehtyi
kolme varusmiestä, heidän henkensä on aika arvoton. Yhden menehtyneen varusmiehen
isä on ollut minuun yhteydessä. Hän on kertonut, että minä saan kertoa täällä niistä tunte-
muksista: ”Minusta tuntuu sille, että yhteiskunnalla on jotakin meitä vastaan, kun ei ole
henkivakuutusta, ei ole korvausta, eikä ole mitään vuoden loppuun mennessä. Toivonkin,
että kaikki pitävät huolen toinen toisistaan ja varuskunnissa ei tapahdu vahinkoja, ei tule
loukkaantumisia tämän loppuvuoden aikana, koska laki vakuutusturvasta, lisävakuutuk-
sesta astuu vasta ensi vuoden alussa voimaan.” Samalla vetoan eduskuntaan ja vetoan val-
tiovarainvaliokuntaan, joka päättää näistä niin sanotusti ylimääräisistä resursseista, mitä
eduskunnalla on antaa näistä niin sanotusti joululahjarahoista — käytän sitä ilmaisua, kos-
ka se on se selkokielinen — että ne tekisivät sen päätöksen, että hoitaisivat nämä korvauk-
set toisella tavalla, jos lakia ei pystytä taannehtivasti voimaan saattamaan: tehkää kaikki
sen eteen, että menehtyneiden edunsaajat saavat korvaukset ja loukkaantuneet, vammautu-
neet saavat heille kuuluvat korvaukset, enimmillään 210 000 euroa.

Minä näen, että tämä on tulevaisuutta, mutta historia on sitä, mitä on tapahtunut. Ja me
kaikki olemme täällä siihen aikaan syntyneitä henkilöitä, että meillä on lähiomaisia ja uk-
keja ja mummeja, jotka ovat sodan kokeneet, lottia. Sen takia tämä aloite, minkä sosiaali-
ja terveysvaliokunta on yhdessä tehnyt, on erittäin tärkeä. Ja toivon myös, että nämä eivät
vain jää sanoiksi paperilla eikä toivomuksiksi. Sinne hoivapalveluihin pitää löytyä autta-
via käsiä. Sinne pitää löytyä henkilöstöä, henkilökuntaa, heitä, jotka sydämellään tekevät
sitä työtä. Se on hyvin paljon kuntoutusta ja se on tällaista lähihoitajan työtä ja auttamista.

Oikein rauhaisaa ja hyvää itsenäisyyspäivää teille kaikille! Ja kiitos, että istutte edelleen
täällä, koska salihan on jo melkein tyhjä, vaikka me puhumme näin äärettömän tärkeästä
asiasta.
6



Pöytäkirjan asiakohta PTK 126/2018 vp
15.46 Krista Mikkonen vihr: Arvoisa puhemies! Ensin haluan kiittää sosiaali- ja terveys-
valiokuntaa tästä lakialoitteesta, mikä meillä on käsittelyssä, minkä valiokunta yksimieli-
sesti kaikkien ryhmien yhteistyöllä on tuonut.

Sotaveteraaneja on jäljellä 15 000, ja joukko vähenee päivä päivältä. On äärimmäisen
tärkeää, että me huolehdimme, että kaikki he saavat riittävät palvelut, tukea ja apua elä-
mänsä viimeisille metreille. Tämä lakialoite on nyt yksi keino lisätä näitä palveluita, kun
myös sotainvalidien joukko kasvaa, jotka ovat oikeutettuja laitoksessa annetun huollon
korvaukseen. Toisaalta me tiedämme, että eduskuntaryhmät tekivät yhdessä lakialoitteen
myös siitä, että rintamaveteraaneille turvataan samat koti- ja avopalvelut kuin sotainvali-
deille. Tämä on erittäin tärkeä asia, ja on hienoa, että me saamme vihdoin ja viimein nämä
asiat kuntoon.

Mutta kuten tässä edustaja Heikkinen nosti esille, niin kuntien välillä on valitettavasti
varsin suuria eroja siinä, minkä verran siellä veteraanit saavat palveluita, kotiin vietäviä
kotipalveluita ja kuntoutuspalveluita. Valitettavasti useat kunnat ovat jopa palauttaneet
näitä rahoja, mitä heillä olisi käytettävissään näiden palvelujen turvaamiseksi. Tosiaan,
niin kuin edustaja Heikkinenkin sanoi, Kuopio on tässä ollut äärimmäisen esimerkillinen,
ja hienoa näin. Valitettavasti omalla kotiseudullani Pohjois-Karjalassa, jossa Siun sote hoi-
taa nämä palvelut, me olimme tämän vertailun häntäpäässä. Mutta nyt olen kyllä saanut lu-
pauksen Siun sotelta, että tämä asia laitetaan kuntoon ja huolehditaan siitä, että nämä mää-
rärahat tulevat käytettyä ja meidänkin alueemme sotaveteraanit saavat tarvittavat kotipal-
velut ja kuntoutuspalvelut.

Tärkeätä on myös se, että ne palvelut, mitä me tarjoamme, ovat sentyyppisiä, mitä nämä
ihmiset tarvitsevat, ja me myös huomioimme mahdollisimman pikaisesti ja nopeassa aika-
taulussa ne muutokset, mitä sotaveteraanien kunnossa tapahtuu. Koska me tiedämme kaik-
ki, että kyse on hyvin ikääntyneistä henkilöistä, niin silloin aika nopeastikin voi olla tarve
saada lisäpalveluita tai kuntoutusmääriä tihentää. Tässä pitäisi olla semmoinen mekanis-
mi, jotta tämä voidaan tehdä sujuvasti ja nopeasti, niin ettei olla sitouduttu suunnitelmiin
liian pitkäksi aikaa vaan niitä voidaan joustavasti muuttaa.

15.49 Hannu Hoskonen kesk: Arvoisa rouva puhemies! Tämä sotilasvammalain 6 §:n
muuttaminen puolueiden yhteisestä päätöksestä ja tahdosta on varmasti yksi tämän vaali-
kauden parhaista päätöksistä, ellei paras. Eduskunnan täysi tuki on tällä hankkeella aivan
varmasti takana, ja uskon, niin kuin valiokunnan puheenjohtaja ja varapuheenjohtaja pu-
heenvuoroissaan vakuuttivat, että asiaa viedään hyvin määrätietoisesti ja nopeasti eteen-
päin. Kiitoksia kaikille tämän päätöksen ja esityksen tehneille erinomaisesta työstä.

Veteraaniaika on kuitenkin muuttumassa, kuten kaikki tiedämme. Veteraaneja on noin
hieman vajaa 15 000 kappaletta enää meidän keskuudessamme, ja nämä kunniakansalaiset
ansaitsevat varmasti koko loppuajakseen parhaan mahdollisen hoivan, ja tämä lakialoite-
han nimenomaan turvaa sen. Ja meidän on nyt vain turvattava se, että rahat riittävät siihen
työhön, ja toinen on sitten se, mistä edustaja Mikkonenkin äsken mainitsi, että tämä kun-
nissa tehty työ sotiemme veteraanien hyväksi ja myös heidän leskiensä ja sotaorpojen hy-
väksi — tämä on syytä aina tässä yhteydessä muistaa — tehdään hyvin, niin että jokainen
pääsee niiden palvelujen piiriin hyvin eikä koe, että tulisi unohdetuksi.

Kotiin vietävät palvelut ovat tärkeitä, laitoskuntoutus on tärkeää mutta myös se muu ve-
teraanityö, koska siinäkin on tapahtumassa valtava muutos. Olemme siirtymässä Suomes-
sa veteraaniperinteen vaalimisessa perinneaikaan: Veteraanijärjestöjen edustajat, joiden
7



Pöytäkirjan asiakohta PTK 126/2018 vp
keski-ikä lähentelee jo 95:tä vuotta, ovat ymmärrettävistä syistä väistymässä sivuun, ja nyt
on nuorempien sukupolvien vuoro viedä veteraaniperinnettä eteenpäin, sitä perintöä, jolla
tämä maa on rakennettu. Ja on tavoitteena, että 2020 tässä maassa toimii veteraanijärjestö-
jen yhteisesti muodostama perinnejärjestö, verkko, joka huolehtii jokaisessa maakunnassa
tästä työstä. Totta kai veteraanit pidetään aina mukana, keitä siellä jäljellä onkaan, mutta
nuorempi sukupolvi on ottanut toimintavastuun ja organisoituu tätä mukaa erilaisiin perin-
neyhdistyksiin kuntatasolla, ja sitten piiritasolla perustetaan tämmöinen piirin oma toimi-
kunta — tai millä nimellä se sitten siellä alueella toimiikin, niin sillä nimellä sitten jatke-
taan tätä veteraaniperinteen vaalimista. Elikkä elämme tässäkin suhteessa hyvin historial-
lista aikaa.

Ja voi sanoa, että kun huomenna tasavallan presidentin järjestämällä itsenäisyyspäivän
vastaanotolla veteraanit ovat ensimmäisenä taloon sisään tulevana vierasjoukkona, niin se
on suuri kunnia sukupolvelle, joka tämän maan on rakentanut ja ennen kaikkea puolusta-
nut ase kädessä sitä, että Suomi on säilyttänyt itsenäisyytensä mutta se on samalla säilyttä-
nyt myös kansakuntana oikeuden olla muiden kansakuntien joukossa. Se on säilyttänyt yh-
teiskuntajärjestelmän, oikeuslaitoksen ja monta muuta hienoa asiaa, kuten edustaja Tölli
tässä edellisen asian käsittelyn aikana sanoi.

Ja tuohon maanpuolustusasiaan haluan sanoa — arvoisa puhemies, sallitteko sen verran
poiketa asiasta — että maanpuolustusasiasta käyty keskustelu mielestäni oli aivan hyvä,
erinomaisen laadukas ja korkeatasoinen, mutta siinä olisin kaivannut hieman lisää paino-
tusta yhteen asiaan, joka jäi mielestäni liian vähälle huomiolle: alueellinen puolustus. Puo-
lustusvoimat puolustaa tätä maata, ja veteraanit sen omana aikanaan osoittivat, että maata
puolustettiin sen jokaisella neliömetrillä aivan tuolta pohjoisesta Suomesta aivan Hanko-
niemen kärkeen. Koko maa oli puolustamisen arvoinen silloin sotien aikana, ja sen pitää
olla puolustettavissa ja puolustamisen arvoinen tulevinakin vuosikymmeninä. Siitä Suo-
men ja meidän kansanedustajien on pidettävä huoli, että tästä maasta ja veteraaneista huo-
lehditaan ja huolehditaan myös sitten tulevina vuosikymmeninä siitä, että tämän maan
puolustus on aina ajan tasalla ja ennen kaikkea kaikkialla tässä maassa puolustusta tehdään
ja isänmaata puolustetaan tarvittaessa, jos sellainen tilanne eteen tulee.

Arvoisa rouva puhemies! Omasta puolestani vielä kerran kiitoksia valiokuntien ja tä-
män esityksen tehneiden kansanedustajien arvokkaasta työstä ja päätöksestä, ja omasta
puolestani toivon veteraaneille ja kaikille edustajakollegoille ja kaikille suomalaisille hy-
vää itsenäisyyspäivää.

15.54 Krista Kiuru sd: Arvoisa puhemies! Kyllä tämän päivän keskustelu osoittaa mi-
nusta hienosti sen, että meillä on annettu vahva signaali siitä, että eduskunnassa on iso so-
taveteraanien ja sotainvalidien puolustusjoukko, ja tämä puolustusjoukko on kaikkien
eduskuntapuolueiden ja kaikkien valiokuntajoukkojen yhtenäinen joukkue. Sitä osoittaa
myös sosiaali- ja terveysvaliokunnan yhteinen tahtotila siinä, kun me näimme veteraanien
kuntoutuspalveluita selvittäessämme, että tämä haitta-aste on asia, joka pitäisi nyt nostaa
pöydälle, ja tosiasiassa sen haitta-asteen korjaaminen olisi kiireellinen toimi, ja se mahdol-
lisesti pystyttäisiin tekemään vielä valtiontalouden kehyksen puitteissa järjestelemällä näi-
tä asioita, ja valiokunnassa löytyi niin vahva joukko, joka koki, että tällainen epäkohta on
nyt vain kerta kaikkiaan saatava kuntoon. Minusta on hyvä todeta, että tämä joulu on joulu
monelle sadalle sotainvalidille mutta myös sotaveteraanille, koska tänään valiokunta sai
valmiiksi mietintönsä siitä, miten sotaveteraanien palveluita Suomessa tullaan paranta-
8



Pöytäkirjan asiakohta PTK 126/2018 vp
maan. Siltä osin kaksi hyvää asiaa tulee itsenäisyyspäivän aaton alla kuntoon: Niistä erit-
täin tärkeä inhimillinen kysymys on tämä haitta-asteen laskeminen, joka on jo aikansa
odottanut, ja nyt tuo velka tulee maksuun. Mutta yhtä tärkeää on ensi viikolla se, että sali
käsittelee tätä kuntoutuksen kokonaisuutta, joka tuo turvaa ja apua yhä useammalle sota-
veteraanille ja myös parantaa sitä kautta kaikkien sotaveteraanien asemaa. Tältä osin on
hyvä hiljentyä itsenäisyyspäivään.

15.56 Hannakaisa Heikkinen kesk: Arvoisa rouva puhemies! Vielä pari sanaa aiemmas-
sa puheenvuorossani esille tuomistani rintamaveteraanien kotona asumista tukevista pal-
veluista, joista onneksi heräsi myös jatkokeskustelua.

Tuo summahan on ollut kuluvana vuonna yhteensä 45 miljoonaa, ja se jaetaan kunnille
suhteessa kunnassa asuvien veteraanien määrään. Mitä sillä voi sitten tehdä kunnissa?
Kunta voi tukea veteraaneille ateriapalveluja, tarjota lounasseteleitä, tarjota kotiapua, ko-
tisairaanhoitoa. Sitä voi käyttää pihatöiden tekemiseen, esimerkiksi lumenluontiin tai nur-
mikon leikkaukseen. Sillä voi tehdä kotiin pieniä kotona asumista tukevia parannustöitä:
rakentaa luiskia, tukikaiteita, poistaa kynnyksiä. Sillä voi tukea myös veteraanien asiointi-
palveluja, käyttää virkistyspalveluun. Sillä voidaan tukea omaishoitajien ylimääräisiä va-
paita, ja sillä voi tarjota tuettua kotona tapahtuvaa kuntoutusta.

Arvoisa rouva puhemies! Se, miksi halusin nostaa tämän keskusteluun, oli juuri se, että
tämä ei ole sellainen kiinteä määräraha vaan tämä arvioidaan jokaisen veteraanin kohdalla
sen veteraanin yksilöllisen tarpeen mukaan. Tuo Ylen nyt viimeisimmäksi esille tuoma uu-
tisointi näytti ne huikeat erot, mitenkä kunnat käyttävät tätä rahaa, jota olisi tarjolla joka
ikiselle kunnalle, joka ikiselle veteraanille heidän tarpeittensa mukaan. Tuossa uutisoinnis-
sa ykkösenä oli Kuopio yli 10 500 eurolla, kakkosena toinen savolainen kunta Kaavi 9 500
eurolla.

Arvoisa puhemies! Tässä haluan kannustaa kaikkia kuntia ottamaan tulevana vuonna tä-
män veteraanien kohdalla prioriteettilistalla ykköseksi.

15.58 Krista Kiuru sd: Arvoisa puhemies! Kyllä yhdyn myös siihen, että kuntatalkoot
ovat nyt ne seuraavat talkoot, jotka käynnistyvät. Näiden isojen päätösten jälkeen, mitä
eduskunnassa tehdään, seuraavaksi on hoidettava niin, että jokainen kunta käy omat niin
sanotut reviirinsä läpi. Katsotaan, että kunnat tekisivät nyt seuraavan liikkeen siinä, että
saataisiin nämä sotaveteraanien asiat paremmalle tolalle. Kysymys on myös siitä, tarjo-
avatko suomalaiset kunnat ja tarjoavatko yhtäläisesti näitä palveluita ja löytävätkö ne kaik-
ki veteraanit, jotka ovat palveluiden tarpeessa. Tähän kokonaisuuteen on syytä kiinnittää
jatkossa huomiota, ja ensi vuonna sitten palataan näissä sotaveteraani- ja -invalidiasioissa
jatkokehittämistoimiin.

Seuraavat talkoot ovat kuntatalkoot, ja ne pitäisi käynnistää heti.

15.59 Hannu Hoskonen kesk: Arvoisa rouva puhemies! Tuosta sosiaali- ja terveysvalio-
kunnan puheenjohtajan Krista Kiurun sanomasta, että kuntatalkoot pitää aloittaa, voin ker-
toa, että Ilomantsin kunnassahan jo ajat sitten — ja koko Pohjois-Karjalan maakunnassa ja
varmaan monessa maakunnassa muuallakin — nämä talkoot on aloitettu. Kotikunnassani
Ilomantsissa tämä tehdään sillä tavalla, että meillä on veteraaniasiain neuvottelukunta.
Olen siinä mukana oleva ja puheenjohtajana toimiva henkilö, ja meillä on toiminta järjes-
tetty sillä tavalla, että siinä neuvottelukunnassa on totta kai veteraanijärjestöjen edustajat,
9



Pöytäkirjan asiakohta PTK 126/2018 vp
sitten siellä on reserviläisjärjestöjen edustajat, kunnan edustus ja sitten maakunnassa sosi-
aali- ja terveydenhuoltoa hoitavan Siun soten edustus. Kaikki nämä toimijat yhdessä pitä-
vät siitä visusti huolen, että kun jokin epäkohta vähänkään tulee jonkun toimijan tietoon,
kutsutaan kokous koolle ja huolehditaan siitä, että esimerkiksi sosiaali- ja terveyspalvelut
veteraanille järjestyvät viipymättä.

Oli muutamia ongelmia esimerkiksi kuljetuspalveluiden kanssa, ja siitä sitten Siun so-
ten kanssa käytiin neuvotteluja ja päästiin ratkaisuun, että veteraani saa tarvitsemansa kul-
jetuspalvelut ilman viivettä, ilman turhia kilpailutuskiemuroita, jotka monesti aiheuttivat
muuten sen, että veteraani esimerkiksi juhliin mennessään — vaikka johonkin veteraani-
juhlaan taikka joulujuhlaan taikka ystävän syntymäpäiväjuhlaan tai veteraanikollegan juh-
laan — ei saanut kyytiä. Siinä Siun soten kanssa käytiin tiivis neuvottelu ja päästiin ratkai-
suun, jossa saatiin taattua jokaiselle veteraanille kotimaakunnan alueella nopea kyytipal-
velu veteraanin itsensä haluamalla tavalla, jolloin ei ole minkäännäköistä viivettä. Yksi pu-
helinsoitto riittää, ja asia pelaa. Näinhän sen tulee toimia.

Elikkä puheenjohtaja Krista Kiurun esittämään haasteeseen siitä, että kuntatalkoot pitää
aloittaa: Ne on aloitettu, ja väitän, että ne jo 95-prosenttisesti pelaavat hyvin tässä maassa.
Mutta se viisikin prosenttia pitää järjestää niin, että kaikki palvelut ovat ajan tasalla ja erit-
täin nopeasti saatavissa, koska kunniakansalaisten — sotiemme veteraanien, sotaorpojen ja
jo edesmenneiden veteraanien leskien — tulevat palvelut tulevat olemaan äärimmäisen tär-
keitä koko Suomelle. Se on kunnianosoitus sille työlle, mitä veteraanisukupolvi teki.

16.02 Hannakaisa Heikkinen kesk: Arvoisa rouva puhemies! Syy, miksi tämä veteraa-
nien kotona asumista tukevien palveluitten rahankäyttö on niin tärkeää — kun me monilta
osin aina puhumme, niin täällä eduskunnassa kuin hallituksessa ja kuntapäättäjinä, ja jou-
dumme taistelemaan ja miettimään, mihinkä yhteiset varat riittävät — on se, että tässä ve-
teraaniasiassa ja juuri näissä palveluissa, joista puhun ja joita valtio korvaa täysimääräises-
ti ja jotka etukäteen jo kunnille jaetaan kunnissa asuvien veteraanien lukumäärän mukaan,
tuntuu hyvin oudolle, että on niin paljon kuntia, jotka saattavat palauttaa ison osan tuosta
määrärahasta takaisin Valtiokonttoriin syynä se, että sitä ei ole käytetty. En erityisesti ha-
lua nostaa mitään kuntia tikun nokkaan, mutta hyvä huono esimerkki on se, että Pellon
kunta palautti viime vuonna saamastaan 28 000 eurosta peräti 21 424 euroa valtiolle — siis
lähes valtaosan siitä rahasta, mikä olisi voitu käyttää veteraanien hyväksi kotipalveluihin,
ja kuten äsken kuvasin, näihin eri muotoihin, jotta kotona asuminen ja veteraanien elämä
olisi mielekästä. Sen takia haluaisin hyvin vahvan viestin välittää kuntiin, että tehkää vaik-
ka juuri niin kuin Kuopiossa on tehty: On erillinen henkilö, joka selvittää kaikki henkilöt,
joilla on veteraanimerkki. Heidät etsitään, heidän piilossa olevat avuntarpeensa kartoite-
taan, ja heille annetaan se apu, joka on mahdollista ja johon valtio myöntää rahoja. On to-
dellakin väärin, että näitä meidän veteraaneille osoittamiamme rahoja palautuu näin mitta-
vassa määrin takaisin. Käytetään ne, kun siihen on vielä mahdollisuus, kun meillä veteraa-
neja vielä keskuudessamme on.

Keskustelu päättyi.

Asia lähetettiin sosiaali- ja terveysvaliokuntaan.
10


