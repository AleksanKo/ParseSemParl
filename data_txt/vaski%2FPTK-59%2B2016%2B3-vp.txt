















































DEMD43F.tmpSave.xml


Pöytäkirjan asiakohta PTK 59/2016 vp
Pöytäkirjan asiakohta 

PTK 59/2016 vp

Täysistunto

Torstai 26.5.2016 klo 16.00—19.04

3. Valtioneuvoston selonteko eduskunnalle:  Sotilasosaston asettaminen korkeaan valmiu-
teen osana Ison-Britannian, Irlannin, Latvian, Liettuan, Ruotsin ja Suomen muodostaman 
EU:n taisteluosaston valmiusvuoroa 1.7.–31.12.2016

Valtioneuvoston selonteko VNS 4/2016 vp
Valiokunnan mietintö UaVM 6/2016 vp

Ainoa käsittely

Toinen varapuhemies Paula Risikko: Ainoaan käsittelyyn esitellään päiväjärjestyksen 3.
asia. Nyt päätetään ulkoasiainvaliokunnan mietinnön UaVM 6/2016 vp pohjalta kannan-
otosta selonteon johdosta.

Valiokunnan puheenjohtajan esittelypuheenvuoron jälkeen keskustelussa on nopeatah-
tinen osuus, jolloin etukäteen pyydetyt puheenvuorot saavat kestää enintään 5 minuuttia.
Puhemiesneuvosto suosittaa, että myös nopeatahtisen keskusteluosuuden jälkeen pidettä-
vät puheenvuorot kestävät enintään 5 minuuttia.

Keskustelu

17.03 Antti Kaikkonen kesk (esittelypuheenvuoro):  Arvoisa puhemies! EU hyväksyi
taisteluosastokonseptin vuonna 2004 sotilaallisessa kriisinhallinnassa tarvittavien nopean
toiminnan kykyjen sekä unionin jäsenvaltioiden sotilaallisten suorituskykyjen kehittämi-
seksi. Huolimatta siitä, ettei taisteluosastoja ole toistaiseksi käytetty kriisinhallintaoperaa-
tioissa, on konseptin puitteissa tapahtunut yhteistyö avannut EU:n jäsenvaltioille mahdol-
lisuuden kehittää sotilaallista yhteistyötään, mukaan lukien taisteluosastojen yhteiset har-
joitukset.

EU-taisteluosastot, arvoisa puhemies, ovat ensisijaisesti kriisinhallinnan työkaluja.
Unionilla on käytössään muihin kansainvälisiin toimijoihin verrattuna poikkeuksellisen
laaja välineistö, jota se pyrkii käyttämään kokonaisvaltaisen lähestymistavan puitteissa.
Konseptin mukaan taisteluosastoja voidaan käyttää joko erillisjoukkoina tai osana laajem-
paa operaatiota. Valmiusjoukkoina ne eivät kuitenkaan sovellu pitkäaikaisiin tehtäviin.
Yhteistyö YK:n kanssa sisältyy vahvana olettamuksena konseptiin.

Huolimatta siitä, ettei taisteluosastoja ole toistaiseksi käytetty, pitää ulkoasiainvaliokun-
ta tärkeänä, että unioni ylläpitää tulevaisuudessakin kriisinhallintaan tarkoitettua nopean
toiminnan kykyä. Tämä on tärkeää myös EU:n ja YK:n yhteistyön kannalta.

Arvoisa puhemies! Suomi on osallistunut taisteluosastojen valmiusvuoroihin, voi sa-
noa, vahvalla panoksella. Ennen tämänkertaista valmiusvuoroa suomalainen joukko on ol-
lut valmiudessa viisi kertaa, ja kokemukset osallistumisesta ovat olleet myönteisiä. Valio-
kunta toteaa mietinnössään, että osallistumisella on ollut tärkeä merkitys Suomen kriisin-
hallintavalmiuksien ja Puolustusvoimien suorituskykyjen kehittämisen kannalta. Valio-
 Tarkistettu
4.0



Pöytäkirjan asiakohta PTK 59/2016 vp
kunnan arvion mukaan myös tämänkertainen osallistuminen noin 50 sotilaan vahvuisella
joukolla antaa mahdollisuuden Puolustusvoimien suorituskykyjen kehittämiseen ja testaa-
miseen osana monikansallista joukkoa.

Kansallisen puolustuksen näkökulmasta taisteluosasto-osallistumisen keskeinen hyöty
on ulkoasiainvaliokunnan mielestä liittynyt yhteistoiminnan ja yhteensopivuuden kehitty-
miseen taisteluosastoihin osallistuneiden maiden kanssa. Tällä on merkitystä myös Lissa-
bonin sopimuksen keskinäisen avunannon lausekkeen käytännön toimeenpanon kannalta.
Taisteluosastot ovat valiokunnan mielestä luoneet konkreettista toiminnallista perustaa
osallistuneiden maiden yhteistoiminnalle myös muissa kuin sotilaalliseen kriisinhallintaan
liittyvissä tilanteissa.

Arvoisa puhemies! Edellä kuvatuista hyödyistä huolimatta taisteluosastoja ei ole käytet-
ty kertaakaan. Ulkoasiainvaliokunta yhtyy mietinnössään puolustusvaliokunnan lausun-
nossa esitettyyn arvioon, jonka mukaan taisteluosastokonseptiin tehdyt muutokset ovat ol-
leet varsin pieniä ja vaikutuksiltaan vaatimattomia. On ilmeistä, että unionin jäsenmaat ei-
vät ole olleet valmiita avaamaan konseptia kriittiselle tarkastelulle siinä pelossa, että ker-
ran avattua konseptia ei enää saataisi harsittua kokoon.

Valiokunta kävi keskustelua käytettävyydestä ja päätyi toteamaan, että Suomi voi aikai-
semman aktiivisen osallistumishistoriansa puolesta hyvinkin esiintyä aktiivisena käytettä-
vyyden kehittämiseen tähtäävissä keskusteluissa. Samalla kiinnitettiin kuitenkin huomiota
siihen, että avain käytettävyyden lisäämiseksi liittyy ensisijaisesti jäsenvaltioiden todelli-
seen poliittiseen tahtoon käyttää taisteluosastoja.

Ulkoasiainvaliokunta pitää puolustusvaliokunnan tavoin tarpeellisena ja esittää edus-
kunnan hyväksyttäväksi kannanottoa, jonka mukaan eduskunta edellyttää, että ulkoasiain-
ja puolustusministeriö laativat Ison-Britannian johtaman taisteluosaston valmiusvuoron
päättymisen jälkeen selvityksen tähänastisen taisteluosasto-osallistumisen hyödyistä Suo-
melle. Selvityksessä tulisi lisäksi tarkastella Suomen tavoitteenasettelua suhteessa taiste-
luosastokonseptiin ja nopean toiminnan kyvyn kehittämiseen eri kansainvälisten toimijoi-
den kanssa. Tämä on tarpeellista myös siksi, että selonteossa ei selvitetä Suomen mahdol-
lisia jatkosuunnitelmia taisteluosastoihin osallistumisen suhteen.

Ulkoasiainvaliokunta pitää taisteluosastojen valmiusvuoroihin osallistumista koskevan
kansallisen toimintamallin keventämiseen tähdänneitä ratkaisuja hyvinä. Näiden toimen-
piteiden johdosta koulutus- ja perustamisvaiheen sekä valmiusajan kustannuksia on voitu
merkittävästi vähentää. Ongelmallista sen sijaan on, että mahdollisen taisteluosasto-ope-
raation kustannuksiin ei ole varauduttu ja ne jouduttaisiin näin ollen kattamaan lisätalous-
arviolla.

Arvoisa puhemies! Edellä sanotuin perustein ulkoasiainvaliokunta puoltaa sotilasosas-
ton asettamista korkeaan valmiuteen osana Ison-Britannian johtamaa taisteluosastoa ajalle
1.7.—31.12.2016. Valiokunta esittää eduskunnan hyväksyttäväksi kannanoton, että "edus-
kunnalla ei ole huomautettavaa selonteon johdosta" ja "Eduskunta edellyttää, että ulko-
asiain- ja puolustusministeriö laativat yhteistoiminnassa Ison-Britannian johtaman taiste-
luosaston valmiusvuoron jälkeen selvityksen tähänastisen taisteluosasto-osallistumisen
hyödyistä Suomelle. Selvityksessä tulisi lisäksi tarkastella Suomen tavoitteenasettelua
suhteessa taisteluosastokonseptiin ja nopean toiminnan kyvyn kehittämiseen eri kansain-
välisten toimijoiden kanssa".
2



Pöytäkirjan asiakohta PTK 59/2016 vp
Toinen varapuhemies Paula Risikko: Tähän väliin on pyytänyt puheenvuoron ministeri
Soini. Sen jälkeen kaksi puheenvuoroa, Mustajärvi ja Myllykoski, sen jälkeen debatti.

17.09 Ulkoasiainministeri Timo Soini:  Arvoisa rouva puhemies! Eduskunta on käsitel-
lyt perusteellisesti selontekoa sotilasosaston asettamisesta korkeaan valmiuteen osana
Ison-Britannian johtaman taisteluosaston valmiusvuoroa 1. heinäkuuta alkaen. Kiitos eri-
tyisesti ulkoasiainvaliokunnalle ja puolustusvaliokunnalle erittäin hyvin laadituista mietin-
nöstä ja lausunnosta.

Suomi osallistuu EU:n taisteluosaston valmiusvuoroon nyt jo kuudennen kerran, tällä
kertaa Ison-Britannian johtamassa osastossa. Muut osastoon osallistuvat maat ovat Irlanti,
Latvia, Liettua ja Ruotsi. Suomi asettaa osastoon tiedustelujoukkueen, ilmatulenjohtoryh-
män, esikuntaupseereita ja tarvittavat tukielementit, kaikkiaan noin 50 sotilasta. Taiste-
luosastot ovat EU:n yhteisen turvallisuus- ja puolustuspolitiikan ainoa pysyvässä valmiu-
dessa oleva instrumentti ja keskeinen väline jäsenvaltioiden suorituskykyjen ja yhteistoi-
mintakyvyn kehittämiseksi. Suomelle taisteluosasto-osallistuminen on tärkeä osa johdon-
mukaista panostamme yhteisen turvallisuus- ja puolustuspolitiikan kehittämiseen ja toi-
meenpanoon, semminkin kun muistamme nämä terroriteot ja monet muut turvallisuus-
uhat. Tällä linjalla on aina ollut myös eduskunnan vankka tuki.

Arvoisa puhemies! Selonteosta käytiin tässä salissa kolme viikkoa sitten vilkas lähete-
keskustelu, jossa nousi esille paljon tärkeitä kysymyksiä. Puheenvuoroissa annettiin vahva
tuki Suomen osallistumiselle Ison-Britannian johtamaan taisteluosastoon. Monissa pu-
heenvuoroissa painotettiin taisteluosastotoiminnan hyötyjä Puolustusvoimien kannalta.
Kotimaan puolustukseen tarvittavien suorituskykyjen ja kriisinhallintavalmiuksien kehit-
tämisen ohella korostettiin kahdenvälisen yhteistyöverkoston laajentamisen merkitystä.
Lähetekeskustelussa nousi vahvasti esiin myös taisteluosastojen käyttö, tai pikemminkin
sen puute. Tämä on tärkeä kysymys. Syyt käyttämättömyydelle ovat hyvin tiedossa, sa-
moin ilmeisimmät keinot käytettävyyden parantamiseksi: yhteisrahoituksen lisääminen,
osastojen joustavampi käyttö ja vaikeimpana poliittisen päätöksentekokyvyn parantami-
nen. Näitä Suomikin on johdonmukaisesti ajanut.

Eduskunta on eri yhteyksissä korostanut, että taisteluosastot voivat vahvistaa EU:n toi-
mintakykyä vain, jos niiden käyttöön on todellinen valmius ja kyky. Tähän on helppo yh-
tyä. Keskustelua käytettävyyden parantamisesta on tärkeä jatkaa EU:n piirissä ja kansalli-
sestikin. Samalla pitää muistaa osallistumisesta nykyiselläänkin saatava kiistaton hyöty,
yhteistoimintakyvyn parantaminen ja mahdollisuus kansallisen osaamisen kehittämiseen,
testaamiseen ja vertailuun kumppanimaiden kanssa. Turvallisuusympäristön muuttuessa
tulee kansainvälisen yhteistoimintakyvyn merkitys jatkossa entisestään korostumaan.

Arvoisa puhemies! Ulkoasiainvaliokunta on mietinnössään asettunut puoltamaan Suo-
men osallistumista Ison-Britannian johtaman taisteluosaston valmiusvuoroon. Mietinnös-
sä valiokunta painottaa taisteluosastoon osallistumisen merkitystä Puolustusvoimien suo-
rituskykyjen kehittämiselle ja arvioi, että myös tämänkertainen valmiusvuoro antaa siihen
hyvät mahdollisuudet.

Mietinnössä nostetaan esille myös taisteluosastotoiminnan suhde EU:n avunantolausek-
keen toimeenpanoon. Valiokunta arvioi, että taisteluosastojen yhteydessä tehty yhteistyö
on luonut konkreettista perustaa osallistujamaiden yhteistoiminnalle myös muissa kuin
kriisinhallintaan liittyvissä tilanteissa. Tämä on painava viesti. Jatkon osalta valiokunta
edellyttää, että ulkoasiain- ja puolustusministeriö laativat yhteisen selvityksen tähänasti-
3



Pöytäkirjan asiakohta PTK 59/2016 vp
sen taisteluosasto-osallistumisen hyödyistä Suomelle. Esitykseen liittyy sekä ulkoasiain-
että puolustusvaliokunnassa esille noussut tarve arvioida myös Suomen tavoitteenasette-
lua suhteessa taisteluosastokonseptiin ja nopean toiminnan kyvyn kehittämiseen eri kan-
sainvälisten toimijoiden kanssa. Tämän tehtävän otamme mielellämme hoidettavaksem-
me. Aika ajoin on hyvä pysähtyä ja arvioida kriittisesti sekä mennyttä että tulevaa: mitkä
ovat panoksemme, mikä on tuotos, miten voimme tehokkaimmin ajaa tavoitteitamme.

Arvoisa puhemies! Aivan lopuksi: Taisteluosasto-osallistuminen tukee Suomen kansal-
lista puolustusta, suorituskykyjemme ja yhteistoimintakyvyn kehittämistä ja auttaa syven-
tämään kahdenvälistä puolustusyhteistyötä tärkeiden kumppanimaiden kanssa. Se on
konkreettinen kontribuutio EU:n yhteisen turvallisuus- ja puolustuspolitiikan kehittämi-
seen ja puolustusulottuvuuden vahvistamiseen. Nykypäivän maailmassa nämä ovat entis-
täkin painavampia syitä kantaa kortemme kekoon yhteisessä työssä.

17.15 Markus Mustajärvi vas:  Arvoisa puhemies! Kiitän edustaja Kaikkosta, ulko-
asiainvaliokunnan puheenjohtajaa, ja ministeri Soinia tiiviistä ja asiallisesta esittelystä,
vaikka en kaikin osin olekaan asioista samaa meiltä. Puolustusvaliokunnassa jätin asiasta
eriävän mielipiteen, ja on paikallaan varmaan keskeisiltä kohdiltaan se esitellä.

Ensinnäkin EU:n taisteluosastolla ei ole ratkaistu yhtään kriisiä, torjuttu katastrofia tai
eliminoitu ainuttakaan uhkaa. Ne eivät ole vastanneet siihen tarpeeseen, miksi ne aikoi-
naan perustettiin: kansanmurhien estämiseen. Tätä vuodesta 2007 jatkunutta valmiusvuo-
romyllyä on pyöritetty näkymättömänä pakkona, ja epäilen, että vaikka tuossa mietinnössä
on olemassa lausuma, niin se johtaa vain siihen, että tätä myllyä pyöritetään ehkä hieman
erilaisin ehdoin eteenkinpäin. Suomen toistuvista osallistumispäätöksistä on muodostunut
jatkumo, jota ei kyseenalaisteta tai josta käytäisiin periaatteellista keskustelua. Toivotta-
vasti tuo mietinnön kanta johtaa siihen, että asiat avattaisiin kuitenkin nykyistä paremmin.

On kuitenkin päivänselvää, että nykyinen EU:n taisteluosastokonsepti ja -järjestelmä ei
voi elää enää pitkään. Jos taisteluosastot ovat nopean kriisinhallinnan ja sotilaallisen suo-
rituskyvyn kehittämisen väline, niin kumpikaan peruste ei toimi. Nykyisellään EU:n tais-
teluosastojen perustamista ja kouluttamista voisi luonnehtia pitkäkestoiseksi kansainväli-
seksi kertausharjoitukseksi. Jos siitä on kyse, niin panos—tuotos-suhde voisi toisella tapaa
toimien olla parempi. Jos taas pääperuste on EU:n yhteisen turvallisuus- ja puolustuspoli-
tiikan vahvistaminen, niin silloin pitää todeta, että kyse on yhä syvenevästä EU:n liittoval-
tiokehityksestä ja militarisoinnista vieläpä tilanteessa, jossa EU taistelee olemassaolostaan
sisäisten ristiriitojen paineessa. Ja jos kerran EU:ssa ei ole juurikaan mitään muuta kiinni
pitävää liimaa, niin onko sitten kaikenmuotoisen sotateollisen kompleksin rakentaminen se
ainoa EU:ta koossa pitävä voima?

Päätös taisteluosaston käytöstä edellyttää EU:n kaikkien jäsenmaiden yksimielisyyttä.
Jos puhutaan esimerkiksi jonkin kohteen, lentokentän tai sataman, turvaamisesta, rajatun
alueen haltuunotosta tai niihin rinnastettavasta toiminnasta, on päätöksenteko auttamatto-
masti jälkijättöistä. Jos ei ole yhteistä tilannekuvaa, kuinka syntyy yksimielinen päätös? Ja
kyllä kai sen allekirjoittavat kaikki, että elämme Euroopassa hyvin epävakaata aikaa.

Arvoisa puhemies! Vasemmistoliiton eduskuntaryhmä on tehnyt ehdotuksen kannan-
otoksi, se kuuluu: "Eduskunta edellyttää, että hallituksen tulee valmistelussaan arvioida
taisteluosastotoimintaan osallistuminen uudestaan, myös mahdollinen irtautuminen taiste-
luosastotoiminnasta."
4



Pöytäkirjan asiakohta PTK 59/2016 vp
Pahoittelen sitä, että en voi aikataulusyistä jäädä tänne debattiin ja keskustelemaan mie-
lenkiintoisesta aiheesta enempää. (Timo Heinonen: Mikä on tärkeintä?) Kannanoton pe-
rusteluina ovat juuri, että todennäköisesti tämä tulee johtamaan kustannusten nousuun,
EU:n militarisoimiseen ja liittovaltiokehitykseen. Ja en malta tässä kohtaa olla huomautta-
matta aiemmista käsittelyistä. Esimerkiksi vuoden 2006—2007 käsittelyssä perussuoma-
laiset kokonaisuudessaan, koko eduskuntaryhmä, vastustivat EU:n taisteluosastoihin osal-
listumista. Eli niin se näyttää tämä EU:n liittovaltiokehityksen vastustaminen liudentuvan
koko ajan, mutta minä kyllä aion siitä periaatteesta pitää kaikissa yhteyksissä kiinni.

17.19 Jari Myllykoski vas: Arvoisa herra puhemies! Kannatan edustaja Mustajärven eh-
dotusta kannanotoksi.

Ensimmäinen varapuhemies Mauri Pekkarinen:  Aiemmin sovitusti tässä vaiheessa
voidaan käydä pieni debattikierros. Pyydän nyt niitä edustajia, jotka haluavat käyttää vas-
tauspuheenvuoron, nousemaan ylös ja painamaan V-painiketta.

17.20 Mikko Savola kesk (vastauspuheenvuoro): Arvoisa herra puhemies! Kiitoksia esit-
telystä niin ministerille kuin ulkoasiainvaliokunnan puheenjohtajallekin. On totta, että
EUBG-joukot hyödyttävät suomalaista kansallista maanpuolustusta nimenomaan suori-
tuskyvyn kannalta ja myös tätä yhteensopivuutta, mikä moneen kertaan tuli esiin, pysty-
tään lisäämään. Täysin ongelmatonta tämä kuitenkaan ei ole, ja tietysti suuri ongelma siinä
on meidän käytettävissämme olevat resurssit. Puolustusvaliokuntahan omassa lausunnos-
saan nimenomaan tähän puoleen haluaa kiinnittää huomiota verraten erityisesti niitä edel-
lisen kerran kokemuksia vuodelta 2011, jotka maksoivat kohtuullisen paljon. Sen vuoksi
näitä konkreettisia hyötyjä tuleekin hyvin kriittisesti tarkastella myös jatkossa. Nämä sel-
vitykset ulkoasiain- ja puolustushallinnolle on tästä asiasta saatava.

17.21 Veera Ruoho ps (vastauspuheenvuoro): Arvoisa puhemies! Tässä maailmantilan-
teessa, jossa tilanteet voivat vaihtua ja eskaloitua nopeastikin vakaviksi konflikteiksi ja vä-
hintäänkin kriiseiksi, valmius nopeaan reagointiin on olennaisen tärkeää. Tämä valmius ei
synny itsestään, vaan siihen tarvitaan harjoitusta ja kokemusta, jota kertyy esimerkiksi
YK:n operaatioissa, mutta nähdäkseni myös näillä EU:n taisteluosaston valmiusvuoroilla-
kin.

Täällä edustaja Mustajärvi nosti mielestäni ihan mielenkiintoista kritiikkiä esiin, ja toi-
vonkin, että tämä edellä mainittu selvitys tehdään ja siitä saadaan sitten vastauksia niihin
huoliin.

Kokemuksesta tiedän, että tällaisilla YK-missioilla on sekä sotilaspuolella että siviili-
kriisinhallintapuolella tämmöisiä "in mission training", mitkä ovat todella laadukkaita. Sii-
nä saa sitä valmiutta tuleviinkin asioihin, ja niissä harjoitellaan käytännössä sitä yhteistyö-
tä ja sen koordinointia siellä.

17.22 Timo Heinonen kok (vastauspuheenvuoro): Arvoisa herra puhemies! Olen hieman
ihmetellyt sellaisia julkisia puheenvuoroja, joissa on arvosteltu näitä joukkoja sen takia,
että niitä ei ole koskaan käytetty. Eihän meillä Suomella ole armeijaakaan sen takia, että
haluaisimme sitä käyttää, vaan nimenomaan sen takia, ettemme joutuisi sitä käyttämään. Ja
sen takia tällaisia joukkoja on hyvä EU:lla myös olla. Puolustushallinto on todennut, että
5



Pöytäkirjan asiakohta PTK 59/2016 vp
taisteluosastoissa mukanaolo on vahvistanut meidän oman puolustuksen toimivuutta ja ol-
lut tärkeä osa sen kehittämisessä, ja tämänkin takia näissä kannattaa mukana olla.

Mutta on tietysti totta, että päätöksentekoa, taakanjakoa ja tämäntyyppisiä kysymyksiä
on syytä arvioida niin kuin ulkoasiainvaliokunta omassa mietinnössään esille nosti. Mutta
kysyisin ministeri Soinilta, voisiko tätä konseptia, tätä osuutta, mikä Suomelta tulee näihin
joukkoihin, miettiä myös sellaiseksi malliksi, joka voisi jatkossa olla käytössä esimerkiksi
EU:n avunantolausekkeen mahdollisissa käyttötilanteissa.

17.23 Paavo Arhinmäki vas (vastauspuheenvuoro):  Arvoisa herra puhemies! Monesti
puhutaan EU:n liittovaltiokehityksestä. Kaikilla on vähän erilainen käsitys siitä, mikä on
liittovaltiokehitystä, mutta varmaan on selvää, että jos EU syventää erittäin paljon sotilaal-
lista yhteistyötä, niin se jos mikä on liittovaltiokehitystä. Jos ajatellaan, mikä on Suomen
rooli, niin meidän pitää olla mukana maailmalla ratkaisemassa kriisejä, osallistumassa,
olemassa sovittelijana. Meidän vahvuutemme ovat erityisesti siviilikriisinhallinnassa ja
YK:n rauhanturvaoperaatioissa, ja minusta on hyvä, että valiokunta on kiinnittänyt huo-
miota siihen, että tätä pitää arvioida, miten tämä on suhteessa tähän muuhun toimintaan.
Edustaja Mustajärven tekemä kannanotto voimakkaammin vielä sanoo, että pitää arvioida
todella näitä hyötyjä tästä taisteluosastokonseptista ja kustannuksia suhteessa tähän muu-
hun kriisinhallintaan, jota tehdään. Voitaisiinko antaa parempi ja vahvempi panos sillä,
että nämä panostettaisiin siviilikriisinhallintaan ja YK:n rauhanturvaoperaatioihin?

17.24 Seppo Kääriäinen kesk (vastauspuheenvuoro): Arvoisa puhemies! Kun tämä BG-
homma aloitettiin kymmenkunta vuotta sitten, niin silloin sitä arvosteltiin sillä, että ei pidä
sekaantua kansainvälisiin selkkauksiin. Nyt arvostellaan sitä, että BG:tä ei ole käytetty ker-
taakaan tämän noin kymmenen vuoden aikana. Minusta on hyvä, että valiokunta esittää
selvityksen teettämistä puolustus- ja ulkoministeriön yhteistyönä konkreettisista hyödyis-
tä. Tämä on tärkeää senkin takia, että Suomi ei ole vielä suunnitellut osallistumista seuraa-
vaan taisteluosastotoimintaan. Ministeri Soini lupasi, että tämä ponsi otetaan tosissaan, se
on hyvä tässä todeta. Toivon, että tämä johtaa myös siihen, että Suomi Euroopan unionin
sisällä pyrkii käynnistämään keskustelua vähän laajemminkin siitä, mikä tämän taiste-
luosastotoiminnan konseptin tulevaisuus ylipäätään on, ei pelkästään Suomen hyötyjen
kannalta vaan myös EU:n näkökulmasta katsottuna.

17.26 Teuvo Hakkarainen ps (vastauspuheenvuoro): Arvoisa puhemies! Edustaja Mus-
tajärvelle sen verran, että ei perussuomalaiset tässä ole takkiansa kääntänyt eikä sanojansa
syönyt. Tämä EU:n kuolinpesä, johonka Suomi aikanaan on liitetty sillä tavalla, että... Jos
meillä on kuolinpesä normaalissa elämässä täällä ja se kiinnitetään, se vastuu jää sille kuo-
linpesälle. Siellä on ollut SDP ja vasemmistoliitto, kaikki, kiinnittämässä Suomea tuohon
kuolinpesään. Nyt tämä vastuu on vain jäänyt meille, allekirjoittaneille, elikkä sieltä ovat
lähtöisin nämä juuret.

Vielä tästä taisteluosastosta sen verran kysyisin, että... (Timo Heinonen: Perinnöstä voi
luopua!) — Mitä? (Timo Heinonen: Perinnöstä voi luopua!) — Ei siitä voi. Kuolinpesä
vastaa siitä, mitä se on tehnyt. — Niin, sen verran, että nyt kun on tämmöinen taisteluosas-
to ja meillä suurin kriisi täällä Euroopassa on tämä Eurooppaan tunkeutuminen tuolta Lähi-
idästä ja muualta, eikö tämmöistä taisteluosastoa voisi siellä pikkuisen käyttää ja näyttää
hampaita, että ei tänne tarvitse tulla?
6



Pöytäkirjan asiakohta PTK 59/2016 vp
17.27 Markku Pakkanen kesk (vastauspuheenvuoro): Arvoisa herra puhemies! Itse kuu-
lun myös niihin, jotka pitävät tätä taistelujoukkoa ja korkeaan valmiuteen asettamista hy-
vänä asiana. Haluaisin kiinnittää siihen osaan huomiota, että tässä nämä yhteistyökumppa-
nit ovat ainakin minusta hyvin mielenkiintoiset. On Iso-Britannia ja Irlanti, ja erityisesti
Ruotsin kanssa tehtävä yhteistyö on tärkeä huomioida, koska muutenkin tätä Ruotsi-yh-
teistyötä tässä on viime aikoina kovasti korostettu. Tämä hyötyjen selvittäminen on äärim-
mäisen tärkeää, koska tulevaisuudessakin tätä asiaa joudutaan eri syin perustelemaan aina,
kun näitä joukkoja kenties sitten asetellaan. Itse näkisin kuitenkin tämän harjoittelun ja val-
miudessa olon tärkeäksi asiaksi. Täällä 10 päivän lähtövalmius, jos se kutsu tulee, on jo ai-
kamoinen valmiustila ja osoittaa kyllä silloin Suomen valmiuskykyä, osoittaa tällaista kan-
sainvälisessä toiminnassa mukanaoloa.

17.28 Markku Eestilä kok (vastauspuheenvuoro): Arvoisa puhemies! Suomi on puoluee-
ton maa, jonka täytyy vaalia hyviä suhteita, diplomaattisia suhteita, niin itään kuin länteen-
kin. Kuitenkin puolustusyhteistyössä me olemme suuntautuneet länteen, joten kysyisinkin
ulkoministeriltä, kun nyt tätä Suomen hyötyä selvitetään, kannattaisiko samalla arvioida
sitä, voidaanko hyödyntää Naton NRF-joukkoja ja sitä koulutusta, mitä tällä hetkellä Ris-
salassa annetaan, ja sitten tätä EUBG-yhteistyötä, että olisi niin kuin vähän sama johtaja
jollakin tavalla organisaatiossa ja saataisiin sitä kautta ehkä synergiaa ja harmoniaa tähän
puolustus- ja kriisinhallintayhteistyöhön.

17.29 Antti Kaikkonen kesk (vastauspuheenvuoro): Arvoisa puhemies! Tässähän nyt on
tietysti semmoinenkin mielenkiintoinen yksityiskohta, että Iso-Britannia vetää tätä val-
miusjoukkoa ja tässähän on kuukauden päästä niin sanottu brexit-kansanäänestys edessä,
jossa ratkeaa se, jatkaako Iso-Britannia ylipäätänsä EU:n jäsenenä. No, se ei nyt tähän vai-
kuta. Iso-Britannia on kaikissa oloissa EU:n jäsen ainakin sen aikaa, kun tämä valmius-
joukko toimii, ja varmasti vielä jonkun aikaa sen jälkeenkin, toivottavasti pitkään. Mutta
kieltämättä Ison-Britannian poistuminen EU:sta olisi iso juttu ja ongelmakin myös EU:n
ulko- ja turvallisuuspolitiikan kannalta. Iso-Britannia on keskeinen sotilasvoima unionis-
sa. Mutta toivotaan sen suhteen järkevää äänestyspäätöstä.

Arvoisa puhemies! Katsoin tuota vasemmistoliiton kannanottoa. Siinä pyydetään arvi-
ointia. Ei se nyt ihan kamalan kaukana ole siitä, mitä valiokuntakin esitti. Valiokuntakin on
sitä mieltä, että tätä pitää arvioida. Jatkohan on sinänsä auki, koska mistään ei ole vielä so-
vittu tämän vuoron jälkeen. Tietysti jos ulkoministerillä on näkemystä siitä, mennäänkö tä-
män jälkeenkin mukaan, niin se olisi tietysti mielenkiintoista kuulla, vai tapahtuuko senkin
arviointi sitten vasta vähän myöhemmin?

Ensimmäinen varapuhemies Mauri Pekkarinen: Vastauspuheenvuoro, edustaja Mäki-
pää. — Täällä on vielä Mäkipään jälkeen kolme muuta pyydettyä vastauspuheenvuoroa, ja
sen jälkeen jos ministeri varautuisi sanomaan vielä muutaman sanasen.

17.30 Lea Mäkipää ps (vastauspuheenvuoro):  Arvoisa puhemies! Vaikka puheenvuoro-
ni onkin seuraavana, niin haluan myös Mustajärven sanoin sanoa, että henkilökohtaisesti
en tietenkään kannata EU:n liittovaltiokehitystä. Mutta silti pidän osallistumista kansalli-
sen puolustuskyvyn kehittämisen kannalta tärkeänä. Kun puhutaan myös hinnasta, niin
muistetaan, että vuonna 2011 tämä operaatio maksoi lähes 30 miljoonaa, nyt päästään sen-
7



Pöytäkirjan asiakohta PTK 59/2016 vp
tään vajaaseen 3 miljoonaan. Ja niin kuin puolustusvaliokunta on ehdottanut oikein, on hy-
vä, että tehdään semmoinen kokonaisvaltainen selvitys, mitä hyötyä meille tästä operaa-
tiosta todellisuudessa on. Tämä ihan näin lyhyesti.

17.31 Mikko Savola kesk (vastauspuheenvuoro): Arvoisa herra puhemies! Tässäkin tais-
teluosastossa, EUBG-taisteluosastossa, on hyvä huomata Suomen osalta se, että suurin osa
tähän osallistuvista sotilaista meiltäkin on reserviläisiä, eli meillä on erittäin toimiva tämä
yleinen asevelvollisuus ja reserviläisiin pohjautuva järjestelmä, joka pystyy myös kansain-
välisiin tehtäviin tuottamaan erittäin laadukasta väkeä.

Mutta pohtisin hieman myös edustaja Kaikkosenkin esille nostamaa asiaa, tätä Iso-Bri-
tannia-vetoista taisteluosastoa, mihin me osallistumme, ja siellä tosiaan tämä kansanäänes-
tys käydään. Kysyisinkin ministeriltä: mikä teidän arvionne ylipäänsä turvallisuuspoliitti-
sista vaikutuksista koko Euroopan unionin alueelle ja meille Suomellekin olisi, jos Iso-Bri-
tannia EU:sta lähtisi pois? Kuinka nopeasti nämä vaikutukset tulisivat, ja mitkä olisivat ne
vaikutukset? Tästä olisi erittäin mielenkiintoista teidän arvionne nyt kuulla.

17.32 Timo Heinonen kok (vastauspuheenvuoro):  Arvoisa herra puhemies! Niin kuin
edellä todettiin, valtaosa, noin 80 prosenttia, tähän tehtävään osallistuvista suomalaisista
on reserviläisiä, ja se kertoo hyvin ja vastaa hyvin myös siihen kysymykseen, että meillä
löytyy näitä vapaaehtoisia naisia ja miehiä erilaisiin kansainvälisiin tehtäviin, jotka ovat
nousseet esille myös tämän EU:n avunantokysymyksen ympärillä. Osaltaan tämä myös
vahvistaa sitä, että meidän pitää olla EU:ssa entistä aktiivisempia sen eteen, että EU:n am-
puma-asedirektiivi ei missään tapauksessa tule voimaan siinä esitetyssä muodossa kuin se
on ollut, sillä tämä meidän reserviläisjoukko, joka lähtee tännekin — siis valtaosahan tästä
joukosta käyttää reserviläisammunnoissa niitä aseita, jotka EU:n ampuma-asedirektiivin
myötä tulisivat kielletyiksi, ja sen takia haluan kyllä antaa kiitosta ministereille, ministeri
Soinille mutta myös Orpolle ja Niinistölle, siitä, että määrätietoisesti on estetty, että tämän-
tyyppinen lainsäädäntö ei vaaranna meidän puolustusratkaisua.

Ensimmäinen varapuhemies Mauri Pekkarinen: Ja vielä vastauspuheenvuoro edustaja
Ruoholla, ja sitten ministeri.

17.34 Veera Ruoho ps (vastauspuheenvuoro): Arvoisa puhemies! Mainitsin aikaisem-
min puheessani konfliktit ja erilaiset kriisit, mutta unohdin mainita nämä terrori-iskut: to-
dellakin on äärimmäisen tärkeätä, että nämä taisteluosastot ovat sitten toimintakykyisiä,
jos sattuu tulemaan isommallakin mittakaavalla niitä. Ongelmanahan on, ja itse poliisina
olen oppinut sen, että sinä et tiedä, minkälaiset sinun vastustajasi kyvyt ovat, että rikolliset
eivät kerro, mitkä heidän arsenaalinsa ja suunnitelmansa ovat. Elikkä on todellakin tärkeä-
tä olla valmiina varautumaan pahimpaan.

Ensimmäinen varapuhemies Mauri Pekkarinen:  Nyt jos ymmärsin, niin ministerillä
voisi olla valmius pieneen kommentointiin. — Olkaa hyvä.

17.35 Ulkoasiainministeri Timo Soini: Arvoisa herra puhemies! Kiitos hyvästä debat-
tiosuudesta. Tämä oli erinomaista pohdintaa. Arvostan sitä suuresti, että Suomen eduskun-
ta käy vastuullista keskustelua tässä, käy perusteltua keskustelua, tekee kunnollista valio-
8



Pöytäkirjan asiakohta PTK 59/2016 vp
kuntatyötä ja sitten pohtii näitä monia asioita laajasti, koska me elämme muuttuvassa maa-
ilmassa, joka on todella monella tavalla haastava, osin ennakoimaton.

Tämä vaikutusarvio, johon muun muassa edustaja Kääriäinen viittasi — ja joka oli myös
puheenjohtajan ja monien muittenkin puheissa — on paikallaan. On syytä katsoa, miten on
mennyt, mitä voidaan parantaa.

Edustaja Mäkipää aivan oikein totesi tässä, että tämä on ollut joskus todella kallis asia,
nyt se on kustannustehokkaampi, se ei maksa niin paljon. Tämä on arvokas näkökulma. Eli
tämä asia on elänyt, ja tämä tilanne on parantunut niistä ajoista, joista täällä edustaja Mus-
tajärvi, joka nyt ei siis ole paikalla, puhui. Ihmettelen kyllä vähän tätä, mutta olisin nyt hä-
nelle vastannut, että joka tapauksessa niistä ajoista tähän aikaan, nyt kun tämä hallitus on
ollut, tilanne on voimakkaasti parantunut. Mutta sinänsä edustaja Mustajärven pohdinnas-
sa oli myöskin omat ansionsa. Itse minä katson näin, että on hyvin arvokasta, jos eduskun-
ta laajasti kokonaisuudessaan pystyisi ulko- ja turvallisuuspolitiikan asioissa olemaan yk-
simielinen, pystyisi sen verran katsomaan ja vaikuttamaan mietintöihin valiokunnissa, jot-
ta saataisiin kansallinen konsensus, koska kaikkia suomalaisia puolustetaan ja kaikkien ta-
kia näitä asioita tehdään. Ei siinä kysytä jäsenkirjaa, ketä puolustetaan ja ketä ei. Kaikkia
suomalaisia puolustetaan.

Tämä pohdinta solidaarisuuslausekkeesta ja avunantolausekkeesta on tärkeää, koska
tämä on juuri yksi sellainen asia, joka meillä on ollut Lissabonin sopimuksessa, ovat olleet
molemmat nämä, mutta ne ovat ikään kuin olleet kuolleita kirjaimia, mutta nyt raakojen
terrori-iskujen ja raakojen väkivaltatekojen kautta tämä on tullut osaksi tätä meidän todel-
lisuutta, ja silloin meillä, kas vain, olikin työkalupakissa jotain tällaista, jota meiltä Ranska
pyysi. Me lähdemme vastaan, me peshmergalla vastaamme, mahdollisesti UNIFILillä ja
muulla. Me autamme, me nujerramme terroristeja, me saamme arvokasta kokemusta, me
saamme suorituskykyjä, testattua meidän kykyjämme ja näin poispäin.

Edustaja Ruoho erittäin hyvin otti esiin käytännön operaatiot. Tiedän, että te olette itse
ollut näissä YK-operaatioissa, ja se on arvokasta työtä. Haluan kiittää kaikkia niitä suoma-
laisia, jotka ovat näissä operaatioissa mukana, koska siellä se työ tehdään ja sieltä ne ko-
kemukset on tärkeää hakea ja sieltä tuoda se tieto tänne ja päästä täten eteenpäin.

Sitten, edustaja Eestilä, emme me nyt ihan puolueeton ole, mutta me olemme sotilasliit-
toon kuulumaton maa, joka hakee mahdollisimman laajaa yhteistyötä. Muilta osin teidän
puheenvuoronne oli erittäin hyvä ja ryhdikäs. Eli meidän pitää näitä asioita katsoa, mutta
Suomi on puolensa valinnut. Me olemme osa länttä.

Sitten edustaja Hakkaraisen kuolinpesämetafora oli omalla tavallaan hyvin ansiokas.
Esimerkiksi tällä hetkellä tämä kuolinpesämetafora näyttäytyy meille eurotukipaketteina,
mikä on ollut kahden edellisen hallituksen rajua virhepolitiikkaa, mistä nyt sitten kuolin-
pesässä kärsimme. Eli tämä oli erittäin onnistunut lainaus, hyvällä huumorilla — juuri sel-
laista, mitä eduskunnan salissa pitää ollakin: lievää haastamista ja siihen vastaamista.

Sitten tämä oli tärkeä kysymys, minkä edustaja Savola esitti. Sitä ennen kuitenkin edus-
taja Pakkaselle: Tämä oli erittäin hyvä huomio, Irlanti ja Ruotsi. Meillä on tässä taiste-
luosastossa kaksi puolueetonta maata ja lisäksi meidän lähin yhteistyökumppanimme
Ruotsi. Tämä on erittäin hyvä konsepti tässä tehdä työtä. Sitten meillä on Northern
Groupissa myös osa näistä muista maista. Eli tämä on hyvä asia. Mutta sitten mennään tä-
hän Britanniaan. Tosiasia on se, että me emme voi tietää sitä tulosta, gallupit tulevat ja gal-
lupit menevät. Iso-Britannia itse päättää, mitä se tekee. Mutta tämä on erittäin merkittävä
kolmesta eri syystä. Britannia on toiseksi suurin talous Euroopan unionissa. Se on Marga-
9



Pöytäkirjan asiakohta PTK 59/2016 vp
ret Thatcherin neuvottelemasta rebatesta huolimatta toiseksi suurin nettomaksaja, ja se on
kovin sotilaallinen voima Euroopan unionissa. On täysin selvää, että jos he lähtevät, sillä
on dramaattiset, pitkälle menevät seuraukset. Se ei ole mikään semmoinen asia, että sano-
taan, että menkööt, jos eivät tykkää olla. Se on suuri menetys ja valtavan kriisin paikka, se
on ihan selvä asia.

Ja sitten kun arvioidaan merkitystä, niin meillä on esimerkiksi näitä rakenteita, on Nato-
kumppanuutta, on UNIFILiä, on näitä monia. Nyt meillä oli myös ensimmäinen EU—
Nato-kokous, johonka Suomi ja Ruotsi oli kutsuttu (Puhemies koputtaa) 28+2-kokoonpa-
nossa. (Puhemies koputtaa) 

Arvoisa puhemies! Tässä tiivistetysti.

Ensimmäinen varapuhemies Mauri Pekkarinen: Kiitoksia, 6 minuuttia. — Siirrymme
puhujalistaan.

17.41 Lea Mäkipää ps:  Arvoisa herra puhemies! Suomi osallistuu kuuden kuukauden
mittaiseen Ison-Britannian johtamaan Euroopan unionin taisteluosaston valmiusvuoroon
tämän vuoden jälkipuoliskolla. Suomen ja Ison-Britannian lisäksi taisteluosastoon osallis-
tuvat Irlanti, Latvia, Liettua ja Ruotsi. Taisteluosaston koko on yhteensä noin 1 700 soti-
lasta, joista Suomen osuus on runsaat 50. Eri maaryhmistä koostuvat EU:n taisteluosastot
ovat olleet valmiudessa kuuden kuukauden jaksoissa vuodesta 2007 alkaen, ja Suomi osal-
listuu nyt kuudetta kertaa.

Taisteluosasto on sotilaallisesti pienin itsenäiseen toimintaan kykenevä joukkokokoon-
pano. Tarkoituksena on, että joukkoja voitaisiin käyttää kriisinhallintatehtäviin tilanteissa,
joissa tarvitaan nopeaa reagointia yllättävästi syntyneeseen kriisiin. Osastoon kuuluvat so-
tilaat ovat antaneet vapaaehtoisen palvelussitoumuksen, jonka mukaisesti he ovat korkean
valmiuden aikana viiden päivän lähtövalmiudessa osallistumaan mahdolliseen operaa-
tioon.

Taisteluosaston käyttö on aina poliittinen päätös. Johtovaltiolla ja osastoon osallistuvil-
la mailla on suuri rooli päätöksenteon valmistelussa, mutta taisteluosaston lähettämisestä
operaatioon päättävät EU:n jäsenmaat. Valmiudessa olevien joukkojen käyttämisestä EU:n
operaatiossa päätetään Suomessa sotilaallisesta kriisinhallinnasta annetun lain mukaisesti.
EU:n taisteluosastojen mahdollista käyttöä koskevat kansalliset päätökset valmistaudu-
taan tekemään nopeammin kuin päätökset osallistumisesta muihin sotilaallisiin kriisinhal-
lintaoperaatioihin. Tähän liittyy myös ennakkoon toteutettava selontekomenettely ennen
valmiusvuoron alkamista. EU:n neuvoston päätös taisteluosaston käytöstä operaatiossa
edellyttää kaikkien jäsenmaiden yksimielisyyttä.

Selonteossa tuodaan esiin, että taisteluosastojen merkitys Suomen sotilaallisten suori-
tuskykyjen ja kriisinhallintavalmiuksien kehittämisessä on vakiintunut ja tärkeä. Tämä to-
teamus on tietyssä ristiriidassa sen seikan kanssa, ettei seuraavaa taisteluosastoon osallis-
tumista suunnitella puolustushallinnossa — näin on puolustusvaliokuntakin todennut lau-
sunnossaan. Olisikin tärkeää, että ennen kuin päätetään uusista osallistumissitoumuksista,
pyritään selvittämään ja vaikuttamaan siihen, miten taisteluosastokonseptia kehitetään EU-
tasolla ja miten sen käytettävyyttä lisätään.

Kuten on todettu sisäisen turvallisuuden selonteossakin, Suomessa ja Euroopassa on tur-
vallisuustilanne oleellisesti muuttunut lyhyellä aikavälillä. Nopeasti kehittyvät ja vaikeasti
ennakoitavat uhat ovat mahdollisia. Osallistuminen on tärkeää juuri kansallisen puolustus-
10



Pöytäkirjan asiakohta PTK 59/2016 vp
kyvyn kehittämiseksi. Taistelukonsepti on vuodelta 2004 ja kaipaa perusteellista uudel-
leenarviointia. Suomen tulee olla Brysselissä aktiivinen päivittämisen eteenpäinviemises-
sä, jotta se saadaan aikaan ennen päätöstä seuraavaan valmiusvuoroon osallistumisesta. Li-
säksi on tehtävä selvitys siitä, mitä hyötyä Suomelle on osallistumisesta ollut, kuten puo-
lustusvaliokuntakin ehdottaa.

Arvoisa puhemies! Suomen osallistumisen koulutus- ja perustamisvaiheen sekä val-
miusajan kustannukset on huomioitu sotilaallisen kriisinhallinnan määrärahoissa vuoden
2016 talousarviossa. Nämä perustamisesta, koulutuksesta ja valmiudesta koituvat kulut
ovat yhteensä noin 2,5 miljoonaa euroa sisältäen sekä ulkoasiainministeriön että puolus-
tusministeriön pääluokasta katettavat menot. Mahdollisiin osaston käytön kustannuksiin ei
ole varauduttu vuoden 2016 talousarvioesityksessä. Ulkoasiainvaliokunta on aivan oikein
kritisoinut sitä, että nämä kustannukset jäisivät lisätalousarvioon.

17.46 Timo Heinonen kok: Arvoisa herra puhemies! Hyvä ministeri ja hyvät edustajakol-
legat! Ulkoasiainvaliokunnan puheenjohtaja, edustaja Kaikkonen kävi varsin laajasti ja hy-
vin läpi tämän asiakokonaisuuden, ja myös ministeri sitä tuon debatin edellä ja jälkeen läpi
kävi. En sen tarkemmin lähde sitä enää läpi käymään, mutta puolustusvaliokunnan näkö-
kulmasta haluan kiittää ulkoasiainvaliokuntaa siitä, että puolustusvaliokunnan huomiot on
otettu kyllä varsin laajasti huomioon tässä mietinnössä ja myös tuo meidän esittämämme
selvitys tästä toimivuudesta on kirjattu mietintöön.

Sellainen nyt tarvitaan ihan sen takia, että meillä eduskunnassa on varsin laaja yksituu-
maisuus, että tässä on haluttu mukana olla. Ja niin kuin tässä keskustelussa esille tuli, myös
vasemmistoliitonkin jättämä vastalause on aika lailla myötäsukainen ja saman suuntainen
kuin tämä mietintö, missä tämä selvitysosa on kirjattu, ja uskon, että kaikki kannattavat si-
tä, että selvitetään, miten näitä joukkoja voitaisiin uudistaa, miten niitä voitaisiin järkeväl-
lä tavalla hyödyntää niin, että ne vahvistavat meidän omaa puolustustamme. Meidän kan-
nattaa olla mukana kaikissa sen tyyppisissä tehtävissä ja joukoissa, jotka vahvistavat oman
maamme puolustusta, ja nämä ovat ennen muuta sellaiset.

Arvoisa puhemies! Samaan aikaan tämän käsittelyn kanssa eduskunnassa on käsitelty
EU:n avunantolausekkeeseen liittyvän päätöksenteon mutta myös siinä käytettävien jouk-
kojen lakeja, ja niistä osa on vielä eduskuntaan tulossa. Itse asiassa tässä keskustelussa nos-
tin jo tuossa debatissa esille sen, että meillä voisi olla tarvetta miettiä tämän tyyppistä tais-
teluosastomallia myös tuohon EU:n avunantolausekkeiden yhteyteen. Nyt meillä on syn-
tymässä hyvä päätöksentekojärjestelmä, jossa presidentti, valtioneuvosto, eduskunta ovat
mukana, ulkoasiainvaliokunta ja niin poispäin, ja malli, jolla toivottavasti saadaan päätök-
siä aikaiseksi Lissabonin sopimuksen hengessä eli kaikin mahdollisin keinoin.

Mutta meidän yhdeksi ongelmaksi on muodostumassa se, että tähän kokonaisuuteen,
mikä on hyvin sukua tälle taisteluosastokeskustelulle, ei ole syntymässä sellaista joukkoa,
mitä voisimme siinä aikataulussa lähettää erilaisiin tehtäviin, ja tämä minun mielestäni oli-
si syytä nostaa myös avoimeen julkiseen keskusteluun paremmin. Meillä voisivat olla täl-
laiset valmiusjoukot, joita voitaisiin käyttää myös kansainvälisen avun tehtävissä. Joukkoi-
hin voitaisiin sijoittaa kantahenkilökuntaa ja reserviläisiä, niin kuin tässäkin on, jotka alle-
kirjoittaisivat sitoumuksen lähteä operaatioon heti, kun tarve ilmaantuu. Nämä joukot oli-
sivat heti käytettävissä muun muassa hybridisodankäynnin tilanteessa, ja ne olisi varustet-
tu, koulutettu ja harjoitutettu välittömään toimintaan. Kriisitilanteessa eduskunta päättäisi,
käytetäänkö niitä kotimaan puolustukseen vai lähetetäänkö kansainvälisen avunannon teh-
11



Pöytäkirjan asiakohta PTK 59/2016 vp
täviin. Tästä löytyisi nyt toimiva hyvä malli, mitä voisimme kopioida EU:n taisteluosaston
valmiusvuoroista tänne EU:n avunantolausekkeen käyttöön.

Malleja kannattaisi nyt pohtia niin, että olemme kaikilta osin sitten valmiita vastaamaan
niihin sitoumuksiin, joita olemme antaneet. Ja ennen muutahan tätä pitää miettiä niinpäin,
että emme me ole avun antaja, vaan me voimme yhtä hyvin olla avun saajia. Eli ei kannata
toisaalta pelätä sitä, että me lähettäisimme omia nuoria naisiamme ja miehiämme kansain-
välisiin tehtäviin pelkästään. Siihenkin pitää varautua, mutta meidän pitää myös muistaa se
tässä keskustelussa, että me voimme saada myös apua tarvitessamme, ja tällaisen sotilas-
liittoon kuulumattoman (Puhemies koputtaa) maan etu on pitää mahdollisimman laajaa tul-
kintaa esimerkiksi EU:n avunantolausekkeesta esillä.

Arvoisa puhemies! Vahva tuki tälle toiminnalle, jota olemme EU:n taisteluosastojen
valmiusvuoroissa tehneet, mutta niin, että nyt selvitetään, miten voisimme sitä kehittää esi-
merkiksi (Puhemies koputtaa) Naton NRF:n tapaan, missä on edetty hyvään malliin.

Ensimmäinen varapuhemies Mauri Pekkarinen: Edustaja Kiviranta. — Edustaja Savo-
lalla on sitten seuraava varsinainen puheenvuoro. Sopinee, että hän vastaa siinä yhteydes-
sä. Nyt edustaja Kiviranta.

17.51 Esko Kiviranta kesk:  Arvoisa puhemies! Suomen osallistuminen EU:n taiste-
luosastoon asettamalla sotilasosasto korkeaan toimintavalmiuteen on sekä valmistautumis-
ta mahdolliseen EU:ta koskevaan kriisiin että oman puolustuksen ja kansainvälisen yhteis-
työn kehittämistä. Taisteluosastoa ei ole sen olemassaolon aikana käytetty kriisinhallinta-
tehtäviin, ja mahdollisen tilanteen eskaloituessa kriisin tasolle jollain alueella on osaston
käyttäminen kriisin ratkaisemiseen poliittinen päätös, jolloin tilanne tulee arvioitavaksi so-
tilaallisen vaikuttavuuden lisäksi myös humanitaariselta kannalta.

Osaston haasteena on luonnollisesti ollut se, ettei jokainen osasto välttämättä sovi par-
haiten eteen tuleviin tehtäviin. Asetetun osaston käyttömahdollisuuksia pystytään lisää-
mään parantamalla osastojen modulaarisuutta sekä eri osallistujien välistä tiedonkulkua.
Modulaarisuuden lisääminen tapahtuu muokkaamalla joukkojen koulutusta siten, että ne
kykenevät toimimaan entistä laajemmalla tehtäväkentällä. Huomionarvoista on, että Suo-
men kanssa samassa vuorossa ovat taisteluosastossa mukana myös Ruotsi ja Irlanti, jotka
Suomen tavoin ovat liittoutumattomia maita.

Arvoisa puhemies! EU:n taisteluosaston kaltainen yhteistyö on maallemme tärkeää.
Näin pystymme kehittämään kansainvälistä yhteistyötä sekä parantamaan omaa valmiut-
tamme mahdollisen kriisin uhatessa Suomea tai lähialueita. Näin saamme myös kustannus-
tehokkaasti oppia siitä, miten toimintaa tulee kehittää, jotta pystymme tarpeen vaatiessa
toimimaan mahdollisimman tehokkaasti kriisin vaikutusten minimoimiseksi.

17.53 Mikko Savola kesk: Arvoisa herra puhemies! Tässä on tietysti paljon jo keskustel-
tu ja sanottu. Totean vain sen, että on hyvä, että meillä on aika hyvä konsensus tässä salissa
ja ylipäätään Suomessa ulko- ja turvallisuuspoliittisista ratkaisuista. Vaikka tässä nyt yksi
eriävä mielipide mukana onkin, niin käytännössä sen sisältö on aika pitkälti sama kuin
mikä meillä jo täällä mietinnössä mukana löytyy.

Jäin pohtimaan tuota edustaja Heinosen esittämää ajatusta siitä, että tämän tyyppistä val-
miudessa olevaa taisteluosastoa meillä täällä kotimaassa voitaisiin hyödyntää tähän, kun
puhutaan kansainvälisen avun antamisesta ja vastaanottamisesta, tässä tapauksessa erityi-
12



Pöytäkirjan asiakohta PTK 59/2016 vp
sesti siitä avun antamisesta. Haasteenhan tämä tuo siinä, että ensiksi meidän pitää tietysti
tietää, minkä tyyppistä apua meiltä tarvitaan. Meillä on toistakymmentä erilaista suori-
tuskykyä, joita me periaatteessa voisimme antaa, mutta taas tässä resurssipoliittiset kysy-
mykset tulevat, eli raha suomeksi sanottuna, vastaan myös siinä, jos me korkeassa valmiu-
dessa pidämme. Jos meiltä tarvitaan suojeluapua kemiallisia aseita vastaan, jos meiltä tar-
vitaan pioneeriraivaustoimintaa, jos meiltä tarvitaan kyberosaamista ja niin edelleen, mitä
niistä me siinä tapauksessa pidämme korkeassa valmiudessa? Joka tapauksessa kyllä tästä
keskustella kannattaa, mutta epäilen, että tämä ei kovin helposti laajemmassa konseptissa
ainakaan äkkiä tulisi tapahtumaan.

Mutta tätä esitystä kannatan, ja eiköhän tällä eteenpäin päästä. Suomi on mukana
EUBG-joukoissa, Ison-Britannian vetämissä sellaisissa.

17.55 Teuvo Hakkarainen ps: Arvoisa puhemies! Suomi osallistuu tämän vuoden jälki-
puoliskolla kuudetta kertaa Euroopan unionin taisteluosaston valmiusvuoroon. Puolen
vuoden mittaiseen valmiusvuoroon osallistuvat Ison-Britannian johdolla Suomen lisäksi
Irlanti, Latvia, Liettua ja Ruotsi. Suomen osuus on 52 sotilasta.

EU:n taisteluosastot ovat olleet toimintavalmiudessa vuodesta 2007 lähtien. Tarkoituk-
sena on, että joukkoja voitaisiin käyttää kriisinhallintatehtäviin tilanteissa, joissa tarvitaan
nopeaa reagointia yllättävästi syntyneeseen kriisiin. Taisteluosastoja ei ole tähän mennes-
sä kuitenkaan koskaan käytetty. Taisteluosastot ovat ainoa EU:n yhteisen turvallisuus- ja
puolustuspolitiikan pysyvässä valmiudessa oleva joukko.

Suomi on katsonut, että on perusteltua osallistua taisteluosastotoimintaan. Osallistumi-
nen tukee Suomen sotilaallisen toimintakyvyn kehittymistä. Samalla tuemme meille tär-
keää EU:n yhteistä ulko- ja turvallisuuspoliittista yhteistyötä.

Arvoisa puhemies! Tänä vuonna valmiusvuoroon osallistuminen maksaa noin 2,65 mil-
joonaa euroa, kun se vielä viisi vuotta sitten maksoi 29 miljoonaa euroa.

Ulkoasiainvaliokunta ja perustuslakivaliokunta puoltavat Suomen osallistumista taiste-
luosaston valmiusvuoroon. Puolustusvaliokunnan lausunnossa todetaan muun muassa, että
osallistuminen on tärkeää kansallisen puolustuskyvyn kehittämisen kannalta. Nopean toi-
minnan osaaminen kehittyy ja on kehittynyt osallistumisen myötä. Vaikeasti ennakoitavat
uhkat ovat mahdollisia. Lisäksi kansainvälinen puolustusyhteistyö laajenee perinteisten
kumppanimaiden ohella. Puolustusvaliokunnan lausunnon mukaan taisteluosastokonsepti
vaatii perusteellista uudelleenarviointia EU:ssa. Suomen osalta valiokunta ehdottaakin,
että tehtäisiin selvitys siitä, mitä hyötyä Suomelle on osallistumisesta ollut. Ulkoasiainva-
liokunta kritisoi mietinnössään sitä, että operaatiokustannukset hyväksyttäisiin vasta lisä-
talousarviomenettelyssä, mikä ei tue nopean toiminnan tavoitetta.

Arvoisa puhemies! Haluaisin myös kommentoida kritiikkiä siitä, että Puolustusvoimien
sotilaita lähetetään niin sanotusti pakollisesti kansainvälisiin tehtäviin. Kuitenkin puolus-
tusministeri Niinistö on todennut, että pakko koskisi vain Puolustusvoimien palkattua kan-
tahenkilökuntaa — sotilaiden osalta siis ammattisotilaita, joille osallistuminen kuuluisi
virkavelvollisuuden piiriin. Ammattisotilaat muodostavat vain pienen osan Suomen sodan-
aikaisesta vahvuudesta. Ensisijaisesti operaatioissa pyritään käyttämään halukkuuteen il-
moittautuneita ja kriisinhallintapooleihin kuuluvia henkilöitä. Tässä pakossa ei ole kyse
suomalaisista asevelvollisista, varusmiehistä tai reservistä, vaan heidän käyttönsä kansain-
välisissä tehtävissä tulee jatkossakin perustua vapaaehtoisuuteen. Sotilasvala ei estä am-
mattisotilaiden määräämistä keskinäisen avun tehtäviin, eikä valan kaavaa tarvitse muut-
13



Pöytäkirjan asiakohta PTK 59/2016 vp
taa. Virkavalan mukaisesti ammattisotilaat noudattavat kaikkia Suomen lakeja ja toimivat
yhteiskunnan parhaaksi, joten sekään ei ole este keskinäisen avun tehtäville. — Kiitos.

18.00 Timo Heinonen kok: Arvoisa herra puhemies! Tässä on hivenen puhuttu nyt kah-
desta asiasta rinnatusten, mutta ne ovat toisilleen läheistä sukua. Niin kuin edustaja Savola
tuossa toi esille, meillä on paljon erilaisia keinoja, mitä voisimme antaa eri EU-maille Lis-
sabonin sopimuksen hengessä, mutta kysymyshän tietysti kuuluu, onko meillä oikea kyky
antaa sotilaallista apua sillä aikataululla esimerkiksi, millä sitä voitaisiin tarvita. Toisaalta
kyllä muut maat pelkkien puheiden läpi näkevät, ja sellainen maa, joka antaisi toiselle täl-
laisessa tilanteessa oliiviöljyä, todennäköisesti myös saisi oliiviöljyä apua tarvitessaan.

Sen takia meidän kannattaa tätä asiaa ihan vakavasti miettiä. Silloin voisi tulla tällainen
malli kysymykseen, missä esimerkiksi puolustushaaroissa voisi olla määrätyissä joukko-
osastoissa joukkoyksiköt, joiden henkilöstö olisi sitoutunut valmiuteen, niin kotimaan puo-
lustamiseksi kuin sotilaallisen avun tehtäviin, ja joukkoyksikön henkilöstön tehtävät olisi
kuvattu ja arvioitu rauhanajan ja sotilaallisen avunannon tehtävien mukaisesti. Tullessaan
näihin tehtäviin töihin jokainen tietäisi, että lähtö voisi olla ylihuomenna tai huomenna, ja
kukin järjestäisi elämänsä sen mukaisesti. Näistä joukkoyksiköistä muodostettaisiin val-
miusjoukot ja sotilaallisen avun joukot. Esimerkiksi jokin tämän tyyppinen malli voisi olla
tulevaisuudessa järkevä.

Toivon, että sitä keskustelua nyt käydään, kun näitä meidän jo aikanaan sopimiamme
sopimuksia laitetaan täytäntöön myös (Puhemies koputtaa) sen mukaisesti, mitä voimme
antaa ja mitä voimme saada.

Keskustelu päättyi ja asian käsittely keskeytettiin.
14


