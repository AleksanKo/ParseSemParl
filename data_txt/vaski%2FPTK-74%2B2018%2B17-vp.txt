















































DEMBC18.tmp.xml


Pöytäkirjan asiakohta PTK 74/2018 vp
Pöytäkirjan asiakohta 

PTK 74/2018 vp

Täysistunto

Tiistai 26.6.2018 klo 13.59—17.57

17. Hallituksen esitys eduskunnalle laeiksi elohopeasta annetun Euroopan parlamentin ja 
neuvoston asetuksen täytäntöönpanoon liittyvien lakien muuttamisesta

Hallituksen esitys HE 78/2018 vp
Valiokunnan mietintö YmVM 6/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 17. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

17.54 Kari Kulmala sin: Arvoisa rouva puhemies! Hallituksen esityksessä ehdotetaan
muutettavaksi muun muassa kemikaalilakia. Esityksessä huomioidaan erityisesti eloho-
pea, jota löytyy suuria määriä joidenkin vesistöjen kaloista. Voikin sanoa ihan yleistykse-
nä, että mitä iäkkäämpi kala, sitä enemmän se on ehtinyt kerätä vierasaineita, muun muas-
sa elohopeaa.

Saastumisessa ympäristölle haitallisia aineita joutuu ihmisten toimesta ilmaan, maape-
rään tai veteen. Itämeri on edelleen maailman saastuneimpia meriä. Itämeren suojelusopi-
muksenkaan mukaan elohopeaa ei saa päästää ympäristöön. Erään tutkimuksen mukaan
kaikissa tutkituissa eteläisen Itämeren harmaalokkien keuhkonäytteissä oli elohopeaa, joka
näyttää kulkeutuvan linnun hengityselimistöön eniten pesimäkauden aikana. Mistähän se
elohopea on lokkeihin tullut? Viimeisimpien tietojen mukaan elohopean määrä on myös li-
sääntymässä Itämeressä. Mistähän sitä sinne tulee?

Monissa hampaissakin on vielä elohopeaa amalgaamipaikkoina. Onneksi hampaita ei
enää paikata aikaisemmin vaarattomaksi todetulla paikka-aineella. Esityksen myötä ham-
masamalgaamin käytön valvonta olisi kuitenkin uusi tehtävä Valviralle ja aluehallintovi-
rastoille.

Tässä esityksessä ehdotetaan, että kemikaalilain mukaisista valvontaviranomaisista
Turvallisuus- ja kemikaalivirasto Tukes toimisi elohopeaa sisältävien tuotteiden tuotantoa
ja markkinoille saattamista sekä elinkeino-, liikenne- ja ympäristökeskus ja kunnan ympä-
ristönsuojeluviranomainen elohopean käyttöä ja varastointia koskevien vaatimusten nou-
dattamista valvovina viranomaisina. Mielestäni tämä on hyvä ehdotus, erityisesti kun Tulli
valvoisi elohopean ja tiettyjen elohopeaa sisältävien yhdisteiden ja seosten tuonti- ja vien-
tikiellon noudattamista kemikaalilain nojalla.

Keskustelu päättyi.
 Tarkistettu
4.1



Pöytäkirjan asiakohta PTK 74/2018 vp
Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 78/2018 vp sisältyvät 1.-6. lakiehdotuksen. Lakiehdotusten toinen käsittely päät-
tyi. Asian käsittely päättyi.
2


