















































DEMCA9C.tmp.xml


Pöytäkirjan asiakohta PTK 142/2018 vp
Pöytäkirjan asiakohta 

PTK 142/2018 vp

Täysistunto

Keskiviikko 16.1.2019 klo 14.00—16.24

9. Lakialoite laiksi kaupallisten sopimusten maksuehdoista annetun lain 5 §:n muuttami-
sesta

Lakialoite LA 89/2018 vp Ville Skinnari sd ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 9. asia. Puhemiesneuvosto ehdottaa, että asia lähetetään lakivaliokuntaan.

Keskustelu

16.16 Ville Skinnari sd (esittelypuheenvuoro): Arvoisa puhemies! Äskeisestä aiheesta on
helppo hypätä tähän aiheeseen eli lakialoitteeseen laiksi kaupallisten sopimusten maksueh-
doista annetun lain 5 §:n muuttamisesta, koska pienyrittäjän elämä se vasta urheilua onkin
hyvin usein, koska kun sopimuksia tehdään esimerkiksi suurempien yritysten ja yhtiöiden
kanssa, niin maksuajat tuppaavat venyä. Ei ole mitenkään tavatonta, että suomalainen pien-
yrittäjä tai yksinyrittäjä joutuu odottamaan suoritusta, ei sen 30 päivää, vaan se voi olla 60
päivää, jopa 90 päivää tai jopa 120 päivää. Pienen yrittäjän talous on ihan samanlainen ta-
lous kuin kenen tahansa meidän yksityishenkilöidenkin. Silloin jos ei kassassa ole rahaa,
niin on vaikea maksaa palkkoja työntekijöille, puhumattakaan, että itse saisi jotain. Tiedän
asiasta jotain, koska itsellänikin on kokemusta toimimisesta pienenä yrittäjänä ja sitten toi-
mimisesta myös isojen yritysten kanssa, ja se on myös — voisi sanoa ja uskaltaisin sanoa
— aika moraalitontakin toimintaa, että suuret globaalit yritykset pitävät rahansa, sijoitta-
vat ne edelleen ja maksavat vasta sitten joskus, kun ovat sitä mieltä, että maksavat.

Kaiken kaikkiaan, kun maksuaikalakia tehtiin, varmasti tavoitteet ovat olleet hyviä ja
elinkeinonharjoittajien välisissä sopimussuhteissa maksuajaksi säädettiin ”enintään 60
päivää, elleivät osapuolet toisin sovi” — siis huom., ”elleivät osapuolet toisin sovi”. Äs-
keiset esimerkit kertoivat juuri siitä, että jotkut ovat halunneet sopia toisin tai toimia toisin.
Näitten koettujen ongelmien pohjaltahan oikeusministeriö selvitti silloin keväällä 2014
yritysten välisiä maksuaikoja sekä niiden kehitystä ja muutostarpeita tätä asiaa koskevalle
lainsäädännölle, ja tästä seurasi silloin vuonna 2015 tämän maksuaikalain 5 §:n muutos,
jossa tätä lyhennettiin 30 päivään kuitenkin niin, että edelleen toisin sopimisen mahdolli-
suus säilyi. Tällöin oikeusministeriön ratkaisumallina maksuaikojen osalta selvitettiin
myös pakottavasta enimmäismaksuajasta säätämistä, mutta siitä luovuttiin joidenkin lau-
sunnonantajien vastustuksesta johtuen.

Arvoisa puhemies! Se, mitä me allekirjoittaneet, lakialoitteen jättäneet edustajat esitäm-
me, on se, että tätä lakia muutettaisiin edelleen siihen suuntaan, että se pienyrittäjän arki ja
laskutuselämä, jos näin voi sanoa, olisi helpompaa ja näitä viivästyksiä ei tulisi. Eli käy-
tännössä kaupallisten sopimusten maksuehdoista annetun lain 5 §:ää ehdotetaan muutetta-
 Tarkistettu
4.0



Pöytäkirjan asiakohta PTK 142/2018 vp
vaksi niin, että tavaran tai palveluiden kauppaan perustuvissa elinkeinonharjoittajien väli-
sissä velkasuhteissa noudatettava 30 päivän enimmäismaksuaika muutettaisiin ehdotto-
maksi. Pykälästä poistettaisiin viittaus mahdollisuuteen sopia pidemmästä maksuajasta.
Tällöin sopimus pidemmästä maksuajasta olisi mitätön ja sen sijaan noudatettaisiin 30 päi-
vän maksuaikaa.

Tämä on iso asia pienyrittäjille, tämä olisi iso asia siihen, että uskalletaan lähteä yrittä-
jiksi, ja tämä olisi iso asia vielä tällä kaudella tämän hallituksen hoitaa kuntoon.

16.20 Eeva-Maria Maijala kesk: Arvoisa puhemies! En tuntenut tämän alan esitystä ai-
kaisemmin, mutta nyt kun kuuntelin, niin innostuin ja olen todella kiitollinen siitä, että on
edes joitakin, jotka ottavat esille mikroyrittäjien aseman, sillä kuka tässä yhteiskunnassa
oikeastaan puolustaa mikroyrittäjien asemaa? Eipä siellä ison äänen pitäjäporukkaa ole
olemassakaan, mutta kuitenkin Suomen yrittäjistä suurin osa on ihan tällaisia todella pie-
niä, yhden henkilön yrityksiä.

Nyt kun tässä oli esillä, että ”elleivät osapuolet toisin sovi” siitä aikataulusta, niin kuin-
kahan moni mikroyrittäjä on sitten sille isommalle osapuolelle alisteisessa asemassa? Kyl-
läpä se joutuu tekemään melkein niin kuin se isompi siinä rinnalla asioista sanoo. Tänä päi-
vänä huomattava osa näistä pienistä, pienistä yrittäjistä on isompien yritysten entisiä työn-
tekijöitä, jotka ovat nyt sitten tavalla tai toisella joutuneet alihankkijoiksi. Elikkä he piene-
nä mikroyrityksenä sitten tekevät käytännössä tälle yritykselle alihankintana näitä tiettyjä
palveluita. Ja mikä tämä suhde oikeasti on? He ovat yrittäjiä, mahdollisesti voivat tehdä sit-
ten muillekin vastaavia yrityspalveluita, mutta kuitenkin he ovat hyvin sidoksissa isom-
paan yritykseen, ja sitten isommat yritykset voivat hyvinkin pitkälle päättää siitä, voivatko
nämä mikroyritykset olla hengissä vai ei.

Tämän päivän henki on se, että meidän pitäisi saada aikaiseksi yritystoimintaa. Puhu-
taan kevytyrittäjyydestä ja monista muistakin pienistä yritysmuodoista. Mutta miten me
saamme pidettyä nämä pienet, pienet yritykset hengissä? Kaikki tämmöiset pienet asiat pi-
täisi nyt ottaa ihan omana kokonaisuutena esille, pienet palaset, joilla me saamme autettua
näitä todella pieniä yrityksiä elämässä eteenpäin.

Kiitoksia edustaja Skinnarille, myös tästä aloitteesta. Olemme monessa asiassa samaa-
kin mieltä, vaikka kala-asioissa välillä tingataankin.

16.22 Ville Skinnari sd: Arvoisa rouva puhemies! Kiitos edustaja Maijalalle hyvästä pu-
heenvuorosta ja siitä, että otitte esille juuri tämän problematiikan liittyen pienempiin ali-
hankkijoihin ja siihen käytännön ongelmaan, mitä tämän päivän työelämässä esiintyy. En
itsekään tässä tietenkään halua yrityksiä nimeltä sanoa tai niitä kirjainyhdistelmiä, ketkä
näin toimivat, mutta tämä koskettaa oikeastaan hyvin laajasti kaikkia toimialoja, aivan siel-
tä elintarvikealalta teollisuuteen, ict-alaan, koska viime kädessä usein se isokokoinen, glo-
baalikin tai kotimaisesti suuri, isompi yritys, jopa jättiyritys, sanelee ne ehdot. Niistä ei
neuvotella. Sen takia tällainen ”ellei toisin sovita” kuulostaa toki hyvältä ja sellaiselta va-
paan sopimisen, tahdonvaltaisuuden, ilmaisulta, mutta tämä käytännön kova yrityselämä
on niin kylmää ja kolkkoa, että sillä pienellä yrittäjällä ei ole mitään muuta vaihtoehtoa
kuin laittaa se nimi paperiin ja toivoa, että se raha sieltä joskus tulisi. 

Keskustelu päättyi.
2



Pöytäkirjan asiakohta PTK 142/2018 vp
Asia lähetettiin lakivaliokuntaan.
3


