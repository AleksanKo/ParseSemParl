















































DEM77D8.tmpSave.xml


Pöytäkirjan asiakohta PTK 74/2015 vp
Pöytäkirjan asiakohta 

PTK 74/2015 vp

Täysistunto

Keskiviikko 2.12.2015 klo 13.59—20.20

5. Hallituksen esitys eduskunnalle laeiksi  yliopistolain 49 §:n ja ammattikorkeakoululain 
43 §:n väliaikaisesta muuttamisesta

Hallituksen esitys HE 38/2015 vp
Valiokunnan mietintö SiVM 8/2015 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 5. asia.
Käsittelyn pohjana on sivistysvaliokunnan mietintö SiVM 8/2015 vp. Nyt päätetään la-
kiehdotusten sisällöstä.

Yleiskeskustelun aloittaa edustaja Gustafsson, olkaa hyvä.

Keskustelu

14.04 Jukka Gustafsson sd: Arvoisa puhemies! Yliopistoväki osoitti eilen laajasti miel-
tään hallituksen koulutusleikkauksia vastaan. Näitä mielenosoituksia oli muun muassa
Helsingissä, Turussa, Tampereella, Jyväskylän yliopistossa sekä Itä-Suomen yliopiston
Joensuun-kampuksella. Eilen myöskin julkistettiin Tieteentekijöiden liiton vuosittainen
palkinto. He kutsuvat sitä (Hälinää — Puhemies koputtaa) tieteenteon esteeksi: kuka teki
tieteenteon suurimman esteen. Tänä vuonna tämä nimitys annettiin pääministeri Juha Sipi-
län hallitukselle, yliopistoja ja tutkimusta kurjistaville toimenpiteille. Tämän valinnan pe-
rusteena oli, kuinkas muuten, kolme pointtia...

Puhemies Maria Lohela:  Edustaja Gustafsson, odotatteko hetken, niin saadaan sali rau-
hoittumaan. — Pyydän edustajia siirtymään käymään keskustelut tuonne salin ulkopuolel-
le, niin päästään täällä jatkamaan asioiden käsittelyä.

Joo, erityisesti hallituspuolueitten kannattaisi kuunnella asiaa ja kritiikkiä, joka viime
viikkoina ja kuukausina on ollut poikkeuksellisen rajua. Toivon, että tämä vielä kolkuttaisi
teidän omaatuntoanne. — Niin, tätä Tieteentekijöiden liiton palkintoa, sitaateissa sanottu-
na, perusteltiin kolmella asialla:

Yliopisto- ja tutkimusrahoituksen jättileikkaukset: Yliopistoilta ja tutkimukselta vie-
dään yhteensä noin 500 miljoonaa euroa, ja nyt käsitteillä on erityisesti tämä yliopistoin-
deksin jäädyttäminen koko hallituskaudeksi. Tämä koko hallituskaudelle ulottuva jäädyt-
täminen on nähty poikkeuksellisen vääränä signaalina yliopistoissa ja ammattikorkea-
kouluissa. (Eduskunnasta: Näin on!) Hallitus näyttää pitävän kynsin ja hampain kiinni yli-
opisto- ja tutkimusrahoituksen leikkauksista, vaikka hallitus on monista esityksistään jo
joustanut ja luopunut kokonaan. Laajasti asiantuntijat Suomessa, kansainväliset tutkimus-
järjestöt ovat hämmästelleet näitä hallituksen leikkauksia. Ne ovat todella vahingollisia
 Tarkistettu
4.2



Pöytäkirjan asiakohta PTK 74/2015 vp
tässä tilanteessa. En käy toistamaan nyt näitä käynnissä olevia yhteistoimintaneuvotteluja,
mutta jos Helsingin yliopisto, joka on ainoa yliopisto, joka on sadan parhaan joukossa, käy
yt-neuvotteluja koskien 1 200:aa työntekijää, tutkijaa, professoria, niin luulisi tämän jo jär-
kyttävän kylmäkiskoisintakin hallituspuolueen kansanedustajaa.

Toinen peruste oli ymmärtämättömyys perustutkimusta kohtaan. Tutkimuksellahan on
avainrooli innovaatiotaloudessa. Nyt hyötyajatteluun on ympätty ilmeisesti myös perustut-
kimus, joka on minusta, sosialidemokraattien mielestä täysin väärin.

Ja kolmas peruste tieteentekijöillä oli — nämä ovat minusta niin hyviä, että minun on
pakko nämä täällä todeta — halveeraava kielenkäyttö tieteentekijöistä. Kuunnelkaapa tar-
kasti: Lausahdukset "on kolme syytä olla professori: kesä-, heinä- ja elokuu" — täydellistä
ymmärtämättömyyttä professorin työstä, sen arvosta ja merkityksestä. Sitaatti: "Mieluum-
min kuuntelen virkamiehiä kuin dosentteja." Kolmas sitaatti: "Niukkuus lisää luovuutta."
Sitten oli vielä tämä opetusministerin patistuskirje.

Hyvät kansanedustajat, todella tässä nyt käsittelyssä olevassa hallituksen lakiesitykses-
sä esitetään yliopistolakia ja ammattikorkeakoululakia muutettavaksi väliaikaisesti siten,
että talousarviomäärärahaa ei korotettaisi yliopistoindeksin ja ammattikorkeakouluindek-
sin mukaista vuotuista kustannustasoa vastaavasti. Pidämme tätä esitystä täysin harkitse-
mattomana, ja sitä ei voi perustella mitenkään. Siinä syödään Suomen tulevaisuuden ok-
saa.

Tulen ja tulemme toisessa käsittelyssä esittämään näiden hallituksen esityksiin sisälty-
vien 1. ja 2. lakiehdotuksen hylkäämistä.

14.10 Pia Viitanen sd (vastauspuheenvuoro): Arvoisa rouva puhemies! Kyllähän täällä
edustaja Gustafsson nyt puhui täyttä, painavaa asiaa. (Ben Zyskowicz: Tuo ei ole vastaus-
puheenvuoro, tuo on myötäpuheenvuoro!) Nämä hallituksen massiiviset leikkaukset koko
koulutuspuolelle ja tässä tapauksessa yliopistoihin ovat todella huolestuttavia. Hyvin ku-
vasitte, edustaja Gustafsson, äsken tuota tilannetta parhaillaan. Tässä myös näkyy se tie-
tynlainen ylimielinen asenne, mikä tällä hallituksella on ollut ammattilaisia ja tieteentekoa
kohtaa kaiken kaikkiaan.

Minusta oli, puhemies, aika kuvaavaa se, kun kävimme aikoinaan täällä välikysymys-
keskustelua koulutusleikkauksista ja kävi ilmi, että 3 miljardia tällä kaudella koulutukses-
ta vähennetään ja sanotaan, että hei me kehitetään, hei me kehitetään. Nyt viimeistään pi-
täisi näiden luulojen karista, sillä esimerkiksi valtiovarainvaliokunnassa kysyin, löytyykö
yhtäkään ekonomistia tai taloudellista tutkimuslaitosta, joka pitäisi näitä leikkauksia puol-
lettavina, viisaina tai edes jollain tavalla siedettävinä, ja sellaisia ei tänä päivänä löydy.

Minä toivon, puhemies, (Puhemies: Aika!) että hallitus voisi perua nämä aikeensa... [Pu-
hemies antoi puheenvuoron seuraavalle puhujalle.]

14.11 Ben Zyskowicz kok (vastauspuheenvuoro): Arvoisa rouva puhemies! Tänään so-
sialidemokraatit ja muu oppositio vastustavat näitä yliopistoleikkauksia ja kertovat, että
sen alan asiantuntijat, yliopistoihmiset, professorit, eivät pidä niitä järkevinä. Kukapa pi-
täisi? Mutta te kaikkina muina päivinä vastustatte kaikkia muita leikkauksia — tämä on se
todellinen ongelma. Eilen olin Tutkaksen seminaarissa, missä valtiosääntöoppineet sanoi-
vat, että heikoimmilta ei saa leikata. Jos me kaikki koulutus- ja yliopistosäästöt jätämme te-
kemättä, teemmekö me enemmän sitten sairaisiin, vanhuksiin, lapsiperheisiin ja muihin
kohdistuvia säästöjä? (Pia Viitanen: Se on arvovalinta!)
2



Pöytäkirjan asiakohta PTK 74/2015 vp
Mutta, rouva puhemies, viime päivinä on käytetty kovia puheita valtiovarainministeri
Stubbin sanomisista. Katsoin, että edustaja Alanko-Kahiluoto puhui valheesta tiedotusti-
laisuudessa. Tämän syksyn suurin valhe, jota toistetaan jatkuvasti, on vihreiden valhe siitä,
että heillä on korvaavat säästöt koulutusleikkauksille, kun vain otetaan kilometrikorvauk-
sista. Vielä kerran, vihreät: voisiko joku selittää, vääntää rautalangasta, miten tämä tapah-
tuu?

14.12 Ville Niinistö vihr (vastauspuheenvuoro): Arvoisa puhemies! Tosiaan edustaja
Zyskowicz toi esille sen, että hallitus on tehnyt sen arvovalinnan, että se leikkaa paljon
koulutuksesta ja yliopistoista. (Ben Zyskowicz: Ja lapsilta ja sairailta ja eläkeläisiltä ja van-
huksilta!) Kannattaisi kuitenkin miettiä sitä — jos me haluamme, että Suomi nousee tästä
taloudellisesta ahdingosta — että kun lasketaan nämä indeksileikkaukset yhteen, lasketaan
se vaikutus, mikä Tekesin ja innovaatiojärjestelmän tukien leikkauksista tulee, niin koko-
naisvaikutus on todella kova yliopistoihin, korkeakoulutukseen ja tieteeseen ja sitä kautta
Suomen talouden menestymisen pohjaan.

Mielestäni edustaja Gustafsson toi hyvin esille sen yliopistoväen huolen. Suurin palau-
te, mitä minä olen saanut yliopistoväeltä, on se, että he ymmärtävät, että ajat ovat vaikeita,
ja he jopa ymmärtävät, että heiltäkin voidaan leikata jonkun verran, mutta kun samalla sa-
notaan, että te pystytte saamaan vähintään saman tuloksen, kun vain tehostatte toimintaan-
ne, niin annetaan se mielikuva, että te olette olleet laiskoja, saamattomia ja huonoja tutki-
joita. Tämä kannattaa nyt, opetusministeri, korjata, koska tämä on se vihantunne ja sem-
moinen kiittämättömyyden tunne, mikä yliopistoissa on, että heitä ei arvosteta, (Puhemies
koputtaa) ja sillä ei nosteta ihmisiä parempaan tulokseen. Kyllä nämä leikkaukset ovat vir-
he, mutta puhetapa on vielä pahempi virhe.

14.14 Ben Zyskowicz kok (vastauspuheenvuoro): Arvoisa rouva puhemies! Viime päivi-
nä ministeri Stubbia on opposition toimesta erittäin rankasti syytetty vääristä tiedoista. Hän
on tehnyt mokan hallintarekisteripuheenvuorossaan torstaina, sen myöntänyt, sitä pyytä-
nyt anteeksi. (Eduskunnasta: Se ei ollut pelkkä moka!) Tämä ei oppositiolle riitä. Te jat-
katte ministerin vastuuseen vaatimista ja olette liittäneet tähän keskusteluun myös tavalli-
sia poliittisia puheenvuoroja, joita on annettu esimerkiksi SDP:n vaihtoehtobudjetista.

Minä haluan vastata ex-ministeri Niinistölle: Teidän ryhmänne puheenjohtaja puhuu
tässä yhteydessä valehtelemisesta, mutta tämän syksyn suurin valhe on se, että teillä on
muka kilometrikorvausten kautta korvaavat säästöt opetus- ja koulupuolen leikkauksille.
Tämä on täyttä humpuukia. Mutta tarjoan vielä kerran tilaisuuden, kun täällä on useita vih-
reitä paikalla: vääntäkää minulle rautalangasta, miten niistä kilsakorvauksista se 140 mil-
joonaa saadaan.

14.15 Antti Lindtman sd (vastauspuheenvuoro): Arvoisa puhemies! SDP:n vaihtoehto-
budjetissa esitetään näille koulutussäästöille vaihtoehto. Se on kiistaton fakta. Siitä löytyy
mustaa valkoisella, toisin kuin monista muista asioista, joita on aikaisemmin väitetty.

Mutta, arvoisa puhemies, tähän itse asiaan. Kun oppositio SDP:n johdolla esitti tänä syk-
synä välikysymyksen koulutusleikkauksista, silloin esitimme huolen, että näillä päätöksil-
lä Suomen osaamistaso kääntyy laskuun. Silloin opetusministeri ja monet muut hallitus-
puolueista syyttivät täällä oppositiota pelottelusta. Nyt OECD on varoittanut siitä, että
Suomen koulutus-, osaamistason kehitys pysähtyy. OECD on varoittanut siitä, että osaa-
3



Pöytäkirjan asiakohta PTK 74/2015 vp
mistason kehitys Suomessa pysähtyy. Arvoisa ministeri, valtiovarainministeri Stubb on
pyytänyt anteeksi näitä koulutusleikkauksia. Mitä ajattelette siitä, mitä itse ajattelette tästä
anteeksipyynnöstä? Oletteko ajatellut, että teidän pitäisi toimia samalla tavalla? Mitä aiot-
te näille asioille tehdä?

14.16 Olavi Ala-Nissilä kesk (vastauspuheenvuoro): Arvoisa rouva puhemies! Olemme
valtiovarainvaliokunnan tiede- ja sivistysjaostossa kuulleet asiantuntijoita, ja totta kai
nämä säästöt, jotka kohdistuvat varhaiskasvatukseen, perusopetukseen, toisen asteen kou-
lutukseen ja korkeakouluopetukseen, tutkimukseen, ovat hankalia ja niillä on oma vaiku-
tuksensa. Se on ihan selvä asia. On tärkeää, että nyt seurataan näitä vaikutuksia mahdolli-
simman tarkkaan. Mutta me olemme siinä tilanteessa, että Suomessa joudutaan näissä suu-
rissa pääluokissa säästämään. Minusta ei ole väärin sanoa, että me tarvitsemme kuitenkin
eurosta enemmän. Tämä ei tarkoita sitä, etteikö arvostettaisi sitä tärkeää työtä, mitä ope-
tuksen ja tutkimuksen saralla tehdään. Minä olen huomannut, että esimerkiksi SDP:n vaih-
toehtobudjetissa, jota täällä niin tutkimusmyönteisenä mainostetaan, otettaisiin puolet
Suomen itsenäisyyden juhlarahaston pääomasta Suomen sadan vuoden itsenäisyyden kyn-
nyksellä. Miten se edistää tutkimusta ja kehitystä, jos Suomen tärkein tutkimuksen ja ke-
hityksen yksikkö ryöstetään, arvoisa puhemies? Ei mitenkään.

14.17 Jukka Gustafsson sd (vastauspuheenvuoro): Arvoisa puhemies! Edustaja Zysko-
wicz käänsi keskustelun ministeri Stubbiin, kun oli tarvetta ja syytä keskustella koulutuk-
sen ja tutkimuksen asemasta Suomessa. Odotin, että tähän kokoomuksen niin nuoremmat
kuin vanhemmatkin valtiopäivämiehet sanovat jotakin.

Minun on pakko toistaa nyt tämä ydinkysymys. Nämä leikkaukset korkea-asteelle ovat
niin suuria, että ne vaarantavat 3 300 yliopisto- ja korkeakoulutyöntekijän työpaikat. Siksi
on vastuuntunnotonta ja järjenvastaista väittää, etteivät tämän mittaluokan säästöt vaaran-
taisi koulutusta ja tutkimusta. Sen takia me olemme tästä niin huolissamme.

Ja sitten, mikä oli puheenjohtajien lupaus vaalien alla? Koulutuksesta ei enää leikata,
koska säästöt oli tehty jo aivan piripintaan, (Puhemies koputtaa) aivan piripintaan. (Puhe-
mies: Aika!) Te jatkatte järkyttävän suurilla leikkauksilla.

14.18 Kimmo Kivelä ps (vastauspuheenvuoro): Arvoisa puhemies! Kyllä nyt on sosiali-
demokraattinen farisealainen sanahelinä huipussaan. Te olitte ministerinä, edustaja Gus-
tafsson, silloin kun tehtiin indeksileikkaus 2012, indeksin puolitus, indeksin jäädytys 2013,
ja listalla on vielä lisääkin pituutta. On totta, että korkeakoulukenttään tulee rajuja leik-
kauksia, jotka jättävät jälkensä, ja Suomessa tulee mitä ilmeisemmin ainakin suotuisa (Vä-
lihuuto) kehitys pysähtymään, mikäli ei (Välihuuto) kehitys pysähdy. Mutta joka tapauk-
sessa, sosialidemokraatit, oletteko te tähänkin tarjoamassa autoveron leikkauksen peruut-
tamista, niin kuin olette moneen muuhun asiaan? Sitähän te olette tarjonneet niin moneen
kohtaan, että kohta autoveron leikkauksen perumisen myötä meillä on jakovaraa.

14.19 Jukka Gustafsson sd (vastauspuheenvuoro): Arvoisa puhemies! Helsingin yliopis-
ton oman tiedotteen mukaan heitä koskevat säästöt viime hallituskaudella olivat 13 miljoo-
naa euroa — tämän hallituksen säästöt ovat suuruusluokaltaan 100 miljoonaa euroa. Me
toki teimme koulutuksesta säästöjä viime hallituskaudella. Esimerkiksi itse jouduin pereh-
tymään ammattikorkeakoulun tilanteeseen syvällisemmin kuin kukaan muu, ja teimme
4



Pöytäkirjan asiakohta PTK 74/2015 vp
korjauksia niin, että ammattikorkeakouluista suurin osa oli varsin tyytyväisiä lopputulok-
seen. Silti tiedostimme sen, että ne leikkaukset vietiin aivan äärirajoille johtuen myöskin
ikäluokkien supistumisesta. Mutta se, että nyt lyödään tuplat päälle, ei palvele isänmaata.

14.20 Sari Sarkomaa kok (vastauspuheenvuoro): Arvoisa puhemies! Edustaja Gustafs-
son, te olette ollut varsinainen koulutuksen leikkaaja opetusministerikautenanne. Ja te var-
masti tiedätte sen, miten kipeä ja vaikea tilanne tässä taloudellisessa tilanteessa on opetus-
ministerille ja koko hallitukselle, kun koulutuksen tontille on jouduttu leikkauksien osalta
menemään.

Toivon, että vihreät todellakin avaisivat sen varjobudjettinsa, ettei tule sellaista harha-
luuloa, muunneltua totuutta julkisuuteen kansalle, että ikään kuin jossakin sitä rahaa olisi ja
että on pahaa tahtoa, kun koulutuksesta leikataan.

Mutta haluan opetusministeriltä kysyä, kun Helsingin yliopiston kontolle tulee todella
mittavat säästöt, apteekkikompensaatio poistetaan ja Helsingin yliopisto joutuu kohtuutto-
man suuren taakan kantamaan, onko mahdollista, että tähän löydettäisiin ratkaisu — tämä
koskee vuoden 2017 budjettia. Näin voitaisiin välttyä tältä kohtuuttomuudelta. Esitän, että
näin todellakin tehtäisiin. Valtiovarainvaliokunnassa kyllä tarkkaan on käyty nämä säästöt
läpi, ja pidämme tärkeänä, että hallitus ja opetusministeri tarkkaan katsovat, että opetuk-
sen ja tutkimuksen laatuun ei näillä säästöillä kosketa. Mutta se tulee olemaan todella, to-
della vaikea toimi ja tehtävä.

14.22 Outi Alanko-Kahiluoto vihr (vastauspuheenvuoro): Arvoisa puhemies! Yliopis-
toihin on kohdistunut säästöjä 90-luvulta alkaen. Tiedämme sen hyvin, että oli ensin täm-
möinen valtiontalouden säästöohjelma, jonka avulla on leikattu henkilöstöstä ja hallinnos-
ta, ja viime kaudella ja sitä edellisellä kaudella on leikattu yliopistoilta.

Mutta, hyvä hallitus, se, mitä te nyt teette, on se, että te aiheutatte suomalaisille yliopis-
toille suurimmat yt-neuvottelut kuin niissä on koskaan ollut itsenäisen Suomen aikana. Yk-
sin pääkaupunkiseudulta joudutaan irtisanomaan 1 500 yliopisto-opettajaa. Tämä ei voi
olla vaikuttamatta suomalaisen korkeakouluopetuksen ja tutkimuksen laatuun. Ja kun ot-
taa huomioon, että korkeatasoinen opetus ja tutkimus ja innovaatiot ovat kuitenkin se, jolla
pieni Suomi voi maailmalla pärjätä, niin täytyy sanoa, että hallitus ei tee tässäkään kohtaa
säästöistään vaikuttavuusarviointia. Te syöksette Suomen luokkayhteiskunnaksi ja viette
meiltä edellytykset pärjätä kansainvälisillä markkinoilla. (Puhemies koputtaa) Nämä ovat
barbaarisia, typeriä, idioottimaisia säästöjä. Mitenkään ette voi niitä täällä puolustella.

Puhemies Maria Lohela: Otetaan vielä edustajat Andersson, Lindtman ja Räsänen ennen
ministerin vastausta, ja sitten jatketaan keskustelua.

14.23 Li Andersson vas (vastauspuheenvuoro): Arvoisa puhemies! Ensinnäkin edustaja
Kivelälle ja edustaja Sarkomaalle: Se, että Suomen historiassa joskus on tehty huonoja
päätöksiä, ei ole mikään perustelu jatkaa huonoa ja sivistykselle tuhoisaa politiikkaa. (Sari
Sarkomaa: Niin ei ole kukaan sanonut!) Te olette nyt jäädyttämässä nämä indeksit koko
loppuvaalikaudeksi, eli tämä on paljon radikaalimpi säästölaki kuin ovat olleet nämä aikai-
semmat lait, mihin tässä äsken on viitattu. (Eero Heinäluoma: Ja se jää voimaan!)

Sitten ministerille: Minun mielestäni tälle hallitukselle voi antaa kunnian siitä, että se on
perunut aika paljon sen huonoja ja paljon kritiikkiä saaneita esityksiä. Nämä koulutukseen
5



Pöytäkirjan asiakohta PTK 74/2015 vp
kohdistuvat jättileikkaukset ovat yksi eniten kritiikkiä saaneita esityksiä, mitä tämä halli-
tus on antanut. Jopa EK ja Etla pitävät tätä huonona arvovalintana. Mutta miksi hallitus
koulutuksen kohdalla ei ole valmis pätkääkään muuttamaan kantaansa kaikesta tästä hyvin
perustellusta kritiikistä huolimatta?

14.24 Antti Lindtman sd (vastauspuheenvuoro): Arvoisa puhemies! Ehkä on hyvä muis-
tuttaa edustaja Kivelälle, joka täällä näitä edellisen kauden päätöksiä kritisoi, että on totta,
että perussuomalaiset vastustivat kaikkia näitä koulutussäästöjä, (Eero Heinäluoma: Näin
kävi!) mutta nyt kun he ovat päässeet valtaan, ovat hallituksessa, he eivät peru yhtään näis-
tä päätöksistä. (Eero Heinäluoma: Ei yhtään!) Yhtään viime kauden koulutussäästöä perus-
suomalaiset eivät peru. (Krista Kiuru: Ja tekevät isommat säästöt!) Päinvastoin, he tekevät
3 miljardia säästöjä tämän lisäksi, siis 3 miljardia tämän lisäksi.

Mutta, arvoisa puhemies, päivän uutinen on se, että nyt hallituspuolueista on tunnustet-
tu, että ne huolet, jotka oppositio alkusyksystä esitti, ovat oikeita. Kivelä äsken tunnusti,
että tämä vaikuttaa osaamistasoon. Nyt tulee kritiikkiä jopa kokoomuksesta, joka aina on
leikkaamassa piripintaan, tappiin asti ja sen yli.

Arvoisa ministeri, te sanoitte, että koulutuksesta ei enää säästetä, sanoitte niin ennen
vaaleja ja sanoitte vielä vaalien jälkeen. Mitä te sanotte tälle alalle, (Puhemies koputtaa) pi-
täisikö teidän pyytää anteeksi näitä puheita?

14.25 Päivi Räsänen kd (vastauspuheenvuoro): Arvoisa rouva puhemies! Kristillisdemo-
kraattinen eduskuntaryhmä ymmärtää talouden tasapainottamisen tarpeen, ja siksi olem-
mekin monissa kohdin tukeneet hallitusta myös näissä tavoitteissa. Mutta sellaisia leik-
kauksia, sellaisia säästöjä ei kannata tehdä, jotka syövät taloudellisen kasvun edellytyksiä
ja samalla vaikeuttavat tosiasiallisesti kestävyysvajeen taittamista. Varmasti korkeakoulu-
kentässä ja yliopistoista löytyy tehostamisen tarvetta, sitä täytyy etsiä. Mutta kyllä on re-
hellisyyden nimissä sanottava, että kyllä nämä leikkaukset, jotka korkeakoulukenttään
osuvat, ovat ylimitoitettuja. Sen takia kristillisdemokraattinen eduskuntaryhmä on omassa
vaihtoehtobudjetissaan esittänyt hallituksen esittämään verrattuna suurempaa määrärahaa
yliopisto- ja korkeakoulukenttään, ja toivon, että hallitus vielä harkitsisi hyvin vakavasti
tätä, ettei tehdä karhunpalvelusta tulevaisuudelle. (Eduskunnasta: Millä rahoitetaan?)

Puhemies Maria Lohela:  Ministeri Grahn-Laasonen, 3 minuuttia.

14.26 Opetus- ja kulttuuriministeri Sanni Grahn-Laasonen:  Arvoisa rouva puhe-
mies! Siinä mielessä me olemme tässä salissa samassa veneessä, että kaikki eduskuntapuo-
lueet ovat viime vuosina osallistuneet koulutusleikkauksiin ja olleet niitä tekemässä. Enti-
nen ministeri Gustafsson ja entinen ministeri Kiuru, te olitte oikein urakoitsijoita tässä kou-
lutusleikkausten suhteen, (Välihuutoja) mistä tunnen teitä kohtaan sympatiaa, koska tämä
taloustilanne Suomessa on erittäin vaikea, me kaikki tiedämme sen.

Vuosia olemme keskustelleet siitä, että tarvitaan isoja ratkaisuja, isoja päätöksiä, joilla
tasapainotetaan Suomen taloutta ja joilla saadaan Suomen velkaantuminen pysäytettyä ja
joilla saadaan Suomi käännettyä terveen talouden tielle, ja näissä talkoissa ja tällä matkalla
me nyt olemme tässä hallituksessa. Itse olen lukuisia kertoja, edustaja Lindtman, eri yhte-
yksissä ollut erittäin pahoillani ja olen tänäänkin siitä, että joudumme tekemään koulutuk-
seen isoja leikkauksia, ja ne tuntuvat erittäin vaikeilta myös itselleni, siitäkin syystä, että
6



Pöytäkirjan asiakohta PTK 74/2015 vp
olen koulutuksen puolesta puhunut koko poliittisen ja yhteiskunnallisen vaikuttamisen ura-
ni.

Mutta samaan aikaan, kun olemme tässä tilanteessa, että näitä leikkauksia joudutaan
viemään eteenpäin, olen nostanut esiin eri yhteyksissä sen, että vahingollisimmaksi nämä
leikkaukset muuttuvat, jos ne tehdään juustohöyläperiaatteella ja sieltä täältä joudutaan ku-
ristamaan toimintaa. Paljon järkevämpää olisi se, että kykenisimme tekemään toimintata-
pojen ja rakenteiden uudistuksia, joilla rakennettaisiin vahvempia osaamiskeskittymiä, sel-
keämmän työnjaon korkeakouluja, selkeämmän profiilin korkeakouluja, joissa osaaminen
tuotaisiin yhteen, ja sitä kautta löydettäisiin, muun muassa yhteistyön kautta, sellaisia ra-
kenteellisia säästöjä, jotka eivät vahingoittaisi tai vahingoittaisivat mahdollisimman vähän
sitä ydintä eli korkeakoulutusta ja korkeakoulutuksen laatua ja tutkimuksen laatua Suo-
messa. Uskon, että tämä on mahdollista — tätä samaa projektia ovat monet edelliset ope-
tusministerit edistäneet — eli että saisimme tätä rakenteellista kehittämistä eteenpäin, ja
siinä on edettykin. 

Nyt kun tilanne on erityisen vaikea, on tärkeää ottaa entistä suurempia harppauksia
eteenpäin siinä työssä, ja tätä arvokasta työtä tehdään korkeakouluissa nyt ympäri Suo-
mea. Hallitus on pyytänyt esitykset helmikuuhun mennessä tästä kehittämistyöstä. Toivon
myös oppositiolta tukea tähän kehittämiseen ja tähän tärkeään tehtävään, jossa Suomen tut-
kimuksen laatua tässä vaikeassakin tilanteessa pyritään nostamaan. En sano, että tilanne on
helppo, mutta minä uskon, että tässä on paljon mahdollisuuksia meidän edessämme. Yh-
denkään tutkijan työpanosta minä en halua vähätellä, enkä yliopistoissa tai ammattikorkea-
kouluissa työskentelevien henkilöiden. Siellä tehdään aivan erinomaisen hyvää työtä ja
monesti vielä paljon pidempää työpäivää kuin keskimäärin.

Se, mihin haluan kiinnittää huomiota, on näiden korkeakoulujen toimintatavat ja se toi-
minta ja rakenne, jonka ohjaamisen tehtävä opetus- ja kulttuuriministeriöllä on. Tähän olen
kiinnittänyt huomiota ja pyytänyt myöskin — viimeksi viime perjantaina Professoriliiton
valtuustossa sekä useissa keskusteluissa, joita olen käynyt yliopisto- ja ammattikorkea-
kouluväen kanssa — esityksiä siitä, mitä voisimme ministeriössä tehdä enemmän, ja myös-
kin siitä, millä tavalla (Puhemies koputtaa) voitaisiin byrokratiaa purkaa niin, että tutkijoi-
den työaikaa käytettäisiin entistä enemmän siihen itse ydintoimintaan eli siihen tutkimuk-
seen ja vapautettaisiin heidät ylimääräisestä paperityöstä.

14.30 Krista Kiuru sd (vastauspuheenvuoro): Arvoisa puhemies! Täytyy kyllä todeta
heti alkuun ministerille, että me emme ole samassa veneessä. Me emme todellakaan ole sa-
massa veneessä, koska tässä juuri kävi ilmi, että Helsingin yliopistolle kohdistuvat säästöt
koko viime kautena olivat 13 miljoonaa euroa, te langetatte 100 miljoonan säästöt samalle
porukalle. Me emme ole todellakaan samassa veneessä. Viime hallituskaudella tehtiin vä-
likysymys 2,7 miljardin koulutusleikkauksista, jotka todella kipein sydämin tehtiin, mutta
kun te ette peru niistä mitään vaan sen sijaan langetatte 3 miljardin koulutusleikkaukset sii-
hen päälle, niin voin todeta, että me emme ole samassa veneessä.

Minusta on hirvittävän tärkeää todeta, että kun nyt ollaan tilanteessa, jossa yliopisto- ja
ammattikorkeakouluväki ovat menettäneet luottamuksen teihin, niin se on minusta todel-
la, todella iso juttu. Ei ole mielenosoituksia ollut aikaisemmin korkeakouluväellä, ei ole ol-
lut sellaista hätää kuin tällä hetkellä on. Minä todella toivon, ministeri, että vakavoidutte tä-
män uhan alla. (Puhemies koputtaa) OECD todisti, että Suomen kilpailukyky on parhaiten
7



Pöytäkirjan asiakohta PTK 74/2015 vp
rakennettu osaamisella (Puhemies koputtaa) — jonka te nyt panitte päreiksi. (Puhemies:
Aika!) Sitä en tule antamaan anteeksi.

14.31 Toimi Kankaanniemi ps (vastauspuheenvuoro): Arvoisa puhemies! Sosialidemo-
kraatit vastustavat todella koulutusleikkauksia, sosiaaliturvan leikkauksia, työllisyysmää-
rärahojen leikkauksia ja suunnilleen kaikkia muitakin. Samalla he esittävät mittavaa inves-
tointipakettia homekouluihin ja niin edelleen, erittäin hyviä asioita — mutta. Sitten te vielä
lupaatte yli 35 000 työpaikkaa ilman, että veroaste nousee yhtään, ja vielä lupaatte, että
valtion velkamäärä ei kasva siitä, mitä hallitus on ilmoittanut tai talousarvioonsa ottanut.
Tämä on sellainen täysin käsittämätön kokonaisuus, joka ei voi olla toimiva. Jos olisitte
viime kaudella saaneet näillä omilla toimenpiteillänne aikaan käännöksen Suomen talou-
dessa, niin kiittäisin teitä, mutta nyt sitä ei voi tehdä, koska otitte viime kaudella 25 miljar-
dia lisää velkaa ja 100 000 työttömän määrä oli se, mikä kasvoi viime kaudella. Teidän on
syytä kyllä nyt käydä ihan alkeista lähtien tämä politiikkanne uusiksi.

14.32 Pia Viitanen sd (vastauspuheenvuoro): Arvoisa rouva puhemies! Lähinnä tähän
edustaja Kankaanniemen ei- totuudessa pysyttelevään propagandaan liittyen totean, että
teillä on ollut jo viikko aikaa tutustua vaihtoehtobudjettiimme, jossa tekemällä oikeuden-
mukaisempia arvovalintoja ja satsaamalla työpaikkoihin ja kasvuun tässä ja nyt luomme
kasvua.

Puhemies! Minä en nyt kuullut ministerin puheenvuorossa valitettavasti sitä, että hän
olisi millään tavalla ollut katuvainen sen suhteen, että luvattiin, että koulutuksesta ei leika-
ta, ja kuitenkin 3 miljardin jättileikkaukset nimenomaan tämä hallitus on tekemässä peru-
matta niitä edellisiä. Tämä on todella iso asia. Sen sijaan ministeri keskittyi taas kerran kri-
tisoimaan edellistä hallitusta, oppositiota, ja minä en näe tässä ratkaisua. Valta on nyt teil-
lä, arvoisat hallituspuolueet. Täällä on tunnustettu se, että nämä leikkaukset ovat vahingol-
lisia. Sen tekivät muun muassa edustaja Sarkomaa Helsingin yliopiston kohdalta ja edus-
taja Kivelä. Nyt kun te olette näitä katumusviikkoja viettäneet, ihan oikein peruneet hullu-
ja esityksiä, eivätkö nämä koulutussäästöt nyt ole niitä, joita perumalla nimenomaan
saamme aikaan kasvua tulevaisuudessa?

14.33 Sari Sarkomaa kok (vastauspuheenvuoro): Kunnioitettu puhemies! Ei ole mikään
uutinen, jos minä sanon tai meidän eduskuntaryhmämme jäsenet sanovat, että nämä kou-
lutusleikkaukset ovat vaikeita — totesimme sen jo viime eduskuntakaudella. Mielestäm-
me nyt meidän pitäisi olla yhdessä veneessä ja etsiä ratkaisuja siihen, että Suomeen syntyi-
si uusia työpaikkoja ja yrittäjyyttä, lisää verotuloja, jotta me emme olisi tässä vakavassa ti-
lanteessa, että me joudumme tekemään myöskin budjettileikkauksia. Pidän erittäin tärkeä-
nä, että eduskunta antaa vahvan näkemyksensä esimerkiksi valtiovarainvaliokunnan mie-
tinnössä, että hallitus myöskin katsoo, millä tavalla voidaan turvata koulutuksen ja tutki-
muksen laatu, ja siinä on varmasti paljon vielä tehtävää.

Mutta erittäin pettynyt olen siihen, kun niin suurella suulla täällä on oppositio puhunut
koulutuksen puolesta. Oikein rehellisesti odotin teidän varjobudjettejanne, että siellä olisi
ollut vinkkiä tai neuvoa hallitukselle, mutta eipä löytynyt mitään. Toivon todella, että eri-
tyisesti vihreät avaisivat nyt sitä varjobudjettiaan ja kertoisivat, mistä ne rahat sitten löyty-
vät koulutuksen säästöihin. Jos sieltä oikeasti (Puhemies koputtaa) löytyy, niin kyllä vielä
8



Pöytäkirjan asiakohta PTK 74/2015 vp
luetaan — budjetti ei ole kiinni. Mutta eipä näyttänyt löytyvän, niin että olen siitä aidosti
hyvin pettynyt.

14.35 Hanna Halmeenpää vihr (vastauspuheenvuoro): Arvoisa rouva puhemies! On kyl-
lä hämmentävää nyt kuulla, etteivät hallituspuolueiden edustajat ole löytäneet varjobudje-
teista lainkaan mitään vaihtoehtoja. Kävimme tässä salissa niitä kyllä juurta jaksain viime
viikolla läpi. Kävimme läpi myös tätä vihreiden vaihtoehtobudjetissaan esittämää relevant-
tia vaihtoehtoa koulutusleikkauksille kilometrikorvausten ylikompensaation pienentämi-
sestä ja avasimme sitä rautalangasta vääntäen. Olen valmis tekemään sen vielä, mutta sii-
hen ei ehkä minuutti tunnu riittävän, koska hallituspuolueiden edustajat eivät vieläkään
ymmärrä, mistä on kyse. Mutta 140 miljoonaa siellä on esitetty vaihtoehtoisena säästöjen
kohdentamiskohteena. On kyllä kummallista, että ministeri Grahn-Laasonenkin esittää,
että heidän on pakko leikata koulutuksesta, ikään kuin mitään muuta säästöjen kohdenta-
miskeinoa ei olisi esitetty. Kyllä niitä esitetty on, mutta en tiedä, onko hallituspuolue ko-
koomuskaan ollut ollenkaan kuulolla niitä esitettäessä.

14.36 Hannu Hoskonen kesk (vastauspuheenvuoro): Arvoisa rouva puhemies! Tämä
keskustelu on tyypillistä keskustelua silloin, kun ajat ovat vaikeita. On selvää, että kun kan-
sakunta elää reilusti velaksi ja tuotanto laskee, niin kuin muuan edustaja totesi viisaasti täs-
sä asiassa, jos kansakunta ei enää investoi vaan syömme omaa pääomaamme koko ajan,
niin sillä tiellä tulee loppu ja hyvin äkkiä. (Välihuutoja) Toivoisinkin, arvoisat kollegat,
että tässä keskustelussa otettaisiin aidosti kantaa siihen, miten me voisimme saada uuden
kasvun aikaan. Sehän on hallituksen tärkein tehtävä, että saamme uusia työpaikkoja. Ve-
rotuloja ei tule, ja velkaa emme pysty takaisin maksamaan, jos ei ole tuloja, mistä maksaa.
Se on yksityistaloudessa ja valtiontaloudessa molemmissa sama yhteinen kohtalonyhteys:
jos ei ole tuloja, niin ei pysty velkojaan maksamaan eikä pysty sitten elämään normaalia
elämää. Ainoa vaihtoehto on saada meidän kannattavuutemme oikealle tolalle, että pys-
tymme myymään tavaroita ulkomaille, saamaan kilpailukykyä paremmaksi ja uusia työ-
paikkoja, ei tarvita mitään teidän esittämiänne velanottokonsteja taikka muita tällaisia. Ne
on käytetty jo 100 miljardilla, hyvät kollegat.

14.37 Anders Adlercreutz r (vastauspuheenvuoro): Värderade fru talman! On kyllä eri-
koista, että vielä joudutaan kuulemaan tässä sanoja "joudutaan leikkaamaan", "on pakko"
viime viikon keskustelun jälkeen, jossa viisi oppositiopuoluetta eri tavoin esitti, että näihin
leikkauksiin ei ole pakko mennä, asia voidaan ratkaista toisella tavalla. Eli nyt, jotta tämä
keskustelu olisi rehellistä, ehdottaisin, että hallituspuolueiden edustajat poistavat nyt nämä
sanat vokabulääristään ja käyttävät vaikka sanaa "valinta", "me valitsimme näin", vaikka
niin, että sanotte, että teidän mielestänne professorit ovat laiskoja tai että opettajat pyörit-
tävät peukaloitaan, koska nehän ovat tässä tilanteessa ehkä sitten niitä sopivia argumentte-
ja — valinta tämä on, tähän ei "jouduttu" millään tavalla.

Hoskonen kysyi tästä kasvun synnyttämisestä. On verrattain suuri yksimielisyys siitä,
että jos koulutuksesta leikataan, niin kasvun edellytyksiä siinä leikataan myös. (Puhemies
koputtaa)

Ja Sarkomaalta kysyisin, lukiko hän nyt oikeastaan näitä vaihtoehtobudjetteja.
9



Pöytäkirjan asiakohta PTK 74/2015 vp
14.38 Eeva-Johanna Eloranta sd (vastauspuheenvuoro): Arvoisa puhemies! On totta,
että yliopistoindeksin soveltaminen on ollut vaihtelevaa viime kaudellakin, kuten näistä la-
kiesityksen perusteluistakin käy ilmi. Nyt esitetään kuitenkin aikaisempaa paljon pidem-
mälle meneviä toimenpiteitä, elikkä yliopistoindeksiä esitetään jäädytettäväksi kokonaan
vuosiksi 2016—2019. Tämä on todella negatiivinen signaali yliopistoille, tutkimukselle,
ylimmälle opetukselle, opiskelijoille ja viime kädessä koko yhteiskunnalle.

Mikäli te hallituksessa haluatte nyt näihin indekseihin puuttua, niin voisitteko tehdä sen
edes yksi vuosi kerrallaan? Kun teette sen näin pitkäksi aikaa yhdellä kertaa, niin tämä
määrärahojen jälkeenjääneisyys voi osoittautua paljon, paljon suuremmaksi kuin nyt arvi-
oidaan. Sen takia toivoisin, että voisitte harkita aina vuoden kerrallaan. Tosiaan nyt tuntuu
vähän siltä, että valtiovalta ei halua uskoa pitkäjänteisyyttä edellyttävään yliopisto-opetuk-
seen ja tutkimukseen. Tämä on hyvin surullinen asia Suomelle.

14.39 Sanna Marin sd (vastauspuheenvuoro): Arvoisa rouva puhemies! Minä olen kyllä
hyvin pahoillani siitä, että täällä hallituspuolueiden edustajat, erityisesti kokoomuksen
edustajat, ovat käyttäneet hyvin provokatiivisia puheenvuoroja opposition vaihtoehtobud-
jeteista, opposition vaihtoehdoista ja sen jälkeen kävelleet tästä salista ulos. Täältä ovat
lähteneet niin edustaja Zyskowicz, niin ministeri Grahn-Laasonen kuin nyt tuoreimpana
edustaja Sarkomaakin. Eli tämä keskustelu on nyt jälleen hyvin yksipuolista, aivan kuten
se oli silloin, kun kävimme täällä tätä vaihtoehtobudjettikeskustelua. Myös silloin hallitus-
puolueiden edustajat ja ministerit kävelivät tästä salista ulos.

Ministeri Grahn-Laasonen, ennen kuin hän lähti, kertoi, että tässä on nyt kyse talouden
tasapainottamisesta. No, koulutusleikkaukset ovat sellainen asia, että kun me nyt näiden
kautta sitten tasapainotamme taloutta ja teemme kovia arvovalintoja, kovia säästöjä, niin
nämä ovat jälleen suoraan tulevaisuusleikkauksia. Nämä kostautuvat meille huomenna,
nämä säästöpäätökset, mitä tänään tehdään.

Olen pahoillani siitä, että tämä keskustelu jälleen kerran kääntyy hyvin yksipuoliseksi
sen takia, että hallituspuolueiden edustajat eivät tähän halua osallistua.

14.40 Ozan Yanar vihr (vastauspuheenvuoro): Arvoisa rouva puhemies! Minä komp-
paan edustaja Marinia. On kansanedustajan kannalta todella, todella hämmästyttävää olla
tilanteessa, jossa puhuu melkein tyhjille hallituspuolueiden riveille eikä ole ministeriä pai-
kalla. (Välihuutoja) Se ei ainakaan edistä tätä keskustelua.

Mietitään, miten Suomi voisi nousta tästä. Me tarvitsemme uusia työpaikkoja. Miten nii-
tä työpaikkoja saadaan? Me saamme innovaatioilla, me saamme osaamisella, me saamme
sillä, että me keskitymme siihen.

Minusta edustaja Adlercreutzin puheenvuoro oli aivan loistava: ei enää puhuta "joutu-
misesta", vaan pitää puhua siitä, että te teitte arvovalinnan, ja kun puhutaan siitä, että nämä
asiat ovat "pakko", niin se ei vain pidä paikkaansa.

14.41 Laura Huhtasaari ps (vastauspuheenvuoro): Arvoisa puhemies! Täällä varmaan
sen takia on osa hallituspuolueen jäsenistä poistunut, kun teillä ei ole antaa mitään hyviä
lääkkeitä työllisyyteen ja kasvuun, te vain vastustatte kaikkea. On totta, että koko Suomi
kipuilee työttömyyden kanssa. Se heijastuu myös julkiselle sektorille. Tämä on erittäin ikä-
vä asia.
10



Pöytäkirjan asiakohta PTK 74/2015 vp
Aalto-yliopiston rehtori Tuula Teeri sanoo, että on tutkimusalueita, jotka olivat ajankoh-
taisia 30 vuotta sitten, mutta eivät ole enää. Nyt tarvitaan tulevaisuuden osaamisen enna-
kointia, ja nyt yliopistojen on pakko tehostaa. Minä en tiedä, missä veneessä edustaja Kiu-
ru istuu, mutta Suomi-veneessä ei ole rahaa. Nyt on pakko tehostaa ja tehdä asioita toisella
tavalla. Ja on todella ikävää, että säästö-Suomi kohdistaa leikkauksia myös koulutukseen. 

14.42 Joona Räsänen sd (vastauspuheenvuoro): Arvoisa puhemies! Se on juuri näin —
niin kuin täällä jo useammat kollegat ovat sanoneet — että aina ensin hallituksesta vaadi-
taan vaihtoehtoa oppositiolta ja sitten, kun oppositiosta esitetään, toinen porukka lähtee sa-
lista ulos ja se porukka, mikä tänne näköjään jää, ei sitten ole kuunnellut niitä vaihtoehtoja.
Edustaja Huhtasaari, voidaan mennä tuohon kuppilaan käymään vaikka SDP:n vaihtoeh-
toja kädestä pitäen läpi.

Kaksi asiaa, minkä takia näistä koulutusleikkauksista pitääkin puhua:
Ensimmäinen asia on todella se, että ennen vaaleja kaikki lupasivat, ja osa vielä vaalien

jälkeenkin, että koulutuksesta ei leikata. Silti tehtiin toisenlainen valinta, ja hallitus tämän
arvovalinnan teki. Nyt teidän pitäisi kyllä täällä perusteella sitä sen sijaan, että lähdetään
luikertelemaan jonnekin muualle.

Toinen asia on se, että kyllä tämän meidän taloudellisen kasvumme kannalta nämä ovat
juuri niitä tulevaisuusleikkauksia, joista edustaja Marin tässä puhui. Nyt me leikkaamme
sitä tulevaisuuden menestystä. Suomi on aina nojannut korkeaan osaamiseen, ja tällä sitä
murennetaan.

Sitten vielä viimeiseksi: Kun täällä aina puhutaan, että ei ole mitään rakenteellisia uu-
distuksia oppositiolla, niin kysynpä nyt, että no, mikä on se hallituksen näkemys sitten
näistä koulutuksellisista rakenneuudistuksista? Näköjään teidän ainoa rakenteellinen uu-
distuksenne koulutukseen on se, että irtisanotaan tuhansittain yliopistojen ja ammattikor-
keakoulujen henkilöstöä. (Puhemies: Aika!) Sekö nyt rakenteita uudistaa? 

14.44 Nasima Razmyar sd (vastauspuheenvuoro): Arvoisa rouva puhemies! Edustaja
Räsäsen puheenvuoroon on helppo yhtyä. Tosiaankin eilen ja tänään Studia-messuilla mo-
net nuoret miettivät, minkälainen tulevaisuus heillä on Suomessa. Valitettavasti näiden
nuorten tulevaisuus tätä menoa on hyvin näköalatonta näiden päätösten ja näiden vaikutus-
ten johdosta.

Täällä on paljon puhuttu rakenteellisista uudistuksista. Kyllä yliopistot ymmärtävät,
mitä rakenteellinen uudistus tarkoittaa, kyllä ammattikorkeakoulut ymmärtävät, mitä ra-
kenteellisella uudistuksella tarkoitetaan, mitä yhteistyöllä tarkoitetaan. He ovat valmiita te-
kemään tätä yhteistyötä, mutta sitä yhteistyötä ja sitä uudistusta ei pysty tekemään, jos mat-
to vedetään pois alta. Lähes 3 miljardin leikkaukset — millä tavalla näitä uudistuksia teh-
dään?

Ollaan puhuttu paljon vaihtoehdottomuudesta. Tässä meillä on näitä vielä muutama li-
sää tarjolla. Tässä on SDP:n vaihtoehto, ja varmaan vihreillä löytyy oma vaihtoehto ja kai-
killa muilla oppositiopuolueilla. Se vaihtoehto, mikä meillä on, on se, että tätä pakettia ei
rakennettaisi tällä tavalla. Tämä on kohtuuton paketti, tämä on väärin, tämä on epäoikeu-
denmukainen, ja tästä kärsivät ennen kaikkea suomalainen tulevaisuus ja suomalaiset nuo-
ret.
11



Pöytäkirjan asiakohta PTK 74/2015 vp
14.45 Kai Mykkänen kok (vastauspuheenvuoro): Arvoisa puhemies! Tässä tosiaan edus-
taja Adlercreutz käytti hyvän puheenvuoron sanoessaan, että kysymys on valinnoista. Täs-
sä kyllä erityisesti nyt SDP:tä, jolla on kokemusta budjettien ja vaihtoehtobudjettien raken-
tamisesta, pyytäisin kertomaan meille, mitkä teidän menolisäyksistänne hallituksen esityk-
seen verrattuna ovat niitä, jotka te valitsette poistettaviksi vuoden päästä, jos mentäisiin tei-
dän varjobudjetillanne, koska tässähän oli 400 miljoonaa ihan selvästi sellaisia kertaluon-
toisia — Sitraa, joka muuten myös aiheuttaisi yt-neuvottelut siellä, ja niin poispäin — ja
toiset 400 miljoonaa rahoitusveroa ja höttöä, joka tulisi harmaan talouden tuloista, joihin ei
kukaan sillä kerroinprosentilla, minkä te esititte, usko. Eli 800 miljoonaa euroa on hyvin il-
massa, valitettavasti. Nämä 400 miljoonaa kertaluontoisia ovat vähintäänkin sellaisia, että
teidän täytyy kertoa, mitkä säästöpoistot te palauttaisitte vuoden päästä, jos mentäisiin tei-
dän mukaanne.

Hankala on koulutuksen tilanne kaikkien mielestä. Sen näkee ehkä myöskin tässä osas-
sa salia tämän osanottajaprosentin osalta, mutta kyllä samalla myös on niin kuin tässä mai-
nittiinkin, että kyllä toki paha paikka opettaa myös viilaamaan sieltä, missä vähiten sattuu,
eli kyllä minä uskon esimerkiksi Helsingin yliopiston hyvin tuntien, että täällä pitää (Pu-
hemies koputtaa) pystyä tekemään muuta kuin (Puhemies: Aika!) juustohöylää, ja kannus-
tan kyllä ministeriä ohjaamaan tässä säästöä... [Puhemies antoi puheenvuoron seuraavalle
puhujalle.]

14.46 Riitta Myller sd (vastauspuheenvuoro): Arvoisa puhemies! Todellakin kysymys on
siitä, miten me ajattelemme, että Suomessa saadaan syntymään kasvua ja uusia työpaikko-
ja. Siitä tämä koko asia on kiinni. Meidän pitää saada tuloja, verotuloja, meidän pitää saada
uskottavuutta siihen, että Suomi menestyy. Sen vuoksi koulutus on aivan keskeinen asia,
jotta me voimme tarttua niihin asioihin, mitä tulevaisuudessa tarvitaan.

Meillä on nyt ilmastokokous menossa Pariisissa. Jos se onnistuu ja kun se onnistuu, il-
maston myötäiset investoinnit nelinkertaistuvat maailmassa. Tähän tarvitaan osaamista,
jotta pääsemme mukaan näihin investointeihin. Eli kysymys on siitä, että meidän täytyy
ymmärtää ja nähdä, mihin panostamalla Suomi selviää ja suomalaiset selviävät.

Toinen asia on se, että tarvitsemme myöskin näitä nopeita toimia, tässä ja nyt, ja siihen
kohdistetaan muun muassa tämä 400 miljoonaa plus heikompiosaisilta leikkausten peru-
minen. Ne ovat niitä, joilla saadaan liikkeelle kasvua tässä ja nyt.

14.47 Ritva Elomaa ps (vastauspuheenvuoro): Arvoisa puhemies! Indeksikorotusten jää-
dyttäminen on kipeä asia. Eihän kukaan halua koulutuksesta leikata, mutta taloustilanne on
vakava, ja se pitää ymmärtää. Edellisellä kaudella leikattiin rajusti, se on pohjana valitet-
tavasti näille leikkauksille.

Vaihtoehtobudjeteista on jäänyt mieleen energiaveron raju kiristys. Se vie viimeisetkin
työpaikat. Realismia niissä oli hyvin vähän.

Mutta miten rahoitustilannetta sitten voitaisiin parantaa, jos ajatellaan koulutusta? Kou-
lutusvienti on yksi suuri mahdollisuus. Haluaisin opposition mielipiteen siitä. Muun muas-
sa jos mennään vaikka Uuteen-Seelantiin, siellä viidenneksi suurin vientiala on koulutus-
vienti, miljardien tuotto tulee siitä. Se on yksi semmoinen valopilkku, mitä voidaan tule-
vaisuuteen ajatella. Meidän ei pitäisi vain pelkästään olla toistemme kimpussa täällä salis-
sa vaan yrittää löytää näitä valopilkkuja, miten saadaan lisää rahaa koulutukseen ja Suo-
men taloutta virkistämään.
12



Pöytäkirjan asiakohta PTK 74/2015 vp
14.48 Krista Kiuru sd (vastauspuheenvuoro): Arvoisa puhemies! Jotenkin tuntuu niin
kovin pahalta, tuntuu juuri sen takia pahalta, että täällä ne ihmiset, jotka tekevät päätöksiä,
eivät kanna niistä minkäänlaista vastuuta. Hallituksessa työskenteleminen ja oleminen tar-
koittaa sitä, että teillä on kaikki mahdollisuudet tehdä poliittisia päätöksiä ja poliittisia ar-
vovalintoja, ja opposition tehtävä on kertoa, ovatko nämä arvovalinnat oikeita vai vääriä
meidän näkökulmastamme. Ja sitä kritiikkiä pitää kestää, koska sitä varten teillä on valta,
että te olette kansalle myöskin velvollisia avaamaan näiden päätösten pohjia.

Kyllä me nyt kysymme teiltä, mitä järkeä on näin laajamittaisissa koulutusleikkauksis-
sa, kun kaikki kilpailukykyselvitykset näyttävät päinvastaista, niin kuin OECD:n selvitys
90-luvun alun laman päätöksistä, joissa aidosti satsattiin tutkimukseen ja tuotekehitykseen
ja korkeakoulutukseen. Nyt te toimitte täysin päinvastoin. Sosialidemokraattinen vaihtoeh-
tobudjetti lähtee siitä yksinkertaisesta reseptistä, että osaamisella luodaan kasvua. Sen ta-
kia me emme näitä koulutusleikkauksia hyväksy ja olemme ne rahoittaneet osana tätä bud-
jettia.

14.50 Olavi Ala-Nissilä kesk (vastauspuheenvuoro): Arvoisa puhemies! Edustaja Kiuru
täällä hiljattain sanoi, ja jotkut muutkin sanoivat, että koulutuksesta leikataan 3 miljardia.
Se ei ole oikea luku, ja se on väärä tapakin laskea. (Krista Kiuru: Miten niin?)

Arvoisa puhemies! Me nyt tällä hetkellä otamme velkaa jokaista syntyvää lasta kohden
vuodessa lähes 100 000 euroa. Minusta se on ihan liikaa. Jos me haluamme katsoa tätä vel-
kaa myöskin yliopistonäkökulmasta, voisimme järjestää opintomatkan kreikkalaiseen yli-
opistoon tai kriisimaiden yliopistoihin. Siellä ei paljon kysytä, kun salkkumiehet tulevat
EU:sta ja sanovat, kuinka paljon tästä pitää leikata. Eli Suomen on välttämätöntä tutkimuk-
sen ja kehityksen kannalta saada meidän velkaantumisemme hallintaan. 

Me voinemme myöskin yliopistoissa tehdä uudistuksia. Meillä on esimerkiksi Itä-Suo-
men yliopistossa, Turussa hyviä kokemuksia yhteistyöstä, jopa yhdistymisestä. Varmaan
Helsingin yliopiston vastapainoksi on syytä katsoa Länsi-Suomessa, Lapissa, Itä-Suomes-
sa korkeakoulujen yhteistyötä. (Eduskunnasta: Näin toimitaan, näin toimitaan!) Se ei tar-
koita kampusten lakkauttamista vaan yhteistyötä ja uudistamista sillä tavalla, että saadaan
myöskin lisää vaikuttavuutta ja taloudellisuutta.

Minä uskon, että kun Suomen talous saadaan liikkeelle, arvoisa puhemies (Puhemies
koputtaa) — meidän ongelmamme ovat rakenteellisia, sitä täällä ei ymmärretä — (Puhe-
mies koputtaa) niin olisi erittäin tärkeätä saada...

Puhemies Maria Lohela:  Nyt meni jo yliajalle.

14.51 Kimmo Kivelä ps (vastauspuheenvuoro): Arvoisa rouva puhemies! On kuitenkin
tarpeellista pitää tiettyä perspektiiviä tässä asiassa. Surullista on tietysti tehdä kaikki nämä
leikkaustoimenpiteet. Erityisesti koen kipeästi sen Helsingin yliopiston kohdalla, joka on
minun oma rakas alma mater. Mutta muistetaan kuitenkin tämä perspektiivi, kun sanotaan,
että 25 vuotta on yksi sukupolvi — noin 25 vuotta sitten valmistuin itse — kuinka paljon
volyymit ovat siitä kasvaneet. Ei silloin osattu nykyisen kaltaisista unelmoidakaan. Kor-
keakoulutuksen budjetti on käytännössä lähes kaksinkertaistunut 2000-luvulla. Se on hie-
no asia, mutta koska yliopistojen kehittäminen, korkeakoulujen kehittäminen, on pitkäjän-
teistä työtä, niin kyllä tämä vaikuttaa siihen, että jämähdetään paikalle (Puhemies koput-
taa) ja kehitys pysähtyy.
13



Pöytäkirjan asiakohta PTK 74/2015 vp
14.52 Outi Alanko-Kahiluoto vihr (vastauspuheenvuoro): Arvoisa rouva puhemies! On
todella surullista kuunnella, miten hallituspuolueiden jäsenet yksi toisensa perään antavat
todistusta siitä, miten he eivät ymmärrä tiedepolitiikasta eivätkä yliopistoista yhtään mi-
tään. (Olavi Ala-Nissilä: Miten niin?) Keskustan Ala-Nissilä sanoi täällä, että yliopistoissa
täytyy tehdä rakenteellista uudistamista ja että nyt ei leikata vaan tehdään rakenteellisia uu-
distuksia. (Olavi Ala-Nissilä: En minä niin sanonut!) Ihan tiedoksi teille, että suomalaisis-
sa yliopistoissa ollaan niin pahassa tilanteessa, että siellä ollaan yhdistämässä oppiaineita,
kokonaisia tieteenaloja tulee häviämään. Suomesta lähtee ulkomaille enemmän tutkijoita,
enemmän professoreita, enemmän opiskelijoita kuin koskaan. Suomessa on meneillään ko-
vemmat yt-neuvottelut yliopistoissa ja korkeakouluissa kuin ikinä itsenäisen Suomen aika-
na. Tässä tilanteessa te kehtaatte sanoa yliopistolaisille, että yliopistoissa pitää tehdä enem-
män vähemmällä. Ministeri Rehn on sanonut, että perustutkimuksessa pitäisi tehdä enem-
män kaupallista kilpailua edistävää tutkimusta, (Puhemies koputtaa) ja hän osoittaa tällä
tavalla, että hän ei ymmärrä yhtään, mitä on perustutkimus.

14.53 Li Andersson vas (vastauspuheenvuoro): Arvoisa puhemies! Kun tässä näistä vaih-
toehdoista on puhuttu, niin minun mielestäni olisi hyvä palauttaa mieleen myöskin, mikä
on tämä hallituksen vaihtoehto, jolla me saamme työllisyyttä ja kasvua aikaiseksi. Kun op-
positiopuolueet näissä eri vaihtoehtobudjeteissa ovat esittäneet lisäpanostuksia koulutuk-
seen, työllisyyden hoitoon, investointeihin, niin hallitus esittää siis, että me leikkauksilla ja
palkanalennuksilla saamme Suomeen työllisyyden kuntoon ja talouden kasvamaan. Kyllä
minun mielestäni on aika selvää, mikä näistä vaihtoehdoista on uskottavampi tapa lisätä
työpaikkojen määrää.

Sitten kun ministeri ja myös muut edustajat täällä ovat perustelleet näitä koulutusleik-
kauksia valtiontalouden säästöillä ja sillä, että pitää saada velkaantuminen taittumaan, niin
suurin osa tästä kritiikistä, mikä on esitetty näitä leikkauksia kohtaan, on esitetty juuri ta-
louspoliittisesta näkökulmasta: on sanottu, että nämä leikkaukset ovat uhka meidän kilpai-
lukyvylle, nämä uhkaavat leikata talouskasvua, nämä muodostavat esteen uusien työpaik-
kojen ja uusien yritysten synnylle. (Puhemies koputtaa) Eli tuo argumentti ei kanna.

Ja lopuksi: Kun edustaja Sarkomaa sanoi, että hän on pettynyt vaihtoehtobudjetteihin,
niin kyllä minä olen pettynyt siihen, että tässä tilanteessa ministerillä ei ole aikaa edes istua
täällä keskustelun loppuun.

14.54 Simon Elo ps (vastauspuheenvuoro): Arvoisa puhemies! Edustaja Alanko-Kahi-
luoto, jos tuo puheenne on kuva siitä, mikä on kunnioituksen taso hallituksen edustajia
kohtaan, niin ei voi sitten välttämättä ihmetellä, että kaikki eivät paikalla ole. Itse silti olen.

Edustaja Adlercreutz piti kyllä ihan hyvän puheenvuoron. Kyllä minä näen, että yliopis-
tot tekevät arvokasta työtä, tämä näin myös Turun ja Helsingin yliopiston kasvattina. Mut-
ta toisaalta olen kyllä hieman hämmästynyt, jopa surullinen, sosialidemokraattien täällä
esittämistä puheenvuoroista. Teidän mielestänne ei pidä kohtuuttomasti leikata pienituloi-
silta — siitä olen samaa mieltä. Keskituloiset olisi mielellään jätettävä rauhaan — no, näin-
hän se on. Mutta on se kumma, että hyvätuloiset akateemikotkin ovat täysin koskematto-
mia työväenpuolueelle, ja kehitysapuakin pitäisi kasvattaa. On se erikoista. Sosialidemo-
kraatit ovat nykyään tämmöinen punainen ei-puolue kaikissa asioissa.
14



Pöytäkirjan asiakohta PTK 74/2015 vp
Perustuslaissa määritellään, että sivistykselliset perustehtävät pitää yliopistojen hoitaa.
Jos ja kun se toteutuu, minä olen tyytyväinen, että jatkossakin pienituloisenkin perheen
lapsi voi päästä yliopistoon ja sivistykselliseen kukoistukseen.

14.56 Pia Viitanen sd (vastauspuheenvuoro): Arvoisa puhemies! En olisi kyllä uskonut,
että perussuomalaiset täällä nyt tällä tasolla puhuvat sosialidemokraattinen vaihtoehdosta,
jossa me puolustamme koulutusta laajasti, me puolustamme yliopistoja ja olemme todella
huolissamme näistä yt-menettelyistä ja siitä, että väkeä pistetään pois. Tämä on todella va-
kava asia, ja hallituspuolueen luulisi olevan hivenen nöyrempi näissä kysymyksissä. Ei se
vastaus, arvoisat edustajat, tule siitä, että oppositiota haukutaan, rätkäytetään täällä, vaan
kyllä täytyy kantaa itse vastuu. Hallituksen oman vaihtoehdon iso ongelma on se, että hal-
litus ei tee yhtäkään tointa, jolla lisätään työpaikkoja tässä ja nyt. Ainoa, mihin te uskotte,
on pakkolait, joilla väen vängällä työmieheltä, -naiselta leikataan palkkoja ja jotka voisivat
vaikuttaa aikaisintaan 2017. (Olavi Ala-Nissilä: Byrokratiaa puretaan koko ajan!) Mitä
teette työpaikkojen eteen tässä yhteydessä?

Toinen iso ongelma: leikkaamalla koulutuksesta te hidastatte talouskasvua, te hidastatte
talouskehitystä ja kaiken kukkuraksi tarjoatte erittäin epätasa-arvoisen tulevaisuuden suo-
malaisille lapsille ja nuorille.

14.57 Kaj Turunen ps (vastauspuheenvuoro): Arvoisa puhemies! Siihen, kuka kantaa
vastuuta, on selkeä vastaus: Hallitus kantaa vastuuta. Hallitus kantaa vastuuta myöskin
koulutuksesta. Ongelma opposition varjobudjeteissa on tulorahoituksen epärealismi.
(Eduskunnasta: Juuri näin!) Tämä on se juttu, että kyllähän me kaikkea hyvää voimme lait-
taa menopuolelle, mutta pitää olla realismia myöskin tulopuolella, ja se on poikkeuksetta
niin vihreillä kuin sosialidemokraateilla aivan utopiaa. Tämä on ongelma.

Tästä keskustelusta kyllä kieltämättä tulee déjà vu. Mehän kävimme tätä keskustelua ke-
säkuun alussa. Huomasin tässä tämmöisen nettilehden otsikon: "Kuulinko oikein, että SDP
leikkasi toisen asteen koulutuksesta enemmän kuin hallitus?" Tämä on otsikko tässä näin.
Ministeri Grahn-Laasonen ihmetteli tätä kesäkuun alussa, kun täällä selvisi, että keskias-
teen koulutuksesta demarit leikkaavat enemmän kuin hallitus. (Eduskunnasta: Näin oli!)
Kiuru sanoi täällä, että hallituksella on kaikki mahdollisuudet tehdä ratkaisuja. Niin oli
muuten viime hallituksellakin, sosialidemokraateillakin. Teillä oli työryhmä, jonka joh-
dossa oli demari. Muistaakseni, oliko niin, edustaja Gustafsson johti tätä työryhmää, (Pu-
hemies koputtaa) Rinne oli mukana, (Puhemies: Aika!) ja tämä yliopistojen kehittäminen
tuli tämän vaalikauden puolelle.

Puhemies Maria Lohela: Vielä edustajat Gustafsson ja Lindtman, ja sitten jatketaan kes-
kustelua puhujalistalla.

14.58 Jukka Gustafsson sd (vastauspuheenvuoro): Arvoisa puhemies! Tuossa edustaja
Turusen puheenvuorossa tuli hyvin paljon asiaa asian sivusta ja väärää tietoa. (Kaj Turu-
nen: Ohhoh!) Itse asiassa se, mitä ajattelin sanoa edustaja Elomaalle, sopii hyvin sanotta-
vaksi perussuomalaisille ja laajemminkin. Edustaja Elomaa totesi, että valtiontalous on on-
gelmissa. Niin on, mutta meillä on se ero, että sosialidemokraatit ja oppositio näkevät tie-
teen, opetuksen ja tutkimuksen investointina, (Outi Alanko-Kahiluoto: Hyvä puheenvuo-
ro!) eivät kulueränä. Tämä on ihan olennainen ero. Ja kun me samanaikaisesti tiedämme,
15



Pöytäkirjan asiakohta PTK 74/2015 vp
että Saksassa lisätään panostuksia tieteeseen ja tutkimukseen — myös Pohjoismaissa —
niin nyt tällä teidän väärällä politiikallanne me jäämme jälkeen meidän keskeisistä kilpai-
lijamaistamme keskeisen tuotantopääoman, tutkimuksen ja koulutuksen, leikkausten joh-
dosta. Menikö perille?

14.59 Antti Lindtman sd (vastauspuheenvuoro): Arvoisa puhemies! Sanon vielä kerran
sen, mikä täällä on toistettu monta kertaa. Perussuomalaiset eivät nyt peru yhtään niistä
päätöksistä, joita he viime kaudella kritisoivat, kun he ovat saaneet valtaa. (Pia Viitanen: Ja
keskustalla sama!) Sen lisäksi te teette 3 miljardia päälle ja moninkertaistatte Helsingin yli-
opiston säästöt.

Näistä vaihtoehtobudjeteista, jotta tulee kirjatuksi, vielä kerran: Nostan hattua, että Kai
Mykkänen on ainoa kokoomuslainen, joka on salissa silloin, kun puhutaan koulutuksesta ja
sivistyksestä. Nostan Mykkäselle tästä hattua, että hän on ainoa kokoomuslainen, joka on
täällä salissa. Mutta on sanottava, että Sitralla oli viime vuonna 15 miljoonaa ylijäämää.
Jos vain puolet otetaan, laitetaan tase töihin ja laitetaan kertaluontoisiin menoihin... Kerta-
tulot, kertamenot, ne löytyvät meidän vaihtoehtobudjeteistamme. Tase töihin.

Mutta, arvoisa puhemies, tämän keskustelun suurin uutinen on se, että täällä hallituspuo-
lueen edustajat tunnustavat, että näillä päätöksillä, niin kuin Kivelä totesi, osaamistason
nousu pysähtyy. Eli hallitus siis tekee tietoisesti sen valinnan, että Suomen osaamistason
nousu pysäytetään. Miettikää, (Puhemies: Aika!) mikä vaikutus sillä on kilpailukykyyn,
edustaja Hoskonen.

Puhemies Maria Lohela: Sitten jatketaan puhujalistaan.

15.00 Li Andersson vas: Arvoisa puhemies! Kuten edustaja Gustafssonkin omassa pu-
heenvuorossaan totesi, julkisti Tieteentekijöiden liitto eilen valintansa vuoden tieteenteon
esteeksi. Tänä vuonna tämän kyseenalaisen kunnian sai tämä hallitus ja tämän hallituksen
esittämät toimenpiteet, jotka kurjistavat yliopistoja ja tutkimusta. Niistä yksi merkittävim-
mistä on juuri korkeakoulujen ja perustutkimuksen rahoituksen jättileikkaukset.

Hallituksen esitys korkeakoulujen indeksin jäädyttämisestä koko vaalikaudeksi on yksi
keskeinen tapa, jolla tätä sivistykselle ja tutkimukselle tuhoisaa politiikkaa toteutetaan.
Vuosina 2016—2019 indeksien jäädyttämisen yhteenlasketun vaikutuksen arvioidaan ole-
van noin 160 miljoonaa koko korkeakoulukentällä. Näiden säästöjen lisäksi korkeakoului-
hin iskee ensi vuoden talousarvioon sisältyvät leikkaukset, apteekkimaksun kompensoin-
nin poisto sekä Tekesin rahoitukseen tehtävät isot leikkaukset.

Tämä hallitus on nyt kerralla esittämässä indeksien jäädyttämistä koko vaalikaudeksi.
Se tarkoittaa sitä, että säästöt jäävät voimaan, vaikka taloustilanteessa tapahtuisikin myön-
teinen muutos. Mikäli talous elpyy, kustannustaso nousee mutta korkeakoulujen asema
vaikeutuu entuudestaan, jos indeksijäädytykset ovat voimassa. Oikeudenmukaisempi tapa
säästää, jos säästöjä haluaa tehdä, olisi jäädyttää indeksit joka vuosi erikseen. Tätä on myös
sivistysvaliokunta omassa mietinnössään painottanut. Sellainen toimintatapa antaisi kor-
keakoulukentälle edes jonkunlaista toivoa paremmasta. Professoriliiton mielestä indek-
sien jäädyttäminen nyt (Hälinää — Puhemies koputtaa) esitetyllä tavalla on erittäin nega-
tiivinen signaali yliopistoille, tutkimukselle, ylimmälle opetukselle, opiskelijoille... (Häli-
nää)
16



Pöytäkirjan asiakohta PTK 74/2015 vp
Puhemies Maria Lohela: Edustaja Andersson, odotatteko hetken. — Arvon edustajat!
(Jukka Gustafsson: Edustaja Ala-Nissilä!)

...ja — edustaja Ala-Nissilä voi varmaan myös tulla pönttöön, jos on jotain sanottavaa
— viime kädessä koko yhteiskunnalle. Viesti on, että valtiovalta ei enää halua uskoa pit-
käjänteisyyttä edellyttävään yliopisto-opetukseen ja -tutkimukseen.

Arvoisa puhemies! Eilen eri puolilla Suomea osoitettiin mieltä koulutukseen kohdistu-
via leikkauksia vastaan. Tuhannet ihmiset olivat taas kerran lähteneet liikkeelle tämän hal-
lituksen korkeakoulupolitiikkaa protestoimaan. Tämä hallitus on tähän mennessä jo muut-
tanut tai vetänyt takaisin useita esityksiä, jotka ovat saaneet paljon kritiikkiä julkisuudessa.
Uskallan väittää, että koulutukseen kohdistuvat leikkaukset ovat eniten kritiikkiä saaneita
säästöesityksiä. Sen lisäksi, että se sivistyksellisestä näkökulmasta on tuhoisaa, se on myös
talouspoliittisesti haitallista. Jopa Elinkeinoelämän keskusliitto ja Elinkeinoelämän tutki-
muslaitos ovat kritisoineet ylisuuria leikkauksia koulutukseen. Tästä laajasta kritiikistä
huolimatta hallitus ei ole muuttanut kantaansa koulutusleikkauksiin pätkääkään. Minusta
se osoittaa, että tässä on aidosti kyse tietoisesta poliittisesta valinnasta. Tämä hallitus ei ar-
vosta eikä ymmärrä tieteen ja tutkimusten merkitystä, ei sivistyksellisessä eikä taloudelli-
sessa mielessä.

Perustuslakivaliokunta esitti omassa lausunnossaan poikkeuksellisen kovaa kritiikkiä
tätä lakiesitystä kohtaan. Perustuslakivaliokunnan mukaan valmisteluun liittyy vaikutusar-
vioiden osalta vakavia puutteita, ja näiden puutteiden vuoksi valiokunnan mielestä on vält-
tämätöntä, että opetus- ja kulttuuriministeriö seuraa huolellisesti yliopistojen perusrahoi-
tuksen leikkausten tosiasiallisia vaikutuksia yliopistojen toimintaan ja mahdollisuuteen
suoriutua tehtävistään.

Arvoisa puhemies! Me olemme Suomessa nyt tilanteessa, jossa ei enää ole varmuutta
siitä, onko korkeakouluilla mahdollisuuksia hoitaa perustehtäviään ja suoriutua niistä. Nyt
ei puhuta mistään rakenteellisista uudistuksista, ei puhuta tehostamisesta, vaan leikkauk-
sista, jotka aidosti uhkaavat murentaa suomalaisen koulutusjärjestelmän ja tutkimuksen
perustaa.

15.05 Eeva-Johanna Eloranta sd: Arvoisa puhemies! Nämä yliopistojen rahoitukseen
kohdistuvat leikkaukset vaikuttavat merkittävästi yliopistojen perustehtäviin, opetukseen
ja tutkimukseen. Useiden yliopistojen perustoiminnot ovat lamautumassa. Lisäksi useat
yliopistot ovat aloittaneet yt-neuvottelut henkilöstön vähentämiseksi. Samaan aikaan yli-
opistoilta vaaditaan muun muassa ympärivuotista opetusta ilman lisärahoitusta.

Indeksikorotusten tekemättä jättäminen ammattikorkeakouluille vaarantaa niiden laki-
sääteisten perustehtävien laadukkaan ja tuloksellisen toteuttamisen. Ammattikorkeakoulut
ovat parhaillaan toteuttamassa monivuotisia sopeuttamisohjelmiaan. Ne ovat perustehtä-
vässään kuitenkin sitoutuneet kantamaan vastuunsa Suomen talouden uudistamisesta pro-
filoitumalla sekä tiivistämällä yhteistyötä eri korkeakoulutoimijoiden sekä työ- ja elinkei-
noelämän kanssa, ja monet ammattikorkeakoulut tekevät erittäin vaikuttavasti tätä toimin-
taa. Tämä ei kuitenkaan ole mahdollista, jos taloudellinen perusta ei ole pitkäjänteinen. Nyt
tämä kaikki on vaarassa.

Erityisen ikävää tässä esityksessä on se, että nämä vaikutusarvioinnit puuttuvat lähes ko-
konaan. Tähän jopa perustuslakivaliokunta puuttui, ja sen mielestä vaikutusarvioinnin
puutteiden takia on välttämätöntä, että OKM seuraa huolellisesti yliopistojen perusrahoi-
17



Pöytäkirjan asiakohta PTK 74/2015 vp
tusten leikkausten tosiasiallisia vaikutuksia yliopistojen toimintaan ja mahdollisuuteen
suoriutua tehtävistään. Erityisen tärkeää on seurata myöskin sitä, miten perusrahoituksen
merkittävä väheneminen vaikuttaa tutkimuksen laatuun ja toteuttamisedellytyksiin sekä
tutkimukseen perustuvan opetuksen tasoon ja saatavuuteen.

Minä toivonkin kovasti, että hallitus olisi valmis korjausliikkeisiin, vaikka sitten tulevis-
sa budjeteissa, sillä on ihan selvää, että nämä vaikutukset Suomen tulevaisuuteen ja uusiin
innovaatioihin ja kehitykseen tulevat olemaan aika murskaavia.

15.07 Nasima Razmyar sd: Arvoisa rouva puhemies! Hallituksen ehdotus jäädyttää kor-
keakoulujen indeksit on näköalaton. Se on tässä keskustelussa jo huomattu tänään, mutta
myös ennen tätä. Yliopistoilta tämä leikkaa yli 100 miljoonaa ja ammattikorkeakouluilta
reilusti yli 50 miljoonaa. Indeksien jäädyttäminen kokonaisuudessaan — eli yli 2 miljardin
leikkaukset koulutukseen ja sivistykseen — ei lisää Suomen kilpailukykyä, vaan toimii
juuri päinvastoin. Hallituksen valitsema suunta on aivan jotain muuta kuin sen asettamat
tavoitteet ja myös ne vaalilupaukset, joista aina välillä on hyvä muistuttaa täällä.

Hallitus väittää, että leikkaukset pakottavat yliopistot kehittämään ja uudistumaan. Ar-
voisa hallitus — josta nyt tässä kovin montaa ei ole enää paikalla —, todellisessa maail-
massa kehittämistä ja uudistamista ei voi tehdä olosuhteissa, joissa leikkaukset romuttavat
suomalaista koulutusjärjestelmää, olosuhteissa, joissa joudutaan epäilemään ylipäätään si-
tä, pystyvätkö korkeakoulut suoriutumaan edes niistä perustehtävistä. Tämän huolen on
esittänyt myös perustuslakivaliokunta, samoin siitä on keskusteltu paljon meillä sivistys-
valiokunnassa.

Hallitus ei ole kunnolla arvioinut indeksien jäädyttämisen todellisia vaikutuksia. Tällä
hetkellä arvio on vain vuodesta 2016, mutta se ei kerro koko totuutta koko kaudesta
2016—2019. Se ei kerro, kuinka suuren sosiaalisen velan ja sivistyksen kuilun hallitus on
jättämässä jälkeensä. Yliopistojen leikkaukset vaikuttavat suoraan opetukseen ja tutkimuk-
seen sekä niiden molempien laatuun. Lisäksi monet yliopistot joutuvat indeksien jäädytys-
ten vuoksi vähentämään henkilökuntaansa, jota ei ole todellakaan ollut tähän mennessä ko-
vin paljon liikaa. Ammattikorkeakouluissa toteutetaan tällä hetkellä monivuotista sopeutu-
misohjelmaa. Ammattikorkeakoulut ovat sitoutuneet uudistamiseen ja parempaan yhteis-
työhön toisten yksiköiden sekä työ- ja elinkeinoelämän kanssa, joten on turha täällä sanoa,
että ei haluta tehdä uudistusta tai niitä rakenteellisia muutoksia. Tämä uudistaminen ei
edelleenkään ole kunnolla mahdollista, jos jatkuvasti leikataan eikä olla valmiita panosta-
maan uudenlaiseen koulutukseen. Sitähän me haemme tässä.

Valtavan, kokonaisuudessaan yli 2 miljardin kokoisen negatiivisen signaalin jättäminen
ja lähettäminen korkeakouluille, tutkimukselle, opetukselle, nykyisille opiskelijoille ja tu-
levaisuuttaan vielä etsiville nuorille on lyhytnäköistä — se on yksinkertaisesti lyhytnäköis-
tä. Se antaa väärän viestin ajassa, jossa tutkimus, sivistys ja osaaminen ovat avaimia me-
nestykseen. Me tarvitsemme Suomeen osaamista, me tarvitsemme Suomeen tutkimusta,
mutta me tarvitsemme ennen kaikkea hyvin selvästi tänne Suomeen lisää arvostusta sivis-
tykselle. Se näyttää nyt puuttuvan.

15.11 Krista Kiuru sd: Arvoisa puhemies! Suomen menestysresepti on aina ollut se, että
me olemme vaikeinakin aikoina osanneet panostaa koulutukseen, tutkimukseen ja osaami-
seen. Tämän reseptin varassa suomalaisten osaamistaso on vuosikymmenten aikana nous-
sut, ja olemme rikastuneet kansakuntana kaikilla mittareilla mitattuna. OECD on toden-
18



Pöytäkirjan asiakohta PTK 74/2015 vp
nut, että 90-luvun lama ja sinä aikana tehdyt poliittiset päätökset olivat juuri niitä, jotka to-
dellisuudessa toivat Suomelle paljon enemmän kilpailukykyä kuin toisin toimimalla olisi
tapahtunut. 90-luvun syvän laman aikana, kun raha oli loppu, silloinen pääministeri Lip-
posen hallitus päätti tukea rakennemuutoksen läpivientiä ja uuden kasvun synnyttämistä
juuri panostamalla koulukseen, osaamiseen ja innovaatioihin. Suomi kävi samaan aikaan
läpi isoa elinkeinorakenteen muutosta, mutta kasvu alkoi, kun sitä aidosti vauhditettiin
osaamiseen panostamalla. Uuteen kasvuun panostaminen kannatti, sillä huonoja taloudel-
lisia aikoja seurasi kasvun ja taloudellisen vakauden aika, ja juuri tuosta ajasta me olemme
kovin kiitollisia, kun takaisin menneeseen nyt katsomme.

Arvoisa puhemies! On totta, että edelliset hallitukset, niin pääministeri Kataisen kuin
Stubbinkin hallitukset, joutuivat tekemään säästöjä koulutukseen. Se tässä vain ihmetyt-
tää, se on hyvin erikoista, että kun näitä säästöjä myös kritisoitiin silloisen opposition joh-
dolla — eli keskustan ja perussuomalaisten johdolla — ja silloin pidettiin tehdyn väliky-
symyksen mukaan 1,7 miljardin säästöjä kohtuuttomina ja sellaisina säästöinä, jotka ra-
pauttavat kansallista osaamispohjaa, niin olemme täällä istuntosalissa toteamassa, että näi-
tä säästöjä ei peruttu, vaan uusi hallitus päätti, että tehdään 3 miljardin säästöt siihen pääl-
le. On hyvä todeta, että valtiovarojen sivistysjaostossa olemme todenneet jo meidän omas-
sa työssämme, että opetusministeriöön kohdistuvat 2,4 miljardin säästöt plus siihen päälle
ne muut säästöt, jotka koskevat tieteen ja tutkimuksen ja innovaatioihin käytössä olevaa ra-
hoitusta, johtavat siihen, että 3 miljardia säästetään. (Martti Mölsä: Missä ajassa?) — Ku-
mulatiivisesti vaalikauden loppuun mennessä.

Arvoisa puhemies! On hyvä todeta myöskin se, että nyt ollaan aika kovassa tienhaaras-
sa. Täällä ei auta hallituspuolueen todeta, että ajat ovat vaikeita, säästää pitää, kun osaami-
sella on nimenomaan luotu kasvua. Jos me ajattelemme, että 3 300 työpaikkaa vähemmän
tieteestä, tutkimuksesta, korkeakouluista, siis yliopistoista ja ammattikorkeakouluista, tu-
levalla vaalikaudella luo enemmän kasvua kuin se, että me olisimme jättäneet ja säilyttä-
neet nämä työpaikat, niin varmaan sillä logiikalla kovin pitkälle ei pötkitä, siis sillä, että
tämä suuri muutos, jonka te viette nyt läpi tällä hallituksen esityksellä, olisi toivottava. Sik-
si minusta olisi tärkeää, että me myöntäisimme, että virhe on nyt tapahtumassa. Viisautta
on olla viisas ajoissa, ei viisas myöhemmin.

Nämä yliopiston ja tutkimusrahoituksen jättileikkaukset tarkoittavat käytännössä sitä,
että me viemme 500 miljoonaa euroa yliopistoilta ja tutkimukselta pois. Kuka meistä us-
koo, että tällaiset säästöt olisivat suotavia, tarvittavia, mahdollisesti juuri sellaisia, jotka
kannattaa tehdä? Eli kyllä te pidätte hallituksessa nyt kynsin ja hampain kiinni siitä, että
kun pieleen menee, niin varmistetaan, että pieleen menee varmasti. Sen takia minusta se on
suuri sääli. Nyt pitäisi perua tämä indeksien jäädyttäminen kokonaan.

Ei ole oikea signaali meidän korkeakouluväelle, että kun heidän pääomallaan, sillä hen-
kisellä, viisaalla pääomalla, saataisiin Suomelle uusia kasvun alkuja, niin samaan aikaan
me kaikilla mahdollisilla tavoilla annamme ymmärtää, että ei täällä eduskunnassa ymmär-
retä mitään tästä asiasta. On hyvä todeta, että Olli Rehn teki sen omalla ulostulollaan Yle-
uutisissa, joissa hän kertoi, että hän ei ymmärrä perustutkimuksesta mitään. Se, mitä Stubb
on kertonut lausahduksillaan "on kolme syytä olla professori: kesä-, heinä- ja elokuu" ja
"mieluummin kuuntelen virkamiehiä kuin dosentteja" tai "niukkuus lisää luovuutta", ja sa-
malla linjalla jatkaminen myöskin opetusministerin tontilla ovat niitä tekoja, jotka lisäävät
entisestään epävarmuutta ja lisäävät myöskin tutkimuskentässä aitoa huolta siitä, ymmär-
retäänkö tässä kansakunnan vaikeassa tilanteessa, mistä kasvua (Puhemies koputtaa) voisi
19



Pöytäkirjan asiakohta PTK 74/2015 vp
oikeasti luoda. Pakko sanoa, että näköalatonta tämä on, ja tällaisena tämä jatkuu, ellei näitä
leikkauksia peruta.

15.17 Ritva Elomaa ps: Arvoisa puhemies! Valiokunta korostaa mietinnössään, että in-
deksikorotusten jäädyttäminen vuonna 2016 koskee laajasti koko opetus- ja kulttuuritoin-
ta. Ehdotukset osoittavat osaltaan maamme taloudellisen tilanteen vakavuuden ja erityises-
ti tarpeen tasapainottaa julkinen talous.

Perustuslakivaliokunta toteaa lausunnossaan, että esityksen vaikutusarvioihin liittyy va-
kavia puutteita. Tämän vuoksi on tärkeää seurata huolellisesti perusrahoituksen leikkaus-
ten vaikutuksia tutkimuksen laatuun.

Sivistysvaliokunta esitti mietinnössään uudelleen, että kuluvan hallituskauden loppu-
vuosien taloudellinen toimeliaisuus ja inflaatio voivat olla arvioitua suurempia, jolloin in-
deksin jäädyttäminen voi aiheuttaa suurenkin määrärahojen jälkeenjääneisyyden. Tämän
vuoksi on tärkeää seurata indeksin jäädytyksen seurauksia vuosittain.

On hyvä virkistää muistia ja huomioida, että edellisen hallituskauden aikana ammatti-
korkeakoulun uudistuksen myötä leikattiin noin 200 miljoonaa euroa. Tämä vastaa noin
20:tä prosenttia kokonaisrahoituksesta. Nyt tehtävät säästöt ovat pitkälti edellisen hallituk-
sen leikkausten vuoksi niin kipeitä.

Säästötoimenpiteet edellyttävät korkeakouluilta rakenteiden ja toimintatapojen uudis-
tuksia. Korkeakoulut voivat helpottaa rahoitustilanteen kireyttä rahoituspohjan laajenta-
mishankkeilla. Pääomituksen mahdollistama lisätuotto, suunniteltu lahjoitusten verovä-
hennysoikeus sekä erittäin keskeinen koulutusviennin edellytysten parantaminen voivat
tuoda merkittävääkin helpotusta.

Lopuksi totean vielä, että valiokunnan lausumaehdotuksen mukaisesti on tärkeää, että
hallitus kattavasti seuraa korkeakoulujen rahoituksen riittävyyttä suhteessa korkeakouluil-
le osoitettuihin tehtäviin.

Ja vielä: edustaja Gustafsson, kyllä koulutus ylipäätään voidaan lukea investoinniksi tu-
levaisuuteen eikä kulueräksi.

15.19 Sanna Marin sd: Arvoisa rouva puhemies! Hallitus perustelee näitä omia esityk-
siänsä aina pakolla ja velkapelottelulla. Tästä edustaja Ala-Nissilä käytti tänään puheen-
vuoron, jossa hän vetosi näihin samoihin perusteisiin. Hallituksen ei ole kuitenkaan pakko
tehdä massiivisia koulutusleikkauksia, jotka vaarantavat tulevan kasvun, osaamisen ja
Suomen kilpailukyvyn. Me olemme täällä useaan otteeseen kuulleet näitä erilaisia puheen-
vuoroja, joissa esimerkiksi on viitattu siihen, että Suomi murtaa tällaisen ikään kuin maa-
gisen 100 miljardin velkarajan, ja kuitenkin on osoitettu, että näin ei ole käynyt, vaikka sii-
henkin on useaan otteeseen tässä salissa aiemmin viitattu. Näitä leikkauksia kuitenkaan ei
ole pakko tehdä, sillä nämä ovat juuri niitä leikkauksia, jotka vaarantavat meidän tulevai-
suuden kilpailukyvyn.

Nämä korkeakoululeikkaukset, indeksien jäädyttäminen koko eduskuntavaalikaudeksi,
ovat selkeä arvovalinta. Se on valinta hallitukselta, joka päättää, että se haluaa tasapainot-
taa taloutta nimenomaan leikkaamalla tulevaisuudesta. Nämä eivät kuitenkaan ole kau-
hean järkeviä leikkauksia sen takia, että kun me leikkaamme tulevaisuudesta, niin me leik-
kaamme siitä potentiaalisesta kasvusta, joka meidän olisi mahdollista saavuttaa, jos me täs-
sä ajassa uskaltaisimme tehdä järkeviä päätöksiä ja investoisimme esimerkiksi koulutuk-
seen, korkeakoulutukseen, osaamiseen ja tutkimukseen.
20



Pöytäkirjan asiakohta PTK 74/2015 vp
Me elämme merkittävää elinkeinorakenteen muutosta ja murrosta. Samoin me elämme
merkittävää työelämän ja työn muutosta ja murrosta. Me olemme keskellä isoja muutoksia
esimerkiksi digitalisaation, robotisaation ja muiden tällaisten isojen trendien osalta. Ni-
menomaan se, että me panostaisimme tässä ajassa koulutukseen, osaamiseen ja tutkimuk-
seen, auttaisi meitä vastaamaan esimerkiksi näihin murroksiin tulevaisuudessa. Kyse on
siis tulevaisuusinvestoinnista, kun me laitamme rahaa koulutukseen, ja sen takia täältä
leikkaaminen on vaarallista tässä taloustilanteessa.

15.21 Kimmo Kivelä ps: Arvoisa rouva puhemies! Kaikkien näiden maailmanlopun maa-
lausten äärellä on kuitenkin muistettava, että Suomi on jatkossakin koulutukseen panosta-
va yhteiskunta. Suomalainen menestystarina on huikea, ja se ajatus on edelleen johtotäh-
tenä — jo Snellmanilta syntynyt ajatus — että pienen kansakunnan voimavara on koulu-
tuksessa, osaamisessa, sivistyksessä. Tämä on aivan varmasti johtotähtenä myös vastai-
suudessa siitä huolimatta, että joudutaan kipeisiin leikkauksiin.

Tämä lakiehdotus — hyväksyttäessä se — ei suinkaan tule merkitsemään sitä, että kor-
keakoulu- ja yliopisto-opetus ja tutkimustyö tässä maassa loppuvat, (Jukka Gustafsson:
No, ei kai se lopu!) päinvastoin, niitä tullaan tekemään edelleenkin laadukkaalla tavalla.
Toki leikkaukset ovat kipeitä, ja ikävä viestihän yliopisto- ja korkeakoulukentälle nämä
leikkaukset ovat, mutta yhtä lailla on äärimmäisen tärkeää, että yhteiskunnassa säilyy tie-
teen harjoittamisen into, tieteen harjoittamisen intohimo. Vain uskolla asiaansa ja tekemi-
sen ilolla ja intohimolla saadaan uutta, innovatiivista ja luovaa aikaiseksi. Pelkästään ra-
han vähyys tai paljous ei siihen auta. On tärkeää, että tämä oikea henki, intohimo ja ilma-
piiri varmistetaan ja turvataan.

15.23 Laura Huhtasaari ps: Arvoisa rouva puhemies! Suomi on jämähtämässä Euroo-
pan reunalle. Euroon liittyminen aikoinaan on syönyt Suomen kilpailukykyä. On pidettävä
huoli, että esimerkiksi tutkivan lääketeollisuuden työpaikat eivät siirry pois Suomesta
Ruotsiin tai Tanskaan tai lopulta Eurooppaan kilpailukykyisempiin maihin, koska juuri tut-
kimuksen ja innovaatiokehityksen kentällä meillä olisi mahdollisuus pärjätä. Elinkeinoelä-
män valtuuskunnan mukaan Suomen tieteen ja tutkimuksen taso on 2010-luvulla rapautu-
nut ja kansainväliset kilpailijat ohittaneet Suomen, etenkin innovaatiokyvykkyydessä,
edustajat Kiuru ja Gustafsson, vaikka SDP on ollut viime kaudella hallituksessa.

Menestyminen kansainvälisessä kilpailussa edellyttää elinkeinoelämän, yliopistojen ja
tutkimuslaitosten välistä yhteistyötä sekä kansainvälistä verkostoitumista. Innovaatioi-
demme kaupallistaminen vaatii vielä paljon työtä. Elinkeinoministeri Olli Rehn on toden-
nut, että Tekesin rahoitusinstrumentteja uudistetaan tukemaan tutkimuksen ja osaamisen
kaupallistamista. Hallitus panostaa myös koulutusvientiin. Esteitä puretaan kaikilta koulu-
tusasteilta ja otetaan käyttöön lukukausimaksut EU- ja Eta-alueen ulkopuolelta tulevilta
opiskelijoilta. Suomen yliopistoille tulee nyt mahdollisuus tarjota maksullisia opintoja.
Raha jää yliopistojen omaan käyttöön. Kansainvälinen tutkimusrahoitus on myös hyvin
kilpailtu. Suomen tulisi aktiivisesti hakea rahoitusta muun muassa kansainvälisistä sääti-
öistä. 

15.25 Krista Kiuru sd (vastauspuheenvuoro): Arvoisa puhemies! On hyvä, että sain tä-
män vastauspuheenvuoron, koska minusta täällä eduskuntasalissa pitäisi puhua niin kuin
asiat ovat. Ja nyt täällä edustaja Huhtasaari totesi, että meidän tutkimuskenttämme on ra-
21



Pöytäkirjan asiakohta PTK 74/2015 vp
pautunut. Se on todella posketon väite, koska satuin olemaan vielä silloin asiasta vastaava
ministeri, kun tehtiin Suomen tutkimuksen ja tieteen tilasta tutkimus, ja se tutkimus ei kyl-
lä kerro siitä, mistä äsken te kerroitte. On hyvä todeta, että Suomella on paljon vahvuuksia,
joihin panostamalla me voisimme olla vielä paljon parempia, ja me satsaamme innovaati-
oihin ja tutkimukseen merkittävästi rahaa. Me olimme vielä tässä pari vuotta sitten noin
kolmantena innovaatiopanostuksissa, mutta tosiasia on se, että me voisimme saada vielä
enemmän, kun me tekisimme tätä systemaattisemmin ja suunnitellummin. Mutta suoma-
lainen tutkimus on erittäin hyvää tasoa, tästä on tehty tutkimus, ja toivon, että edustaja pi-
täytyisi tältä osin faktoissa.

15.26 Laura Huhtasaari ps (vastauspuheenvuoro): Arvoisa rouva puhemies! Elinkeino-
elämän valtuuskunta tällä tieteen ja tutkimuksen tasolla viittaa siihen, että koska kaikki
muut ovat meidät ohittaneet, kaikki muut ovat menneet eteenpäin, me olemme jämähtä-
neet. Siihen tässä viitattiin. Innovaatiokyvykkyydessä Ruotsi ja etenkin Tanska ja Hollan-
tihan ovat jo pitkään olleet meidän edellämme.

Puhemies Maria Lohela: Jatketaan puhujalistaa.

15.27 Leena Meri ps: Arvoisa rouva puhemies! Itse olen perustuslakivaliokunnan jäsen,
ja haluaisin muistuttaa tähän keskusteluun lisämausteeksi siitä, että perustuslakivaliokunta
on yksimielisesti antanut lausunnon tästä perustuslainmukaisuudesta ja siellä on ollut har-
kinnassa sivistykselliset oikeudet ja yliopistojen itsehallinto. Ja jos tämä lainsäädäntö olisi
ollut perustuslain vastaista, niin tämä olisi tarvinnut sitten perustuslain säätämisjärjestystä.
Tälläkin on merkitys arvioitaessa näitä asioita. (Krista Kiuru: Kuka on väittänyt, että tämä
on perustuslain vastainen?) — Kiitos, Kiuru, kommenteista, mutta jos minä saisin puhua
tämän puheenvuoroni. Te voitte varmaan pyytää kohta puheenvuoroa.

Sivistykselliset oikeudet tuovat meille sen, että valtiovallan tulee varmistaa, että saam-
me tietyntasoisen opetuksen, ja valtiolla on sitten velvollisuus rahoittaa nämä lakisääteiset
tehtävät. Perustuslakivaliokunta toteaakin, että valtiontalouden säästötavoitteet ovat va-
kiintuneesti taloudellisen laskusuhdanteen aikana muodostaneet hyväksyttävän syyn ja pe-
rusteen puuttua jossain määrin perustuslaissa turvattuihin oikeuksiin ja niiden tasoon. Toki
perustuslakivaliokunta myönsi myös sen, että tätä vaikutusarviointia ei ole riittävästi teh-
ty, ja totesi sen, että siinä oli vakavia puutteita. Tästä syystä saimme käyttöömme sivistys-
valiokunnan asiakirjoja ja ensi vuoden talousarvion ja julkisen talouden suunnitelman vuo-
sille 2016—2019 ja lisäksi kuulimme perustuslakiasiantuntijoita ja pohdimme tätä. Lop-
putoteamus perustuslakivaliokunnalla oli, että vaikka ehdotettu indeksijäädytys on vähäis-
tä suurempi, sitä ei kuitenkaan valiokunnan mielestä yksittäisiin budjettivuosiin kohdistu-
vana toimena voida pitää perustuslaissa turvatun yliopiston itsehallinnonkaan vastaisena.
Tämän halusin tuoda lisäksi tähän keskusteluun.

Mitä kuuntelin tuossa aikaisemmin, niin jotenkin minua hieman huvittaa se, että täällä
on sillä lailla, että kaikki aina sanovat, että pitää saada puhua ja halutaan puhua ja joku ei
ole paikalla ja miksi joku ei ole paikalla. Tänään täällä kerrottiin, että ei saa puhua histo-
riasta, että nyt hallituksella on vastuu. Se on totta, mutta me emme ole varmaan syntyneet
tänä kesänä, vaan tämä maailma on ollut vuosituhansia jo pystyssä. Jos ajattelee, että mi-
nulla on yritys ja se on konkurssin partaalla ja minä aloitan sen yrityksen tervehdyttämisen
ja saneeraamisen, niin minun täytyy varmaan tehdä joitain toimenpiteitä ja täytyy voida
22



Pöytäkirjan asiakohta PTK 74/2015 vp
katsella sitä historiaa, mitä virheitä silloin on tehty, ettei niitä toisteta uudestaan. Että mi-
nusta on hyvä puhua myös historiasta, ei sitä tarvitse täällä niin kamalasti kavahtaa.

RKP:ltä ei ole enää paikalla täällä edustaja, joka puhui siitä, että ei saisi käyttää tiettyjä
sanoja, "on jouduttu", että pitää käyttää joitakin muita, "valinta"-sanoja. Niin kauan kuin
minä muistan — ja RKP on ollut melkein koko minun ikäni hallituksessa — kyllä tätä "jou-
duttu"-sanaa on käytetty, ihan kautta historian, ei se mikään uutuus ole.

Täällä sitten Li Andersson totesi, että hallitus ei ymmärrä koulutusta ja koulutuksen
merkitystä. No en voi kaikkien puolesta puhua, mutta tunnen hyvin paljon ihmisiä yliopis-
tomaailmasta ja olen itsekin opiskellut Helsingin yliopistossa ja arvostan suuresti koulu-
tusta, niin että se on aika kova väite, ettei ymmärrä. Se on eri asia sitten, mitä joudutaan te-
kemään — käytän tätä sanaa, vaikka sitä ei joidenkin mielestä saa käyttää.

Sitten täällä todettiin myös, että hallitus irtisanoo ihmisiä yliopistoista. Tietääkseni me
emme ole semmoista ehdotusta tehneet, että me irtisanomme ihmisiä. Totta kai on eri asia,
mikä voi olla vaikutus ja päätökset yliopistoissa, mutta emme me täällä ole ketään irtisa-
nomassa. 

Ja minusta oli aika hauskaa, kun perussuomalaisten ryhmästä oli täällä todella paljon
paikalla, että täällä puhutaan, että hallitus luikertelee ja ei kanna vastuuta. Hallituksessa on
kolme puoluetta. On ikävää, jos kokoomus ei ole paikalla, mutta muistetaan kaikissa pu-
heenvuoroissa sitten, ettei yleistetä, kun on niitä, jotka ovat kiltisti ja kuuliaisesti täällä ker-
tomassa ja ottamassa vastaan tätä palautetta. Voin todeta, että tämä tilanne on Suomessa
tosi vaikea ja ei tämä ole kenellekään meistä helppoa. Uutena kansanedustajana olen miet-
tinyt, että varmasti olisi ollut mukavampikin aika aloittaa tämä poliittinen ura, että ei tässä
kukaan ole niin kuin ylimielinen eikä kiittämätön eikä mitään muuta, mutta kyllä tässä täy-
tyy voida keskustella tulevaisuudesta ja menneisyydestä ja muidenkin vastuusta. Että näin.
— Kiitoksia.

Puhemies Maria Lohela: Jaha, täällä näköjään riittää vielä kommentteja. — Edustaja
Gustafsson, vastauspuheenvuoro.

15.32 Jukka Gustafsson sd (vastauspuheenvuoro): Arvoisa puhemies! On aina mielen-
kiintoista kuunnella uusien edustajien puheenvuoroja. Edustaja Meri on minulle sillä taval-
la uusi, että en ole kovin paljon häntä kuunnellut. Olin yhdessä asiassa samaa mieltä, kah-
dessa jyrkästi eri mieltä:

Minulle sopii aina se, että puhutaan — ja on hyvä puhua — historiasta, mahdollisimman
syvällisesti. Mielestäni tässä talossa ei koskaan puhuta liikaa historiasta.

Sitten tämä, kun viittasitte, että joku puhuu siitä, että hallitus irtisanoo: No tämä on aka-
teeminen kysymys. Ei tietysti Sipilän hallitus suoraan irtisano, mutta jos tiedeyhteisö tote-
aa, että nämä säästöt, leikkaukset, ovat niin isoja, että todennäköisesti joudutaan yli 3 000
ihmistä irtisanomaan, niin totta kai se johtuu hallituksen päätöksistä.

Ja sitten tämä, että joudutaan tekemään säästöjä: Tämä nyt on minusta myöskin niin, että
henkilöillä, jotka nyt ovat saaneet hyvän koulutuksen, (Puhemies koputtaa) aina on (Puhe-
mies: Aika tuli täyteen!) arvovalinnan paikka, mistä säästöjä ja leikkauksia tehdään. Ei nii-
tä ole mistään ulkoa määrätty.
23



Pöytäkirjan asiakohta PTK 74/2015 vp
15.33 Eero Suutari kok (vastauspuheenvuoro): Arvoisa rouva puhemies! Edustaja Me-
ren puhe oli hyvin perusteltu kaikilta muilta osin, mutta haluaisin pöytäkirjaan merkinnän,
että kokoomus kyllä on paikalla.

15.33 Li Andersson vas (vastauspuheenvuoro): Arvoisa puhemies! Olen täysin samaa
mieltä edustaja Gustafssonin kanssa, kyllä minun mielestäni historiasta on hyvä puhua, jot-
ta voidaan välttyä tekemästä aikaisempia virheitä uudestaan, jotta on tietoisuutta siitä, mitä
on jo tehty ja miten nämä jo tehdyt päätökset vaikuttavat. Mutta aikaisemmassa puheen-
vuorossani painotin sitä, että se, että joku muu on tehnyt huonoja päätöksiä joskus, ei ole
mikään perustelu jatkaa sitä huonoa politiikkaa.

Samaa mieltä olen myöskin siitä, että ei kukaan täällä ole väittänyt, että hallitus suoraan
irtisanoisi. Mutta minun mielestäni on äärimmäisen keskeistä, että hallituspuolueiden
edustajat ymmärtävät, mitkä nämä seuraukset ovat nyt tehtävistä leikkauksista ja säästöis-
tä. Ne pakottavat valitettavasti korkeakoulut hakemaan säästöjä myöskin henkilöstön kus-
tannuksella.

Sitten lopuksi näistä pakoista ja valinnoista: Ehkä keskeisin arvovalinta, minkä tämä
hallitus on tehnyt, oli hallitusohjelmassa, kun te linjasitte, että veroaste ei saa nousta. Sam-
po Terho sanoi, että tämä oli perussuomalaisille tärkeä arvokysymys, että verot eivät nou-
se. Se tarkoittaa sitä, että te valitsitte sen, että te sopeutatte julkistaloutta puhtaasti leik-
kauksilla. (Puhemies: Aika!) Te valitsitte sen, että jätätte hyvätuloiset pois näistä talkoista.

Puhemies Maria Lohela: Vielä yksi vastauspuheenvuoro, ja sen käyttää edustaja Krista
Kiuru.

15.35 Krista Kiuru sd (vastauspuheenvuoro): Arvoisa puhemies! Pyysin vastauspuheen-
vuoroa silloin, kun edustaja Meri totesi, että tämä esitys ei ole perustuslain vastainen. Ha-
luan korjata sen, että tämä ei siis ole perustuslain vastainen mutta olemme erityisessä tilan-
teessa, kun indeksileikkauksiin ottaa perustuslakivaliokunta kantaa. Sen takia tämä on mi-
nusta keskeinen asia, josta syytä on kyllä täällä keskustella.

On hyvin kiinnostavaa, että kun perustuslakivaliokunta on arvioinut, siis niin kuin yli-
opistolaki lähteekin siitä, että yliopistot ovat autonomisia ja heidän autonomiaansa kuuluu
riittävä rahoitus, niin nyt perustuslakivaliokunnassa on tätä kulmaa arvioitu suhteessa näi-
hin tehtyihin aika massiivisiin indeksileikkauksiin ja todettu, että näitä vaikutuksia ei ole
tarpeeksi arvioitu ja sen takia näitä vaikutuksia on syytä arvioida. Minusta, kun korjasitte
tätä linjaa ja kävitte tämän läpi, tämä on juuri näin. Sen takia tämä on hyvin historiallista,
että perustuslakivaliokunta on ottanut kantaa siihen tällä rahoituksella, riittääkö se. (Puhe-
mies: Aika!) Minusta se on tärkeä... [Puhemies antoi puheenvuoron seuraavalle puhujalle.]

Puhemies Maria Lohela: Seuraavaksi vastauspuheenvuoro vielä edustaja Meri.

15.36 Leena Meri ps (vastauspuheenvuoro): Arvoisa rouva puhemies! Ilahduttaa kuulla,
että olemme nyt yksimielisiä siitä, että historiasta saa puhua. Varmaan olemme nyt yksi-
mielisiä siitä, että jokainen voi käyttää omia adjektiiveja ja verbejä, kunhan ei ketään louk-
kaa.

Minusta on hyvä, että näitä lakiesityksiä tuodaan perustuslakivaliokuntaan, koska muis-
tan, että tässä kevään aikana, kun hallitusohjelma julkaistiin, oli hyvin paljon keskustelua,
24



Pöytäkirjan asiakohta PTK 74/2015 vp
että monet hallitusohjelman kohdat ovat perustuslain vastaisia, ja se asiakirja tietenkään ei
ole lakikirja. On erittäin hyvä, että perustusvaliokunta ottaa näihin kantaa, koska muuten
tulisi helposti keskusteluun täällä, että tämä on perustuslain vastaista ja miksi tästä ei ole
perustuslakivaliokunnan kannanottoa. Me aidosti kyllä perustuslakivaliokunnassa näistä
käymme keskustelua. Yritän minäkin saada siellä tämän oman poliittisen minäni ulos ja
miettiä näitä perustuslain kannalta, mutta kukaanhan ei tietenkään pysty täysin siitä irrot-
tautumaan, vaan oma arvomaailma kuitenkin jossain määrin ehkä vaikuttaakin.

Puhemies Maria Lohela: Puhujalistaan.

15.37 Hannu Hoskonen kesk: Arvoisa rouva puhemies! Keskustelussa oleva yliopisto-
lain ja ammattikorkeakoululain yhden pykälän muuttaminen on kyllä herättänyt sellaisen
keskustelun, että pakko tähän on osallistua.

Ensinnäkin nämä opetus- ja kulttuuriministeriön säästöt: Eihän näistä tietenkään ku-
kaan nauti, se nyt on selvä asia, mutta se on vain niin tässä maassa ja kaikessa taloudenpi-
dossa, että eduskunta voi vaikuttaa julkisten menojen kautta siihen, mitä tässä maassa ta-
pahtuu, ja se velanoton vaihtoehto on tässä maassa kerta kaikkiaan käyty loppuun. Jos joku
vielä kuvittelee hurjimmissa unelmissaan, että me voisimme vielä velkaantua lisää, mei-
dän edessämme on Kreikan tie jo nykyisellä menolla. Meidän on pakko saada tässä maassa
muutoksia aikaan. Yksi muutos koskee sitä, että meidän on tehostettava omia toimintojam-
me ja valtionhallinnon eri osa-alueilla saatava enemmän tehtyä vähemmällä rahalla.

Toinen, mikä pitää tehdä, on tietenkin kilpailukyvyn parantaminen. Se kuuluisa kilpai-
lukykyloikka, mistä pääministeri Sipilä on tuhat kertaa puhunut, se mahdollisuus, on edel-
leen olemassa. Olen siitä hyvin pahoillani, että tämän päivän tietojen mukaan tämä yhteis-
kuntasopimus kaatui. Pidän sitä päätöstä työmarkkinajärjestöjen osalta arveluttavana. Oli-
sin toivonut hartaasti, että kyseiset organisaatiot olisivat ymmärtäneet tilanteen vakavuu-
den.

Tilanne on sen verran vakava nyt, että meitä seurataan koko ajan ulkomailta, miten mei-
dän luottokelpoisuuden käy. Jos sitten se luottokelpoisuus heikkenee, se näkyy joka päivä
meidän suomalaisten arjessa, opiskelijoissa, lapsiperheissä, eläkeläisissä, koko Suomessa.
Sen takia tämä asia on kerta kaikkiaan saatava loppuun, eikä perustelu joillekin leikkauk-
sille voi olla, että käytetään joitakin autoveron leikkauksia täyttämään niitä vajeita, joita
budjettiin on syntynyt. On taidettu käyttää se autoveron leikkaus jo niin monta kertaa, että
siitä ei ole jäljellä enää edes sitä edustaja Kivelän mainitsemaa jakovaraa, sekin on mennyt
jo juurimultineen. Toivoisin, että tämä keskustelu olisi hieman realistisempaa ja ymmär-
rettäisiin, että missä me menemme. Arvaa oma tilasi, anna arvo toisillekin, sanoi tasaval-
lan presidentti Mauno Koivisto aikanaan, ja toivoisin, että tätä samaa viisautta olisi nyt
meissä kaikissa.

Tässä maassa velkaantuminen jatkuu edelleen noin 5 miljardin euron vauhtia, ja se,
mikä on kaikista huolestuttavinta, on se, että investointien määrä laskee. Jos tähän maahan
ei investoida, ei tule uusia työpaikkoja eikä tule valtiolle verotuloja. Nämä kulkevat käsi
kädessä kuin ensiluokkalaiset koulutielle, juuri näin. Jos ei investointeja tule, niin valtion
verotuloja ei tule eikä tule valtion kassaan eikä kuntien kassaan työpaikoista maksettavia
palkkaveroja eikä sitten kyseisten henkilöiden eläketurvakaan parane. Jos me emme tätä
täällä tässä talossa pikkuhiljaa ala ymmärtää, niin sitten on aika kummallinen tilanne. Sil-
25



Pöytäkirjan asiakohta PTK 74/2015 vp
loin olemme ainakin oman tehtävämme ymmärtäneet väärin ja emme ole tehneet sitä, mitä
olemme luvanneet.

Investoinnit on saatava liikkeelle, ja niin vielä, että kun meillä on tällä hetkellä Suomes-
sa se tilanne, että...

Puhemies Maria Lohela: Edustaja Hoskonen, tässä on nyt kyllä käsittelyssä yliopistolain
ja ammattikorkeakoululain muuttaminen.

Palaan siihen, arvoisa puhemies! — Juuri nämä käsittelyssä olevat leikkaukset, jotka
keskittyvät opetus- ja kulttuuriministeriön pääluokkaan, rahoitetaan näillä äsken mainituil-
la toimenpiteillä. Jos me emme pysty sitä tekemään, se johtaa hyvin äkkiä siihen, että ope-
tuspuolella ja kulttuuripuolella joudumme tekemään supistuksia. Se on kieltämättä kirpeä
vaihtoehto. Se on todella huono vaihtoehto, mutta se on kuitenkin parempi vaihtoehto, että
tiedämme mitä teemme. Me tarvitsemme tässä maassa hyvää opetusta.

Ministeri Sanni Grahn-Laasonen omassa puheenvuorossaan sanoi tässä hetki sitten,
joku aika sitten, että tarvitsemme myös rakenteellisia uudistuksia ja tehostamistoimenpi-
teitä. Se tekee myös opetus- ja kulttuuriministeriön puolella hyvää. Sitä me olemme omas-
sa taloudessamme joutuneet tekemään viime vuosina, jokainen ihan varmasti. Sama tekee
hyvää opetus- ja kulttuuripuolella, aivan varmasti.

Toivon, että tässä asiassa löytyy yksimielisyys ja että näemme sen, että opetus tarvitsee
hyvät olosuhteet, mutta jos me elämme velaksi, se hyvä loppuu aikanaan ja siihen ei ole
enää pitkä aika.

15.41 Hanna Halmeenpää vihr: Arvoisa rouva puhemies! Koulutus on asia, josta Suomi
tunnetaan. Sivistys on osa kansallista kertomustamme. Ainoastaan korkealla osaamisella
pieni maa on voinut pärjätä globaalissa kilpailussa, ja se on ollut valttimme tähän saakka.
Suomessa on voinut olla ylpeä siitä, että kenellä tahansa on aidosti mahdollisuus saada niin
laadukasta varhaiskasvatusta kuin korkeakoulutustakin perhetaustasta tai varallisuudesta
riippumatta. Suomalaisen peruskoulun menestystarinaan tullaan tutustumaan kauempaa-
kin. Siksi on hämmästyttävää, että keskustan, kokoomuksen ja perussuomalaisten hallitus
on valinnut juuri koulutuksen ja tutkimuksen yhdeksi suurimmista leikkauskohteistaan.
Koulutuksesta leikataan tämän hallituskauden aikana ainakin miljardi euroa ja tätä perus-
tellaan sillä, että leikata täytyy seurauksista välittämättä. Todellisuudessa säästöjen koh-
dentamiselle on vaihtoehtoja. (Ben Zyskowicz: No?)

Vihreä eduskuntaryhmä on esittänyt, että koulutusleikkaukset korvattaisiin säästämällä
ympäristölle haitallisista tuista. Pelkästään kilometrikorvauksen ylikompensaation poista-
minen kattaisi suurimman osan seuraavalle vuodelle kohdennetuista koulutusleikkauksis-
ta, poistamatta kuitenkaan kohtuullista korvausta työhön liittyvistä ajokilometreistä. (Kaj
Turunen: Pitäiskö työnantajia verottaa lisää?) Hallituspuolueet, kokoomus etunenässä, ky-
syvät yhä toistuvasti selitystä sille, miten, vaikka selitetty ja selvitetty on juurta jaksaen.
(Ben Zyskowicz: Antaa tulla!) Minä tulkitsen tämän niin, että ei ole ollut uskallusta katsoa
esitettyä vaihtoehtobudjettia tarkemmin lainkaan, koska silloin on oltava valmis myöntä-
mään, ettei koulutusleikkauksia pakkosaumalla voi perustella. Siksi nyt siteeraan tätä vaih-
toehtobudjettia hieman:

Työnantaja siis voi maksaa työntekijälle korvausta, kun työntekijä tekee työmatkan
omalla autollaan — ja tässä puhutaan verottomana maksettavasta kilometrikorvauksesta.
26



Pöytäkirjan asiakohta PTK 74/2015 vp
Tämä määrä määritellään Verohallinnossa vuosittain. Tänä vuonna se on ollut 0,44 euroa
per kilometri verottomana. Omalla autolla tehtävistä työmatkoista tulee maksaa työnteki-
jälle korvausta, totta kai, mutta nykyinen korvaustaso on sellainen, että tulee korvatuksi
paljon yli sen, mitä oman auton käyttäminen työajoihin maksaa. Toisin sanoen korvaukset
ylittävät oman auton käytöstä syntyvät todelliset kustannukset, ja tähän on monta selitystä:
1) Ei oteta lainkaan huomioon yksityisajojen osuutta, jota kuitenkin on valtaosa ajokilo-
metreistä. 2) Auton hankintaa korvataan senkin jälkeen, kun kiinteät kustannukset on jo
kertaalleen korvattu. 3) Kustannukset on arvioitu verrattain korkeiksi, kun lähtökohtana pi-
detään uutena myytyjen autojen keskihintaa, joka on liki 30 000 euroa. Kun näitä verova-
paita kilometrikorvauksia sen ylikompensaatio-osan osalta pienennetään, jää se verollinen
summa joko sinne työnantajan pussiin, josta työnantaja maksaa veroa, tai jos kyseessä on
valtion virasto työnantajana, jää se summa säästönä suoraan valtiolliseen kassaan, tai mi-
käli yksityinen tai valtiollinen työnantaja maksaa veronalaista kilometrikorvausta työnte-
kijälleen, silloin se työntekijä maksaa siitä summasta veron. Tämä korvaus siis tulee vero-
tuksen kautta.

Puhemies Maria Lohela: Edustaja Halmeenpää, joudun teitäkin nyt muistuttamaan siitä,
että tässä on yliopistolaki ja ammattikorkeakoululaki käsittelyssä.

Kyllä, perustelin tätä, millä ne yliopistolakileikkaukset voitaisiin korvata.
Arvoisa puhemies! Kokoomuslainen opetusministeri Sanni Grahn-Laasonen lähestyi

suomalaisia korkeakouluja avoimella kirjeellä, jossa hän vaati parempia tuloksia yhä pie-
nemmillä resursseilla. Talouskurimuksessa kamppailevat yliopistot ja ammattikorkea-
koulut ovat todellisuudessa kiristäneet vyönsä jo äärimmäisen tiukalle. Esimerkiksi Oulun
yliopistossa on toteutettu jo yt-neuvottelut, joissa vähennettiin 122 työpaikkaa, Helsingis-
sä 1 200, Aalto-yliopistossa 350. Hallinnosta ei voida enää leikata, seuraavaksi leikataan
opetuksesta ja sen laadusta. Tähän Suomella ei ole varaa. Tulevan kasvun eväitä ei kannata
syödä nyt. Hallitus on jo perunut joukon huonosti harkittuja esityksiään — tässä on yksi
sellainen. Vetoankin Juha Sipilän johtamaan hallitukseen ja myös opetusministeri Grahn-
Laasoseen: Tehkää samoin myös koulutussäästöjen kohdalla. Säilytetään Suomen asema
koulutuksen, kasvatuksen ja sivistyksen edelläkävijänä.

15.46 Kaj Turunen ps: Arvoisa rouva puhemies! Tätä keskustelua siitä, onko soveliasta
käyttää "pakko"-sanaa, pitäisikö se korvata "valinta"-sanalla, jäin äsken tuossa miettimään
ja tulin semmoiseen tulokseen, että "pakko"-sana on niin negatiivinen, ettei sitä olisi kyllä
hyvä käyttää. Kysymyshän on kuitenkin valinnasta. Oppositio sanoi, että hallitus sanoi,
että on pakko leikata, mutta itse asiassa se on valinta. Minä olen sitä mieltä, että jätetään se
"pakko"-sana ihan kokonaan pois, puhutaan kuitenkin valinnoista. Tämän vuoksi olen lan-
seerannut tämän KKE-lakipaketin. Ei puhuta pakkolaista vaan puhutaan KKE-laista, -laki-
paketista, eli kilpailukyvyn edistämislakipaketista, tällä lailla sivumennen sanoen. Jäte-
tään kaikilta osin tämä pakko-sana sitten pois.

Edustaja Kiuru sanoi täällä aikaisemmassa puheenvuorossa siitä, että hallituksella on
kaikki mahdollisuudet tehdä ratkaisuja. Se on totta. Hallituksella on nimenomaan vallan
avaimet käsissään, niin tällä hallituksella kuin edelliselläkin hallituksella. Edellisen halli-
tuksen aikaan silloinen opetusministeri Gustafsson perusti työryhmän, joka linjasi yliopis-
tokoulutuksen vuosille 2015—2020, hetkinen: 2015—2020 eli myös tälle hallituskaudel-
27



Pöytäkirjan asiakohta PTK 74/2015 vp
le. Tämä työryhmä pohti niin opetuksen sisältöä kuin sitten myöskin rahoitusta. Oliko niin,
että tässä oli mukana myöskin Antti Rinne? Taisi olla myöskin edustaja Ihalainen. En näis-
tä ole ihan varma, mutta tämä oli kuitenkin sosialidemokraattivetoinen. Tämän työryhmän
tuloksena olisi leikattu paljon enemmän kuin nykyinen hallitus leikkaa.

Kun edustaja Gustafsson äsken piti puheenvuoron, Gustafsson lopetti sen osoittamalla
sormella minua ja kysyi, meneekö perille. Menikö tämä nyt, edustaja Gustafsson, teille pe-
rille? (Jukka Gustafsson: Oho!)

15.49 Ben Zyskowicz kok: Arvoisa rouva puhemies! Arvoisat Suomen kansan edustajat!
Edustaja Halmeenpää äsken käyttämässään puheenvuorossa piti hallituksen erityisenä syn-
tinä sitä — kirjoitin sen jonnekin ylös, mutta en nyt löydä tästä — että hallitus leikkaa ni-
menomaan koulutuksesta ja tutkimuksesta ja että tämä on tällainen hallituksen tietoinen ja
ilkeä arvovalinta. Tämä vihreiden puheenvuoro siitä, että hallitus leikkaa nimenomaan —
tai hän käytti sanaa "juuri" — koulutuksesta ja tutkimuksesta, olisi uskottavampi, elleivät
vihreät suunnilleen samoilla sanoilla olisi vastustamassa täällä salissa kaikkia muitakin
hallituksen säästöjä. Ei ole montaa päivää siitä, kun kuulimme edustaja Alanko-Kahiluo-
don johdolla vihreiden arvostelevan sitä, että hallitus leikkaa nimenomaan ja juuri pienitu-
loisilta eläkeläisiltä ollessaan yhdistämässä eläkeläisten asumistukea yleiseen asumistu-
keen. Ei ole kovin kauan siitä, kun kuulimme vihreiden arvostelevan, että hallitus nimen-
omaan ja juuri leikkaa lapsiperheiltä puuttumalla lasten päivähoitoon ryhmiä suurentaen ja
subjektiivista päivähoito-oikeutta rajaten. Ei ole kauan siitä, kun vihreät ovat täällä ilmoit-
taneet vastustavansa sairaisiin kohdistuvia säästöjä, koska kaikkein haavoittuvimmassa
asemassa olevilta ei pidä leikata. Ja jokainen me tiedämme, että vihreät aivan julmetusti
vastustavat sitä, että kaikista köyhimmiltä ihmisiltä maailmassa leikataan säästämällä ke-
hitysavusta. Eli edustaja Halmeenpää, tämä on täyttä bluffia, tämä teidän puheenne siitä,
että hallitus olisi juuri ja nimenomaan, siis teidän mielestänne juuri ja nimenomaan, leik-
kaamassa koulutuksesta ja tutkimuksesta. Tilanne on siis se, että te vastustatte kaikkia,
käytännöllisesti katsoen kaikkia — ilmeisesti pitää olla aika tarkka näissä sanoissa — hal-
lituksen säästöjä ja eri päivinä kerrotte täällä aina sen mukaan, mitä on käsittelyssä, että
juuri siitä hallitus haluaa leikata ja tämä on hallitukselta kauhistuttava arvovalinta.

Se arvovalinta hallitukselta on se, että me emme voi jatkaa velkaantumista nykyistä tah-
tia. Vihreiden mielestä me voimme jatkaa ja me voimme ottaa ensi vuonna lisää velkaa
enemmän kuin mitä hallituksen budjetissa joudutaan ottamaan, mutta nimenomaan se tie,
että me vain velan päälle elämme, tulee tuleville sukupolville kalliiksi. Totta kai minäkin
olen sitä mieltä, että nämä koulutuksesta ja tutkimuksesta tehtävät säästöt ovat hyvin on-
nettomia. Ja en todellakaan usko, että niillä on mitään myönteisiä vaikutuksia, enkä todel-
lakaan haluaisi niitä tehdä. Mutta silloin kun ollaan vastuussa, niin kuin edustaja Gustafs-
son viime vaalikaudelta hyvin tietää omakohtaisesti, silloin joudutaan tekemään sellaisia
hyvin vaikeitakin säästöpäätöksiä, joita todellakaan ei haluttaisi tehdä. Ja tästä on kyse esi-
merkiksi juuri näiden nyt puheena olevien yliopistoihin ja laajemmin koulutukseen tai tut-
kimukseen kohdistuvien säästöjen kohdalla.

Vihreät ovat väittäneet koko syksyn, että heillä on vaihtoehto näille koulutukseen tehtä-
ville säästöille. Vaihtoehto on kuulemma se, että pääosin koulutukseen tehtävät säästöt ka-
tetaan nipistämällä kilometrikorvauksista. Minä annan tunnustusta edustaja Halmeenpääl-
le, että hän edes yritti perustella, miten tämä 140 miljoonaa euroa, joka täällä vihreiden
vaihtoehtobudjetissa on kerrottu ensi vuotta saatavan, kilometrikorvauksista nipistämällä
28



Pöytäkirjan asiakohta PTK 74/2015 vp
muka saataisiin. Annan tunnustusta siitä, että edes yrititte. Mutta juridiikassa on sellainen
termi kuin kelvoton yritys. Ja menemättä sen syvemmälle siihen, mitä se tarkoittaa, haluan
kuitenkin sanoa, että tämä teidän yrityksenne oli niin sanottu kelvoton yritys.

Katsotaan, miten te arvelitte, että tämä koostuu:
Ensinnäkin oli se, että pienennetään näitä kilometrikorvauksia. Kun tänä päivänä se on

44 senttiä kilometriltä, niin jos Verohallitus päättäisi, että se on esimerkiksi 35 senttiä ki-
lometriltä — mikä voi olla muuten ihan perusteltua, siis itse olen sitä mieltä, että kilomet-
rikorvauksissa on ylikompensaatiota, olen siis henkilökohtaisesti sitä mieltä — niin käy-
tännössä juuri kukaan yksityinen työnantaja ei maksaisi 44 senttiä vaan maksaisi sen 35
senttiä ja julkinen työnantaja myös. No, kuinka paljon tästä miljardista, joka menee kilo-
metrikorvauksiin, on virkamiesten ajoja? Tuskin kovin paljon. Eli se säästö, mikä näin syn-
tyy, syntyy yksityiselle työnantajalle. Silloin teidän ajattelunne mukaan tästä kertyy val-
tiolle verotuloja. No, lasketaanpa. Jos ollaan 44:stä menossa esimerkiksi 35:een, niin se tai-
taa olla noin 20 prosentin leikkaus. Ja jos nyt sitten tällä 20 prosentilla leikattaisiin, niin mi-
ten saataisiin 20 prosentin yhteisöverokannalla noin 140 miljoonaa, tai vähän vähemmän,
jos ajatellaan, että valtio säästää? Voisitteko ystävällisesti vielä rautalangasta vääntää —
tässä keskustelussa, sikäli kuin puhemies sallii, tai jossain muussa keskustelussa — miten
oikeasti tätä kautta saadaan 140 miljoonaa euroa. Minun mielestäni se on täysin haamura-
haa, sitä ei todellakaan saada.

Sitten tämä, että yritykset maksaisivat kuitenkin enemmän eli myös yli verovapaan me-
nevää ja nämä työntekijät maksaisivat siitä tuloverossaan. Kuten sanoin, en usko, että juuri
mikään yritys tai julkinen valta sen jälkeen maksaisi enempää kuin sen Verohallituksen
määrän.

Puhemies Maria Lohela:  Edustaja Zyskowicz, muistutan vain tasapuolisuuden nimissä,
että puheenvuorojen suosituspituus on enintään 5 minuuttia.

Arvoisa puhemies! Lopetankin toteamalla, että kun edustaja Marin täällä arvosteli sitä,
että olin arvostellut opposition vaihtoehtoja mutta sitten, kun oli vastausten aika, en ollut
paikalla, niin tämä hänen arvostelunsa oli perustelua — olin toisessa, erittäin tärkeässä ko-
kouksessa. Mutta pyydänkin, että edustaja Marin ystävällisesti toistaa ne vastaväitteet, jot-
ka hän minulle esitti, jos mahdollista. Minä mielelläni niihin vastaan.

Puhemies Maria Lohela:  Sitten on muutama vastauspuheenvuoro pyydetty. Ensimmäi-
senä edustaja Halmeenpää.

15.56 Hanna Halmeenpää vihr (vastauspuheenvuoro): Arvoisa puhemies! Luulenpa,
että edustaja Zyskowiczin kanssa tässä salissa meidän on turha jatkaa tätä keskustelua,
mutta jatkan sitä mielelläni ja ohjaan teidät seuraavallekin taholle keskustelemaan tästä
esittämästämme vaihtoehdosta, jotta ymmärrätte, mistä se summa koostuu, koska näin on
sen arvioitu koostuvan. Tämä laskelma perustuu siihen, mitä valtiovarainministeriö on
vuositasolla arvioinut sitä ylikompensaatiota syntyvän ja miten se sieltä saataisiin valtion
tulopuolelle takaisin.

Emme suinkaan ole esittäneet, että hallitus leikkaa vain ja ainoastaan koulutuksesta,
enkä äskeisessä puheenvuorossanikaan niin esittänyt, vaan totesin, että koulutusleikkauk-
set ovat erittäin massiivisia ja se on valinta, että hallitus kohdentaa yhden kaikkein suurim-
29



Pöytäkirjan asiakohta PTK 74/2015 vp
mista leikkauspaketeistaan juuri koulutukseen, ja näinhän se on, kun niitä leikkaussummia
katsoo. Se on totta, että hallitus kohdentaa leikkauksia kaikkiin niihin tahoihin, jotka hei-
kosti itseään voivat puolustaa: niin pienituloisiin, (Puhemies koputtaa) lapsiperheisiin kuin
eläkeläisiinkin. Sitä on syytä kritisoida. Olemme esittäneet vaihtoehdon, että leikkauksia
tehtäisiin pidemmällä aikavälillä (Puhemies: Aika on täynnä!) ja maltillisemmin.

15.57 Krista Kiuru sd (vastauspuheenvuoro): Arvoisa puhemies! Minua hiukan häm-
mensi kyllä se, edustaja Zyskowicz, että te ulkoistitte itsenne näistä hallituksen tekemistä
päätöksistä. Mutta sen ymmärrän — kunnioitan teitä minusta viisaana pitkän linjan kan-
sanedustajana — että näette itsekin, että kaikille päätöksille ei ole perusteita, jotka kanta-
vat pitkälle tulevaisuuteen.

Se minua häiritsee tässä koko keskustelussa, että jotenkin ajatellaan, että tämä eduskun-
nan päätöksenteko, joka perustuu hallituksen esityksiin, olisi palapeli, jossa nämä palape-
lin palaset olisivat ikään kuin jo ennalta määrättyjä. Näinhän tämä ei ole, ja siksi minusta
on tärkeää kuulla, miten me tämän palapelin leikkaisimme palasiksi ja kokoaisimme, jotta
se kantaisi mahdollisimman pitkälle. Sen takia minusta on sääli, että ei aidosti nähdä tätä
perustuslaillista kulmaa, kun perustuslakivaliokunnastakin huomautetaan, että näitä vaiku-
tuksia ja niiden vaikutusten hintalappua ei aidosti ole arvioitu. Se on minusta tässä vaara,
että nämä päätökset, joita nyt tehdään, vievät Suomea syvemmälle, varsinkin kun on varoi-
tettu jo siitä, että osaamistaso tulee pysähtymään.

15.59 Jari Myllykoski vas (vastauspuheenvuoro): Arvoisa rouva puhemies! Edustaja
Zyskowicz toi tähän tämän autokeskustelun, joka ei nyt ihan suoranaisesti liity tähän — se
liittyy siihen, että vihreät ovat esittäneet vaihtoehdon näille leikkauksille. Haluan kuiten-
kin muistuttaa, että minä haluan aina pyrkiä näkemyksessäni eteenpäin enkä vanhojen
muisteluun, mutta jos edustaja Zyskowicz sanoo, että tämä on kelvoton esitys, niin haluan
kyllä palauttaa mieliin viime kauden ja sen hallituksen, jossa oltiin hyväksymässä näitä ra-
kenteita, joilla matkustuskustannuksia ollaan leikkaamassa ja sopeuttamassa siihen todel-
liseen kustannusrakenteeseen. Ylikompensaation leikkaamista itse ollessani hallituspuolu-
een vasemmistolainen kansanedustaja en hyväksynyt, koska pidän erittäin tärkeänä, että
elinkeinoelämällä, myyntitoiminnalla ja reppumiehillä on mahdollisuus saada nämä kor-
vaukset.

Puhemies Maria Lohela: Ja vielä yksi vastauspuheenvuoro.

16.00 Sanna Marin sd (vastauspuheenvuoro): Arvoisa puhemies! Olisin halunnut käyt-
tää sen puheenvuoron, minkä aikaisemmin tässä salissa käytin, vastatakseni edustaja Zys-
kowiczin, Sarkomaan ja ministeri Grahn-Laasosen puheenvuoroihin, mutta valitettavasti
sitten se vastauspuheenvuoro olisi kaikunut kuuroille korville, kun te täältä salista marssit-
te aikaisemmin ulos. Teille olisin halunnut esittää vastauksen liittyen siihen, kun te täällä
veitte keskustelun pois näistä korkeakouluihin kohdistuvista leikkauksista tähän ministeri
Stubbin asemaan: Olisin kyllä toivonut, että te kävisitte tätä keskustelua myös hallituksen
sisällä. Nimittäin oppositiohan on vaatinut täältä, että me haluaisimme pääministerin il-
moituksen näistä keskusteluista, mitä ministeri Stubb on täällä salissa kertonut ja mikä ei
sitten ole pohjautunut välttämättä totuuteen. Eli tällaisen puheenvuoron olisin halunnut
teille esittää. Toivon todella, että käytte hallituksen sisällä tätä keskustelua, niin että saam-
30



Pöytäkirjan asiakohta PTK 74/2015 vp
me tänne toivottavasti (Puhemies koputtaa) pääministerin ilmoituksen ja voimme keskus-
tella tästä asiasta, jonka te nostitte täällä itse esiin.

Ensimmäinen varapuhemies Mauri Pekkarinen: Ja nyt mennään listaan.

16.01 Jari Myllykoski vas: Arvoisa herra puhemies! On pakko todeta, että kun tuolla työ-
huoneessani seurasin tätä keskustelua, ajattelin, että nyt ehkä vältyn provosoitumasta, mut-
ta enpäs välttynytkään. Ja se on hyvä, että kerran päivässä verenpaine nousee — tekee mie-
hen terveeksi, ja tuntee itsensä tarpeelliseksi.

On aivan totta, että leikkauksia tehdään, ja viime hallituskaudella vasemmistoliitto oli
siinä hallituksessa, joka joutui tekemään opetusministeri Gustafssonin näkemysten mukai-
sia tiettyjä leikkauksia, ja ne olivat kipeitä. Mutta kaikki näkivät eduskuntavaalien alla, että
nyt tämä latu on käyty loppuun. Tässä salissa niin moni on ollut todistamassa sitä itselleen.
Minä toivon ainakin, että joku on nähnyt edes pieniä painajaisia siitä, mitä tuli sanottua
vaalien alla, kun minä valokuvan otatin itsestäni ja laitoin lapun rintaan: "Ei koulutusleik-
kauksia."

Nyt ollaan sen arvovalinnan edessä. Kunnioitan kyllä edustaja Turusen kääntymistä sii-
hen, että ei puhuta, että on pakko, tämä on arvovalinta. Nyt tehdään niitä toimenpiteitä, jot-
ka eivät pakota. (Kaj Turunen: En sanonut tuosta puoliakaan!) — Minä käytän nyt täällä
omaa tulkintaani, ja hyvässä paikassa vielä kaiken hyvän päälle. — On äärimmäisen risti-
riitaista, että korkeakouluilta ja ammattikorkeakouluilta ollaan leikkaamassa. Esimerkkinä
on se, että hallituksen kärkihankkeen 600 miljoonaa euroa on tähdätty biopuolelle. Sieltä
odotetaan... (Kaj Turunen: Ei ole, 300 miljoonaa biotalouteen ja 600 miljoonaa perusväy-
länpitoon!) — No juu, mutta suurin osa siitä teknologisesta odotuksesta ja lisähyvinvoin-
nista, joka tuottaa hyvinvointia teollisessa muodossa, on juuri sille puolelle, millä on bio-
sektori. — Olisin odottanut, jos enää korkeakoulu- ja tutkimuksen ja kehityksen innovaa-
tioita ei tarvita tähän maahan, että hallitus olisi luetellut, mitä sillä rahalla tehdään, että nyt
meillä tutkimuksessa on saatu tällaisia ja tällaisia innovaatioita, me toteutamme tällä rahal-
la näitä hankkeita. Mutta kun ne eivät ole vielä valmiina, silloin tarvitaan tutkimusta, ja jot-
ta tutkimusta voi syntyä, me tarvitsemme korkeakouluopetusta, joka mahdollistaa niitten
ihmisten tulemisen näille sektoreille, jotka mahdollistavat niiden hallituksen kärkihank-
keitten toteutumisen. Mutta mitä tekee hallitus? Biosektorin yhdeltä asiantuntijataholta,
Lukelta, ollaan leikkaamassa äärimmäisen paljon, mikä halvaannuttaa juuri sen sektorin
tutkimusta, joka mahdollistaisi tämän kärkihankkeen toteutumisen biotalouden puolella.

Hallitus puolustautuu sillä, että siirrämme varoja Akatemiaan. Jos nyt jokainen hallitus-
puolueen kansanedustaja käy katsomassa, minkälaisia hankkeita Akatemiassa on nyt tä-
män hallituskauden aikana käynnistetty, niin yksikään näistä hankkeista ei tue hallituksen
kärkihanketta, yksikään käynnistetty hanke ei toteuta hallituksen kärkihanketta. On mie-
lestäni käsittämätöntä ruudin tuhlaamista, että hallitus ei johdakaan omien päätöksiensä
seuraamuksia, vaan antaa rahaa johonkin, joka ei toteuta heidän — mielestäni erittäin hy-
vää — kärkihankettaan tarttua biopuolelle.

Siinä mielessä on minun mielestäni oikeutettua arvostella ja kritisoida hallituksen leik-
kausta korkeakoulun sekä ammattikorkeakoulun sektoreille näin rankalla kädellä. Hallitus
ampuu itseään polveen, ja sanoisin, että melkein sydämeen.
31



Pöytäkirjan asiakohta PTK 74/2015 vp
16.06 Kaj Turunen ps: Arvoisa puhemies! Sanoin kyllä siitä, että mielellään ei käytetä
sitä pakko-sanaa, koska siinä on niin paljon negatiivista latausta, puhutaan mieluummin-
kin valinnoista. Minä en puhunut missään tapauksessa arvovalinnoista, koska arvovalinnat
ovat taas sitten aivan eri juttu kuin valinnat. Kyllä meidän taloustilanteemme on semmoi-
nen, että näitä säästöjä joudutaan katsomaan vähän joka paikasta, ja käytännöllisesti kat-
soen hallitus on tehnyt valinnan, että kaikki osallistuvat taloustalkoisiin. Silloin se tarkoit-
taa osaltaan myös koulutusta.

Edellisestä puheesta täytyy oikaista kyllä yksi asia: se, kun puhuin siitä, että edustaja
Gustafsson on vetänyt tätä työryhmää. On valitettavaa, etten saanut tuota vanhaa sähkö-
postia tästä iPadista auki. Mutta kun edustaja Gustafsson sanoi, ettei hän tiedä, mistä pu-
hun, niin olen tässä nyt yrittänyt sitä muistella ja varmasti hän on oikeassa. Nimi oli muis-
tini varassa, niin että nimen otin päästä. Olen pahoillani, jos olen ollut tässä väärässä, ja
pyydän anteeksi edustaja Gustafssonilta sitä, että liitin sinut tämmöisellä varmalla puheel-
la tämän työryhmän johtoon, mikä ilmeisesti sitten ei pitänyt paikkaansa. Jos tämä olisi täl-
lä kuitattu, niin ihan hyvä.

Mitä tulee siihen, mitä edustaja Myllykoski puhui Luken rahoituksen leikkauksesta, niin
minä kyllä ihan yhdyn tähän. Luken kohdalla tämä pääpaino olisi voinut kyllä olla henki-
lökohtaisesti minun mielestäni niin, Sykeä ja Lukea ajatellen, että enemmän niitä säästöjä
olisi voinut sinne Syken puolelle laittaa kuin Luken puolelle. Mutta tämä on näin nyt tehty.

Mutta hallituksen kärkihankkeista, edustaja Myllykoski, ei kannata olla huolissaan. Se
on hyvällä mallilla, ne etenevät ja voimistuvat koko ajan. Ensi keväänä ruvetaan näke-
mään konkreettisia (Puhemies koputtaa) esimerkkejä siitä.

Ensimmäinen varapuhemies Mauri Pekkarinen: Ja listalla on edustaja Zyskowicz, ja
jos Zyskowiczin jälkeen vielä on aihetta lyhyeen debatointiin, niin se tietysti käydään. Nyt
listan mukaan, edustaja Zyskowicz.

16.08 Ben Zyskowicz kok: Arvoisa herra puhemies! Edustaja Halmeenpää kiisti sen, että
hän olisi puheenvuorossaan sanonut, että hallitus leikkaa juuri koulutuksesta ja tutkimuk-
sesta tai että hallituksen leikkausten painopiste olisi siellä, ja sanoi, että hän on tarkoitta-
nut, että hallitus leikkaa näin paljon koulutuksesta. Minä olen sitä mieltä myös, että halli-
tus leikkaa paljon koulutuksesta — palaan kohta siihen, ulkoistanko itseni näistä säästöis-
tä; en ulkoista — eli paljon leikkaa, ja voi sanoa, että liian paljon. Totta kai me kaikki tässä
salissa toivomme, että näiltä säästöiltä oltaisiin voitu välttyä.

Mutta, edustaja Halmeenpää, kun te vastustatte myös kaikkia muita säästöjä, niin kysy-
mys teille kuuluu: Jos koulutussäästöjä olisi onnistuttu pienentämään vaikka 100 miljoo-
nalla eurolla, niin mihin te olisitte suunnanneet nämä näin puuttuvat säästöt, kun te vastus-
tatte myös sitä, että säästetään vanhuksilta ja eläkeläisiltä ja lapsiperheiltä ja päivähoidosta
ja kaikesta, mihin hallitus säästöjä esittää? Vai onko todella niin, että te olette sitä mieltä,
että vaikka me elämme äärimmäisen haasteellisia aikoja Suomen taloudessa, vaikka meillä
on huikea julkisen talouden alijäämä jo monetta vuotta peräkkäin, niin meidän ei tarvitse
tehdä mitään säästöä, riittää, kun otetaan se 20 miljoonaa sieltä yksityislääkäreiden Kela-
korvauksista, joita käyttävät lähinnä keskituloiset naiset käydessään esimerkiksi kerran
vuodessa gynekologilla, sieltä pitää leikata. Sekö riittää? Niin, ja 5 miljoonaa armeijalta, se
oli myös teidän vaihtoehtobudjetissanne. Oletteko te oikeasti sitä mieltä, että tämmöisenä
32



Pöytäkirjan asiakohta PTK 74/2015 vp
aikana, kun mennään miljardin alijäämää vuodesta toiseen, riittää, että tehdään nämä muu-
taman kymmenen miljoonan säästöt? Ehkä olette.

Edustaja Krista Kiuru sanoi, että vähän niin kuin ulkoistin itseni näistä säästöistä. En to-
dellakaan tee sitä. Kannan vastuun kaikista hallituksen säästöistä, puolustan niitä, äänestän
niitten puolesta ja miekkailen niiden puolesta vaikka millä foorumeilla. Sanoin vain, mikä
on totuus, että itse olisin toivonut, että olisi voitu joiltakin osin näitä välttämättömiä sääs-
töjä painottaa toisin. Totta kai näistä käytiin neuvotteluja hallitusohjelmaneuvotteluissa, ja
itse olin mukana, mutta sen enempää niitä ei tietysti ole mahdollista lähteä avaamaan. Tot-
ta kai näitä aina voi painottaa vähän toisin, mutta tämä SDP:n vaihtoehto, että kun ei oikein
mistään tarvitse säästää, ei ole mikään vaihtoehto.

Edustaja Marin, hallituksen sisällä on keskusteltu mainitsemastanne aiheesta, ja hallitus
ei tule antamaan tiedonantoa eikä pääministerin ilmoitusta valtiovarainministeri Stubbin
hallintarekisterilausunnosta. Olen mediasta lukenut, että te siellä sosialidemokraateissa
harkitsette asiasta välikysymystä. Sanoisin, että siitä vaan. Silloin viimeistään jokainen
suomalainen näkee, että teille on tässä asiassa iskenyt täydellinen vauhtisokeus.

Mutta kun puhutaan koulutuksen leikkauksista, arvoisa herra puhemies, niin on pakko
vielä lopuksi kiinnittää huomiota siihen, mitä SDP esitti ennen vaaleja. Puheenjohtaja Ant-
ti Rinteen suulla esittelitte puolueenne talousohjelmaa, ja siinä te esititte 4 miljardin euron
sopeutusta vaalikaudella. 3 miljardia pitäisi päättää heti eli näinä aikoina ja miljardi sitten
myöhemmin, ja tästä 3 miljardin sopeutuksesta 2 miljardia SDP olisi hoitanut sillä, että
menoja leikataan, ja miljardin sitten veroja kiristämällä. Nyt on pakko kysyä: mistä te ne 2
miljardia olisitte säästäneet ja leikanneet? Kun olen teidän vaihtoehtobudjettianne selan-
nut, niin en ole löytänyt sieltä näitä 2 miljardin euron säästöjä vuositasolla. Mistä te, edus-
taja Krista Kiuru, tämän teidän vaalien alla kansalaisille kertoman ohjelman mukaisesti
olette nyt vaatimassa näitä 2 miljardin euron säästöjä? Olisi todella mielenkiintoista kuul-
la. Ja olisi mielenkiintoista nähdä, miten te edes teette 2 miljardin säästöjä ilman, että kou-
lupuolelta tarvitsee mitään säästää. Vai olisitteko te valmiita koulupuolelta säästämään?
Nimittäin tässä puheenjohtaja Rinteen esittelemässä vaaliohjelmassa te olitte sitä mieltä,
että 270 miljoonaa euroa säästettäisiin viime hallituskaudella kaatuneesta toisen asteen
koulutuksen uudistuksesta. Nyt en tiedä, kysyn ihan vilpittömästi, oletteko tämän säästön
kannalla. Jos olette, niin kertokaa se. Jos ette ole, niin hyvä on sekin tietää. Eli jopa vaalien
alla koitte, että kansalaisille pitää sen verran kertoa, missä mennään, että tekin esititte 2
miljardin euron säästöjä. Edustaja Krista Kiuru, valottakaa nyt meille, mistä ne 2 miljardia
euroa säästetään. Ja puhun säästöistä, en veronkorotuksista, vaan säästöistä.

16.14 Krista Kiuru sd (vastauspuheenvuoro): Arvoisa puhemies! No nyt on niin, että
edustaja Zyskowiczkin on ruvennut huomaamaan, että omassa paketissa ei ole rakenteelli-
sia uudistuksia. Me sosialidemokraatit kysyimme jo kesäkuussa, missä ovat kaikki ne ra-
kenteelliset uudistukset, joilla olisi voinut tasapainottaa tätä taloutta pitkällä juoksulla.
Ymmärrän sen, että ei vielä ensi vuonna kaikkea voi ladata pöytään. Niin se meilläkin on,
että ei ihan näin nopeasti taivu porukka siihen, että aitoja rakenteellisia uudistuksia teh-
dään, mutta teillä ei ole esimerkiksi työllisyysastetta nostavia esityksiä ollenkaan tässä.
Sen takia on jouduttu niin kipeästi, kun etupainotteisesti halusitte tehdä nämä säästöt, te-
kemään niin rankkoja leikkauksia. Tästä syystä me olemme haastaneet teidät, niin että täs-
sä vaihtoehto-ohjelmassa me olemme peruneet tämän hallituksen esityksen, josta tänään
33



Pöytäkirjan asiakohta PTK 74/2015 vp
puhutaan, eli ammattikorkeakoulujen ja yliopistojen indeksijäädytykset koko hallituskau-
delle, ja me pystymme tekemään taloudellisesti tasapainotetun esityksen.

Koska tänään puhutaan yliopistoista, minä toivon, edustaja Zyskowicz, (Puhemies ko-
puttaa) että me emme täällä sumuta tosiasioita. Tämä on tärkeä asia. Tätä ei pidä tehdä.

16.15 Hanna Halmeenpää vihr (vastauspuheenvuoro): Arvoisa puhemies! Edustaja Zys-
kowicz, en minä suinkaan kiistänyt äsken puhumiani. Sanasta sanaan totesin, että on häm-
mästyttävää, että hallitus on valinnut juuri koulutuksen ja tutkimuksen yhdeksi suurimmis-
ta leikkauskohteistaan. Näinhän se on, en minä tätä kiistänyt.

Vihreiden vaihtoehtobudjetti perustuu kahden vaalikauden mittaiseen talouden ja työl-
lisyyden tervehdyttämisohjelmaan. Emme me ole sitä mieltä, ettei tässä mitään korjattavaa
olisi. Haluamme, että työllisyysaste nostetaan 74 prosenttiin, sillä työllisyyden kehitys on
kaikkein tärkein asia julkisen talouden kuntoon saattamisessa ja siinä, että saadaan valtion
velkaantuminen loppumaan ja talouden kestävyysvaje jollekin tolalle. Sopeutamme talout-
ta maltillisemmin, koska se tukee tätä tavoitetta. Helsingin yliopiston kansantaloustieteen
tutkija Juha Tervala on esittänyt, että hallituksen leikkauspolitiikka hidastaa talouden kas-
vua (Puhemies koputtaa) noin 0,7 prosenttia, vihreiden malli vain 0,3.

16.16 Li Andersson vas (vastauspuheenvuoro): Arvoisa puhemies! Minä haluaisin edus-
taja Zyskowiczilta kysyä, onko hallituksessa siis yhtään edustajaa, joka kannattaisi näitä
koulutusleikkauksia nyt esitetyssä muodossa. Tekin sanoitte nyt tässä, että nämä ovat tei-
dän mielestänne ylimitoitettuja. Minä en ole vielä törmännyt yhteenkään hallituspuolueen
edustajaan, joka olisi sitä mieltä, että nämä koulutusleikkaukset nyt esitetyssä muodos-
saan, tältä kokoluokaltaan, olisivat hyvät. 

Kun te kaikki olette samaa mieltä siitä, että näitä on ylimitoitettu, kun nämä ovat saaneet
valtavasti kritiikkiä myöskin Elinkeinoelämän keskusliitolta ja Etlalta, niin miksi te ette
ole valmiita edes maltillistamaan näitä koulutukseen, tutkimukseen kohdistuvia leikkauk-
sia? Miksi te pidätte kiinni sellaisista linjauksista, joita kukaan edes hallituspuolueiden
edustajista ei ole valmis suoraan kannattamaan ja puolustamaan tässä salissa? 

Mitä tulee edustaja Turusen puheenvuoroon näistä valinnoista, niin toistan vielä kerran,
että perussuomalaiset tekivät keskeisen arvovalinnan, kun te linjasitte, että veroaste (Puhe-
mies koputtaa) ei saa nousta, ei osallisteta suurituloisia näihin talkoisiin lainkaan.

16.17 Jukka Gustafsson sd (vastauspuheenvuoro): Arvoisa puhemies! Edustaja Zysko-
wicz on kyllä pikkunäppäryyden mestari. Kaksi tuntia sitten täällä, kun keskusteltiin yli-
opistoista ja ammattikorkeakouluista, te käynnistitte keskustelun Stubbin ja opposition vä-
lisistä suhteista. Sitten te tulette kahden tunnin päästä tänne ja käynnistätte keskustelun
vihreiden vaihtoehtobudjetin kilometrikorvauksista. Seuraavassa puheenvuorossa, kun
edelleen listalla on yliopisto- ja ammattikorkeakouluasia, te rupeatte käymään vaihtoehto-
budjettikeskustelua demarien vaihtoehdosta, joka käytiin täällä viikko sitten. Siis minusta
tämä on melkoisen häikäilemätöntä keskustelukulttuuria, (Puhemies koputtaa) mitä te har-
joitatte täällä.

Ensimmäinen varapuhemies Mauri Pekkarinen: Kielenkäyttöön pyydän kiinnittämään
huomiota. (Martti Mölsä: Asiasisältöön!)
34



Pöytäkirjan asiakohta PTK 74/2015 vp
16.18 Mikko Savola kesk (vastauspuheenvuoro): Arvoisa herra puhemies! Tietysti täällä
viitataan myös teidän vaihtoehtobudjetteihinne, koska kyllähän nämä rahat on jostakin
otettava. Tämä on aika hämmentävää keskustelua, kun mistään ei saisi ottaa ja velkaakaan
ei voisi oikein ottaa lisää, tai siitä en nyt ole teidän puoleltanne aivan varma, olisitteko te li-
säämässä sitä velkaa kuinka paljon, mutta tosiasia on kuitenkin se, että yli 5 miljardia ensi
vuonna lisää taas syödään enemmän kuin tienataan. Jotta meillä tulevaisuudessa voi olla
niin laadukasta koulutusta kuin mitä muuta tahansa tässä yhteiskunnassa, niin kyllä mei-
dän on tämä talous saatava oikaistua.

Jos jotain olisin toivonut tältä viime päivien ajalta, niin sitä, että te, vasemmisto-oppo-
sitio, olisitte vaikuttaneet teidän vahvoihin etujärjestöihinne, pääasiassa nyt AKT:hen, että
yhteiskuntasopimus oltaisiin saatu aikaan. (Li Anderssonin välihuuto) — Kyllä. — Se oli-
si edesauttanut myös muuta talouskehitystä. Nyt joudutaan (Puhemies koputtaa) sitten te-
kemään leikkauksia ja hakemaan ne säästöt muualta.

16.19 Sanna Marin sd (vastauspuheenvuoro):  Arvoisa puhemies! Edustaja Turunen
käytti täällä aiemmin puheenvuoron, että kaikki osallistuvat säästötalkoisiin ja talouden ta-
sapainottamiseen. Näinhän ei kuitenkaan oikeasti ole. Te olette kyllä valinneet, että tähän
talouden tasapainottamiseen osallistuvat kaikista pienituloisimmat ihmiset, näihin talou-
den tasapainottamistoimiin osallistuvat kyllä koulutuskenttä, korkeakoulut todella kovalla
kädellä, mutta samaan aikaan te ette ole valinneet sitä, että vahvat ja varakkaat osallistui-
sivat jollakin tavalla näihin säästötalkoisiin. Te olette tehneet arvovalinnan siitä, että ve-
roastetta ei nosteta. Verotus ei ole millään tavalla osana näitä teidän talouden tasapainotta-
mistoimenpiteitänne, joten kun puhutte siitä, että kaikki osallistuvat, niin se ei yksinkertai-
sesti pidä paikkaansa. Sen sijaan SDP:n vaihtoehtobudjetista, josta täällä on tänäänkin kes-
kusteltu, kyllä löytyy myös näitä verotuksellisia elementtejä, nimenomaan oikeudenmu-
kaisempia kohdentamisia verotuksen sisällä. Ymmärrän, (Puhemies koputtaa) että edusta-
ja Zyskowicz ei halua tästä puhua, mutta kuitenkin minusta tämä on osa tätä talouden
kokonaisuutta.

Ensimmäinen varapuhemies Mauri Pekkarinen: Mennään listaan.

16.20 Krista Kiuru sd: Arvoisa puhemies! Olen iloinen siitä, että näin tärkeässä asiassa
on vielä kansanedustajia paikalla. Uskon aidosti siihen, että meidän kannattaa yhdessä kes-
kustella läpi ne huolet, jotka yliopistojen ja ammattikorkeakoulujen väki on julkisuuteen
esittänyt. Minä en ole koskaan aikaisemmin nähnyt tällaista aikaa kuin nyt, kun valtiova-
rainministeri Stubb meni Helsingin yliopistolle tutustumaan ja oli mielenosoittajat vastas-
sa. Minä en ole koskaan nähnyt aikaa, jossa yliopistoissa kiertää adressi, jonka allekirjoit-
tamalla liittyy joukkoon, jossa yliopistoväki menee lakkoon tätä hallitusta vastaan. Minä
en ole koskaan todistanut sellaista aikaa, jossa Tieteentekijöiden liitto joutuu laittamaan
kannanoton siitä, millä tavalla hallituksen keskeiset opetukseen, tieteeseen ja tutkimuk-
seen liittyvät tahot ajattelevat tutkimuksesta ja tieteestä. Minusta oli erittäin pelottavaa se,
että Tieteentekijöiden liitto joutui kertomaan julkisuuteen, että ensinnäkään valtiovarain-
ministeri Stubb ja hänen arvolatautuneet kannanottonsa eivät anna kyllä parasta kuvaa sii-
tä, miten tutkijoita tässä maassa arvostetaan. Tieteentekijöiden liitto on meille sivistysva-
liokunnan jäsenille myöskin suoraan todennut, että ministerin paimenkirje, jossa hän ker-
too, että niukkuudella voidaan rakentaa parempaa luovuutta, ei ollut oikein valittu tässä
35



Pöytäkirjan asiakohta PTK 74/2015 vp
ajassa. Ja kyllä tämä sama tieteentekijöiden porukka ja yliopistoväki, ammattikorkea-
kouluväki ovat erittäin huolissaan siitä, olemmeko me ymmärtäneet näiden lakiesitysten
vaikutukset.

Nyt käsittelyssä oleva laki ammattikorkeakoulujen ja yliopiston rahoituksen muuttami-
sesta ja indeksiin puuttumisesta on vaikutuksiltaan erittäin merkittävä. 3 300 korkeakoulu-
tettua työpaikkaa katoaa tämän esityksen hyväksymisen myötä. Siihen kiinnittää perustus-
lakivaliokuntakin huomiota, että nyt aletaan olla niillä viimeisillä vesillä, joista nämä vai-
kutukset on todella aidosti selvitettävä. Ja mitä tekee tämä hallitus? Minun on pakko ky-
syä, missä on ollut se Mersu-kavalkadi, joka ajaa näihin yliopistoihin ja ammattikorkea-
kouluihin pahoittelemaan ja miettimään, minkälaista muutosohjelmaa tehdään tälle kor-
keakouluväelle, että he voisivat tämän näin merkittävän rakenteellisen uudistuksen
ylipäänsä kestää. Missä on esimerkiksi työministeri? Korkeakoulutettujen työpaikkoja me-
netetään tutkimuksesta ja opetuksesta näin paljon. Hän ei ole millään työpaikalla vielä vie-
raillut. Silloin kun Puolustusvoimilla jouduttiin tekemään tämä iso Puolustusvoimien re-
formi, muistatteko, kuinka monta Mersu-jonoa meni tätä tilannetta aina joka paikkaan
avaamaan?

Minä en ymmärrä sitä, miksi yhteiskunnasta puuttuu välittäminen. Tämä on uskomaton
juttu, että tämä korkeakouluväki miettii, puhummeko me täällä ollenkaan samaa kieltä.
Minä olen erittäin pahoillani siitä, että tuntuu, että täältä puuttuu täysin näköalallisuus kor-
keakoulukenttään. Meillä on kuitenkin tosiasia, joka puoltaa sitä: OECD teki selvityksen
90-luvun alussa siitä, että tutkimukseen ja tuotekehitykseen panostettiin, ja lopputulos on
ollut se, aivan objektiivisen faktan mukaan, että se kannatti. Meidän kilpailukykyloikkam-
me perustui osaamiselle. Mutta mitä tämä hallitus tekee? Heillä on tekeillä aivan oma kil-
pailukykyloikkansa, joka ei edes perustu siihen, että meillä olisi objektiivisesti arvioiden
huonompi hintakilpailukyky 2000-luvun alkuun nähden ja verrattuna muihin Pohjoismai-
hin. Silti tämä osaamisloikka jätetään tekemättä. Samaan aikaan se isoin ristiriita on se, että
hallituksen oman työn lähtökohta ja isoin tavoite on juuri se, että osaamisella Suomea nos-
tetaan. Sen takia nämä todelliset toimet eivät ollenkaan kyllä korreloi siihen, minkälaisia
tavoitteita hallituksella on.

Sen takia minä olen hyvin huolissani siitä, onko nämä vaikutukset todella ymmärretty,
kun perustuslakivaliokuntakin joutuu näihin vaikutuksiin ottamaan tällä tavalla kantaa. Jos
ajatellaan, että joskus noin 10 000 työpaikkaa menetettiin esimerkiksi Nokialta, niin muis-
takaa, kuinka suuri yhteiskunnallinen murhe tämä rakennemuutoksen kestäminen on ollut.
Me menetämme koulutuksesta enemmän työpaikkoja, eikä kenelläkään ole ollut mitään
murhetta. Minä olen todella huolestunut siitä, olemmeko me ymmärtäneet, mitä tämä käy-
tännössä tarkoittaa.

Vielä kertauksena: Näillä rakenteellisilla uudistuksilla ei ole minkäänlaista ohjautuvuut-
ta. Se minua vielä erityisesti ihmetyttää, miksi, Ben Zyskowicz, esimerkiksi te puolueena
ette voi kannattaa sitä, että ammattikorkeakoulujen ja yliopistojen duaalimallia voidaan
tarkastella. Ei tietenkään, sehän jäi vallan pois tästä hallituksen ohjelmasta. Minun on pak-
ko sanoa, että on se vain niin ihmeellinen juttu, että jos rakenteita halutaan katsella, niin
katsellaan vain osarakenteita mutta kokonaisuutta ei katsota, koska tämä ei sovi ideologial-
taan kokoomukselle, ja nyt sitä ei ole tässä ohjelmassa. Koko tutkimus- ja tiedeväki teki
tiekartan maaliskuussa, minkälaisia rakenteellisia muutoksia voitaisiin ajaa, jos joudutaan
säästämään. Mutta kun se ei käynyt kokoomukselle, niin se ei ole tässä paketissa mukana.
36



Pöytäkirjan asiakohta PTK 74/2015 vp
En minä yhtään enää ihmettele, että Tieteentekijöiden liitto on aivan hämmentynyt siitä,
miten tämä voi olla mahdollista.

Ja on hyvä vielä todeta, että ei tämä voi mennä näin, että me ajattelemme, että me vä-
hennämme maisterikoulutusta 20 prosentilla ilman, että sillä olisi minkäänlaista merkitys-
tä tässä maailmassa. Siitäkään ei kukaan ajattele, onko tämä edes tästä maailmasta, että me
lyhennämme osaamisen hankinnan pituutta. Eihän tässä ole mitään järkeä.

Edustaja Zyskowicz kysyi, olemmeko me valmiita rakenteellisiin uudistuksiin. Me
olemme. Me olisimme olleet viime hallituskaudella valmiita jo esimerkiksi oppivelvolli-
suuden pidentämiseen, joka olisi ollut merkittävä rakenteellinen uudistus ja olisi tuonut
erittäin paljon säästöjä. Toinen juttu: Me olisimme olleet valmiit siihen, että opiskelijasu-
maa todella pienennetään. Opiskelijasuman pienentäminen olisi ollut merkittävämpi nuor-
ten työuria pidentävä projekti kuin se, että me leikkaamme 20 prosenttia maisteriohjelmas-
ta, toisesta päästä. Eli kyllä tämä hölmöläisten hommaa on, ja akateemiselle väelle on hy-
vin vaikea selittää, olemmeko me ollenkaan miettineet näitä vaikutuksia.

Minä totean, arvoisa puhemies, tähän loppuun, että tämä keskustelu osoittaa kyllä mei-
dän korkeakouluväelle — he rupeavat miettimään — että heillä olisi ollut varaa ja mahdol-
lisuuksia varmasti osallistua tähän fiksuun keskusteluun siitä, että jos taloutta pitää tasa-
painottaa, niin tehdään se tavalla, joka olisi järkevä. Ja tässä tilanteessa he eivät voi ym-
märtää sitä, mihin me olemme menossa, varsinkin kun OECD on todennut, että suomalai-
nen koulutustaso tulee pysähtymään. Nythän meidän pitäisi tehdä kiireesti toimenpiteet,
joilla tämä pysähdys estetään, mutta sen sijaan me varmistamme, että tämä pysähdys tulee
mahdollisimman nopeasti, tekemällä näitä omia yksipuolisia päätöksiä, joita eivät voi aka-
teemiset asiantuntija-arviot kyllä ymmärtää.

16.28 Ben Zyskowicz kok: Arvoisa herra puhemies! Hyvät kansanedustajat! Alkuun il-
moitan, että tämä on tästä asiasta viimeinen pitkä puheenvuoro, jonka täältä pöntöstä pi-
dän. Tämän sanon lohdutuksena teille ja myös itselleni, koska ei aina voi olla ihan varma,
että itsekuri pitää, mutta kun kertoo muillekin, mitä aikoo, niin se vahvistaa mahdollisuutta
onnistua.

Edustaja Kiuru, minä kerroin edellisessä puheenvuorossani, että SDP esitti ennen vaa-
leja 3 miljardin sopeutuksia ja että ne pitäisi päättää heti hallitustaipaleen aluksi eli näinä
aikoina, syksyllä, ja edelleen, että SDP hoitaisi leikkaamalla menoja 2 miljardia. Kysyin
teiltä, edustaja Krista Kiuru, mistä te sen 2 miljardia leikkaisitte. Selväksi tuli, että ette leik-
kaisi nyt puheena olevista korkeakoulurahoista. Mutta kysyin teiltä, mistä te sen leikkaisit-
te. Ja vaikka käytitte yhden vastauspuheenvuoron ja yhden pitkän puheenvuoron täältä
pöntöstä ja puhuitte paljon, niin minä en kuullut teidän vastaustanne. En tiedä, kuuliko ku-
kaan muu täällä salissa. (Eduskunnasta: Ei kuullut!) Mistä te sen 2 miljardia leikkaisitte?
Vastatkaa, edustaja Kiuru. (Jukka Gustafsson: Puhutaan nyt tästä asiasta!) — On paljon
helpompi sanoa, edustaja Gustafsson, mistä ei leikata. Tästä nyt puheena olevasta asiasta,
mistä edustaja Gustafsson tietysti haluaa mieluummin puhua, (Jukka Gustafsson: Niin kun
se on asialistalla!) ymmärsin, että te ette leikkaa. — Hän on aivan oikeassa. — Mutta kun te
ette tästä nyt puheena olevasta kohdasta halua leikata ja käytitte monta minuuttia sen ker-
tomiseen, niin käyttäkää nyt edes yksi minuutin vastauspuheenvuoro sen kertomiseen,
mistä te ne 2 miljardia leikkaisitte. Te olisitte paljon uskottavampi vastustaessanne tätä
leikkausta, kun kertoisitte jo vaaliohjelmassanne lupaamastanne tai uhkaamastanne 2 mil-
37



Pöytäkirjan asiakohta PTK 74/2015 vp
jardin euron säästöistä, mistä te ne otatte. Kertokaa meille. Täällä on uteliaita kuitenkin sa-
lissa vielä jonkun verran paikalla.

Edustaja Halmeenpää, teillekin piti jotain vastata, mutta nyt en muista, mitä. Mutta to-
tean vain sen, että teidän vaihtoehtobudjetistanne, jonka olen lukenut tarkkaan, löysin
Kela-säästön, löysin armeijan säästön. (Hanna Halmeenpää: Entäs verotus?) En löytänyt
muita säästöjä, en isompia enkä pienempiä. — Eivät veronkiristykset ole säästöjä. Niitäkin
voidaan tehdä, jos katsotte, että se on isänmaan etu, ja näin ilmeisesti katsotte. — Ei niitä
säästöjä kyllä ole löytynyt. Kuten jo aikaisemmin sanoin, tämä 140 miljoonan euron säästö
kilometrikorvauksissa on tämmöistä haamurahaa, ja vaikka se tulisi veronkiristyksillä, niin
kuten yritin jo edellisessä puheenvuorossa osoittaa, näin kertomallanne tavalla ei todella-
kaan tulisi.

Edustaja Andersson kysyi, löytyykö ketään, joka kannattaa näitä hallituksen koulusääs-
töjä, nyt puheena olevaa yliopistosäästöä tai yleensä hallituksen koulusäästöjä. En ole mi-
kään suomen kielen maisteri, mutta luulen, että tässä joudutaan vähän pohtimaan, mitä
"kannattaa" tarkoittaa. Jos tarkoititte sitä, löydänkö esimerkiksi itseni niiden kansanedus-
tajien joukosta, jotka ovat sitä mieltä, että tämä on hyvä juttu, että koulutuksesta ja yliopis-
tolta joudutaan näin paljon säästämään, ja että siitä seuraa kaikkea hyvää meidän koulutuk-
selle ja menestykselle muutoin, niin en tässä näin ymmärretyssä mielessä tietystikään kan-
nata näitä säästöjä. Siis en usko, en ajattele, että ne ovat hyvä juttu — en usko, en ajattele,
että niistä seuraa kaikkea hyvää. Mutta jos kysyitte, kannatanko näitä siinä mielessä, että
kun me olemme erittäin vaikeassa taloudellisessa tilanteessa ja kun me joudumme teke-
mään miljardien menosopeutuksia vuositasolla, niin tässä sopeutuskokonaisuudessa myös
nämä säästöt, jotka hallitusohjelman neuvotteluissa on sovittu, tehdään, niin kyllä kanna-
tan. Jos pystytään yhdessä hallituspuolueiden kesken sopimaan vielä jotain esimerkiksi
Helsingin yliopiston apteekkikorvaukseen liittyen, niin katsotaan sitä. Mutta kyllä, ellei
toisin hallitusryhmien kesken sovita, kannatan hallituksen esittämiä säästöjä, vaikka mi-
nun mielestäni — ja uskon, että jokaisen, myös hallituspuolueen kansanedustajan mielestä
— ne ovat valitettavia.

Ja edustaja Gustafsson, teille, kun olette huolissanne tavastani puhua täällä ja ottaa asioi-
ta esiin, haluan vain sanoa, että kun nyt puhutaan säästöistä, joita kohdistetaan korkea-
koululaitokseen, ja kun te niitä vimmatusti vastustatte, niin kyllä minun mielestäni tähän
kontekstiin kuuluu myös sen peräänkuuluttaminen, että mistä te sitten ne vaaliohjelmas-
sanne mainitsemat 2 miljardia vuositasolla säästätte, kun yliopistoihin ja korkeakouluihin
ja kouluihin ja koululaitokseen ei säästöjä suunnattaisi.

Ensimmäinen varapuhemies Mauri Pekkarinen: Edustaja Turunen. — Jos edustaja Tu-
runen sallii, annetaan nyt tämän kerran edustaja Krista Kiurulle vastauspuheenvuoro. (Kaj
Turunen: Totta kai!) Jokaisen täällä nyt lopussa olevan — muutama varsinainen puheen-
vuoro jäljellä — puheenvuoron jälkeen en myönnä vastauspuheenvuoroa. Oikea debatti,
oikea eduskuntakeskustelu, pitää sisällään sekä aitoa debattia että myös tilaa ja sijaa oikeil-
le, varsinaisille puheenvuoroille. — Tämän kerran, edustaja Krista Kiuru.

16.35 Krista Kiuru sd (vastauspuheenvuoro): Arvoisa puhemies! Minä kiitän tästä mah-
dollisuudesta. Puhun lyhyesti, en käy läpi meidän vaihtoehtobudjettiamme, ei tarvitse sitä
pelätä. Mutta sen totean, edustaja Zyskowicz, että sillä foorumilla, jolla keskustellaan ai-
dosti siitä vakavasta huolesta, minkä takia ihmiset keräävät yliopistoissa ja ammattikorkea-
38



Pöytäkirjan asiakohta PTK 74/2015 vp
kouluissa listaa lähteäkseen lakkoon tätä hallitusta vastaan, on aito huoli siitä, riittävätkö
yliopistojen ja ammattikorkeakoulujen rahoituspohjat tulevaisuuteen. Ja toivoisin, että me
emme vääristele tätä keskustelua. Yhdyn siihen edustaja Gustafssonin kritiikkiin, jonka
hän äsken esitti.

Ja sitten minä totean, että me emme sosialidemokraateissa usko, ettei meidän tarvitsisi
taloutta tasapainottaa. Me tasapainotamme taloutta mutta tavalla, jolla me velkaannumme
vähemmän kuin tänä vuonna velkaannutaan. Eli käytännössä se tarkoittaa, että emme vel-
kaannu niin paljon kuin nyt mutta velkaannumme vielä vähemmän kuin hallitus ensi vuon-
na. Ja sen lisäksi tasapainotamme taloutta. Yhdymme siis hallituksen toimintalinjaan mo-
nissa asioissa, mutta monissa asioissa luomme uutta kasvua, mitä hallitus ei tee, ja näin ol-
len saamme tasapainoisen budjettipaketin aikaan. Palataan sitten tähän, (Puhemies koput-
taa) kahvipöydässä lisää tarkemmin.

16.36 Kaj Turunen ps: Arvoisa puhemies! Edustaja Kiuru käytti tämän vastauspuheen-
vuoronsa, mutta uskon, että tämän lyhyen, jämäkän oman puheenvuoroni jälkeen edustaja
Kiuru olisi varmasti halunnut käyttää sen vastauspuheenvuoron, koska keskityn tässä pu-
heessa aika pitkälle nimenomaan edustaja Kiuruun. Kun kuuntelin hänen puheenvuoron-
sa, niin tavallaan tämäkin varsinainen puheenvuoro on niin sanottu vastauspuheenvuoro.

Mutta ihan ensin: Tässä nyt taisi olla edustaja Andersson, joka moitti siitä, että perus-
suomalaiset eivät halua korottaa veroja ja kokonaisveroastetta emme ole nostamassa. Mi-
nun mielestäni tämä ei ole ollenkaan huono asia. Meidän kokonaisveroaste Suomessa on jo
tällä hetkellä ihan kärkiluokkaa, siinä ei ole varaa paljon korottaa. Ja kyllä kaikki osallis-
tuvat talkoisiin. Sitten edustaja Andersson väitti, että tämä kaikki rahoitetaan sitten pieni-
tuloisilla, mutta tässä salissa käytiin keskustelua myöskin ansiotulovähennyksestä, joka on
450 miljoonaa ja joka kohdistetaan pieni- ja keskituloisille. Sekään ei käynyt vasemmistol-
le. Ihmettelen.

Mutta kun edustaja Kiuru omassa puheenvuorossaan maalaili mielikuvia ministeri Stub-
bista, kuinka hänen kaulassaan roikkuu jotain lappuja ja mielenosoittajat... (Krista Kiuru:
En puhunut mitään!) — Joo, anteeksi, se tuli aikaisemmassa puheenvuorossa. — Sanoitte,
että ministeri Stubb joutui kohtaamaan mielenosoittajia, ja kerroitte sitten omista pelois-
tanne ja Tieteentekijöiden liiton voimakkaista kannanotoista ja puhuitte sivistysvaliokun-
nan jäsenenä saaneenne Tieteentekijöiden liitolta informaatiota, puhuitte Mersu-jonoista ja
näinpäin pois. Maalailitte tällaisen kuvan mutta unohditte kyllä oikeastaan sen, että te olit-
te hallituksessa viime kaudella ja olitte linjaamassa myöskin tälle hallituskaudelle asioita.
Palaan niihin hiukan myöhemmin. Kyselitte myöskin, että missä on työministeri Lind-
ström, koska kysymys on tutkimuksesta ja innovaatiopolitiikasta — näin muistaakseni sa-
noitte.

Näitä asioita kokonaisuutena kun katsoo... Aiemmin tänään puhuin siitä tutkimuksesta
ja valitettavasti väärällä tiedolla sitten leimasin edustaja Gustafssonin tämän työryhmän
puheenjohtajaksi. Minulla oli tässä aikaa nyt omalla paikallani tarkistaa tämän työryhmän
puheenjohtajuus, ja se oli pääministeri Alexander Stubbilla. Siinä työryhmässä olitte te,
silloinen ministeri Kiuru, mukana, siellä oli sosialidemokraateista myös Antti Rinne, ja te
allekirjoititte tämän työryhmän tuloksen. Kysymyksessä oli "Uudistava Suomi: tutkimus-
ja innovaatiopolitiikan suunta". Käytännöllisesti katsoen tässä puheenvuorossa en voi ava-
ta koko tätä työryhmän työtä, mutta tämä linjaus oli vuodesta 2015 vuoteen 2020 eli yli tä-
mänkin hallituskauden. Ja lyhyesti sanottuna näistä työryhmän tuloksista: Ne ovat erittäin
39



Pöytäkirjan asiakohta PTK 74/2015 vp
merkittäviä koulutuksen säästöjä. Esimerkiksi vuosina 2015—2020 tämän työryhmän tu-
loksena haluttiin yhdistää korkeakouluja ja yliopistoja, lakkauttaa liian pieniä yksiköitä, al-
kaa periä lukukausimaksuja ulkomaalaisilta opiskelijoilta, lyhentää opintojen kesto, yllyt-
tää tutkijoita yrittäjiksi, mikä (Välihuuto) — no, joku sanoi sen siellä, ettei puheenvuoron
pitäjän tarvinnut sitä sanoa — käytännössä tarkoittaa sitä, että jos tutkijat toimivat yrittäji-
nä, he tippuvat tutkimuksen kelkasta mutta eivät kuitenkaan ole sitten yrittäjinä käytännöl-
lisesti katsoen, ja kuitenkin he ovat jo tälläkin hetkellä yrittäjiä sillä tavalla, että joutuvat
hakemaan tutkimusapurahansa pieninä palasina pitkin maailmaa. Raportissa priorisoidaan
tutkimuksen rahoitus ja tuki vain tietyille aloille, mikä on myöskin mielestäni selkeä virhe.
Raportti käyttää sanoja "luopumisosaaminen" ja "poisvalinta", joilla se kiertää lakkautta-
misen ja käytännöllisesti katsoen säästöt. Ei kuulosta ollenkaan pahalta, jos vahvistetaan
luopumisosaamista ja poisvalitaan tiedekuntia ja yksiköitä — vai kuulostiko pahalta?
Edustaja Kiuru, kun te olitte allekirjoittamassa tämän työryhmän tuloksen, onko oikein,
että te täällä hyökkäätte nyt tätä hallitusta ja ministeri Stubbia vastaan tässä, kun olette al-
lekirjoittaneet saman paperin?

16.41 Eeva-Johanna Eloranta sd: Arvoisa puhemies! Emmekö osaa oppia historiasta?
Kun Suomi kärvisteli edellisen kerran laman kourissa 1990-luvun alkupuolella, Suomen
hallitus vastasi lamaan satsaamalla innovaatiopolitiikkaan. Panostaminen tutkimukseen ja
tuotekehitykseen nähtiin kansallisena selviytymisstrategiana. Inhimillistä pääomaa arvos-
tettiin, mikä oli omiaan luomaan pohjaa taloudelliselle rakennemuutokselle kohti korkean
teknologian taloutta. Saavutukset olivatkin huikeita. Nokian ympärille muodostunut vah-
va ja innovatiivinen elektroniikkateollisuus siivitti osaltaan maan talouden vahvaa nousua.

Näin oli ennen, mutta ei ole enää. Suomessa on jälleen lama ja lisäksi varsin vaikea sel-
lainen, mutta 1990-luvun tapahtumista ei ole osattu ottaa oppia. Ei tarvitse olla kovinkaan
etevä ennustaja, kun voi väittää, että nykyhallituksen päättämät leikkaukset tutkimukseen,
kehittämiseen ja innovaatioihin tulevat olemaan tuhoisia suomalaisen osaamistason kan-
nalta jo lähitulevaisuudessa. Pääministeri Sipilän hallitus on joustanut jo kovin monista
esityksistään, mutta koulutuksen ja tutkimuksen suhteen on oltu tinkimättömiä, vaikka juu-
ri nämä leikkaustoimet ovat alusta saakka herättäneet eniten kritiikkiä sekä kotimaassa että
esimerkiksi OECD:n piirissä.

Suomen tieteen taso ei ole viime vuosina noussut verrokkimaiden vauhdissa, ja suunni-
telluilla voimavaraleikkauksilla jäämme niistä pysyvästi jälkeen. Satojen miljoonien euro-
jen leikkaukset näkyvät väistämättä työmarkkinoille tulevan korkeakoulutetun työväestön
osaamisessa. Leikkausten kohteeksi ovat joutuneet korkeakoulujen lisäksi Tekes ja Suo-
men Akatemia, jotka rahoittavat muun muassa patentoimista ja perustutkimusta. Onko to-
della niin, ettei Suomen hallitus ole täysin ymmärtänyt tutkimuksen, kehityksen ja inno-
vaatioiden perustavaa roolia Suomen kilpailukyvyn kannalta? On syytä epäillä hallituksen
kykyä tulevaisuuteen katsovaan päätöksentekoon. Voisi sanoa, että hallituksen omaksuma
politiikka on yhtä järkevää kuin merihätään joutuneen laivan kapteenin päätös heittää pe-
lastusveneet yli laidan aluksen keventämiseksi ja merikelpoisuuden parantamiseksi.

Myös opetus- ja kulttuuriministeriön yliopistoille suosittelemia lääkkeitä voi pitää vä-
hintäänkin kyseenalaisina. Yliopistojen johdolle lokakuussa lähettämässään avoimessa
kirjeessä opetus- ja kulttuuriministeri Sanni Grahn-Laasonen leimaa maamme korkea-
koululaitoksen sirpaloituneeksi ja toteaa tutkimuksen jakautuneen liian moniin resursseil-
taan ja vaikuttavuudeltaan keskinkertaisiin yksiköihin ja toteaa kansainvälisen vertailun
40



Pöytäkirjan asiakohta PTK 74/2015 vp
osoittavan, että resurssien puute ei ole suinkaan keskeisin ongelmamme, vaan niiden teho-
ton hyödyntäminen. Opetus- ja kulttuuriministerin viestin rivien välistä on luettavissa halu
keskittää Suomen yliopisto-opetusta ja tutkimusta suurempiin yksiköihin. Pääkaupunki-
seudun näkökulmasta katsottuna tämä on tietysti Kehä kolmosen sisäpuoli.

Valitettavasti tehokkuus ja Kehä kolmosen sisäpuolella toimiminen eivät aina kulje käsi
kädessä. Tämä tulee hyvin esiin opetus- ja kulttuuriministeriön tuoreesta tilastosta vuodel-
ta 2014. Käytettäessä tehokkuusmittarina ylempien korkeakoulututkintojen määrää suh-
teessa opetus- ja tutkimushenkilöstön määrään esimerkiksi Turun yliopisto menee Helsin-
gin yliopiston ohi niin humanististen tieteiden, kasvatustieteiden, luonnontieteen, lääketie-
teen, oikeustieteen kuin psykologiankin alalla. Kauppatieteiden alalla Turun yliopisto lyö
samassa vertailussa Aalto-yliopiston ja tekniikan alalla niin Aalto-yliopiston kuin kaikki
muutkin Suomessa teknistä tutkimusta ja opetusta harjoittavat yliopistot. Jos ministeriö
vaatii toimintaan tehokkuutta, niin vaatimukset on osattava kohdistaa oikeisiin osoittei-
siin. Vähin, mitä hallituksen on tässä yhteydessä syytä tehdä, on pelastaa Suomen koulu-
tus, tutkimus ja opetus erityisellä tulevaisuuspaketilla, ja tämä paketti on kohdistettava
myös Kehä kolmosen ulkopuolelle. Yliopistot ovat aluekehityksen vetureita, ja siksi halli-
tuksen tulee ohjata voimavaroja yliopistoille myös pääkaupunkiseudun ulkopuolella, eten-
kin kun ne tunnetusti myös ovat menestyksekkäitä.

Nykyiseen tutkintorakenteeseen uudistuksia suunnitellessaan valtiovallan toivoisi myös
ymmärtävän sen, että pienelle kansakunnalle koulutus on ensiarvoisen tärkeää. Nykyinen
maisteripainotteinen malli palvelee elinkeinoelämää ja tutkimusta takuuvarmasti parem-
min kuin kaavailtu koulutuksen vesittävä kolmen vuoden kandidaattimalli.

16.45 Li Andersson vas: Arvoisa puhemies! Tässä on keskusteltu sekä korkeakouluihin
kohdistuvista leikkauksista että tästä yleisestä taloustilanteesta, pakottaako se tekemään
tällaisia valintoja vai ei. Minusta tämä hallitus on tehnyt ainakin kolme aivan selvää arvo-
valintaa suhteessa talouspolitiikkaan:

Ensimmäinen on sopeutuksen kokoluokka kokonaisuudessaan, jossa kyllä sekä perus-
suomalaiset että keskusta puhuivat vielä vaalien alla huomattavasti pienemmistä säästöistä
kuin 10 miljardin kokonaisuudesta, joka sitten otetaan 4 miljardin leikkauksilla jo tällä hal-
lituskaudella.

Toinen arvovalinta ovat nämä sopeutuskeinot, joissa tämä hallitus tosiaan on linjannut,
että veroaste ei saa nousta, ja sitten on myöskin rajattu pois nämä verotukselliset keinot,
joilla olisi mahdollista osallistaa myöskin suurituloiset suomalaiset näihin talkoisiin.

Kolmas arvovalinta on se, mihin sitten nämä leikkaukset kohdistetaan, ja hallitus vali-
tettavasti on päättänyt kohdistaa merkittävän osan juuri osaamiseen ja koulutukseen siitä
huolimatta, että kaikki puolueet vielä vaalien alla puhuivat toista.

Nämä koulutukseen ja korkeakouluihin kohdistuvat leikkaukset ovat herättäneet erityi-
sen paljon keskustelua juuri siitä syystä, että näitä on kritisoitu ennen kaikkea talouspoliit-
tisesta näkökulmasta. Minun mielestäni sivistyksellä on itseisarvo, tämä on sivistykselli-
sestä näkökulmasta huonoa, mutta merkittävä osa näistä kriitikoista on nostanut esille sen,
että tämä on uhka Suomen kilpailukyvylle: tämä heikentää meidän talouskasvua, tämä vai-
keuttaa uusien työpaikkojen syntyä. Minä haluaisin, että hallitus vielä ottaisi kantaa tähän
kritiikkiin: jos hallituspuolueiden sisälläkin on laajaa ymmärrystä siitä, että nämä leikka-
ukset saattavat olla haitallisia kasvulle, niin miksi siitä huolimatta tehdään tällaisia linja-
ratkaisuja, tämäntyyppisiä päätöksiä.
41



Pöytäkirjan asiakohta PTK 74/2015 vp
Lopuksi vielä, kun edustaja Turunen otti kantaa tähän tutkijoiden yrittäjän uraan, on
pakko todeta, että myöskin hallituksen rakenneuudistuspaperissa on linjaus siitä, että (Pu-
hemies koputtaa) pitää vahvistaa tutkijoiden tietoisuutta yrittäjyydestä.

16.48 Sanna Marin sd: Arvoisa puhemies! Sinänsä olen pahoillani siitä, että edustaja
Zyskowicz on pyrkinyt aktiivisesti ohjaamaan tätä keskustelua pois itse asiasta eli siitä,
mistä me tänään keskustelemme, yliopistolain ja ammattikorkeakoululain väliaikaisesta
muuttamisesta eli indeksien jäädyttämisestä. Mutta hän kuitenkin vaati puheenvuorossaan
vastauksia nimenomaan sosialidemokraateilta liittyen siihen, mistä ennen vaaleja puhuim-
me ja mitä nyt olemme puhuneet esimerkiksi tässä meidän vaihtoehtobudjetissamme. Voin
sanoa, että näistä molemmista löytyy aivan samankaltaisia toimia eli siitä, mitä olemme en-
nen vaaleja puhuneet, ja siitä, mitä nyt löytyy tästä meidän vaihtoehtobudjetistamme. Siel-
tä löytyy esimerkiksi sellainen säästökohde kuin työttömyydestä säästäminen. Sitä kautta
työllistetään enemmän ihmisiä. Meidän vaihtoehtobudjetissamme on esitelty Rinteen työl-
listämismalli, ja eduskunnan tietopalvelun laskelmien mukaan sen piiriin saataisiin noin
15 000 ihmistä työllistettyä työllistämissetelin avulla ja se tasapainottaisi julkista taloutta
140—250 miljoonaa euroa. Tällaisista toimista olemme puhuneet ennen vaaleja, ja näitä
toimia nyt tässä meidän vaihtoehtobudjetissamme olemme konkreettisesti esittämässä.
Emme suinkaan pohjaa näitä omiin laskelmiin, vaan olemme eduskunnan tietopalvelulta
nämä laskelmat saaneet ja siellä teettäneet.

Mutta sitten itse tästä asiasta eli koulutuksesta: Se on juuri näin, niin kuin täällä mones-
sa hyvässä puheenvuorossa on todettu, että kun me nyt säästämme koulutuksesta näin mer-
kittävästi kuin mitä hallitus tekee, kun me leikkaamme sieltä, niin se on suoraan leikkaus
tulevaisuudesta. Esimerkiksi nämä yliopistoihin, korkeakoulukenttään kohdistuvat säästöt
heikentävät meidän perustutkimuksen tekemisen edellytyksiä, ja monet merkittävät inno-
vaatiot ovat juuri syntyneet esimerkiksi perustutkimuksen pohjalle. Eli vaikka me emme
vielä tiedä, mihin se tutkimus, mitä esimerkiksi yliopistokentässä tehdään, tulevaisuudessa
johtaa, niin se on ollut edesauttamassa monia niitä (Puhemies koputtaa) innovaatioita ja
keksintöjä, mistä tulevaisuuden kasvua on syntynyt.

Ensimmäinen varapuhemies Mauri Pekkarinen: Nyt pyydän puhujaa siirtymään puhu-
japönttöön, jos haluaa jatkaa. Ellei, seuraavana on vuorossa edustaja Krista Kiuru.

16.50 Krista Kiuru sd: Arvoisa puhemies! Ajattelin puhua täältä paikaltani, koska edus-
taja Turunen ei enää ole paikalla. Minusta olisi hyvä, että silloin kun esitetään kritiikkiä ja
moitteita, oltaisiin myös ottamassa vastaan täällä rakentavalla tavalla sitä palautetta.

Tältä osin ajattelin, etten käy enää hirveästi muiden aikaa tuhlaamaan, mutta sen totean,
että minä juuri yritin omassa puheenvuorossani sanoa, että korkeakoulukentällä on tehty
arvokasta työtä siinä, millä tavalla rakenteita voitaisiin kehittää. Yksi hyvä esimerkki siitä
on tämä duaalimalli, jonka nostin jo äsken esiin. Kai me nyt olemme sitä mieltä, että naa-
puritonteilla sijaitsevat ammattikorkeakoulu ja yliopisto voisivat jotain yhdessä tehdä.
Tätä normien purkamista ei voi tehdä, sitä lasista seinää, joka siinä välissä on, ei voi Suo-
men valtiossa purkaa, ennen kuin kokoomus tulee järkiinsä. Tämä on hyvä esimerkki siitä,
että koko tuo korkeakouluväen kanssa yhteistyössä tehty tiekartta tulevaisuuteen lähtee sii-
tä, että teetettiin maaliskuussa valtavan iso tutkimus, jossa lähdettiin juuri siitä, että tämän-
tyyppistä tiekarttaa haettaisiin, jossa tehtäisiin järkevämmällä tavalla tätä tehostamistyötä.
42



Pöytäkirjan asiakohta PTK 74/2015 vp
Nyt tehostamistyössä lyödään valtava summa tehostamista niille yksiköille, jotka ovat teh-
neet sitä koko ajan. Tämä on mahdoton ajatus, että me ajattelisimme, että ihmiset koulut-
tautuvat alempaan korkeakoulututkintoon, jota tämä niin sanottu ammattikorkeakoulutut-
kinto on ulkomailla: Suomessa se ei kuitenkaan ole suoraan verrannollinen siihen, mitä sit-
ten yliopistossa, kun opintoja jatkaa, voi saada vastineeksi. Meillä menee valtavasti työ-
aikaa, opetusta ja myöskin tutkimusaikaa, hukkaan siinä, että näitä rakenteita ei ole tämän
osalta pystytty millään tavalla järkevöittämään. Insinöörit ovat kautta linjan jo opiskelleet
ensin insinööriksi ja sitten sen jälkeen diplomi-insinööriksi, siinä ei ole ollut mitään ongel-
maa. Mutta jostain syystä tätä ei saada koko korkeakoulukentälle tapahtumaan. Sen takia
minusta on aika erikoista, että edustaja Turunen ei sen vertaa (Puhemies koputtaa) viitsinyt
selvittää, perehtyä, mistä tässä tiekartassa oli kysymys. (Puhemies koputtaa) Se oli väen
kanssa yhdessä tehty.

Yleiskeskustelu päättyi.

Eduskunta hyväksyi hallituksen esitykseen HE 38/2015 vp sisältyvien 1.-2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
43


