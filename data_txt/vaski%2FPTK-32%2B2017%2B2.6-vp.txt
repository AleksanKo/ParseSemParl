















































DEM564.tmpSave.xml


Pöytäkirjan asiakohta PTK 32/2017 vp

 Tarkistettu
3.1

Pöytäkirjan asiakohta 

PTK 32/2017 vp

Täysistunto

Torstai 30.3.2017 klo 15.58—18.43

2.6. Suullinen kysymys EU-sääntelyn vähentämisestä maataloudessa (Kari Kulmala ps)
Suullinen kysymys SKT 45/2017 vp

Suullinen kyselytunti

Puhemies Maria Lohela: Seuraava kysymys: edustaja Kulmala.

Keskustelu

16.54 Kari Kulmala ps: Arvoisa rouva puhemies! EU-jäsenyysvuosiemme aikana on tul-
lut selväksi, että EU-sääntely on lisääntynyt kautta linjan. Tämä linja ei ole tuonut lisäar-
voa maamme maataloudelle, vaan se on johtanut jopa maatilojen alasajoihin. Onneksi ny-
kyisen hallituksen myötä tähän sääntelyyn ja byrokratian määrään kiinnitetään huomiota.
Hallitusohjelmassa todetaan: "EU-säännösten toimeenpanossa pidättäydytään kansallises-
ta lisäsääntelystä." Tämä nopeuttaa ja vähentää esimerkillisesti tilojen turhia tarkastuksia,
jolloin maksatukset viljelijöille nopeutuvat. Siksi kysynkin ministeri Tiilikaiselta: tarkoit-
taako tämä hallituksen mielestä myös sitä, että EU-vaikuttamisen painopiste siirtyy pysy-
västi myös uudelle EU:n yhteisen maatalouspolitiikan kaudelle, tälle vähäisemmälle, pa-
remmalle ja kevyemmälle sääntelyn linjalle?

16.55 Maatalous- ja ympäristöministeri Kimmo Tiilikainen (vastauspuheenvuoro): 

Arvoisa puhemies! Kuten edustaja Kulmala tässä totesi, hallituksen yksi kantava periaate
tällä vaalikaudella on ollut sääntelyn keventäminen ja turhan byrokratian karsiminen —
sitä on tehty myös maatalouden ja ympäristöhallinnon saralla.

Pääasia tuossa vuoden 2020 jälkeisessä maatalousuudistuksessa on ensinnäkin varmis-
taa se, että Euroopan alueella maataloutta voidaan jatkaa kaikenlaisissa oloissa, myös epä-
suotuisimmilla alueilla, kuten Suomessa. Se on tärkeä juttu.

Toinen tärkeä juttu on, että uudistuksen periaatteet toteutetaan siten, että Suomen on
mahdollista saada meidän maatalouden harjoittamiseen riittävä määrä jäsenmaksupalau-
tuksia erilaisten tukien muodossa.

Kolmas asia on juuri tämä kysyjän kysymä byrokratian karsiminen, ja tässä olemme teh-
neet hyvää yhteistyötä naapurimaittemme Ruotsin, Tanskan sekä Baltian maiden kanssa ja
valmistelleet yhdessä yli 60 esityksen kokonaisuuden, joka tähtää juuri hallinnon keventä-
miseen, [Puhemies koputtaa] valvontojen kohtuullistamiseen, sanktioitten kohtuullistami-
seen vuoden 2020 jälkeen.

Kysymyksen käsittely päättyi.


