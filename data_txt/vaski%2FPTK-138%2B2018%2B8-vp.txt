















































DEM10C1.tmp.xml


Pöytäkirjan asiakohta PTK 138/2018 vp
Pöytäkirjan asiakohta 

PTK 138/2018 vp

Täysistunto

Keskiviikko 9.1.2019 klo 14.06—19.54

8. Hallituksen esitys eduskunnalle laiksi terveydenhuoltolain muuttamisesta
Hallituksen esitys HE 312/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan, jolle perustuslakivaliokunnan on annettava lausunto.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.54 Perhe- ja peruspalveluministeri Annika Saarikko (esittelypuheenvuoro): Arvoi-
sa puhemies! Nyt siirrymme kolmanteen merkittävään esityskokonaisuuteen, ja olen iloi-
nen siitä, että tämä lähetekeskustelu mahdollistaa nyt ehkä hieman pidemmän avaamisen
siitä, mistä esityksessä on kysymys, koska olen havainnut, että julkisuudessa tämä on eh-
ditty jo tuomita monilta tahoilta moneen otteeseen.

Tämä esitys liittyy vuonna 2017 eduskunnassa hyväksyttyyn sosiaali- ja terveydenhuol-
lon päivystystoiminnan uudistukseen ja siihen isoon kokonaisuuteen, jossa erikoissairaan-
hoidon työnjako Suomessa on muutettu siten, että oikeastaan voi todeta, että yksikään sai-
raala ei ole roolinsa ja tehtäviensä osalta ennallaan, ei pienin aluesairaala eikä suurin sai-
raanhoitopiiri, HUS, sairaaloineen.

Tämä esitys mahdollistaa sen, että anestesia- ja leikkaussaliolosuhteita edellyttävää kii-
reetöntä leikkaustoimintaa — siis sellaista, jossa potilas nukutetaan — tai yleisanestesiaa
edellyttäviä muita kiireettömiä toimenpiteitä voidaan tehdä myös sellaisessa toimintayksi-
kössä, jossa ei ole ympärivuorokautista yhteispäivystystä, tietyin, tarkoin reunaehdoin.
Osana päivystystoiminnan ja erikoissairaanhoidon työnjaon uudistusta säädettiin tervey-
denhuoltolakiin velvoite, jonka mukaan leikkaustoiminta, joka edellyttää leikkaussaliolo-
suhteita ja anestesiaa, tulee koota sellaisiin sairaaloihin, joissa on ympärivuorokautinen
päivystys sekä perusterveydenhuollosta että erikoissairaanhoidosta. Nyt tällä muutoksella
tehdään tähän tietynlainen väljennys, mutta toisaalta tässä esityksessä säädetään myös niis-
tä edellytyksistä, joiden tulee ehdottomasti täyttyä.

Tämän esityksen keskeisin motivaatiotekijä liittyy siihen, että 2017 voimaan tulleen
säännöksen myötä muodostui epäselvä tulkintatilanne siitä, miten säännökset koskevat jul-
kisella rahalla yksityiseltä palvelutuotannolta ostettuja leikkausoperaatioita, joissa ihmi-
nen nukutetaan. Näiden volyymi ja määrä ei ole erityisen suuri, mutta ne toimivat tietyissä
sairaanhoitopiireissä tällä hetkellä esimerkiksi merkittävänä ruuhkan purkuna tai tietyn
leikkausoperaatiotyypin ostamisena palveluseteleillä tai muilla keinoin ulkopuoliselta, yk-
 Tarkistettu
4.0



Pöytäkirjan asiakohta PTK 138/2018 vp
sityiseltä toimijalta. Osaltaan epäselvään tilanteeseen ovat eri puolilla Suomea ajautuneet
myös sellaiset kokonaan yksityiselle terveydenhuollolle annetut sairaalayksiköt, joissa sai-
raanhoitopiiri on siirtänyt tehtävien käytännön toteutuksen yksityiselle, mutta edelleen on
toimittu julkisella rahalla.

Siksi tämän säännöksen on nyt tarkoitus tuoda selvennys siitä, että yksityinen ja julki-
nen palveluntuottaja on lähtökohtaisesti velvoitettu samanlaisiin kriteereihin, samanlai-
seen toiminnan laatuvelvoitteeseen, ja lähtökohtana on jatkossakin, tämän uudistuksen jäl-
keenkin, pitää kiinni siitä isosta tavoitteesta, että Suomessa leikkaustoiminta, sittenkin hy-
vin pienenä, mutta toki tärkeänä osana terveydenhuoltoa ja erikoissairaanhoitoa, on sään-
neltyä ja lailla rajataan, missä kaikkialla minkäkinlaisia leikkauksia voidaan tehdä. Tämä
keskustelu rajautuu nyt siis sellaisiin operaatioihin, jotka ovat leikkausoperaatioita nuku-
tuksella, ei koko erikoissairaanhoitoon, ei kaikkiin sairaaloihin, saati koko soten äärellä
oleviin ratkaisuihin.

Arvoisa puhemies! Tämän kokonaisuuden tavoitteena on varmistaa potilasturvallisuu-
den ja laadun säilyminen leikkaavissa yksiköissä niin, että potilaan kannalta riippumatta
siitä, osoittaako sairaanhoitopiiri tai tulevaisuudessa maakunta hänelle leikkauspaikaksi
yksityisen vai julkisen sairaalan, hän voi tietää, että niitä kohdellaan laadun kriteerien osal-
ta samalla tavalla.

Mitä tulee sitten tähän paljon keskustelua herättäneeseen huomioon siitä, onko tämän
esityksen myötä hallitus luomassa erilliskaistan tai helpotetun aseman yksityiselle tervey-
denhuollolle. Tämän käsityksen haluan ehdottomasti oikoa. Tämän esityksen myötä sellai-
nen sairaala, jonka maantieteellinen matka yksikköön, käytännössä julkiseen keskussaira-
laan, jossa on tehohoito- ja päivystysyksikkö, on alle 30 minuuttia, voi toteuttaa leikka-
usoperaatioita, koska potilasturvallisuuden nimissä on arvioitu, että se on matka, joka voi-
daan säilyttää riittävän inhimillisenä esimerkiksi ihmishengen pelastamisen näkökulmas-
ta. Mutta jos tuo yksikkö on yksityinen, sen ei siis tarvitse perustaa omaa päivystyspalve-
lua ja teho-osastoa, sellaiseen eivät resurssit riittäisi, eivät myöskään lääkäriosaajat. Mutta
myöskin julkinen yksikkö, joka on erillinen — vaikkapa Helsingissä tai Tampereella —
siitä sairaalan kuumimmasta teho-osastoyksiköstä, on tämän jälkeen varmasti lainmukai-
nen, eikä erillisyksikkö, joka tietyllä tavalla nyt on sääntelyn osalta eriskummallisessa ti-
lanteessa, kun laki toteaa, että samoissa tiloissa sairaalassa on oltava yhteispäivystys ja te-
hohoito, vaikkakin leikkausoperaatioita siellä toteutettaisiin.

Arvoisa puhemies! Tämän esityksen tarkoituksena on nyt siis varmistaa se, että yksityi-
sen leikkaustoiminnan mahdollisuuksia siinä tilanteessa, jos sairaanhoitopiiri itse niin
päättää, kuten tällä hetkellä moni sairaanhoitopiiri on pienivolyymillisesti päättänyt, voi
jatkossakin hyödyntää, jos sairaanhoitopiiri itse niin katsoo tarpeelliseksi. Silloin tästä
ikään kuin tietynlaisesta puskurista ja lisäkapasiteetista ja sen järjestelmästä kantaa talou-
dellisesti vastuun yksityinen palvelutuottaja, joka nojaa julkisesti järjestetyn palvelun luot-
tamushenkilöiden päätökseen siitä, halutaanko yksityiseltä ostaa palveluita vai ei. Pääidea
on joka tapauksessa se, että sääntely esimerkiksi siitä, kuinka paljon tiettyjä leikkauksia tu-
lee toteuttaa, on molemmille yhtäläinen oikeutus.

Myöhemmin asetuksella tullaan, arvoisa puhemies, määrittämään tarkemmin leikkaus-
toiminnan edellytyksistä, kuten vaikkapa tuosta minuuttimäärärajasta, josta tässä totesin.
Lain tasolle tämä ei tietenkään kuulu, kuten eivät myöskään ne asetuksen volyymivaati-
mukset tietyille leikkauksille julkiseltakaan puolelta, jotka aiemmin on asetuksella säädet-
ty. Asetuksella tullaan siis säätämään sekä näistä aikamääristä että volyymimääristä, ja yti-
2



Pöytäkirjan asiakohta PTK 138/2018 vp
messä on potilasturvallisuus ja potilaan oikeus tietää siitä, että yhtäläinen laatuvaatimus
koskee julkisella rahalla toteutettuja leikkauksia eri yksiköissä riippumatta niiden yksityi-
sen tai julkisen statuksesta.

Arvoisa puhemies! Lopuksi myönnän, että tämä esitys ei ole ollut erityisen helppo val-
misteltava erityisesti siksi, että suomalainen terveydenhuollon kenttä ei ole aivan yksituu-
mainen tämän kysymyksen äärellä. Esitys on kohdannut valtavaa vastustusta sekä julkisel-
ta puolelta että valtavaa vastustusta yksityiseltä puolelta. Tähän on liittynyt myös se tosi-
seikka, että suomalainen sairaalaverkko on hajanainen ja keskenään hyvin erilainen ja etsii
hyvin erilaisia rooleja ja tarpeita.

Itse toivoisin, että tässä keskustelussa aina kuitenkin palautettaisiin mieleen kaksi seik-
kaa: Ensinnäkin se, että ydin on aina sairaanhoitopiirin ja tulevan maakunnan päätöksissä:
haluavatko ne hyödyntää yksityistä palvelutuotantoa, tarvitsevatko ne sitä puskuriksi ja
tueksi vaikkapa hoitotakuun täyttymiseen leikkaustoiminnoissa. Ja toisekseen, me puhum-
me vain nukutusta vaativista leikkauksista, emme koko erikoissairaanhoidosta, emme laa-
jamittaisesta markkinan avaamisesta, vaan pienivolyymillisesta toiminnasta, koska tällä
hetkellä yksityisellä toteutettavat leikkaukset ovat valtaosaltaan silloin, kun puhutaan jul-
kisesta rahasta, joitakin muita kuin nukutusta vaativia vaativia leikkausoperaatioita.

Ensimmäinen varapuhemies Mauri Pekkarinen:  Arvoisat edustajat, tämä antaa aiheen
varmaan debattiin. Myönnän debatin ensimmäisen vastauspuheenvuoron edustaja Keräsel-
le. Hän oli ainoa, joka oli varsinaista puheenvuoroa jonottamassa ennen istunnon alkua. —
Edustaja Keränen, teillä vastauspuheenvuoro.

17.03 Niilo Keränen kesk (vastauspuheenvuoro): Kiitoksia, arvoisa puhemies! Hallitus-
puolueitten edustajilla on yleensä tapana kehua hallituksen esityksiä, mutta minun täytyy
myöntää, että minun on vaikeaa tätä kehua. [Antti Lindtman: No niin, siinä se tuli!] Nimit-
täin tämä sinänsä uusi lakipykälä, sen 1 momentti on minusta oikein hyvä. Se antaa mah-
dollisuuden päivystyssairaalalle tehdä sopimuksia muiden sairaaloiden kanssa anestesias-
sa hoidettavista leikkauksistakin, kunhan asetuksella määriteltävät kriteerit täyttyvät. 

Arvoisa puhemies! Se kompa onkin juuri tuossa asetussuunnitelmassa. Lakiehdotuksen
perusteluissa kaavaillaan, että asetuksen yksi kriteeri on 30 minuutin siirtomatka. Meillä
on käytännössä tällaisia aluesairaaloita laajoissa maakunnissa, joissa yksityinen toimija
hoitaa, tai sitten on myöskin julkisia toimintoja, julkisia sairaaloita, joiden leikkaustoimin-
nalle tämä merkitsee loppua.

Arvoisa puhemies! Jokaisessa leikkauksia hoitavassa yksikössä pystytään kyllä arvioi-
maan, kuinka korkeariskiselle potilaalle juuri tämä sairaala pystyy leikkaustoimenpiteen
tekemään. [Vasemmalta: Näin on! Hyvä puheenvuoro!]

17.04 Antti Lindtman sd (vastauspuheenvuoro): Arvoisa puhemies! Se on ollut tiedossa
koko tämän vaalikauden ajan, että hallituksen arvojärjestyksessä markkinat menevät ohi
ihmisen ja ohi hyvän hoidon. 

Arvoisa puhemies! Ei ole mikään ihme, että edes hallituspuolueiden omat kansanedus-
tajat eivät tässä hallituksen markkinakiimassa enää pysy mukana, koska siis tässähän on
luotu aivan loistava bisnesmalli. Ensin te olette ajaneet kymmeniltä paikkakunnilta julki-
sen leikkaustoiminnan alas. Nämä potilaat siirretään keskussairaaloihin ja yliopistosairaa-
loihin. Ja nyt tällä lailla te räätälöitte mahdollisuuden siirtää nämä potilaat yksityisille ja
3



Pöytäkirjan asiakohta PTK 138/2018 vp
voitot sinne, ja jos jokin menee pieleen, niin ei muuta kuin potilas takaisin julkiselle ja kus-
tannukset sinne. Tämä on kaverikapitalismin huipentuma. Tämä on tämän hallituksen sote-
bisnes, kaverikapitalismin huipentuma. 

Käsi sydämelle, ministeri Saarikko: toivotteko te todella, että eduskunta hyväksyy tä-
män teidän esityksenne?

17.05 Aino-Kaisa Pekonen vas (vastauspuheenvuoro): Arvoisa puhemies! Me käsitte-
lemme täällä äärimmäisen tärkeitä, äärimmäisen isoja asioita erittäin kiireisellä aikataulul-
la illan hämärtyessä. Nyt täytyy todella ihmetellä hallitusta: mitä te oikein olette ajatelleet,
kun te olette tällaisen esityksen tänne tuoneet? Ensin te olette keskittämisasetuksella lopet-
taneet monesta aluesairaalasta leikkaustoiminnan, ja nyt te todella mahdollistatte leikkaus-
toiminnan yksityisille terveyspalveluyrityksille, ja kaiken lisäksi tämä esitys ei ole mis-
sään yhteydessä sosiaali- ja terveysuudistukseen. 

Nyt puretaan lehmänkaupat. Vaikka sote-uudistus kaatuisi, vaikka maakuntauudistus
kaatuisi syystä tai toisesta täällä eduskunnassa, niin kokoomus voi taputtaa käsiään yhteen.
Sen tavoite sote-palveluiden yksityistämisestä tulee toteutumaan tämän esityksen myötä.
[Maria Guzenina: Teidän vahtivuorolla!]

17.06 Outi Alanko-Kahiluoto vihr (vastauspuheenvuoro): Arvoisa puhemies! Kyllä se
niin on, että kokoomuksen johdolla tässä näemme silmiemme alla sen, kuinka suomalaista
julkista terveydenhuoltoa yksityistetään kovaa vauhtia. Ei ole julkisesta terveydenhuollos-
ta mitään jäljellä tämän hallituksen vaalikauden jälkeen, jos sote menee läpi. 

Kyllä minua kiinnostaisi tämä edellä esitetty kysymys, kuinka on mahdollista, että te en-
sin kiellätte leikkaustoiminnan näiltä julkisilta aluesairaaloilta ja sen jälkeen annatte sen
yksityisille toimijoille ja vielä ilman mitään ehtoja. Jos yksityinen tekee virheen, tulee
komplikaatioita, niin sitten julkinen hoitaa, veronmaksaja hoitaa. Eikö tämä ole tätä rusi-
nat pullasta -politiikkaa, jota täällä nyt sitten kokoomuksen ehdoilla tehdään? Näköjään
keskusta tekee, mitä kokoomus käskee. Ei jää teille mitään jäljelle. Jos sote kaatuu, ette saa
maakuntia, mutta suomalainen terveydenhoito on yksityistetty tämän lain myötä. [Puhe-
mies koputtaa] Sitäkö te haluatte? Tämä on teidän perintönne ilmeisesti.

17.07 Veronica Rehn-Kivi r (vastauspuheenvuoro): Arvoisa puhemies, värderade tal-
man! Yhdyn edellä pidettyihin puheenvuoroihin. Varsinkin edustaja Keränen piti hyvän
puheenvuoron. Myöskin minä ihmettelen, miksi tällainen muutos tähän nyt yhtäkkiä tuo-
daan. Terveydenhuoltolaissa poistettiin mahdollisuus leikkaustoimintaan aluesairaaloilta
— muun muassa Pietarsaaren sairaalalta, joka on toiminut todella hyvin — ja perustelut
olivat silloin, että pitää keskittää sekä resursseja että osaamista ja lisätä potilasturvallisuut-
ta. Minkä takia sitten tällainen yhtäkkiä? Nyt yksityiset saisivat hoitaa näitä anestesiaa vaa-
tivia leikkauksia mutta eivät aluesairaalat. En todellakaan ymmärrä.

Nu har man fråntagit kretssjukhusen rätten, men de privata sjukhusen skulle fortsättnings-
vis få operera i fall där man behöver anestesi.

Sitten myöskin: miten julkiset toimijat pystyvät jatkossa sitten saamaan riittävästi resurs-
seja [Puhemies koputtaa] ja osaamista, jos nämä kaikki siirtyvät yksityiselle puolelle?
4



Pöytäkirjan asiakohta PTK 138/2018 vp
17.09 Peter Östman kd (vastauspuheenvuoro): Arvoisa puhemies! Täytyy kyllä sanoa,
että se on harvoin, kun haluaisin kritisoida nykyhallitusta niin kuin aion kritisoida tässä
asiassa. Pyytäisin kyllä, että hallituksen edustajat lukisivat, mitä esimerkiksi Vastaukset.fi
sanoo kermankuorinnasta: ”Mitä on kermankuorinta? Markkinointitermi, joka liittyy hin-
noitteluun.” Tämä ei ole pelkästään rusinat pullasta, vaan tämä on nimenomaan sitä ker-
mankuorintaa, mitä yksityinen sektori tulee tekemään ja toteuttamaan ja toteuttaa jo tässä
vaiheessa.

Ihmettelen myös — oliko se edustaja Alanko-Kahiluoto, joka viittasi tähän keskittämis-
ja päivystysasetukseen, jonka kanssa oli niin kiire — miksi ei voitu odottaa sen asian kans-
sa, kunnes koko tämä sote-uudistus oltaisiin tehty yhtenä uudistuksena. Haluaisin vastauk-
sen tähän. Minkä takia on ollut niin kiire? Nimittäin nyt ei jää pienemmillä paikkakunnilla
mitään valinnanvapautta. [Puhemies koputtaa] Kun tämä toteutuu, sitten on vain yksityi-
nen sektori jäljellä, ja silloin ei ole kunnon valinnanvapautta.

17.10 Tytti Tuppurainen sd (vastauspuheenvuoro): Arvoisa puhemies! Kyllä tässä on
kysymyksessä kaikkien aikojen vedätys suomalaisen terveyspolitiikan historiassa. Ensin
tuodaan keskittämisasetus, jolla julkisista aluesairaaloista leikkaustoiminta lopetetaan, ja
nyt tuodaan tällainen poikkeuspykälä, joka luo aivan ennennäkemättömät markkinat yksi-
tyiselle terveysbisnekselle ja keskittää palvelut.

Julkisissa sairaaloissa ollaan kyllä aivan ymmällään, että ensin yhteispäivystysvelvoite
poistetaan kaikilta ja mahdollistetaan yksityiselle leikkaustoiminnalle bisneksen tekemi-
nen ja sitten luodaan tämmöinen 30 minuutin täysin keinotekoinen aikarajoite, joka tar-
koittaa sitä, että palveluita tarjotaan vain isoimmissa kaupungeissa. Esimerkiksi Raahen
aluesairaalasta leikkaustoiminta loppuu, ja tällä on dramaattiset vaikutukset koko maakun-
nan elinvoimalle. Eikö tätä aluetaloudellista näkökulmaa edes keskusta ole harkinnut? Sa-
manlaiset vaikutukset ovat koko maassa: leikkaukset keskittyvät isoimpiin kaupunkeihin,
julkinen sairaalaverkko ajetaan alas, yksityinen terveysbisnes rehottaa, kukoistaa. Miten
te, keskusta, voitte tämän hyväksyä?

17.11 Touko Aalto vihr (vastauspuheenvuoro): Arvoisa herra puhemies! Ymmärrän, että
ministerin on hankala kuunnella näitä puheenvuoroja, eikä varmasti ole mieluisaa kuunnel-
tavaa, ja uskon, että olette monella tapaa samaa mieltä opposition kanssa tässä asiassa.

Itse olen ollut kaiken aikaa sitä mieltä ja siinä ymmärryksessä, että keskittämisasetuk-
sen tavoite oli vahvistaa keskussairaaloiden toimintaa ja lisätä täten potilasturvallisuutta.
Nyt tältä ajatukselta uhkaa hävitä pohja, jos yksityiselle palveluntuottajalle annetaan mah-
dollisuus siihen kiireettömään leikkaustoimintaan mutta aluesairaaloilta se on kielletty.
Tuntuu nurinkuriselta, että erikoissairaanhoitoa ulkoistetaan mutta ongelmatilanteissa kes-
kussairaalat hoitavat mahdolliset ongelmat. Yksityisen sektorin ei tarvitse kantaa vastuuta
päivystyksestä tai ongelmatilanteista. Se voi pelkästään kuoria kerman päältä, kuten edus-
taja Östman toi esiin. Kysyisin, hyvä ministeri: miten ja miksi tällainen ehdotus voi olla osa
esitystänne? Keskusta varmaan ei sitä itse kannata.

17.12 Krista Kiuru sd (vastauspuheenvuoro): Arvoisa puhemies! On hyvä ensinnäkin
kiittää ministeriä siitä rehellisyydestä, että totesitte, että kyllä suomalaisessa kiireettömäs-
sä leikkaushoidossa pitäisi olla sekä julkinen että yksityinen samalla viivalla. Sitähän tääl-
lä peräänkuulutetaan nimenomaan, sitä, että kun nimenomaan täällä on hallituksen johdol-
5



Pöytäkirjan asiakohta PTK 138/2018 vp
la tehty vuoden 2016 lopulla vaikeita päätöksiä, joissa ympäri Suomea lopetettiin kymme-
nien sairaaloiden toimintaedellytykset nukutusta vaativassa leikkaushoidossa, niin miksi
se ei koske sitten koko porukkaa. Nyt kun oli pelkona, että se rupeaisikin koskemaan myös
yksityistä leikkaustoimintaa, vedettiin liinat kiinni ja nopeasti saatiin eduskuntaan sotesta
riippumatta, tehdyistä päätöksistä riippumatta esitys, että räätälöidäänkin yksityiselle sek-
torille aivan toisenlaiset edellytykset jatkaa toimintaa. Ei tämä ole, kuulkaa, mitään muuta
kuin ryöstökapitalismia. Tämähän on järkyttävää, että näin voidaan tehdä. Sama hallitus
ensin ajoi julkisen toiminnan eri puolilla Suomea alas ja nyt esittää, että eri kriteereillä, eri
viivalla oltaisiin kuitenkin niin, että yksityinen sektori saisikin nyt kevyemmällä toteuttaa
leikkaustoimintaa, joten samat säännöt tulisivat [Puhemies koputtaa] nyt jälkikäteen myös
julkiselle sektorille. Ja sitä oli pyydetty, että eikö tätä olisi voinut korjata alun perin oikein
päin.

17.14 Katja Hänninen vas (vastauspuheenvuoro): Arvoisa puhemies! Minunkin täytyy
kyllä yhtyä siihen kritiikkiin, mitä tässä salissa useat edustajat ovat tuoneet esille, ja tote-
an, että ministeri Saarikon kanssa olemme kyllä käyneet keskustelua sekä tästä 30 minuu-
tin keinotekoisesta aikarajasta että leikkaavien sairaaloiden tilanteesta. Ja olen kyllä todel-
la surullinen siitä, että Raahessa hyvin toimiva leikkaustoiminta näyttää nyt olevan sinetöi-
ty, tuhoon tuomittu ja alas ajettu, ja siinä ei tämä 30 minuutin aikaraja ole se asia, vaan ter-
veydenhuoltolain 45 §:n 3 momentti, niin kuin hyvin tiedetään, ja tässä salissa siitä vuoden
2016 lopulla äänestettiin.

Ja edustaja Keräsen kunniaksi todettakoon, että hän kyllä varmasti omassa ryhmässään
teki sen, mitä tehtävissä oli, mutta se ei riittänyt. Ja keskustapuolueelle täytyy sanoa näin
vaalien alla mutta myös varmasti tulevien vaalien jälkeenkin, että kyllä täytyy ihmetellä,
miten te menitte myymään omat periaatteenne. Miksi [Puhemies koputtaa] te lähditte kes-
kittämään ja yksityistämään [Puhemies koputtaa] julkista perusterveydenhuoltoa ja eri-
koissairaanhoitoa?

Ensimmäinen varapuhemies Mauri Pekkarinen:  Myönnän vielä debatin tässä vaihees-
sa vastauspuheenvuorot edustajille Essayah ja Tuomioja ja heidän jälkeensä ministerille
2—3 minuuttia.

17.15 Sari Essayah kd (vastauspuheenvuoro): Arvoisa puhemies! Keskittämisasetus teh-
tiin aikanaan potilasturvallisuuden takia. Sitä pidettiin perusteluna, ja lähdettiin Suomesta
ajamaan näitä hyvin toimivia, tehokkaita aluesairaaloita alas kiireettömän leikkaushoidon
kohdalta. Siellä meni Iisalmea, Forssaa, Raahea [Eduskunnasta: Pietarsaari!] — Pietar-
saarta — monta hyvää, toimivaa aluesairaalaa, ja saatiin aikaiseksi myöskin valtavasti
ruuhkia sitten näihin 24/7 päivystäviin sairaaloihin.

Täällä salissa käsiteltiin Anna-Maja Henrikssonin ensimmäisenä allekirjoittamaa lakia-
loitetta, jolla tätä tilannetta oltaisiin voitu korjata: että annettaisiin alueellisesti se päätän-
tävalta, miten nämä asiat halutaan järjestellä. Sen sijaan nyt sitten hallitus tuo tämän esi-
tyksen, jossa todellakin tämä 30 minuutin sääntö tuo täydellisen kermankuorinnan näille
yksityisille yrityksille. Minusta oli hienoa, että oli useita keskustalaisia edustajia silloin al-
lekirjoittamassa tätä Anna-Maja Henrikssonin ensimmäisenä allekirjoittamaa lakialoitetta
ja täällä salissa käytiin silloin hyvät perustelevat keskustelut tämän asian suhteen, mutta
6



Pöytäkirjan asiakohta PTK 138/2018 vp
tämä esitys on todellakin täydellinen kermankuorintaesitys yksityisille toimijoille. [Puhe-
mies koputtaa] Samat säännöt eivät Suomessa enää koske kaikkia.

Ensimmäinen varapuhemies Mauri Pekkarinen:  Arvoisat edustajat, täällä on aika
monta vastauspuheenvuoroa. Pidän ne täällä nyt tallessa, mutta sitä ennen ministeri Saa-
rikko, 3 minuuttia puhujapöntöstä. [Välihuuto] — Anteeksi, nyt pyydän anteeksi, edustaja
Tuomioja jäi tästä välistä pois. Hän on niin pieni ja tuossa edessä, etten oikein nähnyt. —
Edustaja Tuomioja, nyt on teillä puheenvuoro, anteeksi.

17.17 Erkki Tuomioja sd (vastauspuheenvuoro): Kiitoksia, herra puhemies! Lainaan täs-
sä yhteydessä nyt tämänpäiväistä päivitystä, jonka tunnettu terveydenhuoltoalan ammatti-
lainen on tehnyt omalla nimellään: ”Tämä on hävytön temppu ministeri Saarikolta. Ensin
hän antoi hoitojen keskittämisasetuksen, joka lopetti monen aluesairaalan leikkaustoimin-
nan, vaikka sairaalassa oli henkilökunta ja osaaminen. Nyt tulee uusi lakimuutos, joka siir-
tää juuri nämä elektiiviset leikkaukset yrityksille. Jos siellä tulee komplikaatio, siirretään
potilas julkiselle puolelle, jonka veronmaksaja maksaa uudelleen. Tätä lakimuutosta, jota
kutsutaan nimellä Lex Terveystalo, ei pidä hyväksyä. Sipilän hallitus on ajamassa Suomen
terveydenhuollon vaaralliseen tilanteeseen.”

Kyseessä ei todellakaan ole sosiaalidemokraatti eikä muutenkaan mikään vihervasem-
mistolainen vaan terveydenhuoltoalan ammattilainen, ja oma havaintoni on, että kaikki ne
terveydenhuoltoalan ammattilaiset, joilla ei ole joko omaa yrityslehmää ojassa tai sidon-
naisuuksia hallitusvallan ylläpitämiseen [Puhemies koputtaa] ovat tämän kritiikin jaka-
neet. [Maria Guzenina: Hyvä, Sirpa Asko-Seljavaara!]

Ensimmäinen varapuhemies Mauri Pekkarinen:  Ja nyt ministeri Saarikko, 3 minuuttia
puhujapöntöstä.

17.18 Perhe- ja peruspalveluministeri Annika Saarikko: Arvoisa puhemies! Vastaan,
jos vain suinkin osaan, esitettyihin kritiikkeihin ja kysymyksiin tämän esityksen osalta,
mutta palaan ensiksi siihen, mitä sairaalatoiminta on. Kerron myös sen, että tulen itse maa-
kunnasta, jossa on ollut monta aluesairaalaa ja niin on edelleenkin näiden kaikkien muu-
tosten jälkeen. Meillä Varsinais-Suomessa niitä on itse asiassa edelleen useampia: Uusi-
kaupunki, Loimaa, Salo. Oikeastaan olen paljon sen äärellä pohdiskellut sitä, menetimme-
kö me aluesairaalat, kun lähdimme siitä linjauksesta, että siellä ei toteuteta nukutusta vaa-
tivaa leikkaustoimintaa ja että edellytämme ikään kuin leikkaustoiminnan ja päivystyksen
kytkemistä toisiinsa. Kaikissa näissä aluesairaaloissa palaa yhä valot. Kaikkialla näissä
hoidetaan potilaita.

Minusta me tarvitsemme kaikki — siitä huolimatta, että on aivan varmasti oikeutettua
kritisoida tätä niin kuin muitakin esityksiä erikoissairaanhoidon työnjaon äärellä — yhteis-
tä parempaa ymmärrystä siitä, mitä erikoissairaanhoito tänä päivänä on. Minulle oli yllätys
esimerkiksi se, kun ymmärsin, että paljon kritiikkiä ja toisaalta myös joidenkin ihailua he-
rättänyt syöpäsairaala Docrates, joka sinällään ei ole tämän esityksen ytimessä, on sairaa-
la, jossa itse asiassa ei toteuteta yhtään leikkausta, vaan siellä tehdään ihan kaikkia muita
asioita, jotka ovat erikoissairaanhoidon ydinkysymyksiä. Eli erikoissairaanhoito on paljon
muutakin kuin nukutusta vaativat leikkausoperaatiot.
7



Pöytäkirjan asiakohta PTK 138/2018 vp
Arvoisa puhemies! Kun täällä voimakkainkin sanakääntein kuvataan tätä esitystä — ei
tarvitse ehkä käydä niitä kaikkia teidän sanakäänteitänne edes toistamaan, ne olivat ihas-
tuttavan värikkäitä ja oppositiolle oikeutettuja — [Antti Lindtman: Ja oikeutettuja!] on
syytä huomioida mittakaava: Suomalainen erikoissairaanhoito on 6 miljardin euron talou-
dellinen kokonaisuus. Tämä yksityinen leikkaustoiminta on arviolta noin 170 miljoonan
euron kokonaisuus näiden pykälien osalta, joita tässä säädettäisiin. Oleellista on havaita,
että tänä päivänä monet sairaanhoitopiirit ostavat yksityisiltä sairaaloilta leikkaustoiminto-
ja — ostivat jo silloin, kun aluesairaaloissakin leikattiin. [Suna Kymäläinen: Kohta oste-
taan vielä lisää!] Tänä päivänäkin, kun tämä esitys ei ole voimassa, yksityisten sairaaloi-
den on — niin kuin niiden aluesairaaloidenkin silloin oli — turvauduttava vaativimmissa
tilanteissa tehohoidon osalta julkisiin, paremmin varusteltuihin, isompiin keskussairaaloi-
hin. Eli lähtökohta on se sama kuin tänä päivänäkin. Itse asiassa se vain selkiytyy ja vel-
voittaa yksityistä enemmän tämän esityksen myötä. Yksityiselle tulee velvoite tehdä ikään
kuin sopimuksellinen toimintaympäristö siihen, miten toimitaan silloin, jos komplikaatio
tapahtuu. Ja jos ajattelemme tätä leikkausvolyymia, joka on verrattain pieni, ja siinä tapah-
tuvia komplikaatioita, puhumme onneksi, onneksi, vain harvoin tapahtuvista tilanteista.
Siitä huolimatta niitä tilanteita varten on oltava [Puhemies koputtaa] ikään kuin kuvio ra-
kennettuna kuntoon. [Puhemies koputtaa]

Arvoisa puhemies! Jos saan todeta lyhyesti vielä kaksi asiaa: Mitään velvoitetta yksityi-
seltä ostamiseen maakunnille ei tule tältä osin erikoissairaanhoidon leikkauspalveluihin.
Eri asia on se, jos maakunta, kuten tänäkin päivänä, ei pysty lainpykälien mukaan täyttä-
mään hoitotakuutaan eli kansalaisten parasta päästä leikkaukseen mahdollisimman no-
peasti. [Puhemies koputtaa] Ja mitä tulee Raaheen, joka on täällä erikseen nimeltä mainit-
tu, tämän esityksenkin jälkeen te sairaanhoitopiirin päättäjinä, joita on useampia paikalla,
siellä voitte resursoida [Puhemies koputtaa] päivystyspalvelut Raahessa niin, että leikka-
ustoiminta voi jatkua. Tämä ei ole sitä millään tavalla [Puhemies koputtaa] estämässä, ar-
voisa puhemies.

17.22 Johanna Ojala-Niemelä sd (vastauspuheenvuoro): Arvoisa herra puhemies! Tämä
ei kyllä selittelemällä tässä muuksi muutu. Valitettavasti tämä on tosiasia. Sosiaali- ja ter-
veydenhuollon uudistamisen osalta te lähditte keskittämisen tielle kokoamalla vaativan
erikoisalojen päivystyksen 12 sairaalaan Suomessa, ja tässä kyllä putosi sitten junasta
moni paikka. Leikkaukset loppuivat paitsi sieltä Raahesta, myös Forssasta, Iisalmesta,
Kouvolasta ja Raumalta, ja jopa meillä Kemissä tämä varmasti vauhditti erinäisiä ratkai-
suja, jotka eivät ole niin mieluisia. Mutta aluesairaaloissa ajettiin alas julkinen leikkaustoi-
minta. Esitimme tuolloin, että esitys hylättäisiin. Sairaalaverkostosta olisi tullut päättää ko-
konaisuudessaan tämän soten yhteydessä. Nyt se jäi täysin erilliseksi ja irralliseksi asiaksi,
ja kuten täällä on muissa puheenvuoroissa todettu, tätä kokonaisuutta on palasteltu niin
paljon, että tästä on vaikea saada kunnollista selkoa.

Mutta nyt annetaan yksityisille toimijoille leikkaustoiminta. Voi sanoa, että tämä on
ihan puhtaasti yksityisille toimijoille räätälöity esitys, ja tämä ei tästä selittelemällä kum-
memmaksi muutu.

Ensimmäinen varapuhemies Mauri Pekkarinen: Myönnän vielä tässä debattivaiheessa
vastauspuheenvuorot edustajille Andersson, Anttila ja valiokunnan puheenjohtaja Kiuru.
8



Pöytäkirjan asiakohta PTK 138/2018 vp
17.23 Li Andersson vas (vastauspuheenvuoro): Arvoisa puhemies! Entinen sotesta vas-
taava ministeri Juha Rehula totesi äskettäin julkisuudessa, että ministerinä ollessaan hän
koki olevansa vain pelinappula markkinavoimien ohjaamassa pelissä, ja viittasi silloin siis
tähän sote-uudistukseen. Oikeastaan tämän keskustelun seurauksena tekisi mieli kysyä mi-
nisteri Saarikolta: onko teillä samankaltainen tunne kuin Juha Rehulalla ministerinä olles-
saan oli?

Tässä on puhuttu potilasturvallisuudesta, mutta kyllähän syy siihen, että hallitus lähti
keskittämään näitä anestesiaa edellyttäviä leikkauksia, liittyi säästöihin. Tavoitteena oli ja
tavoitteena edelleen on saada aikaiseksi 350 miljoonan euron säästöt erikoissairaanhoidos-
ta. Eli tämä oli se syy, minkä takia keskittämistä lähdettiin tekemään.

Nyt hallitus on luomassa poikkeuksen omiin keskittämissääntöihinsä ja on tekemässä
sitä tavalla, joka hyödyttää nimenomaan näitä voittoa tavoittelevia suuria terveyskonser-
neita, eli ensin luodaan tilanne, [Puhemies koputtaa] jossa sairaanhoitopiiriin keskitetään
leikkauksia, sitten sairaanhoitopiireillä on tarvetta purkaa jonoja, ja tehdään lainsäädäntö
sellaiseksi, että ainoa keino tehdä se [Puhemies koputtaa] on ostaa palveluita näiltä voittoa
tavoittelevilta yrityksiltä.

17.24 Sirkka-Liisa Anttila kesk (vastauspuheenvuoro): Arvoisa puhemies! 2016 loppu-
vuodesta terveydenhuoltolain muutoksella tehtiin juuri niitä päätöksiä, joista täällä on pu-
huttu liittyen erikoissairaanhoidon keskittämiseen, ja silloin yhtenä perusteena oli säästö-
jen lisäksi se, että potilasturvallisuus tätä kautta paranee. Nyt me olemme nähneet, että
aluesairaaloissa anestesiassa tapahtuva leikkaustoiminta on siirtynyt pois, ja totta kai se on
elinvoiman menetystä siltä seutukunnalta — siitä varmaan olemme kaikki yhtä mieltä. Ja
se, mitä siellä nyt tehdään, on pääosin erikoissairaanhoidon poliklinikkatoimintaa, mutta
sekin sillä ehdolla, että me saamme lääkäreitä keskussairaalasta, koska lääkäreitä ei ole
helppo saada.

Minun kysymykseni tähän uudistukseen liittyen on erittäin vakava huoli siitä, mikä kato
käy julkisen sektorin lääkäreissä, kun yksityisellä sektorilla ei tarvitse edes päivystää. [Va-
semmalta: Aivan! Juuri näin!] Siis tämä on tässä ehkä suurimpia virheitä, että luovutaan
päivystysvelvollisuudesta, mikä saattaa nämä edullisempaan asemaan. Minä todella toi-
von, että tätä asiaa ja sen vaikutuksia lääkärimääriin tämän lain valmistelussa täällä vaka-
vasti käsitellään. [Sari Essayah: Loistavaa, edustaja Anttila!]

17.26 Krista Kiuru sd (vastauspuheenvuoro): Arvoisa puhemies! Tämä juuri esiin nos-
tettu näkökulma on minusta yksi keskeisimpiä, joka eduskunnassa on huolenaiheena nyt.
Osaajakato on merkittävä tulevaisuuden haaste sosiaali- ja terveydenhuollossa. Jos me ku-
vittelemme, että tällä uudella esityksellä ei olisi mitään vaikutusta siihen, kuka jatkossa on
töissä sairaanhoitopiireissä, mahdollisesti tulevissa maakunnissa, niin nyt viimeistään pi-
tää herätä. On niin vakava juttu, että tällainen esitys tuodaan. Oppositio- ja myös hallitus-
puolueissa oli kaikuja 2016 siitä, olisiko järkevää tehdä tätä asiakohtaa, niin leikkaustoi-
mintaa kuin päivystystäkin, koskien ratkaisut sote-uudistuksen yhteydessä. Tiedättekö,
sote-uudistuksen ensimmäinen versio on sosiaali- ja terveysvaliokunnasta jo perustuslaki-
valiokunnassa, mutta siellä on aivan toisenlainen pohjaratkaisu, ja nyt yritetään välttää se,
että yksityisiä eivät koskisi ne ehdot, jotka tässä sote-uudistuksessa ovat jo perustuslakiva-
liokunnan käsiteltävänä. Kyllä tässä on käsittämättömästä pohjatilanteesta kysymys. [Pu-
9



Pöytäkirjan asiakohta PTK 138/2018 vp
hemies koputtaa] Vielä vetoan teihin, että ei viedä tätä uudistusta täällä eduskunnassa läpi.
Ei viedä. Ei viedä.

Ensimmäinen varapuhemies Mauri Pekkarinen: Arvoisat edustajat! Puhemiesneuvos-
ton esitys tämänkin keskustelun läpikäymiseen kuuluu: ”Lähetekeskusteluun varataan
enintään 30 minuuttia.” [Välihuutoja vasemmalta] Asian tiiviyden ja kiihkeyden vuoksi
myönnän vielä vastauspuheenvuorot oppositioryhmistä ryhmänjohtaja Lindtmanille ja
myöskin edustaja Tanukselle, ja heidän puheenvuorojensa jälkeen minuutti vielä ministe-
rille. Sitten aikaikkuna on ummessa.

17.27 Antti Lindtman sd (vastauspuheenvuoro): Arvoisa puhemies! Tässä on nyt täysin
poikkeuksellinen tilanne käynnissä eduskunnassa. Tässä on esitys, ministerin esitys, joka
ei kuulu enää edes markkinatalouteen: siis voitot yksityisille, potilaat yksityisille, mutta jos
jotain sattuu, niin kustannukset julkiselle. 

Haluan kiinnittää huomiota, arvoisa puhemies, siihen, että yksikään tämän salin hallitus-
puolueen kansanedustaja ei tässä keskustelussa ole puolustanut tätä ministerin esitystä.
[Välihuutoja] Yksikään edustaja ei ole puolustanut tätä esitystä [Ilkka Kanerva: Onhan
Saarikko kansanedustaja!] — ministerin lisäksi. Hallituspuolueista keskustalaiset ovat kri-
tisoineet tätä voimakkaasti. Näyttää siltä, jää vaikutelma siitä, että ministeri on laitettu
tämä esittelemään ja he, jotka tämän todella ovat päättäneet, ovat jossain muualla. 

Arvoisa ministeri, ette vastannut kysymykseen. Te tuotte tämän siis sen määräajan jäl-
keen, kun on sovittu, mitkä kaikki esitykset tuodaan eduskuntaan, jotta ne ehditään käsit-
telemään. Kysyn vielä kerran: [Puhemies koputtaa] toivotteko te todella, että eduskunta
hyväksyy [Puhemies koputtaa] tämän teidän esityksenne?

17.29 Sari Tanus kd (vastauspuheenvuoro): Arvoisa puhemies! Vastustimme kiivaasti
keskittämisasetusta hiljakkoin, koska katsoimme, että anestesiaa ja leikkaussalia vaativia
toimenpiteitä voidaan tehdä turvallisesti myös niissä yksiköissä, joissa ei ole ympärivuo-
rokautista päivystystä, niin kuin on ollut vuosien ja vuosikymmenten ajan. 

No sitten, kun tämä esitys tuli, niin ajattelin, että no, nyt sitten ollaan havahduttu tilan-
teeseen ja korjataan tätä epäkohtaa, mutta tässä esityksessä kyllä lukee, että kunnan eri-
koissairaanhoidossa ei voisi tehdä anestesiaa ja leikkaussaliolosuhteita edellyttäviä leikka-
ustoimintoja tai muita toimenpiteitä. Ja sen lisäksi, aivan niin kuin edustaja Keränen toi
esiin, kyllä terveydenhuollossa osataan arvioida riskit, niin että 30 minuutin matka tai täm-
möiset rajoitteet, joita tässä esitetään, eivät kyllä ole tätä päivää. 

Siinä mielessä kyllä tämä tuntuu nyt jotenkin epäoikeudenmukaiselta ja epätasaiselta.
Toivoisin, että tätä todella [Puhemies koputtaa] tarkasteltaisiin uudelleen ja kriittisemmin.

Ensimmäinen varapuhemies Mauri Pekkarinen:  Ministeri, paikalta 1 minuutti.

17.30 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Andersson arveli, että tämän erikoissairaanhoidon laajan työnjaon
lakipaketin taustalla tämän vaalikauden aikana ovat olleet säästöt. Se on totta, se on yksi
keskeinen osa tätä kokonaisuutta, aivan samoin kuin näkemyksemme siitä, että painote-
taan perusterveydenhuoltoa, huolehditaan osaajien riittävyydestä. 
10



Pöytäkirjan asiakohta PTK 138/2018 vp
Painotan vielä myös sitä, että tämä esitys on tapa selkiyttää sitä roolia, joka yksityisellä
on jo olemassa, sitä palveluiden vapaaehtoista ostamista, mitä sairaanhoitopiirit toteutta-
vat tiettyjen leikkaustoimintojen osalta esimerkiksi hoitotakuun ehdot täyttäessään ja niitä
tavoitellessaan.

Arvoisa puhemies! Minulta on tiedusteltu, toivonko, että eduskunta käsittelee [Antti
Lindtman: Hyväksyy!] tämän esityksen läpi. Minä toivon, että eduskunta käsittelee tämän
esityksen erittäin huolella läpi. Ennen kaikkea myös siksi, että tunnistan, että koko erikois-
sairaanhoidon työnjako voimakkaana alueellisena elinvoimakysymyksenä mutta ennen
kaikkea terveydenhuollon sisältökysymyksenä on herättänyt pitkin vaalikautta paljon
huolta, tunteita mutta myös uudenlaista lainsäädäntöä, ja tämä on iso osa sitä. Toivon, että
eduskunta käsittelee esityksen huolella oman aikataulunsa puitteissa. [Vasemmalta: Mutta
ei hyväksy!]

Ensimmäinen varapuhemies Mauri Pekkarinen: Keskustelu ja asian käsittely keskey-
tetään. Asian käsittelyä jatketaan tässä istunnossa päiväjärjestyksen muiden asiakohtien
tultua käsitellyiksi.

Keskustelu keskeytettiin kello 17.31.

————

Keskustelua jatkettiin kello 18.58.

Toinen varapuhemies Tuula Haatainen: Nyt jatketaan aiemmin tässä täysistunnossa
keskeytetyn asiakohdan 8 käsittelyä.

18.58 Niilo Keränen kesk: Arvoisa rouva puhemies! Nykyisin yliopistosairaanhoitopiirit
ovat voineet sopimuksin järjestää anestesiaa vaativaa leikkaustoimintaa muuallekin kuin
keskussairaalaan, mikäli päivystysjärjestelyt ovat kunnossa. Tämä lakiesitys on siltä osin
hyvä, että uuden 45 a §:n 1 momentti antaa saman mahdollisuuden myös muille sairaan-
hoitopiireille kuin yo-sairaanhoitopiireille. Tämä on muodollisesti hyvä juttu ja tasapuolis-
taa kaikkien sairaanhoitopiirien toimintaa. 

Mutta, arvoisa puhemies, tämän lakiesityksen kompa on juuri tuossa asetussuunnitel-
massa. Nimittäin asianomaisen pykälän 2 momentti sanoo, että tämän lakiehdotuksen pe-
rusteluissa on kaavailtu asetusta, jossa yksi kriteeri tämmöiselle sopimusleikkaussairaalal-
le tulisi olemaan, että sopimussairaalasta on enintään 30 minuutin siirtomatka siihen kes-
kussairaalaan, tukisairaalaan. Käytännössä meillä on tänäkin päivänä entisiä aluesairaaloi-
ta, joissa yksityinen toimija hoitaa leikkaustoimintaa sairaanhoitopiirin lukuun. Niin ikään
yo-sairaanhoitopiireissä on sairaaloita, joissa anestesiaa vaativia leikkaustoimintoja teh-
dään nykylainsäädännön mukaisesti. 

Tämä esitys näyttää unohtaneen, että tässä maassa on laajoja maakuntia, joissa on myös
sellaisia väkirikkaita alueita, joissa saavutettavuuden, hyvien, valmiiden tilojen, henkilö-
kunnan perheolojen ja vieläpä alueiden elinvoiman vuoksi olisi järkevää, taloudellista ja
turvallista järjestää myöskin anestesiaa vaativaa leikkaussalitoimintaa. Nyt esitetty uusi la-
kipykälä keskittää kaikki leikkaustoiminnot keskuskaupunkeihin. 
11



Pöytäkirjan asiakohta PTK 138/2018 vp
Tämä esitys kurittaa niitä yksityisiä toimijoita, jotka vielä sinnittelevät siellä syrjempä-
nä olevien asukkaiden turvana eri paikkakunnilla. Muodollisesti esityksellä halutaan saat-
taa nämä yksityiset toimijat samalle viivalle julkisen toimijan kanssa, siis käytännössä pa-
nemaan leikkaussalin ovelle lapun luukulle. Suomessa erikoissairaanhoidon etiikka on
kyllä yhtä korkealla tasolla niin yksityisellä kuin julkisellakin puolella, joten ainakaan tä-
män takia lakiesitystä ei tarvittaisi.

Arvoisa puhemies! Jokaisessa leikkauksia suorittavassa yksikössä kyllä pystytään arvi-
oimaan, kuinka korkeariskisille potilaille juuri tämä sairaala pystyy leikkaustoimenpiteen
tekemään. Totta kai silti voi tulla odottamattomia komplikaatioita, mutta sellaisessa ta-
pauksessa ei ole käytännön merkitystä sillä, onko siirtoaika tukisairaalaan 30 vai 60 mi-
nuuttia.

Arvoisa puhemies! Fiksuinta olisi, jos eduskunta pystyisi muuttamaan tätä niin, [Puhe-
mies koputtaa] että annettava asetus antaa sen 60 minuutin rajan siirtorajaksi.

19.01 Tytti Tuppurainen sd: Arvoisa rouva puhemies! Tässä on kyseessä kaikkien aiko-
jen terveyspoliittinen vedätys suomalaisessa historiassa. Hallitus esittää terveydenhuolto-
lain poikkeuspykälää, jolla yhteiskunnan tukemaa leikkaustoimintaa voidaan tarjota sai-
raaloissa, joissa, toisin kuin keskittämisasetus edellyttää, ei ole kuntalaisille avointa ympä-
rivuorokautista yhteispäivystystä. Esitys on esimerkki hallituspuolueiden kaupankäynnis-
tä, jonka tuloksena on terveydenhuoltojärjestelmän muokkaaminen terveysalan yritysten
edun mukaiseksi.

Terveydenhuoltolain mukaan julkinen sektori, siis kunnat ja sairaanhoitopiirin kuntayh-
tymät, vastaavat terveydenhuollon perusrakenteesta. Niille kuuluvat myös kallis päivys-
tysvelvollisuus ja varautuminen hengenvaarassa tai muuten vakavasti sairastuneiden poti-
laiden hoitamiseen viipymättä ja kustannuksia säästämättä. Periaate on totta kai hyvä, sillä
potilasturvallisuudesta pitää huolehtia kaikissa oloissa.

Edellä sanottu potilasturvallisuuden vaatimus on ollut perusteluna, kun leikkaustoimin-
taa on keskitetty. Toki myös taustalla ovat olleet julki sanomatta Sipilän hallituksen kovat
säästötavoitteet, siis Sipilän hallituksen leikkaukset, mutta siis potilasturvallisuudella pe-
rusteltiin. Koska tämän perustelun soveltaminen käytäntöön ei ole herättänyt luottamusta,
on eri puolilla Suomea ryhdytty äkkinäisiin toimiin sairaaloiden säilyttämiseksi. Sopimuk-
sia on tehty pakon edessä yksityisten terveysyritysten kanssa, jotta palvelut eivät karkaisi
keskittämisen myötä.

Mutta hallituksen nyt tekemä esitys ei suinkaan rauhoita tilannetta. Päinvastoin, esityk-
sen toteutuessa tuloksena ei ole yksityisten ja julkisten sairaaloiden tasapuolinen kohtelu
vaan lain räätälöinti terveysyritysten mittojen mukaiseksi. Alan yritystoiminta on markki-
noiden logiikan mukaisesti keskittynyt suurten päivystysvelvollisten sairaaloiden lähei-
syyteen. Esimerkiksi Oulussa, kotikaupungissani, on kymmenen yksityistä leikkaussalia.
Nämä kaikki täyttävät nyt tämän hallituksen poikkeuspykälän vaatimukset. Yhteispäivys-
tykseen ehtii 30 minuutin kuluessa, siis julkinen sektori tarvittaessa ottaa vastaan tilanteen,
mikäli tarve niin vaatii. Jos jotakin erityisen vakavaa sattuu, vastuu siirtyy aina Oulun yli-
opistosairaalalle.

Julkiselle terveydenhuollolle uusi sääntely, tämä poikkeuspykälä, ei kerta kaikkiaan so-
vi. Keskittämisasetuksesta tavallaan luovutaan, ehtoja väljennetään, aivan kuten sosiaali-
demokraatit ovat edellyttäneet, mutta tämä räätälöinti ei sovi. Esimerkki löytyy kotoa Poh-
jois-Pohjanmaalta: Raahessa oleva kuntayhtymäjohtaja Hannu Kallunki on seikkaperäisel-
12



Pöytäkirjan asiakohta PTK 138/2018 vp
lä selvityksellään osoittanut, että Raahen sairaala ei pysty toimittamaan kiirepotilasta Ou-
luun 30 minuutissa, joten leikkaussalitoiminta, anestesiaa vaativa leikkaustoiminta loppuu
siellä. Palvelut karkaavat, ja ainakin 50 terveysalan osaajaa, työntekijää menettää työpaik-
kansa alueella, jolla työpaikat ovat arvokkaita ja tarpeen. Vastaavasti Oulun sairaala Ou-
lun päässä ruuhkautuu entisestään, eikä ole mitenkään sanottu, että sen suunnittelema pe-
ruskorjaushanke, Tulevaisuuden sairaala, riittää näiden uusien vuodepaikkojen tarjontaan.
Kulut kasvavat ja veronmaksaja maksaa.

Arvoisa puhemies! Terveydenhuoltolain mukaan julkisen vallan on huolehdittava vas-
tuullaan olevien asukkaiden palvelujen järjestämisestä ja saatavuudesta yhdenvertaisesti
koko alueellaan. Nyt tämä yhdenvertaisuuden ja alueellisen tasapuolisuuden periaate on
uhattuna. Tämä hallitus on pakkokeskittämässä ihmisten peruspalveluita. Se on murenta-
massa alueiden elinvoimaa ja lisäämässä turvattomuutta. On pakko kysyä, miten tämä on
mahdollista Suomen keskustapuolueen vahtivuorolla. Hallituksen keskittämispolitiikan
voittajia eivät ole myöskään keskuskaupungit eivätkä niiden sairaaloissa työtaakan alle uu-
puvat työntekijät. Tämän voittajia ovat yksiselitteisesti yritykset, jotka ovat päättäneet si-
jaintinsa ja palveluvalikoimansa mahdollisimman hyvän taloudellisen tuloksen saavutta-
miseksi.

Puhemies! Terveydenhuoltolaki kaipaa uudistusta, joka painottaa palveluiden järkevää
taloudellista ja tasapuolista kehittämistä. Tämä hallituksen esitys on hyvien päämäärien
vastakohta. Tämä on Lex Terveystalo. Se on hylättävä, ja on säädettävä sen sijaan Lex Kal-
lunki, jolla turvataan palveluiden alueellinen tasapuolisuus. Itse olen valmis tällaisen esi-
tyksen muotoiluun.

Arvoisa puhemies! On vielä palattava tähän aiemmin salissa käytyyn lähetekeskuste-
luun. Oli kyllä paljonpuhuvaa, että tuossa lähetekeskustelussa ministeri Saarikko sai puo-
lustaa hallituksen esitystä käytännössä yksin. Ei löytynyt kokoomuksesta, ei juuri keskus-
tasta saati muista tälle esitykselle puolustajia. Herää väistämättä, puhemies, kysymys,
onko hallituksen tarkoituskaan viedä tätä esitystä läpi. Millaisen pelin, kaupankäynnin
kohde ihmisten terveys tässä maassa tämän hallituksen johdolla voikaan olla? On myös
muistutettava mieliin, että tämä poikkeuspykälä syntyi siitä havainnosta, että keskittämis-
asetuksen vaatimat kriteerit saattoivatkin koskea myös yksityistä leikkaustoimintaa, min-
kä vuoksi täytyy nopeasti säätää nämä poikkeamat leikkaustoimintaan irti yhteispäivystys-
velvoitteesta, koska tietysti olisi liikaa odottaa yksityiseltä toimijalta päivystysvelvolli-
suutta, koska se maksaa. Me kaikki tiedämme, että vain yhteiskunta pystyy järjestämään
vaativaa päivystystä. Sen takia päivystysvelvoitteesta luovuttiin, tehtiin tämä räätälöinti
puhtaasti yksityisten yritysten hyväksi. Siitä tässä esityksessä on kysymys. Katsotaan,
kuka tästä hyötyy: yritykset siitä hyötyvät. Ja täysin selvää on, että tällä keinotekoisella 30
minuutin aikarajoitteella ne julkiset sairaalat, jotka saattaisivat päästä mukaan nyt näissä
uusissa olosuhteissa leikkaustoimintaan kiinni, kuten Raahen sairaala Oulussa, eivät pysty
tätä 30 minuutin kriteeriä täyttämään. Siksi tämä esitys on susi. Tämä esitys on syytä, ar-
voisa puhemies, hylätä.

19.08 Li Andersson vas: Arvoisa puhemies! Tässä kokonaisuudessa yhdistyvät ne kaksi
tavoitetta, jotka vaikuttaisivat ohjaavan kaikkea sitä sosiaali- ja terveyspolitiikkaa, mitä
tämä hallitus tekee: julkisiin palveluihin kohdistuvat säästöpaineet ja leikkaukset sekä joh-
donmukainen pyrkimys avata julkista palvelutuotantoa markkinoiden hoidettavaksi eli
palveluiden markkinaehtoistaminen. Sote-markkinoiden avaaminen on ollut hallituksen
13



Pöytäkirjan asiakohta PTK 138/2018 vp
koko sote-projektin ohjenuorana alusta alkaen. Sama kaupallisen soten linja jatkuu edel-
leen ja käy hyvin ilmi tästä hallituksen esityksestä.

Hallituksen aikaisemmin päättämillä 350 miljoonan euron erikoissairaanhoitoon koh-
distuvilla säästötavoitteilla ja siitä seuraavalla keskittämisellä on ollut erittäin suuria vai-
kutuksia aluesairaaloiden ja keskussairaaloiden toimintaan koko Suomessa, kun aneste-
siaa vaativat leikkaukset on keskitetty näihin suuriin päivystäviin sairaaloihin. Keskittämi-
sen seurauksena moniin aluesairaaloihin on jäänyt leikkaussalikapasiteettia, jota ei tällä
hetkellä ole mahdollista hyödyntää, ja päivystävillä keskussairaaloilla taas ei välttämättä
ole riittävästi lisäkapasiteettia, minkä seurauksena ne joko joutuvat siihen investoimaan tai
hankkimaan sitä ostamalla palveluita yksityisiltä palveluntuottajilta.

Hallitus on nyt herännyt epäkohtaan oman keskittämisensä seurauksena eli siihen, että
sairaanhoitopiirien anestesiaa vaativien leikkausten osto yksityiseltä, siis näiden yksityis-
ten palveluntuottajien toiminta, ei täytä voimassa olevia terveydenhuoltolain ja sen nojalla
annettujen asetusten velvoitteita. Hallituksen ratkaisu on tietenkin säätää omaan keskittä-
mislakiinsa poikkeus, joka hyödyttää näitä voittoa tavoittelevia yrityksiä. Tämä puolen
tunnin poikkeussääntö tarkoittaa, että ne yksityiset voittoa tavoittelevat terveysyritykset,
jotka ovat laittaneet paljon rahaa tiloihin isoissa kaupungeissa ja joilla ei ole mitään intres-
siä itse järjestää hyvin kallista ja vaativaa päivystystä, voivat jatkossa jatkaa leikkaustoi-
mintaansa sekä palveluiden myyntiä sairaanhoitopiireille ja ongelmien ja komplikaatioi-
den sattuessa lähettää potilaat päivystystä ylläpitäville julkisille keskus- ja yliopistollisille
sairaaloille. Lakiesityksessä tämä todetaan aivan suoraan seuraavalla tavalla: ”Uudet sää-
dökset antaisivat yksityisille toimijoille laajat mahdollisuudet tarjota leikkauspalveluita
sairaanhoitopiirien keskussairaaloiden sijaintikaupungeissa ilman merkittävää kustannus-
ten lisääntymistä, koska omaa päivystystä ei vaadittaisi. Ne voisivat tukeutua keskussai-
raaloihin tukisairaaloina, jolloin niillä ei tarvittaisi merkittävää varautumista leikkaustoi-
minnan poikkeustilanteisiin.”

Erikoissairaanhoidon tilanteen osalta siis konkretisoituu hyvin tämän hallituksen arvo-
maailma. Säästöjen varjolla keskitetään ja ajetaan alas julkisia palveluita samalla, kun ava-
taan mahdollisuus yksityisille voittoa tavoitteleville yrityksille tuottaa näitä samoja palve-
luita. Kuten todettua, mikäli keskussairaaloilla ei ole riittävästi omaa kapasiteettia, jää heil-
le ainoaksi mahdollisuudeksi hankkia näitä palveluita lähellä sijaitsevalta yksityiseltä pal-
veluntuottajalta, kun esimerkiksi 45 minuutin matkan päässä oleva aluesairaala ei enää täl-
le hallitukselle kelpaa. Hallitusta ohjaa kaupallisuuden ihannointi ja terveysbisnes eikä
suomalaisten oikeus terveyteen ja hyvään hoitoon.

19.12 Hanna-Leena Mattila kesk: Arvoisa puhemies! Hallituksen esitys 312 terveyden-
huoltolain muuttamiseksi on koettu pääosin myönteiseksi edistysaskeleeksi maakunnis-
samme. Sen sijaan ankaraa arvostelua on aiheuttanut päivystysasetukseen sisällytetty 30
minuutin aikarajavaade leikkaavan ja tehohoitoa antavan yksikön välissä. 

Hallitus asetti hallituskautensa tavoitteeksi sosiaali- ja terveydenhuollon kustannusten
kasvun hillitsemisen. Kun väestön ikärakenne ja huoltosuhde ovat muuttuneet, ei nykyisen
kaltainen järjestelmä toimi terveen taloudenpidon säännöillä, vaan kasvavien sosiaali- ja
terveydenhuollon menot on pitänyt rahoittaa velkarahalla. Tämä on pitemmän päälle kes-
tämätöntä taloudenpitoa, jolle on täytynyt tehdä jotain, ja tästä ovat olleet kaikki poliittiset
ryhmittymät samaa mieltä. 
14



Pöytäkirjan asiakohta PTK 138/2018 vp
Sosiaali- ja terveydenhuollon uudistusta on lähdetty tekemään paljolti ajatuksella, että
terveyden edistämisen tulee olla kuntien ensisijainen tehtävä ja sairaanhoidon leveämpien
hartioiden eli tulevien maakuntien tehtävänä. Erikoissairaanhoidon keskittäminen yliopis-
tosairaaloihin on monella tapaa järkevää: sinne keskittyvät osaaminen ja tarvittava laitteis-
to, joiden resurssit ovat rajalliset väestöpohjallisesti pienehkössä maassamme. Ihminen tar-
vitsee erikoissairaanhoidon palveluita toivottavasti harvoin elämässään, joten hoitoa var-
ten voi kyllä matkata matkankin päähän. Ja on toki erityisesti potilaan etu, että häntä hoi-
tavalla lääkärillä on viimeisin osaaminen ja rutiiniluontoinen tuntemus kyseisestä lääketie-
teen alasta. 

Kaiken kaikkiaan tämä isoihin yksiköihin keskittäminen on varsin järkevä ajatus, erityi-
sesti Etelä-Suomen väkirikkailla alueilla. Matkat eivät ole mihinkään kilometreissä mitat-
tuna pitkiä. Sen sijaan Pohjois- ja Itä-Suomen pitkien etäisyyksien alueilla keskittämisyh-
tälö ei enää olekaan yhtä perusteltua. Käsillä olevaan terveydenhuoltolain muutokseen on
tarkoitus lisätä säädös, jonka mukaan sairaanhoitopiiri voisi järjestää leikkaustoimintaa
yksikössä, jossa on varmistettu riittävä päivystysvalmius ja potilasturvallisuus, vaikka yk-
sikössä ei ole kuntalaisille avointa ympärivuorokautista perusterveydenhuollon ja erikois-
sairaanhoidon yhteispäivystystä. Muutoksen tarkoituksena on saattaa julkinen ja yksityi-
nen leikkaustoiminta samanarvoiseen asemaan. Perusteluissa toiminnan ehdoiksi asete-
taan, että leikkaavalla sairaalalla täytyy olla käytössään niin sanottu tukisairaala, jossa on
tehohoitovalmius, ja tämän pitää olla saavutettavissa 30 minuutin sisällä. 

Arvoisa puhemies! 30 minuutin aikarajavaade tulee lopettamaan kaiken nukutusta vaa-
tivan leikkaustoiminnan keskussairaalakaupunkien ulkopuolella. Tämä koskee sekä julki-
sia että yksityisiä toimijoita. Pohjois-Pohjanmaan sairaanhoitopiirin alueella tämä merkit-
see leikkaustoiminnan loppumista Raahen sairaalasta ja jollakin aikajänteellä myös Oulas-
kankaan sairaalasta. Työtä päivystysasetuksen muuttamiseksi 30 minuutin aikarajavaa-
teen osalta on tehty, mutta yritykset ovat karahtaneet pahasti kiville. Täytyy aidosti ihme-
tellä, miksi kyseinen minuuttimäärä halutaan sisällytettäväksi päivystysasetukseen, vaik-
ka lääkäreiden ja asiasta muuten ymmärtävien mielestä siihen ei ole lääketieteellisiä
perusteita. 

Ainoastaan yliopistosairaaloiden lääkärit ja ministeriön virkamiehet ovat puoltaneet tätä
yksisilmäistä leikkaustoiminnan keskittämistä yliopistosairaaloihin. Kun erikoissairaan-
hoidon työnjakoa ja päivystystä koskevilla uudistuksilla haluttiin tavoitella 350 miljoonan
euron säästöjä, niin tiedossa on jo nyt, ettei niitä tällä uudistuksella saavuteta. Miksi tällä
minuuttimäärällä halutaan romuttaa Pohjois-Pohjanmaan sairaanhoitopiirin ja alueen alue-
sairaaloiden toimiva työnjako, joka on ollut kustannustehokasta? Miksi pelkän päivystyk-
sen omaavalta leikkausyksiköltä vaaditaan valmiutta siirtää potilas tarvittaessa tukisairaa-
laan 30 minuutissa, mutta sairaanhoitopiirin yhteispäivystyksen omaavassa leikkausyksi-
kössä ei? Voihan sielläkin sattua tehohoitoa vaativa komplikaatio. 

Me Raahen ja Oulaskankaan sairaaloiden vaikutuspiirissä asuvat ihmiset olemme mur-
heellisia ja järkyttyneitä siitä, ettei aikarajavaatimuksen kokonaisseuraamuksia ole haluttu
huomioida. Jos muutos tulee voimaan, merkitsee se Raahessa noin 50 ihmisen työpaikan
vähenemistä ja työn siirtymistä Ouluun. Oulaskankaalla vaikutukset tulevat olemaan vie-
läkin dramaattisemmat työpaikkoihin ja muuhun terveydenhuollon palveluihin. 

Toivon ja vetoan Raahen ja Oulaisten seutukunnan ihmisten puolesta, että järki tulisi
vielä asiasta päättävien käteen ja sellainen ihme tapahtuisi, että kyseinen laki astuisi voi-
maan ilman tarkkaa minuuttimäärää leikkaavan ja tehohoitoa antavan yksikön välillä. Täs-
15



Pöytäkirjan asiakohta PTK 138/2018 vp
sä tilanteessa olisi myös suurta viisautta jättää muutenkin tulevien maakuntien tehtäväksi
järjestää alueen sairaanhoito sen parhaaksi katsomalla tavalla.

19.18 Katja Hänninen vas: Arvoisa rouva puhemies! Tässä salissa on käyty tänään tästä
aiheesta erittäin hyvää keskustelua ja erittäin tärkeää keskustelua. Ensin täytyy kyllä sanoa
kritiikkiä siitä, että oli varattu vain 30 minuuttia aikaa sille keskustelulle, jossa päätetään ja
jossa käydään keskustelua eräästä kaikkein tärkeimmistä lakiesityksistä, mitä tässä salissa
tällä vaalikaudella on annettu, ja siinä mielessä kyllä ihmettelen tätä käsittelymenettelyä.
Nyt sitten tietysti pääsemme puhujapöntössä tästä aiheesta puhumaan ja kertomaan näke-
myksemme, mutta olisin toivonut, että olisi varattu huomattavasti enemmän aikaa tuossa
päivällä käydyssä keskustelussa.

Arvoisa puhemies! Täytyy kyllä ihmetellä myös sitä, että kun keskustaministerit ajavat
tällaisia lakiesityksiä, niin heidän edustajansa täällä salissa sitten toteavat, että eivät voi
tätä kannattaa. Niin ei tietenkään pidäkään tehdä, elikkä ei missään tapauksessa tämmöistä
keskittämislakia eikä tätä yksityistämislakia pidä kannattaa, mutta toivoisin, että silloin
kun tässä salissa äänestetään elikkä päätetään näistä lakiehdotuksista, myös nämä edusta-
jat muistavat, mitä nappia painavat. Elikkä aikanaan tämäkin esitys tulee tässä salissa pää-
tettäväksi, ja silloin jokainen voi sitten osoittaa käytännön tasolla puheensa todeksi elikkä
äänestää sitten tätä lakipakettia vastaan eikä hyväksyä sellaista esitystä, joka avaa markki-
nat yksityisille toimijoille ja ajaa julkiset, tähän asti hyvin toimineet sairaalat alas. Tämä on
Sipilän hallituksen logiikka terveydenhuollon kehittämisessä — ensin keskitetään ja sitten
yksityistetään.

Säästösyistä tehdyt muutokset terveydenhuoltolakiin ja päivystysasetuksen kovat kri-
teerit ovat ajaneet aluesairaaloita alas kovalla tahdilla, ja meno vain kiihtyy. Eilen uutisoi-
tiin tosiaan kotikaupunkini Raahen sairaalan leikkaustoiminnan loppumisesta. Raahessa
on tehty alueellisiin sopimuksiin perustuen muun muassa pehmytkudoskirurgisia toimen-
piteitä, mikä on helpottanut jonotilannetta alueen keskuskaupungissa Oulussa. Nämä ovat
olleet siis kustannustehokkaita toimenpiteitä, elikkä ei ole mitään syitä eikä perusteluita
kyllä ajaa tätä toimintaa alas. Raahen sairaala ei kuitenkaan pysty täyttämään päivystysase-
tuksessa määriteltyjä tiukkoja laatukriteereitä, ja tästä syystä tämä toiminta, turvallinen
leikkaustoiminta, on ajettu alas. Nyt käsittelyssä oleva terveydenhuoltolain muutos ei kui-
tenkaan auta esimerkiksi Raahen tilannetta, sillä matkaa laajan päivystyksen sairaalaan on
yli puoli tuntia. Näin taitaa olla kaikkialla muuallakin paitsi Uudellamaalla.

Hallituksen esitys terveydenhuoltolain muutoksesta on röyhkeä esimerkki siitä, miten
lakia on valmisteltu yksityisten yritysten ensisijaisen edun näkökulmasta. Tällä esityksellä
hallitus käytännössä poistaa yksityisiltä yrityksiltä samat vaatimukset leikkaustoiminnalle
kuin mitkä koskevat julkisia aluesairaaloita. Nyt keskuskaupungeissa sijaitsevat terveys-
yritykset pääsevät keräämään voitot, ja julkinen taho toimii maksajana. Tämä esitys ei kor-
jaa sitä virhettä, joka tässä salissa tehtiin vuonna 2016, kun terveydenhuoltolain muutok-
sista äänestettiin. Tämän esityksen hyväksyessään eduskunta avaa terveydenhuoltolain
markkinat yksityiselle terveysbisnekselle huolimatta siitä, meneekö sote läpi vai ei. Pää-
tösvalta toimenpiteiden tarkoituksenmukaisesta suorituspaikasta pitäisi jättää yleisten laa-
tuvaatimusten puitteissa sovittavaksi kunkin erityisvastuualueen sairaaloiden kesken val-
tiovallan tiukan ohjauksen ja pakkokeskittämisen sijaan. Toivon todella, että tämä lakiesi-
tys ja asetuksessa määritellyt tiukat kriteerit eivät tule menemään läpi.
16



Pöytäkirjan asiakohta PTK 138/2018 vp
19.22 Kristiina Salonen sd: Arvoisa puhemies! Maan hallituksen tekemä keskittämispää-
tös lakkautti aluesairaaloista leikkaustoiminnan ja ympärivuorokautisen päivystyksen vuo-
den 2018 alussa ympäri Suomen. Näin tapahtui myös Raumalla. Hallitus perusteli tuolloin
keskittämistä kahdella syyllä: säästöillä ja potilasturvallisuuden vaarantumisella pienissä
aluesairaalan yksiköissä.

Nyt tiedetään, ettei säästöjä syntynyt — siis niitä säästöjä, joista edustaja Mattilakin
tuossa aikaisemmin puheenvuorossaan puhui. Tavoitteeksi asetettiin 260 miljoonan euron
säästö, mutta uusimmat kyselyt kertovat, että näin ei tule tapahtumaan. Itse asiassa Kunta-
liiton teettämän kyselytutkimuksen mukaan realistisempi säästötoteuma olisi korkeintaan
10 miljoonassa eurossa. Siis 260 miljoonan euron sijaan, jota lähdettiin tavoittelemaan, nyt
näyttää siltä, että toteuma olisi korkeintaan 10 miljoonassa eurossa. Eli säästöjä ei tullut.

No, entä sitten turvallisuus, se toinen seikka, jolla tätä keskittämistä silloin aikaisemmin
perusteltiin? Ensinnäkin tämä keskittämispykälä tuotiin eduskuntaan kiireellisenä budjet-
tilakina, joka vietiin läpi vuoden 2017 valtion budjetin yhteydessä. Eduskunnassa häm-
mästeltiin tuolloin kiirettä, ja sitä on hämmästelty myöskin tänään täällä keskustelussa.
Sairaalaverkosta päättäminen yksittäisen pykälän muutoksella tuntui vähintäänkin huonol-
ta lainsäädäntöjärjestykseltä tilanteessa, jossa koko sote-uudistus ja valinnanvapauden lin-
jaukset olivat päättämättä. Nyt me olemme siinä tilanteessa, että ne ovat edelleen päättä-
mättä ja olemme jo tuomassa korjauksen tähän aikaisempaan keskittämispykälään, joka
tehtiin. Ennenkuulumatonta. Ennenkuulumatonta.

No, reilu vuosi tuon kaiken jälkeen me siis käsittelemme täällä nyt sitten tarkennusta.
Lähinnä yksityisen toiminnan mahdollistamiseksi on haluttu tehdä tällainen tarkennus la-
kiin. Terveydenhuoltolakiin esitetään poikkeussäännöstä kiireettömästä leikkaustoimin-
nasta. Jatkossa sairaanhoitopiiri voisi järjestää kiireetöntä leikkaussaliolosuhteita ja anes-
tesiaa vaativaa leikkaustoimintaa myös toimintayksiköissä — alleviivaan: ”myös toimin-
tayksiköissä” — joissa ei ole ympärivuorokautista yhteispäivystystä. Siis mitä? Onko nyt
kuitenkin niin, että on juridisesti mahdollista nykyistä laajempi leikkaustoiminta esimer-
kiksi Rauman aluesairaalassa, siis sellainen toiminta, joka ajettiin alas? No, valitettavasti
ei. Ei, koska tämä lakimuutos on kädenojennus lähinnä yliopistosairaalakaupungeissa toi-
miville yksityisille leikkausta tekeville yrityksille. Niitä vartenhan tämä lakiesitys on rää-
tälöity. Siinä missä esimerkiksi julkisia aluesairaaloita vaadittiin potilasturvallisuuteen ve-
doten lakkauttamaan leikkaustoimintansa, halutaan nyt vastaavanlainen leikkaustoiminta
mahdollistaa isoissa kaupungeissa ja niiden lähistöllä. Se ei ole tasapuolista.

Aluesairaalassa hyvä potilasturvallisuus perustui pienen riskin leikkauksiin, tarkkaan
ennakkokartoitukseen ja suunnitteluun sekä seurantaan. Ja juuri tätä — juuri tätä — vaadi-
taan nyt myös uudessa asetuksessa. Siis noinko vain katosivat väitetyt potilasturvallisuus-
riskit? Nyt riskit uskotaan leikkausten määrän lisäksi minimoitavan uudella luvulla, siis
tällä vastaavalla luvulla, jota edustaja Mattila juuri täällä myöskin kritisoi: kiireettömiä
leikkauksia saa tehdä vain sellaisella etäisyydellä laajasta ympärivuorokautisesta päivys-
tyksestä, jossa potilas pystytään siirtämään ensihoitopalvelun yksiköllä 30 minuutissa jat-
kohoitoon.

No, jos luette näitä lausuntopalautteita — itse asiassa on mielenkiintoista sekin, kuinka
pitkään tätä kierrosta on tehty, lausuntopalautteethan pyydettiin jo aikoja sitten, ja tämä
esitys jostain syystä on jäänyt sen jälkeen tuonne matkan varrelle, ja sekin kertoo siitä, mis-
tä tässä on kysymys — niin lausuntopalautteessa on 30 minuutin rajasta sanottu muun
muassa, että se on ”läpinäkyvästi tarkoituksenhakuinen eikä perustu faktatietoon”. Kysees-
17



Pöytäkirjan asiakohta PTK 138/2018 vp
sä taitaakin siis olla taas uusi esitys, jossa lain todelliset tarkoitukset verhotaan potilastur-
vallisuuden ja säästöjen taakse, aivan niin kuin aikaisemmassa keskittämisasetuksessakin
oli.

Leikkaustoimintaa tarvitaan niin julkisella kuin yksityiselläkin sektorilla. Kuitenkin
juuri aluesairaalaverkolla on Suomessa merkitystä alueiden asukkaiden ja elinvoiman kan-
nalta, niin kuin useampi puhuja on täällä aikaisemmin jo todennut.

Mitä tulee aikaisempaan keskusteluun, niin totean, että edustaja Anttila kysyi täällä, mi-
ten jatkossa tullaan turvaamaan osaajat näissä laajaa ympärivuorokautista päivystystä te-
kevissä yksiköissä, ja juuri siitähän tässä onkin kysymys. Kun ei leikkauksia voida tehdä
enää näissä keskussairaaloissakaan osaamispulan takia, ainoaksi vaihtoehdoksi jää ostaa
palveluita yksityisiltä. Näin ollen juuri tällä kyseisellä lakiesityksellä päästään toteutta-
maan se tahtotila, jota on ajettu kuin käärmettä pyssyyn tämän viimeisen vuoden aikana,
jonka tämä hallituksen esitys on tuolla valmistelussa ollut, eli lisää leikkaustoimintaa yk-
sityisille yrityksille meidän kattavan aluesairaalaverkkomme ja julkisen toiminnan kustan-
nuksella.

19.29 Merja Mäkisalo-Ropponen sd: Arvoisa puhemies! Tämän lakiesityksen kohdalla
30 minuutin keskustelu ministerin läsnä ollessa oli kyllä aivan liian lyhytaikainen, niin että
tätä kyllä soisi mietittävän, että jos on merkittävä lakiesitys, niin pitäisikö tätä käytäntöä
muuttaa, koska olisi erittäin tärkeää, että ministeri olisi mukana tämänkaltaisissa keskuste-
luissa. Toki me voimme täällä tätä keskustelua käydä kuinka hyvin tahansa, mutta täällä on
ministerin lähtemisen jälkeen tullut niin monta sellaista kysymystä, joihin olisi toivonut
ministerin olevan paikan päällä vastaamassa, että sinällään tämä oli minusta tässä kohdas-
sa huono asia, vaikka monessa muussa kohdassa 30 minuutin keskustelu on toiminut ihan
suhteellisen hyvin.

Arvoisa puhemies! Nyt tähän varsinaiseen lakiesitykseen. Tämä lakiesitys kertoo pal-
jon hallituksen ideologiasta ja toimintatavoista. Kun tarkastellaan prosessin näkökulmasta
asian etenemistä, niin kovin korkeita laatupisteitä ei voi hallitukselle antaa. Ihmettelen to-
della, miten keskusta on tähän suostunut. Lienee kysymys jälleen jostakin lehmänkaupas-
ta, kenties. Kritiikki tätä lakiesitystä kohtaan ei ole kuitenkaan tullut ainoastaan oppositiol-
ta, vaan myöskin muun muassa keskustan kansanedustajat ovat olleet samaa mieltä siitä,
että tämä lakiesitys olisi kyllä saanut jäädä tekemättä. Edes täällä käydyssä debattikeskus-
telussa ministeriä lukuun ottamatta lakiesitykselle ei kyllä tainnut löytyä puolustajia.

Kerrataan vielä vähän tätä prosessia. Vuoden 2017 alusta kiirehdittiin voimaan tervey-
denhuoltolain muutos, jolla ajettiin alas julkinen leikkaustoiminta muualla kuin keskussai-
raaloissa. Asialla tuntui olevan kova kiire silloin, ja sitä perusteltiin muun muassa potilas-
turvallisuudella. Ja nyt tämä sama hallitus haluaa, jälleen potilasturvallisuuteenkin vedo-
ten, mahdollistaa yksityisten toimijoiden julkisella rahalla tekemät leikkaukset keskussai-
raalan ulkopuolella. Toteutuessaan tämä lakiesitys betonoi yksityisten toimijoiden mah-
dollisuudet jatkaa ja laajentaa leikkaustoimintaa, vaikka ministeri omassa puheenvuoros-
saan kielsikin tämän näkökulman. 

Julkiselta puolelta nämä mahdollisuudet on viety, kun aluesairaaloiden leikkaustoimin-
ta on lakkautettu ja osaajat ovat kaikonneet. Mikä järki tässä kaikessa on? Miksi aluesai-
raaloiden leikkaustoiminnan lopettamisella oli vuonna 2017 niin kiire? Silloin SDP vastus-
ti asiaa ja totesi, että asiassa ei kannata kiirehtiä, koska ilman tarkempaa tietoa soten ja va-
18



Pöytäkirjan asiakohta PTK 138/2018 vp
linnanvapauden sisällöstä ei näin tärkeistä asioista saisi päättää. Nyt nähdään, miten käy,
kun lainsäädäntötyötä tehdään liian kiireellä ilman kunnollista vaikutusten arviointia.

Yksityisen leikkaustoiminnan pönkittäminen vaarantaa myös julkisen sektorin päivys-
tyksen, koska on todellakin aiheellista kysyä, mistä lopulta löytyvät osaajat, kun lääkärei-
den määrä on kuitenkin maassamme rajallinen — etenkin, kun yksityinen sektori saattaa
olla nyt monelle ammattilaiselle houkuttelevampi vaihtoehto, kun siellä ei ole sitä ympäri-
vuorokautista päivystystä. Kaiken lisäksi julkisen puolen pitää tässäkin asiassa sitten kan-
taa se viimeinen vastuu, sillä potilas pitää saada tarvittaessa siirrettyä nopeasti jatkohoi-
toon sairaalaan, jossa on ympärivuorokautista toimintaa. Tämä vaikuttaa kermankuorin-
nalta tässäkin suhteessa.

Hallituksen sote-esityksen markkinamalli mahdollistaa yksityiselle sektorille yli 5 mil-
jardin euron markkinat. Hallitus tekee kauppaa ihmisten terveydellä ja maksattaa laskun
veronmaksajilla. Kuka hyötyy? Yksityiset terveysmarkkinat.

Toivottavasti tämä lakiesitys ei toteudu ikinä. Toisaalta, lieneekö hallituksellakaan mi-
tään tarkoitusta viedä tätä lakiesitystä eteenpäin?

19.33 Hanna Sarkkinen vas: Arvoisa puhemies! Keskustavetoinen hallitus ja sen sote-
ministerit jäävät historiaan erikoissairaanhoidon keskittämisestä ja suomalaisen terveyden-
huollon markkinaehtoistamisesta. Anestesiaa vaativien leikkausten keskittäminen ja siitä
seuraava aluesairaaloiden alasajo on ollut yksi hallituksen terveydenhuollon muutoshank-
keista. Leikkausten keskittämistä keskuskaupunkien päivystäviin sairaaloihin on perustel-
tu potilasturvallisuudella ja laadun parantumisella, mutta taustalla vaikuttavat tosiasiassa
hallituksen säästötavoitteet. Tosin nyt näyttää siltä, ettei näitä säästöjä tulla edes saavutta-
maan, vaikka keskittyminen toteutuu. Leikkausten keskittämiset on pakotettu sairaanhoi-
topiireihin terveydenhuoltolain muutoksella ja lakiin perustuvilla asetuksilla. Eduskunnas-
sa äänestettiin keskittämistä koskevista terveydenhuoltolain muutoksista vuonna 2016, ja
keskittämistä ajavat asetukset on annettu niin ikään tällä kaudella keskustan ministerien
toimesta. 

Arvoisa puhemies! Nyt olisi pelastettava se, mikä pelastettavissa on, ja muutettava
vuonna 2016 terveydenhuoltolakiin säädetty pakkokeskittäminen ja keskittämisasetukset.
Tänään eduskunnassa käsittelyssä oleva hallituksen esitys terveydenhuoltolain muuttami-
sesta ei kuitenkaan pelasta Raahen sairaalaa tai muita aluesairaaloita. Hallitus esittää la-
kiin muutosta, joka sallisi yleisanestesiaa vaativat leikkaukset myös muissa kuin laajan
päivystyksen sairaaloissa, mutta vain jos potilas on siirrettävissä laajan päivystyksen yk-
sikköön 30 minuutissa. Esitys ei mahdollista leikkaustoiminnan jatkoa useimmissa alue-
sairaaloissa, sillä ne sijaitsevat yleensä kauempana alueen laajan päivystyksen sairaalasta.
On muistettava, että leikkaustoiminnan alasajo näivettää aluesairaaloita laajemminkin, sil-
lä mielekkäiden työkokonaisuuksien järjestäminen vaikeutuu ja osaavia lääkäreitä on leik-
kausten loputtua entistä vaikeampi saada pysymään alueella. 

Arvoisa puhemies! Tämä esitys onkin yksityisiä terveysyrityksiä suosiva, etten sanoisi
niille räätälöity. Keskuskaupungeissa sijaitseville terveysyrityksille avautuvat auvoisat
apajat, kun hallitus ajaa aluesairaaloiden toiminnan ja niissä tehtävät leikkaukset alas mut-
ta mahdollistaa palveluiden oston keskuskaupunkien yksityisistä sairaaloista. Lakia voi oi-
keutetusti kutsua Lex Terveystaloksi. Nimi on osuva, sillä lain myötä rutiinileikkauksia
siirretään aluesairaaloiden alasajon myötä ruuhkautuneista keskussairaaloista yksityisille
sairaaloille ja samalla osaavat lääkärit siirtyvät sinne. Kuitenkin julkiselle puolelle jäisi
19



Pöytäkirjan asiakohta PTK 138/2018 vp
kallis päivystys ja komplikaatioiden hoito. Tämä vääristäisi kilpailua yksityisten ja julkis-
ten toimijoiden välillä yksityisten terveysjättien eduksi. Kyse on puhdasoppisesta kerman-
kuorinnasta.

Arvoisa puhemies! Ministeri sanoi täällä, ettei sairaanhoitopiireillä ole pakkoa ostaa
leikkauksia yksityisiltä jatkossakaan. No, ei teoriassa ole pakkoa, mutta käytännössä voi
olla pakko, kun keskussairaala on ensin ruuhkautettu aluesairaaloiden leikkaustoiminnan
alasajon vuoksi. Tämä muutos voi johtaa myös keskussairaaloiden toiminnan ja päivystyk-
sen vaarantumiseen, sillä osaava henkilökunta voi entistä laajemmin hakeutua töihin yksi-
tyisiin sairaaloihin kevyempien työtehtävien ääreen pois päivystysvelvollisuuden piiristä.

Arvoisa puhemies! Tämän Lex Terveystalon sijaan terveydenhuoltolakia ja asetuksia
tulisi muuttaa siten, että sairaanhoitopiireille ja erityisvastuualueille palautetaan mahdolli-
suus järjestää leikkaustoiminnan ja sairaaloiden välinen työnjako parhaaksi katsomallaan
tavalla siten, että myös aluesairaaloissa voitaisiin leikata potilasturvallisuudesta huolehti-
en. Helsingistä saneltu pakkokeskittäminen ei ole oikea toimintatapa. Kysymys kuuluu:
miksi hallitus haluaa perustaa sote-maakunnat mutta ei sitten luota niiden osaavan tehdä
itse päätöksiä sairaaloiden välisestä työnjaosta yleisten laatuvaatimusten puitteissa?

19.38 Mari-Leena Talvitie kok: Arvoisa puhemies! Tämän lain keskustelu kulminoituu
ainakin henkilökohtaiselta tasolta aika lailla siihen puoleen tuntiin eli 30 minuuttiin. Jos-
kus se on riittävä aika, joskus se ei riitä. Tänään täällä salissa debattia käytiin ministerin
läsnäollessa noin se puoli tuntia, 30 minuuttia. Siitä jäi varmasti monelle kollegalle se tun-
ne, että se ei ollut riittävä. Olisi tarvittu pidempi aika. Palaan vielä puheen loppuvaiheessa
tähän puoleen tuntiin tarkemmin.

Lähetekeskustelussa olevassa terveydenhuoltolain muutoksessa on kyse siitä, että lakiin
lisättäisiin uusi säännös, jonka mukaan sairaanhoitopiiri voisi järjestää leikkaustoimintaa
toimintayksikössä, jossa on varmistettu riittävä päivystysvalmius ja potilasturvallisuus il-
man, että yksikössä on ympärivuorokautinen yhteispäivystys. Säännöksessä määriteltäi-
siin siis tällaisen toiminnan kriteerit. Kaiken kaikkiaan tämä lakiesitys siis mahdollistaa
anestesiaa ja leikkaussaliolosuhteita edellyttävän kiireettömän leikkaustoiminnan tai ylei-
sanestesiaa edellyttävien muiden kiireettömien toimenpiteiden tekemisen myös sellaisissa
toimintayksiköissä, joissa ei ole ympärivuorokautista yhteispäivystystä.

Näen kuitenkin toisin kuin tässä salissa on sanottu, eli että tämä esitys nimenomaan syn-
nyttäisi yksityispuolen leikkaustoiminnan. Sitä vaikutusta sillä ei ole, koska sitä yksityisen
puolen leikkaustoimintaa on ollut jo ennen tätä vuotta ja ennen tätä hallituskautta, eikä
tämä esitys kosketa kymmeniä julkisia sairaaloita mutta koskettaa kuitenkin muutamia, ja
muutos olisi täysin ymmärrettävästi varsin iso niissä aluesairaaloissa, joita tämä koskettaa.

Mitkä edellytykset ovat aiheuttaneet kaikkein eniten ihmetystä? Vaikka nyt on kyse siis
lähetekeskustelusta, jonka jälkeen sosiaali- ja terveysvaliokunta vasta aloittaa hallituksen
esityksen käsittelyn, niin valmistelun aikana on ihmetystä aiheuttanut eniten esitys, että po-
tilas tulisi pystyä siirtämään tukisairaalaan 30 minuutissa. Tämä merkitsee joidenkin yksi-
tyisten leikkaustoimintaa tekevien yksiköiden osalta merkittävää muutosta tai jopa lak-
kauttamista. Valmistelun aikana eri tahot ovat esittäneet myös pidempiä aikarajoja, 45:tä
minuuttia tai 60:ta minuuttia. Mutta potilasturvallisuuden varmistamiseksi STM, sosiaali-
ja terveysministeriö, on pitäytynyt valmistelussa 30 minuutin aikarajassa. Myös aikarajo-
jen poistamista ja niiden korvaamista muilla laatukriteereillä on ehdotettu. Kattavien leik-
20



Pöytäkirjan asiakohta PTK 138/2018 vp
kaustoimien laatukriteerien valmistelu olisi iso työ, ja näköjään tällä aikataululla se ei ole
ollut mahdollista.

Tämä 30 minuutin aikaraja tuntuu kuitenkin suhteettoman pieneltä siinä mielessä, että
jos ajatellaan esimerkiksi kotikaupunkiani Oulua, se 30 minuuttia saattaa siellä, kuten mo-
nissa muissakin kasvukeskuksissa, mennä jo ruuhkassa, ja näin ollen nyt tämä 30 minuutin
aikaraja, jos siihen ei sosiaali- ja terveysvaliokunta tule poikkeusta tai joustavuutta teke-
mään, olisi painava kriteeri joidenkin sairaaloiden osalta. Esimerkiksi Pohjois-Pohjan-
maalla eli Oulun yliopiston sairaalan alueella tämä 30 minuutin aikaraja koskettaa nimen-
omaan Raahen sairaalaa. Raahen sairaala toimii kiinteässä yhteistyössä sairaanhoitopiirin
kanssa, ja leikkaustoiminta perustuu sairaanhoitopiirin sisällä sovittuun toimivaan työnja-
koon. Raahen sairaalasta on matkaa Ouluun noin 60 minuuttia henkilöautolla. Tietenkin
hälytysajoneuvolla sinne pääsee nopeammin, mutta ei kuitenkaan missään tapauksessa 30
minuutin aikarajassa. Raahen sairaalassa leikkaustoiminta on myös taloudellisesti tehokas-
ta, ja mikäli leikkaustoiminta lopetettaisiin, on vastaava kapasiteetti löydettävä jostain
muualta. Oulun yliopiston sairaalassa Tulevaisuuden sairaala -hanketta ja investointeja
tehdään tulevien 4—5 vuoden aikana, ja siinä mielessä leikkaustoiminnan vastaavan kapa-
siteetin hankkiminen esimerkiksi sieltä olisi kriittistä. Leikkaustoiminnan lopettaminen ve-
doten siihen 30 minuutin aikarajaan ei siis ole toiminnallisesti eikä taloudellisesti tässä vai-
heessa perusteltua.

Raahen kuntayhtymän johtaja Hannu Kallunki onkin esittänyt, että tästä käsittelyssä
olevasta terveydenhuoltolain muutoksesta tulisi poistaa tuo 45 §:n kolmas momentti, joka
siis kuuluu: ”Leikkaustoiminta, joka edellyttää leikkaussaliolosuhteita ja anestesiaa, tulee
kokonaisuudessaan koota niihin sairaaloihin, joissa on ympärivuorokautinen perustervey-
denhuollon ja erikoissairaanhoidon yhteispäivystys.” Näin ollen jätettäisiin aluesairaalan
leikkaustoiminta ja siihen liittyvä työnjako tulevien maakuntien ratkaistavaksi. Tämä muu-
tos ei sinänsä vaarantaisi tämän lain muutoksella muutoin tavoiteltua keskussairaaloiden
välistä työjakoa.

Kun sosiaali- ja terveysvaliokunta aloittaa lain käsittelyn, toivonkin, että erityisesti tä-
hän aikarajaan, josta siis valmistelun yhteydessä on ollut ainakin 30:tä minuuttia, 45:tä mi-
nuuttia ja 60:tä minuuttia esillä, sosiaali- ja terveysvaliokunta tulee paneutumaan.

19.44 Kristiina Salonen sd: Arvoisa puhemies! On oikeastaan aika surullista, että tänään-
kin on kuultu, kuinka vahva tahto eduskunnassa on yli hallitus—oppositio-rajojen muuttaa
tätä lainsäädäntöä ja kuinka vahvasti on käytetty puheenvuoroja sen puolesta, että myös-
kin julkisten aluesairaaloiden toimintaa olisi pitänyt arvostaa aivan yhtä lailla. Kuka tätä
lakia puolustaa? Missä ovat ne ihmiset, jotka ovat sitä mieltä, että tämä laki tai tämä kes-
kittäminen on ollut hyvä ratkaisu? Niidenkin hallituspuolueiden edustajien puheenvuorois-
sa, joissa on ikään kuin yritetty ymmärtää, mitä tällä lailla haetaan, on kuitenkin nähty ai-
van samanlaisia riskejä kuin opposition puheenvuoroissakin.

Miksi alueet eivät ole saaneet päättää työnjaosta? Se on keskeinen, tärkeä kysymys. Alu-
eilla on osaamista ja tietämystä siitä, miten voitaisiin päättää keskenään esimerkiksi työn-
jaosta leikkaustoiminnassa niin, että koko alueen paras toteutuisi. Ja miten keskusta on voi-
nut tähän suostua? Tässä on kysymys myöskin alueiden elinvoimasta ja alueiden elinvoi-
mapolitiikasta. Olen kuvitellut, että kaikenlainen tällainen pakkokeskittäminen ei ole ai-
kaisemmin käynyt, mutta nyt tällaisiin päätöksiin suostutaan. 
21



Pöytäkirjan asiakohta PTK 138/2018 vp
Syksyllä 2017 eduskunnassa edustaja Henriksson teki lakialoitteen, jolla pyrittiin kor-
jaamaan tätä ongelmaa. Tämä siis tiedettiin ja nähtiin. Itse asiassa useissa, lukuisissa pala-
vereissa, joissa on ollut kansanedustajia yli hallitus—oppositio-rajojen — ja minäkin olen
päässyt olemaan tällaisissa keskusteluissa mukana — on tavattu ministeriä, pyritty kerto-
maan alueelta se viesti, mitä on tapahtunut jo aikaisemmalla keskittämispäätöksellä mutta
myöskin mitä tulisi tapahtumaan alueilla siitä jälkeen jääneillä osioilla. Sitä vielä yritettiin
tämän lakialoitteenkin kautta lopulta korjata ja muuttaa vielä suuntaa, kun nähtiin, että ol-
laan tekemässä virheratkaisuja aluesairaaloiden toiminnan lakkauttamisen osalta. Mutta ei
mitään: pysyttiin tiukasti kiinni päätöksessä, joka oli tehty, jossa vedottiin säästöihin ja po-
tilasturvallisuuteen. 

Kuten me tiedämme, säästöt eivät ole toteutuneet. Potilasturvallisuuden osalta ei ole ol-
lut ongelmia, sellaisia ongelmia, joihin syihin vedoten olisi voitu näitä muutoksia tehdä. Ja
nyt sitten tuodaan tällainen esitys eduskuntaan, jossa itse asiassa todetaan, että se potilas-
turvallisuus ja ne toimenpiteet, joita aluesairaaloissa tehtiin, ovatkin nyt sallittuja näitten
yksityisten osalta, kun on 30 minuutin aikarajan päässä.

19.47 Merja Mäkisalo-Ropponen sd: Arvoisa puhemies! Minulle jäi kovin epäselväksi
kuunnellessani ministeriä tänä päivänä, miksi hallitus halusi tuoda tämän esityksen tänne
eduskuntaan. Minun mielestäni ministeri ei pystynyt perustelemaan uskottavalla tavalla tä-
män lakiesityksen hyötyjä ainakaan palveluja tarvitsevien kansalaisten näkökulmasta. Mi-
nun on erityisen vaikea ymmärtää keskustan toimintaa tässä asiassa. Kokoomus kyllä sai,
mitä halusi, mutta mitä ihmettä keskusta saa? Keskusta on puhunut aina alueiden puolesta
ja alueellistamisesta, mutta nyt ollaan kyllä keskittämässä terveyspalveluja ihan viimeisen
päälle. Tosin keskusta on tainnut luopua alueiden puolustamisesta jo tämän hallituskauden
alusta alkaen. Tämä on näkynyt monissa muissakin asioissa kuin tässä asiassa. 

Tämänkin lakiesityksen kohdalla jää kysymään, miksi vaikutusten arviointia ei ole teh-
ty kunnolla. Esimerkiksi alueelliset vaikutukset puuttuvat lähes kokonaan tästä lakiesityk-
sestä, ja muutenkin kovin köykäinen on tuo vaikutusten arviointi, kun katsoin tuota esitys-
tä. Minä luulen, että jos hallitus olisi tehnyt perusteellisen hyöty—haitta-analyysin, niin
tämä esitys olisi jäänyt tekemättä, sillä tästä esityksestä eivät hyödy muut kuin yksityiset
terveysyritykset.

19.49 Mari-Leena Talvitie kok: Arvoisa puhemies! Täällä aiemmin keskustelussa osa
kollegoista nosti esiin, että tämä lainsäädäntö aloittaa yksityisen leikkaustoiminnan ja ta-
vallaan suurentaa sitä leikkaustoimintaa. Sattui juuri silmään sosiaali- ja terveysministeri-
ön ylijohtajan Kirsi Varhilan uusin blogi, ja lainaan nyt siitä blogista näitä määriä. Eli Hy-
vinvointialan liitto on arvioinut, että julkinen ostaa leikkauksia yksityiseltä vuositasolla
noin 300 miljoonalla eurolla. Näistä nukutuksessa tehtävien leikkausten volyymi on sosi-
aali- ja terveysministeriön arvion mukaan noin 170 miljoonaa euroa. Uusien kriteerien
myötä 80 prosenttia yksityisten nykyisestä volyymista olisi jatkossa lain mukaista, joten
yksityisten volyymi vähentynee nykyisestä ja samalla selkiytyy, missä ja millaisissa yksi-
köissä voidaan tehdä leikkauksia julkisella rahalla. Käsittelyssä oleva hallituksen esitys
edistää osittain myöskin sitä integraation puolta, mutta varmasti on myöskin kritiikkiä.

Lopuksi kuitenkin vielä sanon, että puolustan ministeri Saarikkoa, vaikka en aivan koko
aikaa kuullutkaan debattia, siinä mielessä, että tämä laki laittaa yksityisen ja julkisen puo-
22



Pöytäkirjan asiakohta PTK 138/2018 vp
len samalle tasolle, vaikkakin toivon, että tähän aikamääreeseen sosiaali- ja terveysvalio-
kunta vielä palaa.

19.51 Kristiina Salonen sd: Arvoisa puhemies! On vielä todettava tästä 30 minuutin ai-
karajasta ja sen keinotekoisuudesta: Minusta on jotenkin nurinkurista, että esimerkiksi Sa-
takunnassa potilas voi ajaa Raumalta autollaan Poriin leikattavaksi, olla siellä päiväkirur-
gisessa operaatiossa päivän ajan ja tulla iltapäivällä palautetuksi takaisin kotiinsa Raumal-
le, ja jos sitten sattuu jotain sen jälkeen, hän on pidemmän kuin tämän 30 minuutin aikara-
jan päässä, ja se ei ole potilasturvallisuusriski, mutta jos asia tehtäisiin toisinpäin, niin että
tämä Raumalla asuva henkilö ajaisi aamulla autollaan siihen Rauman aluesairaalaan ja
siellä olisi tehty leikkaus ja hän olisi lyhyemmän matkan päässä ollut päiväkirurgisen toi-
menpiteen jälkeen kotonaan toipumassa, niin se on potilasturvallisuusriski. Tässä on jotain
kovin kummallista ja nurinkurista, mitä ainakaan minä en ymmärrä, enkä ole ainut. Esi-
merkiksi HUSin Lasse Lehtonen on nostanut aivan vastaavan asian esille todeten, että tämä
30 minuutin aikaraja ei toimi esimerkiksi päiväkirurgiassa juuri siitä syystä, että potilas voi
olla sadan kilometrin päässä sairaalasta kotonaan, kun komplikaatiot alkavat. ”Jos kiireet-
tömiä leikkauksia tehdään päiväsaikaan ja siellä on sekä leikkaava lääkäri että anestesia-
lääkäri paikalla, niin en tiedä, onko tämä aikaraja nyt sitten oleellinen turvallisuuslisä”, to-
teaa Lehtonen.

Lisäksi esityksessä on ristiriitaisuuksia siltäkin osin, että esityksen tavoitteissa todetaan,
että erikoissairaanhoidon työnjakoa ja päivystystä koskevilla uudistuksilla tavoiteltiin
säästöjä ja nyt esitettävät muutokset on tarkoitus toteuttaa siten, että säästötavoitteet voi-
daan toteuttaa. Tämä todetaan siis esityksen tavoitteissa. Kuitenkin kun myöhemmin lues-
kelen taloudellisia vaikutuksia, niin siellä todetaan, että esityksellä ei arvioida olevan mer-
kittäviä taloudellisia vaikutuksia. Kuinka siis nyt on? Onko tämän esityksen tarkoitus olla
osa säästövaikutuksia ja säästöleikkaustoimenpiteitä, vai onko niin, että tällä esityksellä ei
ole taloudellisia vaikutuksia?

No, en tiedä, mitä vaikutuksia tällä sitten lopulta on, koska tässä tietenkin alkaa aikakin
tulla vastaan siinä, ehtiikö tämä lakiesitys enää eduskunnassa menemään läpi ennen kau-
den loppumista. Siitä seuraakin, että jos tämä ei ehdi enää toteutua ennen eduskuntakau-
den päättymistä, niin toiminta siis nykyisellään lienee laitonta ja avit ilmeisesti ovat puut-
tumassa silloin nykyiseen toimintaan, ja iso kysymys onkin, mitä tapahtuu sitten, jos tämä
esitys ei läpi mene.

Keskustelu päättyi.

Asia lähetettiin sosiaali- ja terveysvaliokuntaan, jolle perustuslakivaliokunnan on annetta-
va lausunto.
23


