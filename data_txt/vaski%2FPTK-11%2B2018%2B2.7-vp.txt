















































DEM4871.tmp.xml


Pöytäkirjan asiakohta PTK 11/2018 vp

 Tarkistettu
4.0

Pöytäkirjan asiakohta 

PTK 11/2018 vp

Täysistunto

Torstai 22.2.2018 klo 16.00—17.23

2.7. Suullinen kysymys teiden talvikunnossapidosta (Ari Torniainen kesk)
Suullinen kysymys SKT 15/2018 vp

Suullinen kyselytunti

Puhemies Paula Risikko: Seuraava kysymys: keskustan eduskuntaryhmä, edustaja Tor-
niainen.

Keskustelu

16.51 Ari Torniainen kesk: Arvoisa puhemies! Olemme saaneet lähes joka puolelta Suo-
mea aivan aiheellista palautetta tiestömme heikosta talvikunnossapidosta. Tiet ovat olleet
joko auraamatta tai vaarallisen liukkaita. Kansalaiset ja ammattiautoilijat ovat todellakin
aidosti huolissaan liikenneturvallisuudesta. Viime viikolla saimme liikenne- ja viestintä-
ministeriöltä tietoa, että tilannetta ollaan nyt parantamassa. Kiitos siitä.

Arvoisa liikenneministeri, säiden ääri-ilmiöt ovat lisääntyneet ja ovat jokatalvisia ja jo-
kakesäisiä. Millaiseksi te itse näette tiestömme talvihoidon tällä hetkellä, ja millaisia pa-
rannuksia tai uudistuksia tullaan tekemään sekä tänä talvena että myös etenkin tulevia vuo-
sia varten teiden talvikunnossapitoon?

16.52 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Talvikunnossapito on todella aiheuttanut paljon palautetta niin ammattilii-
kenteen kuin yksittäisten autoilijoidenkin toimesta. Olemme päätyneet esittämään ja to-
teuttamaankin kolmen tasoista toimenpidettä.

Ensin olemme siirtäneet ja kohdentaneet 2 miljoonaa euroa talvikunnossapitoon tätä tal-
vea varten vielä, ja sillä nostetaan talvihoitoluokkaa noin 1 300 kilometrillä teitä. Siinä py-
ritään myös tehostamaan valvontaa ja huolehtimaan myös ennakoivista toimenpiteistä pa-
remmin.

Toinen toimenpide on se, että huolehdimme siitä, että laissa maanteistä ja liikennejär-
jestelmästä määritellään kriteerit palvelutasosta ja valvonnasta. Tämä lakiesitys on eilen
lähtenyt lausuntokierrokselle, ja se antaisi tulevaisuudessa enemmän selkänojaa ja myös-
kin rakenteellista parannusta meidän talvikunnossapitoomme ja yleensäkin tien kunnossa-
pitoomme.

Kolmas toimenpide on huolehtia siitä, että meillä on läpinäkyvät ja hyvät urakointimal-
lit, joissa sovitaan näistä toimenpiteistä, joilla teitä pidetään kunnossa. Nämä laitetaan toi-
meen niin, että ensimmäiset urakat kilpailutetaan tältä pohjalta jo lokakuussa [Puhemies:
Aika!] tänä vuonna.

Kysymyksen käsittely päättyi.


