















































DEMED78.tmp.xml


Pöytäkirjan asiakohta PTK 50/2015 vp
Pöytäkirjan asiakohta 

PTK 50/2015 vp

Täysistunto

Keskiviikko 14.10.2015 klo 13.59—17.39

7. Suomen itsenäisyyden juhlarahasto Sitran toimintakertomus vuodelta 2014
Kertomus K 1/2015 vp
Valiokunnan mietintö TaVM 2/2015 vp

Ainoa käsittely

Toinen varapuhemies Paula Risikko: Ainoaan käsittelyyn esitellään päiväjärjestyksen 7.
asia. Käsittelyn pohjana on talousvaliokunnan mietintö TaVM 2/2015 vp. Asian käsittely
keskeytettiin 9.10.2015 pidetyssä täysistunnossa.

Keskustelu

17.26 Kari Kulmala ps: Arvoisa rouva puhemies! Jo Sitran toimintakertomuksesta saim-
me lukea, että Sitran tehtävä on edistää Suomen vakaata ja tasapainoista kehitystä, talou-
den määrällistä ja laadullista kasvua sekä kansainvälistä kilpailukykyä ja yhteistyötä. Näi-
tä kaikkia tarvitaan edelleen kipeästi kansantaloudessamme, jokaisessa Suomen maakun-
nassa. Tulevaisuus ei ole pelkästään Sitran tehtävä tulevaisuusorganisaationa vaan mei-
dän, koko eduskunnan, ja suomalaisen yhteiskunnan tehtävä.

Toimintakertomuksen ja Sitran kolmesta teemasta huomioin vain Resurssiviisas ja hii-
lineutraali yhteiskunta -osion. Tulen Suomen itäisimmästä biomaakunnasta, joten koros-
tan erityisesti sitä, että biotalouden koti on maakunnissa. Hiilineutraali yhteiskunta on re-
surssiviisas, ja siinä tarvitaan sitä paljon puhuttua biotaloutta. Onkin erittäin hienoa todeta,
että biotalous on hallitusohjelman kärkihankkeita. Tämä luo ja tuo maakuntiin ihan erilai-
set kehittymismahdollisuudet kuin aikaisemmin.

Kertomuksessa on nostettu esiin kiertotalous kasvualana. Kiertotalous on toimintaker-
tomuksen mukaan hyvin suunniteltua taloutta, missä materiaalien hukkaaminen ja jätteen
syntyminen on minimoitu. Biomassoihin perustuva biotalous on myös kiertotaloutta. Toi-
mintakertomuksessa on ihan erikseen korostettu, että kiertotalous on se moottori, jolla ta-
louskasvun ja hyvinvoinnin sopeuttaminen maapallon kantokykyyn tehdään. Sitran teettä-
män selvityksen mukaan raaka-aineiden ja resurssien kierron tehostaminen tarjoaisi Suo-
melle vähintään 1,5—2,5 miljardin euron vuotuisen arvonlisän vuoteen 2030 mennessä.
Tämä kiertotalousanalyysi on sikälikin ainutlaatuinen, ettei sellaista ole muualla laskettu.
Tähän mahdollisuuteen meidän on tartuttava.

Suomessa riittää metsää. Metsät ovat meille luontainen aurinkopaneeli ja hiilinielu, ja se
on myös hiilen varastoija. Metsä ja biomassat ovat luonnonvara, joka ei suomalaisen pe-
rinteikkään kestävän metsätalouden ansiosta hupene vaan kasvaa uudelleen. Tälläkin het-
kellä meillä on edelleen metsien rästihakkuita arviolta 50 miljoonan kuution edestä. Tar-
vitsemme hoitohakkuita, joilla turvataan metsien tuotto ja samalla turvataan puuraaka-aine
 Tarkistettu
4.0



Pöytäkirjan asiakohta PTK 50/2015 vp
niin kemialliselle kuin mekaaniselle puunjalostukselle. Tähän antaisi oman tukensa myös
se, että Kemera-lain mukaiset tuet maksettaisiin ajoissa.

Arvoisa puhemies! Kotimaakunnassani Pohjois-Karjalassa olemme jo reilun askeleen
verran edellä metsäperusteista biotaloutta, ja nykyinen hallitusohjelma, missä biotalous on
nostettu kärkihankkeiden joukkoon, edesauttaa maakuntaani. Toivon, että näin on myös tu-
levaisuudessa. Tarvitsemme maakuntiin biotalouden työtä ja työpaikkoja, jotka eivät kar-
kaa halvempien tuotantokustannusten maihin ja jotka ovat kasvavia vientialoja. Tarvitsem-
me koulutuspaikkoja maakuntiin, joissa biotalous kasvaa ja kehittyy.

17.30 Maria Tolppanen ps: Arvoisa puhemies! Ylipäätään tulevaisuus ja sen kehittämi-
nen on äärimmäisen tärkeä asia myöskin tässä salissa. Tässä Sitran paperissa puhutaan
muun muassa terveydenhuollon digitalisaatiosta, ja se on asia, joka varmasti tulee, ja se on
asia, jossa tulee olemaan paljon haasteita. Meillä on valitettavasti tässä maassa vähän sel-
lainen tilanne, että me suojelemme itse itsemme itseltämme, mutta kun me puhumme ter-
veydenhuollosta ja terveydenhuollon digitalisaatiosta, niin silloin meidän täytyy varmasti
vähän raottaa näitä erilaisia rajoituksia. Asioiden pitää toimia myöskin syrjäseuduilla, ja
erilaisten tietokantojen pitää pystyä keskustelemaan keskenään, jotta saataisiin mahdolli-
simman hyvä ja optimaalinen lopputulos.

Sen lisäksi silloin viimeksi, kun puhuimme tästä Sitran paperista, sivuttiin myöskin ap-
teekkimaksuja, jotka nyt koskevat Helsingin yliopistoa, ja niitä on muun muassa nyt bud-
jetissa esitetty leikattavaksi pois. Tämä on aika vakava asia, tämä on mielestäni semmoi-
nen asia, missä eduskunnan pitäisi ihan yhdessä miettiä, voidaanko niitä ottaa sieltä pois,
koska Helsingin yliopistolta lähtee jo se 70 miljoonaa, johonka he ovat varautuneet, mutta
jos apteekkimaksut vielä menevät pois, niin siinähän samalla sitten myöskin vaikeutetaan
muiden apteekkien toimintaa, koska Helsingin yliopisto on jakanut reseptimaksujaan myös
muille apteekeille — tosin ne ovat pieniä, mutta kun lisänä on rikka rokassa. Tämä on yksi
asia, joka mahdollistaisi sen, että tämän puolen tutkimustoiminta tässä maassa pystyisi jat-
kumaan keskeytyksettä myös tulevaisuudessa ja ensi vuonna.

17.32 Pirkko Mattila ps: Arvoisa rouva puhemies! Sitralla on merkittävä rooli tutkimus-
ja tulevaisuusorganisaationa, kuten kertomuksessa todetaan, sekä myös lainsäädännön tu-
kena. Sitra on monella tavalla ajan hengessä ja myös muutoksen aallonharjalla sekä mei-
dän kansanedustajien päätöksien tukena, kun olemme tekemässä tulevaisuutta. Asiantun-
tijoiden lisäksi Sitralla on kokeilutietoa, ja toivon, että Sitra säilyttää ketteryytensä tällai-
sena monialaisena toimijana.

Muutama sana kärkihankkeista, jotka liittyvät siis teemoihin "Elinvoimainen ihminen ja
kannustavat rakenteet", "Resurssiviisas ja hiilineutraali yhteiskunta" ja "Kestävän hyvin-
voinnin ja työn toimintamallit". Näistä kiitos, ja erityisesti haluan puhua resurssiviisaasta
ja hiilineutraalista yhteiskunnasta ja siihen liittyvästä bio- ja kiertotaloudesta.

Sitran raportissa todetaan — ja luen tämän toistonkin uhalla, koska tämä on mielestäni
huikea näköala: "Vaikka ilmastonmuutos ja luonnonvarojen hupeneminen ovat yksi suu-
rimpia globaaleja ongelmia, niiden torjuminen on synnyttänyt yhden maailman nopeim-
min kasvavista liiketoiminta-alueista. Globaalin cleantech-markkinan suuruus on arviolta
noin 1 600 miljardia euroa ja esimerkiksi kiertotalouden globaali markkina lähes 1 000
miljardia euroa." Tämähän tarkoittaa siis huikeita työmahdollisuuksia ja arvonlisää Suo-
melle. Vaikka Suomi on pieni maa, niin meillä on korkean osaamisen, korkean koulutuk-
2



Pöytäkirjan asiakohta PTK 50/2015 vp
sen avulla mahdollisuus toimia merkittävänä cleantech-toimijana. Nämä luovat siis työn ja
vientielinkeinojen näköaloja, ja sitä me varmasti haluamme täällä kansanedustajina edis-
tää.

Sanonpa senkin, että jokainen, joka nimittelee biotaloutta tai kiertotaloutta navettanä-
pertelyksi, tulkoon todellisuuteen. Sitran useissa hankkeissa biotalous laajasti ymmärretty-
nä on mukana. Biotalouden tekijät — puhtaat raaka-aineet, ammattitaito, korkea jalostus-
aste — ovat vahvuuksiamme, kun vain niitä käytämme korkeaa osaamistamme hyödyn-
täen. Jos luemme maailman megatrendejä, bio, eko, luomu ja lähi yhdistettynä siihen high
techiin ovat kovasti tulevaisuuden bisneksiä. Tässä kohtaa Suomen historiaa kannattaa
vaihtaa puhe navetanparsista maailman muuttumiseen ja siihen, miten me tartumme siitä
kiinni.

Biotalous on myös osa kiertotaloutta. Epäorgaaniset aineet on saatava entistä tehok-
kaammin kiertoon niin, että ne säilyttävät arvonsa tuossa ketjussa. Erityisesti kertomuksen
kiertotaloutta koskeva luku ja sen ajatus pitäisi mielestäni sitoa mahdollisimman tiukkaan
kiinni koulujen opetussuunnitelmiin eri tasoilla. Ja kuten kertomus myös viisaasti toteaa,
ponnisteluja teollisuuden mukaan saamiseksi tulee jatkaa, mutta sen täytyy tapahtua maa-
ilmanlaajuisesti, siis globaalisti. Kun ilmastonmuutos on yhteinen, myös keinojen sen tor-
jumiseksi täytyy olla yhteisiä ja rajat ylittäviä, kaikki mukana.

Olen kertomuksen kanssa samaa mieltä siitä, että kiertotalous on tahdon asia. Sitra on ol-
lut merkittävässä roolissa tekemässä askelmerkkejä kohti hiilineutraalia yhteiskuntaa. Fos-
siilisesta taloudesta tulee siirtyä entistä rohkeammin hiilineutraalimpaan talouteen, jossa
hajautetuin ratkaisuin voimme nähdä esimerkiksi koko Suomen asuttuna ja elinvoimaise-
na, myös huoltovarmuuden kannalta.

Sitra on tarttunut haastavaankin aiheeseen eli digitalisaatioon, joka edelleen lienee sy-
nonyymi myös terveydenhuollossa sydämen vajaatoiminnan lääkityksessä, mutta nyt var-
maankin tarkoitetaan siis tietojärjestelmiin ja sähköiseen tiedonsiirtoon liittyviä prosesse-
ja. Niissä on haasteita, ja on hyvä, että raportti toteaa sen ääneen. Viisauden alku on tosi-
asioitten tunnustaminen. Sähköisessä asioinnissa kompastuskivenä ovat edelleenkin kalliit
ja yhteensopimattomat tietojärjestelmät, minkä me kuntapäättäjinäkin tuskallisesti tiedäm-
me. Tämä on merkittävä haaste tämän hallituksen eteenpäinviemälle sote-uudistukselle-
kin.

17.37 Eeva-Maria Maijala kesk: Arvoisa puhemies! Sitran, Suomen itsenäisyyden ra-
haston, vuosikertomus on täynnä täyttä asiaa siitä, miten Suomea on kehitetty ja erityisesti
miten sitä pitäisi kehittää eteenpäin. Meidän hallitusohjelmamme ehkä yksi tärkeimpiä lau-
seita on: "Suomi on bio- ja kiertotalouden sekä cleantechin edelläkävijä." Nämä ovat niitä
asioita, joita Sitra myöskin tuo tässä raportissaan esille. Ja nyt sitten tämä on haaste, miten
me hallitusohjelmaa saamme käytäntöön. Jatkossa todennäköisesti — ja toivon, että — Sit-
ran rahoista käytettäisiin huomattava osa juuri näiden meidän hallitusohjelmamme ydin-
asioiden eteenpäinviemiseen. Erityisesti tässä on esillä tämä "Puu liikkeelle ja uusia tuot-
teita metsästä". Se on Sitrassa ollut esillä, ja toivon, että tämä meidän kärkihankkeemme
hallitusohjelmasta saataisiin nyt liikkeelle vielä entistä enemmän.

Mutta sitten semmoisena ongelmakohtana haluaisin tuoda esille näistä asioista sen, että
kun meillä on hyvin paljon tehty Suomessa erilaisilla rahoituksilla tutkimuksia, muun
muassa biotalouteen liittyviä asioita, niin meillä on valtava määrä patentteja, meillä on val-
tava määrä tutkimuksia, jotka ovat yliopistojen ja eri paikkojen mapeissa. Ne ovat siis pii-
3



Pöytäkirjan asiakohta PTK 50/2015 vp
lotettuina talteen ja odottavat, että joku alkaa niitä toteuttamaan. Eli yhä enemmän meidän
pitäisi saada käyttöömme menetelmiä ja konsteja, miten me saamme nämä tutkitut, hyvät
asiat toteutukseen, käytäntöön. Me tarvitsemme niitä, jotta Suomi pääsisi eteenpäin.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 1/2015 vp joh-
dosta.
4


