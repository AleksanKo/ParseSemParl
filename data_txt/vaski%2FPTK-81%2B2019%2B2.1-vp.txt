















































DEMDBA4.tmp.xml


Pöytäkirjan asiakohta PTK 81/2019 vp
Pöytäkirjan asiakohta 

PTK 81/2019 vp

Täysistunto

Torstai 12.12.2019 klo 16.00

2.1. Suullinen kysymys hallituksen toiminnasta al-Holin kysymyksessä (Riikka Purra ps)
Suullinen kysymys SKT 71/2019 vp

Suullinen kyselytunti

Puhemies Matti Vanhanen: Edustaja Purra.

Keskustelu

16.02 Riikka Purra ps: Arvoisa puhemies! Hallituksen toiminta salamyhkäisessä operaa-
tiossa koskien al-Holista Suomeen kuljetettavia ihmisiä muuttuu päivä päivältä. Doku-
menttien perusteella selvää on, että Suomi on valmistellut ja aikatauluttanut lasten ja ter-
roristijärjestö Isisiä ja ääri-islamia palvelemaan lähteneiden naisten kuljettamisen Suo-
meen. Pääministeri Marin on todennut asialla olevan hallituksen hiljainen hyväksyntä. Yk-
sikään toinen EU-maa ei ole tuonut aikuisia isisläisiä maahan. Osa maista estää paluun, osa
poistaa kaksoiskansalaisuuden, osa vangitsee alueella oleskelleet. Pääministeriä tuuraava
ministeri Kulmuni: miten hallitus voi antaa hyväksyntänsä vapaaehtoisesti terrorismia tu-
kemaan lähteneiden aikuisten maahantuonnille?

16.03 Ulkoministeri Pekka Haavisto (vastauspuheenvuoro): Arvoisa puhemies! Kiitos
edustaja Purralle hyvästä kysymyksestä. Edellinen Antti Rinteen hallitus on 31.10. käsitel-
lyt tätä asiaa iltakoulunsa yhteydessä. Tässä yhteydessä olen ulkoministerinä esittänyt toi-
mintaan linjauksen, miten tässä kysymyksessä toimitaan. Ulkoministeriössä on myös ni-
metty ministerin eritysedustaja, joka on sitten pystynyt liikkumaan tuolla alueella, käynyt
eri maiden kanssa keskusteluja siitä, miten lapsen etu toteutuisi tässä tilanteessa, jossa
joukko suomalaisia lapsia on vankileirinomaisissa olosuhteissa al-Holin leirillä. [Perus-
suomalaisten ryhmästä: Vastatkaan kysymykseen!] Tätä kysymystä on käsitelty ulkomi-
nisteriössä virkavastuulla tämän toimintalinjauksen puitteissa. Virkamiehet ovat tietenkin
tehneet myöskin sellaisia valmisteluja, jos nämä henkilöt tulisivat spontaanisti Suomeen
tai jos tulisi tilanne, jossa voitaisiin näitä henkilöitä auttaa, näitä lapsia auttaa. [Ben Zys-
kowicz: Kysymys oli aikuisista!] 

Puhemies Matti Vanhanen: Pyydän niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan.

16.04 Riikka Purra ps (vastauspuheenvuoro): Arvoisa puhemies! Näiden henkilöiden
kotiuttaminen muodostaa supon mukaan Suomelle merkittävän turvallisuusuhan. Supon
mukaan he todennäköisesti jatkavat terroristista toimintaa, verkostoituvat keskenään ja in-
tegroituvat kotimaisiin jihadistisiin verkostoihin. Isisin uhreja, muun muassa jesidejä,
 Hyväksytty
1.0



Pöytäkirjan asiakohta PTK 81/2019 vp
al-Holin leirillä auttava lääkäri Nemam Ghafouri on sanonut, että hän ei ole nähnyt yhtään
Isis-taistelijan vaimoa, joka katuisi kalifaattiin lähtöään. Ghafourin mielestä he ovat hirvi-
öitä, eivät äitejä. He toivovat Isisin kalifaatin jatkuvan heidän lastensa kautta. Isis-naisten
kotiuttaminen olisi jihadistien toiveiden täyttymys. Ministeri Haavisto: Eikö hallitus välitä
supon riskiarviosta? Otatteko henkilökohtaisen vastuun, mikäli nämä ihmiset toteuttavat
terroristisia toimia suomalaisia kohtaan?

16.05 Ulkoministeri Pekka Haavisto (vastauspuheenvuoro): Arvoisa puhemies! Kiitos
edustaja Purra. On hyvin tärkeää, että siinä kokonaisharkinnassa, jota tämän kysymyksen
ja lasten auttamisen osalta tehdään, otetaan huomioon myöskin turvallisuusnäkökohdat.
Tänään on muun muassa näkynyt haastattelu, jossa myöskin tämän Syyrian kurdihallin-
non edustaja käsittelee näitä turvallisuusnäkökohtia eri henkilöiden osalta ja nämä arviot
otetaan huomioon. Suojelupoliisi ja poliisin arviot ovat erittäin tärkeä osa tätä kokonaisar-
viota, jota tässä työssä teemme, mutta katsomme kuitenkin, että myöskin lasten etuun liit-
tyvät kysymykset ja lapsen oikeuksiin liittyvät kysymykset täytyy tässä täysipainoisesti ot-
taa huomioon. [Välihuutoja perussuomalaisten ryhmästä]

Puhemies Matti Vanhanen: Koska olen saanut ennakkotiedon siitä, että myös kokoo-
muksen eduskuntaryhmän ja Liike Nyt -eduskuntaryhmän kysymykset koskevat samaa
teemaa, otamme myös nämä kysymykset ja käymme yhteensä tästä teemasta noin 40—45
minuutin keskustelun.
2


	2.1
	16.02
	16.03
	16.04
	16.05


