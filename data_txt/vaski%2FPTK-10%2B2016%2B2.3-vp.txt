















































DEMF3EA.tmpSave.xml


Pöytäkirjan asiakohta PTK 10/2016 vp
Pöytäkirjan asiakohta 

PTK 10/2016 vp

Täysistunto

Torstai 18.2.2016 klo 15.59—20.29

2.3. Suullinen kysymys pakottavasta lainsäädännöstä (Kari Uotila vas)
Suullinen kysymys SKT 13/2016 vp

Suullinen kyselytunti

Toinen varapuhemies Paula Risikko: Seuraava kysymys, edustaja Uotila.

Keskustelu

16.45 Kari Uotila vas: Arvoisa rouva puhemies! Hallitus tiedotti eilen elementeistä, joita
sen mielestä pitäisi sisältyä malliin paikallisesta sopimisesta. On hyvä, että hallitus on
myöntynyt siihen, että mallia pitää hakea ennen muuta työehtosopimusratkaisujen kautta,
ja on hyvä, että neuvotteluja käydään nyt siellä, missä ne pitääkin käydä, elikkä työmark-
kinaosapuolten kesken, mutta luottamusta työmarkkinoille ja tähän neuvottelutilanteeseen
ei hallitus sen sijaan rakenna sillä, että se on jälleen pistänyt pakkolakipuukon neuvotte-
luosapuolten kurkulle siltä varalta, ettei sopimusta synny hallituksen asettamien tavoittei-
den mukaisesti. Miksi hallitus vaarantaa tämän tärkeän uudistuksen ja siihen pääsemisen
käyttämällä jälleen tätä pakkolakipainostusta vaikeassa neuvottelutilanteessa?

16.46 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Edustaja Uotila nostaa esille todella ajankohtaisen, ison ja tärkeän asian eli tä-
män työmarkkinatilanteen ja siihen liittyen tämän paikallisen sopimisen. Minä itse olen
tulkinnut näitä kommentteja niin, että ei tässä koeta niin, että tässä ketään pakotetaan. Nyt
tämä meni rakentavaan suuntaan, tämä liikahti eteenpäin. Työmarkkinajärjestöt ovat ter-
vehtineet tätä hallituksen vastaantuloa ilolla, ja tämä on minun mielestäni se tulkinta, mis-
sä ollaan. Itse uskon, että tällä tavalla etenemällä me pääsemme tästä loppujen lopuksi so-
pimukseen, mutta tämä asia on totta kai työmarkkinapöydissä, mutta hallitus on tässä myös
osapuolena, tämä pitää muistaa.

Toinen varapuhemies Paula Risikko: Pyydän nyt niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.

16.47 Olavi Ala-Nissilä kesk (vastauspuheenvuoro): Arvoisa rouva puhemies! Hallituk-
sellahan on keskeinen vastuu Suomen talouden tervehdyttämisestä, ja minäkin tervehdin
ilolla sitä, kuten ministeri Lindström sanoi, että tässä on päästy askel eteenpäin. Me tarvit-
semme työpaikkakohtaista sopimista, ja mikäli oikein ymmärrän, tässä on tavallaan työ-
paikan lähidemokratiasta kysymys. Työpaikoilla haetaan niitä ratkaisuja, joilla voidaan
esimerkiksi työaikaa ja osin palkan lisäjärjestelyjä tehdä. Eikö niin, ministeri, että tällä rat-
 Tarkistettu
4.0



Pöytäkirjan asiakohta PTK 10/2016 vp
kaisulla hallitus pyrkii myöskin edistämään työpaikan lähidemokratiaa ja luomaan sellai-
sia työaikajärjestelyjä, jotta voidaan niitä työpaikkoja turvata?

16.47 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Aivan oikein. Aina kun puhutaan tästä paikallisesta sopimisesta, samaan hen-
genvetoon pitää puhua henkilöstön aseman vahvistamisesta työpaikoilla. Ja sehän on ihan
keskeinen elementti tässä.

Tämä edustaja Uotilan käyttämä puukkouhkailu on juuri sitä keskustelua, jota me emme
tarvitse tähän. Minun mielestäni me tarvitsemme sitä, että teidänkin puoleltanne tulee ra-
kentavia ajatuksia. Kiitos siitä, että muun muassa sosialidemokraattien puolelta on tullut
peukkua tälle asialle, että nyt tämä on mennyt eteenpäin. Ei nyt sössitä itse tätä asiaa, edus-
taja Uotila.

16.48 Kari Uotila vas (vastauspuheenvuoro): Arvoisa puhemies! Luulen, että olen tehnyt
paikallista sopimista vähintään yhtä paljon kuin ministeri Lindström aikoinaan, ja tiedän,
että paikallinen sopiminen on tärkeää. Mutta näihin hallituksen lähtökohtiin sisältyy pari
asiaa. Lähtökohtiin sisältyy se, että työpaikoilla on sovittava muun muassa palkoista, työ-
ajoista ja eduista ja että lopullisen päätösvallan pitää tapahtua työpaikalla. Hallitus ei sen
sijaan esitä tulkintaetuoikeuden suhteen mitään muutosta, vaan tulkintaetuoikeus on työn-
antajalla. Jos tulee riita siitä, jatketaanko päivää, pienennetäänkö palkkoja tai tehdään mui-
ta heikennyksiä, ja jollei päästä sopimukseen, niin työntekijöillä ei ole enää mahdollisuutta
riitauttaa ja viedä tätä liittojen ratkaistavaksi, vaan työnantajan tulkintaetuoikeus pakottaa
tekemään rajujakin heikennyksiä.

Työpaikkasopimista tarvitaan, mutta tarvitaan myös työntekijöiden tasavertaisempaa
asemaa työpaikoilla ja sopimista. Onko hallitus esittämässä tulkintaetuoikeuden suhteen
joitakin parannuksia, jotta saataisiin tasapainoisempi tilanne työpaikoille?

16.49 Oikeus-  ja  työministeri  Jari  Lindström (vastauspuheenvuoro): Arvoisa rouva
puhemies! Siinä kolmikantaisessa työryhmässä, jossa tämä asia on nyt, käydään läpi nämä
yksityiskohdat. Hallitus eilen tiedotti, me olemme todella kertoneet, että siellä pitää pystyä
sopimaan paikallisesti työajoista, palkoista, palkanosista, lisistä, palkkausjärjestelmästä,
mutta henkilöstön edustus on turvattava yrityksen hallinnossa, sekin löytyy sieltä. Eli kyllä
tässä on vahvasti myös henkilöstön asema mukana, mutta sieltä tulee esitys, jonka jälkeen
me katsomme, millainen se on, ja sitten tehdään siitä johtopäätöksiä.

16.50 Valtiovarainministeri  Alexander  Stubb  (vastauspuheenvuoro): Arvoisa rouva
puhemies! Kyseessähän on monimutkainen kokonaisuus, ja se, minkä me pyrimme halli-
tuksen puolelta tekemään, on löytää yhteinen sävel työmarkkinajärjestöjen kanssa, jotta
saisimme paikallisen sopimisen toimimaan. Me asetimme riman, jossa käytännössä on vii-
si tavoitetta, joista yksi on se, että järjestäytymättömät yritykset ovat samalla viivalla. Toi-
nen on se, että voimme, kuten totesitte, sopia palkoista ja työajoista paikallisesti. Kolmas
on kriisilauseke, joka tarkoittaa sitä, että jos yritys on vaikeassa tilanteessa, niin katsotaan,
miten molemmin puolin voidaan joustaa, jotta työttömyys ei jälleen kerran jousta. Ja sen li-
säksi me halusimme, että työntekijät ovat myös hallituksissa edustettuina, niin kuin Ruot-
sissa. Kaiken tämän tavoitteena on nimenomaan antaa lopullinen päätösvalta työpaikoille.
2



Pöytäkirjan asiakohta PTK 10/2016 vp
Kysymyksen käsittely päättyi.
3


