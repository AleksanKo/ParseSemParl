















































DEM7215.tmp.xml


Pöytäkirjan asiakohta PTK 6/2019 vp
Pöytäkirjan asiakohta 

PTK 6/2019 vp

Täysistunto

Tiistai 14.5.2019 klo 14.00—16.59

6. Valtiontalouden tarkastusviraston kertomus eduskunnalle puoluerahoituksen valvon-
nasta 2018

Kertomus K 8/2019 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 6. asia. Puhemiesneuvosto ehdottaa, että asia lähetetään tarkastusvaliokuntaan.
Asian käsittely keskeytettiin 10.5.2019 pidetyssä täysistunnossa. 

Keskustelua jatketaan.

Keskustelu

16.17 Vilhelm Junnila ps: Arvoisa rouva puhemies! Käsittelemme Valtiontalouden tar-
kastusviraston kertomusta puoluerahoituksen valvonnasta. Täällä on aiheeseen liittyen vii-
me perjantaina keskusteltu lobbarien osallistumisesta hallitusneuvotteluihin. Menneinä
vuosina Säätytalon ovi kävi niin tiuhaan, että äänekkäimmät kriitikot ehdottivat pyörö-
oven asentamista. Tällä kertaa asennukselle ei kuitenkaan ole tarvetta, koska lobbarit on
puolueiden toimesta päästetty aivan neuvotteluiden ytimeen eli kirjoittamaan itse hallitus-
ohjelmaa, eikä missä tahansa asemassa vaan peräti yksityisen, henkilökohtaisen omista-
jaintressin omaavana. Tästä luonnollisesti seurasi kohu neuvottelukokoonpanojen julkista-
misen seurauksena, ja sitä on yritetty liennyttää puoluejohtajien suulla. Hallitusohjelmasta
ei yleensä kesken kaiken anneta tietoa, mutta nyt Säätytalolta kerrotaan, että lobbarirekis-
teri viedään lainsäädäntöön asti.

Arvoisa rouva puhemies! Valitettavasti tämä kuulostaa enemmän kriisiviestinnältä kuin
varsinaiselta ongelmanratkaisulta. Lobbarirekisteri on varmuudella tarpeellinen, mutta tä-
hänkin saakka samaa on toteutettu pitkälti omavalvontana. En voi välttyä ajatukselta, että
tässä valkopestään itse ongelmaa. Lobbauksen valvonta on yhteiskunnallisesti kuitenkin
paljon suurempi kysymys kuin itse aiheutetun kohun liennytys. Jotta rekisterillä olisi min-
käänlaista merkitystä, tarvitaan lobbaukselle selkeät, lainsäädännöksi asti määritellyt toi-
mintatavat, jotka koskevat kaikkia edunvalvojia, eli nuo paljon peräänkuulutetut säännöt.
Rekisterin lisäksi olisi äärimmäisen tärkeää, että eduskunta aloittaisi parlamentaarisen pro-
sessin lobbaussääntöjen tekemiseksi. Vahvana selkänojana voidaan käyttää puhemies Ri-
sikon johtaman parlamentaarisen työryhmän esitystä. Tämä tulisi valmistella valtiovarain-
ministeriössä ja oikeusministeriössä. Kysynkin hallitusneuvotteluihin osallistuvilta ryh-
miltä: oletteko te kriisiviestinnän ohella valmiita oikeasti uudistamaan lobbauksen valvon-
nan Suomessa? Tiedämme varsin hyvin, että pelkkä rekisteri ei juurikaan vaikuta toimin-
tatapoihin, ja siksi on kysyttävä: oletteko te valmiita parlamentaariseen prosessiin lobbaus-
sääntöjen tekemiseksi?
 Tarkistettu
4.1



Pöytäkirjan asiakohta PTK 6/2019 vp
16.20 Sebastian Tynkkynen ps: Arvoisa rouva puhemies! Suomi on siksi niin älyttömän
hyvä maa verrattuna moniin muihin maihin, että Suomi on kovin läpinäkyvä verrattuna
muun maailman maihin. Ja on todella hyvä, että meillä on tämä vaalirahoitusvalvonta.fi-si-
vusto, mitä ylläpitää Valtiontalouden tarkastusvirasto, ja siellä vaalirahoituksesta, puolue-
rahoituksesta kerrotaan, ja nyt käsitellään nimenomaan tätä Valtiontalouden tarkastusvi-
raston kertomusta tästä puoluerahoitusvalvonnasta. 

Valtiontalouden tarkastusvirasto teki sellaisen huomion, että on kovin vaikea enää seu-
rata tiettyjä puolueiden rahoituslähteitä. Ja täytyy itsekin mainita, että tuossa eduskunta-
vaalikampanjan aikana törmäsin tähän Vapaiden valtakunta -kampanjaan, ja vaikka itse
olen politiikan suurkuluttaja — olin ehdokkaanakin vaaleissa — niin oli kovin vaikea huo-
mata hyvin nopeasti, mistä tässä oikein on kyse, vaan piti hyvin tarkasti mennä tutkimaan
nettisivuja ja löytää, ketkä ovat rahoittajina tämän kaiken takana. Ja me tiedämme, ketä
varten tämä rahoitus oli. 7 000 äänen päähän jäi tässä maassa se, että tänne ei olisi tullut pu-
navihreää hallitusta, 7 000 ääntä enemmän saivat sosiaalidemokraatit verrattuna perussuo-
malaisiin, ja maahan on syntymässä nyt punavihreä hallitus. [Kimmo Kiljunen: Onneksi!]
— Ei se ole onni tälle maalle, arvoisa sosiaalidemokraattien Kimmo Kiljunen.

No sitten toinen pointti. Viime perjantaina käytiin keskustelua siitä, että suomalaisen de-
mokratian näkökulmasta olisi terveempää, jos meillä olisi jonkunnäköinen katto niille vaa-
libudjeteille, mitä ehdokkailla voi olla, ja olen tästä todella, todella samaa mieltä. Voi sa-
noa niin, että en usko, että esimerkiksi tässä eduskunnassa on edustettuna kansa sillä taval-
la kuin mistä kansa koostuu, koska tänne eduskuntaan pääsee päättämään aika pitkälti isol-
la rahalla, ja sen vuoksi olisi tärkeää asettaa tämmöinen katto. Jos ajatellaan vaikkapa esi-
merkiksi opiskelijoita, joiden ääni täällä ei viime kaudella tarpeeksi hyvin kuulunut — ei
ole ihme, että yli 600 miljoonaa leikattiin esimerkiksi koulutuksesta — niin voidaan kat-
soa, että opiskelija saa vuodessa tuloa opintotukena semmoisen noin 15 000 euroa. Se on
todella pieni summa, kun lasketaan koko vuodelta kaikki opintolaina, opintoraha, asumis-
tuki ja niin edespäin. [Kimmo Kiljunen: Entäs eläkeläiset?] — Kyllä, myöskin eläkeläiset,
mutta tahdon nostaa näin itse nuoremman sukupolven edustajana nämä opiskelijat esille,
arvoisa Kimmo Kiljunen. — Näin ollen, jos me vertaamme vaikka sellaisiin järjettömiin
budjetteihin, mitkä ovat mahdollisia — vaikkapa viime EU-vaaleissa kokoomuksen Sirpa
Pietikäisen budjetti, joka oli yli 180 000 euroa — niin siinä kohtaa ymmärrätte, että me pu-
humme niin isosta rahasummasta, että joku opiskelija jää kyllä täysin jalkoihin eikä pysty
pärjäämään. Ja näin ollen, arvoisa rouva puhemies, mielestäni pitäisi Suomessa mennä sii-
hen suuntaan, että asetettaisiin tämmöinen katto — se voisi olla 20 000, ehkä 30 000, mut-
ta mieluummin 20 000 euroa — ja näin ollen tässä maassa tosiaankin erilaiset, eri tulotaus-
toista tulevat kansalaiset voisivat päästä tähän paikkaan päättämään näistä asioista. — Kii-
toksia. 

16.23 Kimmo Kiljunen sd: Arvoisa rouva puhemies! Meillä on tässä tämä Valtiontalou-
den tarkastusviraston raportti puoluerahoituksesta ja vaalirahoitus myöskin mukana kes-
kustelussa. Puheenvuorojen käyttö keskeytyi viime perjantaina — harmi vain, silloin tääl-
lä salissa oli enemmän ihmisiä, ja ei ainoastaan ollut enemmän ihmisiä vaan myöskin muu-
tamia painavia puheenvuoroja käytettiin.

Minä olisin erittäin mielelläni viitannut edustaja Heinosen puheenvuoroon, joka oli hy-
vin hyvin perusteellinen, huolellinen, ahkeran kansanedustajan tekemä analyysi ennen
kaikkea vaalirahoituksesta. Hänen tarkka silmänsä oli käynyt ammattiliittojen antaman ra-
2



Pöytäkirjan asiakohta PTK 6/2019 vp
hoituksen liitto liitolta lävitse, ja hän oli pohdiskellut luonnollisesti sitä tärkeätä työtä, mitä
ammattiliitot tekevät tukiessaan sekä henkisesti asiantuntijapuolella että myöskin taloudel-
lisesti ehdokkaita, jotka ajavat asioita, jotka ovat palkansaajaväestölle olennaisia ja tärkei-
tä.

Ihailin edustaja Heinosen pitkää, perusteellista puheenvuoroa. Siihen jäi ainoastaan pie-
ni särmä, jota olisin mielelläni tuonut vielä esille, koska hän niin ansiokkaasti asioita kävi
lävitse. Se särmä oli se, kun hän kiinnitti huomion työmarkkinakentän yhteen osapuoleen
eli ammattiliittoihin. Minä olen hyvin tietoinen siitä, että ammattiliitot antavat pääsääntöi-
sesti vasemmistopuolueiden, myöskin muiden puolueiden, edustajille tukea, mutta työ-
markkinakentän toinen puoli, eli työnantajajärjestöt, yrittäjäjärjestöt, antaa vielä ruhtinaal-
lisempaa tukea, vielä huomattavasti suuremmassa määrin. 

Edustaja Heinonenhan kuuluu kokoomuspuolueeseen, ja me kaikki tiedämme tilastoista
sen, että kokoomukseen kuuluvien kansanedustajaehdokkaiden keskimääräiset vaalibudje-
tit ovat suurempia ja ehkä suurimpia kaikista eduskuntapuolueista verrattuna ainakin sosi-
aalidemokraatteihin ja ehkä muutenkin tähän niin sanottuun kuuluisaan vihervasemmis-
toon, johon myös edustaja Tynkkynen omassa puheenvuorossaan viittasi. Eli nämä budje-
tit ovat pienempiä täällä salin vasemmalla laidalla istuvilla kuin oikealla laidalla. Edustaja
Heinosella olisi todennäköisesti ollut kokemusperäistä tietoa — korostan siis: kokemuspe-
räistä tietoa — mittavammasta vaalirahoituksesta. Jos hän olisi sitä kulmaa avannut yhtä
huolella kuin hän kiinnitti huomion näihin ammattiliittojen rahoitukseen, puheenvuoro oli-
si ollut täydellinen. Se olisi ollut hyvin mielenkiintoinen. Me olisimme saaneet objektiivi-
sen kuvan siitä kokonaisuudesta, missä liikutaan. Nyt siihen jäi särö. Salin ulkopuolella
joku sanoi, että se puhe vaikutti jopa tekopyhältä. Siltä osin minä en ota kantaa siihen, mut-
ta totesin, että tällaisia puheenvuoroja kuulin sitten jälkikäteen. Eli tässä suhteessa olisi ar-
vokasta, että antaisimme kokemusperäistä tietoa siitä, minkä me henkilökohtaisesti tun-
nemme, mieluummin kuin näemme sen rikan siellä naapurin silmässä.

Tässä keskustelussa avattiin myöskin tätä lobbauskysymystä. Minä en nyt muista, oliko
Heinosen puheenvuorossa siitä puhetta, mutta tässä tämän päivän keskustelussa tätä lob-
bausasiaa on tuotu vahvasti esille. Minusta on upeaa, että kokoomuspuolue on kiinnittänyt
tähän asiaan huomiota. Se upeus on siinä, että heillä on niin vahva kokemusperäinen tieto
lobbauksen tuloksellisuudesta — tai tuloksettomuudesta, ennemminkin voisi sanoa näin-
päin. En ole ollut eduskunnassa viime vaalikaudella, mutta olen lehdistöstä ja muualta seu-
rannut muun muassa tätä sote-keskustelua, jota käytiin, ja jos en väärin muista sitaatteja,
niin ainakin tällaista keskusteltiin kaupungilla, että siinä sote-valmistelun yhteydessä oli
erilaisia lobbareita, jopa hoiva-alan firmoilla suora oma intressi: he olivat muotoilemassa
lakitekstejä taustaryhmissä, niissä ryhmissä, joita nimenomaan kokoomusjohtoisesti on
vedetty. Ymmärrän hyvin, että kokemuksesta on opittu ja kokoomus on nyt jyrkästi lob-
baustoimintaa vastaan. Meidän kannattaa kuunnella herkällä korvalla, koska heillä on
asiantuntemusta tästä asiasta. Ja jos nyt ollaan sitä mieltä, että tämänkaltainen lobbaus on
huonoa — sote-keskustelun lopputulos kertoi, että se oli kovin huonoa — niin tästä kan-
nattaa tietysti olla huolissaan ja kuunnella näiden viisaiden ihmisten, kokeneiden ihmisten,
kokoomuslaisten tietopohjaan pohjautuvaa ymmärrystä tästä lobbaustoiminnan vahingol-
lisuudesta. Siinä mielessä arvostan kyllä nyt näitä Heinosen ja kokoomuksen puheenvuo-
roja, joissa on niin selkeä ja kirkas viesti, ja siinä on viisautta, koska heillä on niin vahva
kokemustieto näistä asioista.
3



Pöytäkirjan asiakohta PTK 6/2019 vp
16.28 Jouni Ovaska kesk: Arvoisa puhemies! Se on totta, että toisten puolueiden ympä-
rillä varmaan pörrää enemmän lobbareita kuin toisten puolueiden.

Mutta varsinaisesti tästä kertomuksesta. Täällä on yksi kohta, joka nousee esiin ja jota
on jo aikaisemminkin selvitetty ja yritetty ratkaista: se, että valtionavustusta annetaan esi-
merkiksi näille osakeyhtiöille, jotka toimivat puolueiden läheisyydessä. Ja siinähän on sel-
lainen tilanne, mikä monesti jää peittoon. Nämä samat osakeyhtiöt saattavat esimerkiksi
järjestää puolueiden seminaareja tai muita tilaisuuksia. Tässä kertomuksessa huomioidaan
myös se, että tällä saattaa olla vaikutusta myöskin yritystukien ja arvonlisäverotuksen nä-
kökulmaan. Eli tämä on kyllä ratkaistava mitä pikimmin, millä tavalla kaikki rahoitus olisi
entistä läpinäkyvämpää — ja myöskin niin, ettei puolue sitten kierrä sitä osakeyhtiöiden tai
muiden kautta.

16.30 Ben Zyskowicz kok: Arvoisa rouva puhemies! Arvoisat kansanedustajat! Heti al-
kuun haluan vastata edustaja Kimmo Kiljuselle, joka kiitti käyttämässään puheenvuorossa
erityisesti edustaja Heinosta mutta ymmärtääkseni myös muita kokoomuslaisia puheen-
vuoron käyttäjiä vankkaan tietopohjaan perustuvista puheenvuoroista. Minä puoleltani ha-
luan kiittää edustaja Kimmo Kiljusta vankkaan luulopohjaan perustuvasta puheenvuoros-
ta. Nimittäin se, mitä sanoitte siitä, miten työmarkkinajärjestöt ovat rahoittaneet kokoo-
musta esimerkiksi viime eduskuntavaaleissa, ja mitä sanoitte lobbareista sote-uudistuksen
yhteydessä, perustui todella harvinaisen vankkaan luulopohjaan. Tietopohjaa oli sitten tie-
tysti paljon vähemmän. 

Mitä työnantajajärjestöjen tukeen vaaliehdokkaille tulee, niin luulen siitä jotain tietävä-
ni, ja pitää sanoa, että erinomaisen vaikeata oli työnantajajärjestöille edes myydä seminaa-
rilippuja, puhumattakaan mistään tuntuvammista vaalitukisummista. Eli tämä käsityksen-
ne siitä, että työnantajajärjestöt olisivat ruhtinaallisesti tukeneet kokoomuksen ja ilmeises-
ti muidenkin niin sanottujen porvarillisten puolueiden ehdokkaita, minun arvioni mukaan
on todella vanhentunut käsitys. Voimme kaikki lukea historiasta, miten tuntuvilla summil-
la on tuettu kommunismin vastaista taistelua — hyvä niin — ja muutakin porvareitten ja
myös sosiaalidemokraattien toimintaa esimerkiksi sotien jälkeen, mutta jos kuvittelette,
että tänä päivänä kokoomusehdokkaiden — ja luulen, että myös keskustaehdokkaiden —
esimerkiksi vaalikampanjaa merkittävästi rahoitetaan työmarkkinaosapuolten ja tässä ta-
pauksessa nimenomaan työnantajaosapuolen toimesta, niin teidän käsityksenne on van-
hentunut ja väärä.

Mitä tulee sote-uudistukseen ja sen tiimoilla käytyyn lobbaukseen, niin edustaja Kilju-
nen, minäkin olen lukenut lehdistä jopa professoritason puheenvuoroja siitä, miten kaikki
tiedämme, että lobbarit olivat merkittävästi edustettuna sote-päätöksenteossa, puheenvuo-
roja, joissa rinnastettiin nyt Säätytalossa koolla olevien lobbareitten oloa hallitusneuvotte-
lijoina lobbareitten rooliin kokoomuksen sote-kantojen taustalla. Tämä professoreiden ja
edustaja Kimmo Kiljusen käsitys perustuu luuloon, joka ei ole oikea. Olen ollut lukuisissa
sote-palavereissa, ja pitää sanoa, että en ole huomannut, että sote-lobbarit tai yksityiset yri-
tykset tai niiden järjestöt olisivat olleet edustettuina missään sote-päätöksentekotilanteis-
sa. En ole huomannut, että esimerkiksi reformiministeriryhmässä olisi yhtäkkiä joku sote-
lobbari ilmestynyt pöydän ääreen vääntämään sotesta. Mitä näihin taustaryhmiin ja erilai-
siin taustakontakteihin tulee, niin ainakin me kokoomuksessa ja uskoakseni myös muut
hallituksessa olleet puolueet, ja itse asiassa jo oppositiossakin olevat puolueet, totta kai py-
rimme kuuntelemaan eri tahoja, heidän näkemyksiään. Oli sitten kyse julkisesta sektorista
4



Pöytäkirjan asiakohta PTK 6/2019 vp
tai yksityisestä sektorista, oli kyse perusterveydenhuollosta tai erikoissairaanhoidosta,
luonnollisesti kuulimme ja kuuntelimme eri tahoja. Heillä oli asiantuntemusta ja heillä oli
luonnollisesti omat näkemykset ja intressit pelissä. Varsinaiset ratkaisut totta kai tehtiin
niiden toimesta, joille ne kuuluvatkin.

Arvoisa rouva puhemies! Mitä tähän lobbaukseen tulee, niin se on saanut liian huonon
maineen. Lobbaaminen — tekivät sitä sitten vakiintuneet järjestöt, kuten vaikka työmark-
kinajärjestöt tai tekivät sitä sitten nämä vaikuttajaviestintätoimistot, joka on uudempi il-
miö Suomessa — on täysin legitiimiä toimintaa. Siis oikeutettua laillista toimintaa, jossa
nämä tahot pyrkivät tuomaan päätöksentekijöiden tietoon omat ajatuksensa tai edusta-
miensa tahojen ajatukset. Se on legitiimiä toimintaa. Mutta sen pitää olla avointa ja näky-
vää, ja niinpä nyt kun tuolla hallitusneuvotteluissa tästä lobbariasiasta tuli ongelma, pää-
ministerikandidaatti Rinne ilmoitti polleana, että tehdään tämmöinen lobbarirekisteri. No
harmi vain, että media tai edustaja Rinne ei siinä tilanteessa huomannut, että jo maaliskuun
alussa kaikki eduskuntaryhmät puhemies Risikon johdolla olivat päättäneet tällaisesta lob-
barirekisteristä ja olivat päättäneet, että se pitää säätää lakiin ja että seuraavan hallituksen
tulee se ottaa ohjelmaansa. Eli se, mitä Rinne suurena uutisena kertoi, että nyt on Säätyta-
lossa päätetty, että tehdään tämmöinen lobbarirekisteri ja pannaan se hallitusohjelmaan ja
lakiin, oli siis päätetty jo muutama kuukausi sitten. Joka haluaa tästä enemmän tietoa, niin
tästä 1. päivä maaliskuuta annettiin puhemies Risikon tiedote.

Varsinaisesti tästä lobbariasiasta haluan sanoa, että kyllä minä hämmästelen tässä vih-
reiden toimintaa. Vihreäthän pitävät itseään moraalisempana ja eettisempänä puolueena
kuin kaikkia muita puolueita yhteensä, ja vihreät nimenomaan valitsivat omaksi hallitus-
neuvottelijakseen — siis eivät mihinkään taustaryhmään vaan omaksi hallitusneuvotteli-
jakseen — henkilön, joka on osakkaana vaikuttajaviestintätoimistossa ja joka siis saa ra-
haa siitä, että hänen yrityksensä, missä hän on osakkaana, onnistuu viemään heidän asiak-
kaittensa näkemyksiä päätöksentekoon. He valitsivat Elina Moision — joka minun käsi-
tykseni mukaan sikäli kuin häntä tunnen ja tiedän on erittäin pätevä ja lahjakas henkilö, ja
kyse ei ole siis henkilöstä, kyse ei ole hänestä. Kyse on siitä, että vihreät eivät nähneet mi-
tään intressiristiriitaa siinä, että lobbaustoimiston osakas on heidän puolestaan neuvottele-
massa hallitusohjelmaa. Kun tämä Elina Moisio sitten vetäytyi tästä tehtävästä, niin siinä
hänkin ilmoitti, että hän ei näe tässä mitään ristiriitaa. Ja vielä tänä aamuna, vai oliko eilen
aamulla, puheenjohtaja Pekka Haavisto ilmoitti, että tämä oli Elina Moision täysin oma rat-
kaisu eikä hänkään näe, että tässä olisi ollut mitään ihmeellistä ristiriitaa. 

Voi, hyvät edustajat, ajatelkaa sitä metelin määrää, jos kokoomus olisi omaksi hallitus-
neuvottelijakseen valinnut jonkun lobbaustoimiston osakkaan. Siinä olisi kyllä some sa-
vunnut ja tämä sali täynnä ollut huutoja ja mekkalointia, kun vihreät olisivat tuominneet
tämmöisen moraalittoman menettelyn, tämmöisen epäeettisen menettelyn, johon kokoo-
mus sortui valitessaan omaksi hallitusneuvottelijakseen lobbaustoimiston osakkaan. No,
me emme tietysti olisi koskaan sellaista ratkaisua tehneet, mutta vihreätpä tekivät eivätkä
jälkeenpäinkään näe, että siinä olisi mitään ongelmaa.

16.37 Mia Laiho kok: Arvoisa puhemies! Edustaja Zyskowicz piti erinomaisen puheen-
vuoron liittyen tähän lobbausasiaan ja myöskin kokoomuksen käsitykseen lobbauksesta.
Yhdyn hänen sanomaansa myös siinä, että asiantuntijoiden ja lobbareiden kuuleminen
kuuluu ihan työnkuvaan ja me teemme sitä jatkuvasti. Me teemme sitä myöskin valiokun-
nissa, me kuulemme asiantuntijoita. Mutta on eri asia, kuulemmeko me asiantuntijoita vai
5



Pöytäkirjan asiakohta PTK 6/2019 vp
otammeko me heidät päätöksentekoon. Nyt Säätytalossa heidät on otettu hallitusneuvotte-
lijan myötävaikutuksella sinne pöytiin, joissa tehdään päätöksiä, joissa tehdään Suomen
hallitusohjelmaa. Tämä ei vain kerta kaikkiaan ainakaan minun järkeeni mahdu, enkä us-
ko, että suurimman osan äänestäjiä päähän tämä myöskään mahtuu: kun on äänestetty kan-
sanedustajia päättämään kansan asioista, niin miksi niitä päätöksiä ovat tekemässä lobba-
rit?

Herääkin kysymys, eikö kansanedustajilla itsellään ole riittävää osaamista ja itsenäistä
päätöksentekokykyä tehdä päätöksiä siellä ilman, että otetaan etujärjestöjen ja viestintätoi-
mistojen lobbareita neuvottelupöytiin — pöytiin, joissa tehdään Suomen kannalta merkit-
täviä päätöksiä. Kokoomus ei ole suostunut ottamaan yhtään lobbaria neuvottelupöytiin
edellisten hallitusneuvottelujen aikana, eikä heitä ole päätöspöydissä ollut.

Nyt kun tästä asiasta nousi kohu ja hallitusneuvottelija Rinne lupasi tämän hallitusohjel-
maan viedä, niin aivan kuten edustaja Zyskowicz toi esille, tästähän on jo tehty yhteinen
linjaus puhemies Risikon johdolla maaliskuun alussa, että tämmöinen lobbarirekisteri pe-
rustetaan. Mutta kyllähän lobbarirekisterin sisältöön täytyy sitten kirjata myöskin se, että
lobbarit eivät voi osallistua päätöksentekoon. No, tämmöinen linjaus on tehty, mutta mil-
lään tavalla se ei näytä vaikuttavan nyt sitten toimintaan tässä vaiheessa. Vaikka nyt linja-
taan, että se otetaan hallitusohjelmaan, niin se ei näy tämän hetken toiminnassa millään ta-
valla. On hyvin erikoista, että todella sinne heitä otetaan. 

Kysyisinkin: onko odotettavissa, että valiokuntiinkin tuodaan jatkossa lobbareita teke-
mään lakivalmistelua itse päätöspöytiin?

16.40 Kimmo Kiljunen sd: Arvoisa puhemies! Minä kiitän edustaja Zyskowiczia siitä,
että hän auttaa luuloa muuttumaan tiedoksi. Siinä oli varmasti vilpitön toivomus, että juuri
näin tapahtuu. Muistuttaisin kuitenkin vanhasta sanonnasta, että aina voitte epäillä sanoja
mutta uskokaa tekoja, ja kun katsoo tätä tekolistaa, niin huomauttaisin edustaja Zysko-
wiczia kahdesta asiasta.

Kun puhuin vaalirahoituksesta ja etujärjestöjen antamasta vaalituesta, niin kerroitte niis-
tä vaikeuksista, joita teillä, kokoomuksen edustajilla, on nyt Etelärannassa työnantajajär-
jestöiltä saada vaalitukea. Te ette viitannut Suomen Yrittäjät -järjestöön tässä tapauksessa,
mutta ehkä olennaisempaa kuin puhua etujärjestöistä sinänsä... Käytin omassa puheenvuo-
rossani, tai ainakin yritin käyttää, sitä muotoilua, että kokoomusryhmä on saanut runsaasti
vaalirahoitustukea työnantajapuolelta. Se ei tarkoita siis ainoastaan järjestöjä, vaan se tar-
koittaa myöskin yrityksiä, ja tässä kohdassa on pakko uskoa tekoja, koska tietää myöskin
ne muotoilut ja minullakin on kokemusta siitä puolesta ja tiedän, millä tavalla yritykset
ovat tukeneet erilaisia poliittisia liikkeitä Suomessa. Syystä tai toisesta kokoomuslaiset eh-
dokkaat ovat ykkössuosikkeja yritystoiminnan antamassa vaalirahoituksessa eri muodois-
saan. Ne ovat tekoja. Ne ovat tekoja — edustaja Tynkkynen viittasi näihin omassa puheen-
vuorossaan — joilla jättimäisiä vaalikampanjoita tehdään, ja nimenomaan kokoomuslaiset
ovat vahvimmillaan ehdokasasettelun puolella silloin, kun puhumme vaalirahoituksen ko-
konaisuudesta.

Toinen muotoilu, johon edustaja Zyskowicz kiinnitti huomiota, on tämä lobbaus, ja nyt
jos minä kuulin oikein, mitä hän tuosta pöntöstä sanoi, niin minä melkein kirjallisena sitä
pyytäisin. Tekö sanoitte niin, että Kiljunen on erehtynyt kuuntelemaan professoreita ja
erehtynyt lukemaan lehdistä asioista ja että sote-lakeja draftattaessa, luonnosteltaessa, näi-
den hoiva-alan yritysten edustajia ei ollut missään vaiheessa sellaisessa pöydässä, jossa ol-
6



Pöytäkirjan asiakohta PTK 6/2019 vp
taisiin haettu sanamuotoja, muotoiltu lakitekstiä tai lakitekstin johdanto-osia ja muuta?
Oliko tämä se, mitä siitä sanoitte? Jos te sanoitte niin, niin mielelläni palaan tähän aihee-
seen sitten siinä tapauksessa, jos tämä oli se tarkka muotoilu. Eli tässäkin tapauksessa
nämä teot oikeastaan ovat tärkeämpiä kuin ne sanat, mitä me tästä eduskunnan pöntöstä
kuulemme.

Sen sijaan — ja nyt minä olen vilpittömästi samaa mieltä teidän kanssanne — kun te pu-
huitte siitä lobbaustoiminnasta yleisessä mittakaavassa, ja siihen edustaja Laihokin viittasi
kyllä yleisessä muodossa, siitä olen samaa mieltä. Lobbaus on legitiimiä toimintaa. Se on
toimintaa, joka on tullut osaksi parlamentaarista, edustuksellista demokratiaa, on sitten eu-
roparlamentista, paikallisparlamentista tai kunnanvaltuustoista kysymys. Se on itsestään-
selvää, että eri intressitahot haluavat vaikuttaa keskusteluun antamalla sen asiantuntemuk-
sensa, mikä heillä on kuhunkin teemaan. Itsekin olen, kun tämä lobbauskeskustelu on ollut
nyt negatiivissävytteisesti esillä tässä Säätytalo-keskustelussa, kokenut piston sydämessä-
ni. Minä olen Suomen Senioriliikkeen puheenjohtaja ja olen aidosti yrittänyt lobata halli-
tusohjelmaneuvotteluissa eläkekysymysten käsittelyä tässä hallitusohjelmassa, ja minä
olen koko ajan kokenut itseni kyllä jääviksi tässä, että minä, Kimmo Kiljunen, tässä syyl-
listyn lobbaukseen, [Puhemies koputtaa] kun käytän tätä omaa asemaani ja asiantuntemus-
tani tässä ristiriidassa, joka tässä on kyseessä, [Puhemies: Aika!] ja minä pidän sitä legitii-
minä toimintana.

16.44 Jouni Ovaska kesk: Arvoisa rouva puhemies! Saa olla ylpeä keskustalainen, koska
meidän porukassahan koko neuvotteluryhmä on kansalta valtakirjansa saaneita kansan-
edustajia, ja näinhän sen pitää ollakin, että ne, ketkä siellä päättävät asioista, ovat myös sen
valtakirjansa ansainneet.

Tärkeintähän nyt on tässä keskustelussa tietysti se, että lobbarirekisteri tulee. Edustaja
Zyskowicz viittasi siihen maaliskuuhun, ja näinhän se on, että ryhmillä tästä yhteinen nä-
kemys on ollut. Sisällöstä vielä päätetään varmasti myöhemmin, mutta tärkeintä on, että se
avoimuus välittyy voimakkaasti.

Edellistä hallitusta muodostettaessa olin mukana, ja se oli hienoa, että puheenjohtaja Si-
pilä silloin linjasi välittömästi, että Smolnaan ei tule lobbareita. Voi olla, että se tuli mo-
nelle yllätyksenä, mutta se myöskin linjattiin siinä. Tämä on tietysti jokaisen ryhmän asia,
mutta keskusta lähtee siitä, että ne, ketkä neuvottelevat, ovat kansalta valtakirjansa saanei-
ta edustajia. [Mia Laiho: Samoin kokoomus!]

16.45 Sebastian Tynkkynen ps: Arvoisa rouva puhemies! Unohdin tuossa äskeisessä
pönttöpuheessa tuoda esille yhden pointin, mikä myöskin liittyy oleellisesti minun mieles-
täni tähän vaalirahoitukseen, ja se liittyy näihin vaalilainoihin, mitä puolueitten ehdokkaat
ottavat itselleen, ja nekin pitää merkitä vaalirahoitusilmoitukseen. Kansanedustajathan
ovat aika kovapalkkaisia ihmisiä, ja niitä vaalilainoja sitten otetaan, jotta voitaisiin varmis-
taa se tuleva kausi. Vielä noin muutama viikko sitten, kun itse en ollut kansanedustaja,
pohdin kovasti sitä, että niin, tässähän on semmoinen tilanne, että jengi uskaltaa ottaa lai-
noja, koska vaikka ei pääsisi eduskuntaan, niin sen jälkeen kuitenkin on turvattu tämä so-
peutumisraha, jolla pystytään sitten maksamaan pois niitä vaalilainoja. Oli tämä sopeutu-
miseläke, mutta jostain kumman syystä kansanedustajat onnistuivat vielä säilyttämään sen
järjestelmän jollain tavalla niin, että se muutettiin sopeutumisrahaksi. Kun Valtiontalou-
den tarkastusvirasto puhuu siitä, että on tosiaan vaikea seurata kaikkia niitä hyötyjä, mitä
7



Pöytäkirjan asiakohta PTK 6/2019 vp
puolueille tulee eri reittejä, niin minä sanoisin, että tämä vaikuttaa myöskin vaaleihin ja
vaalirahoitukseen, että kansanedustajalla on tällainen mahdollisuus, että uskalletaan ottaa
isompia vaalilainoja, koska ne pystytään maksamaan pois sen jälkeen tosiaan sillä sopeu-
tumisrahalla.

Sitten toinen juttu viime perjantain keskustelusta. Olen minä aina ollut kriittinen poli-
tiikkaa kohtaan, mutta se keskustelu kyllä teki minusta todella kriittisen tätä laitosta koh-
taan. Täällä kyllä käytettiin varsin ansioituneita puheenvuoroja just siitä 1,4 miljoonan Va-
paiden valtakunta -kampanjan arvostelusta — kampanja satoi tietenkin demareitten laariin
aika pitkälti, ovat nyt pääministeripuolue — mutta täytyy sanoa, että se puoli, se porvari-
puolue, joka näitä puheenvuoroja käytti, on tosissaan itsekin saanut ihan valtavia summia
rahaa taas sitten työnantajajärjestöjen puolelta ja yrityksiltä ja niin edespäin. Kun minä
olen täällä täysistunnossa lehdistä lukenut kansanedustajien erilaisia kommentteja, niin ne
ovat vaikuttaneet kovin neutraaleilta, että ollaan tosissaan sen asian kanssa, mutta kun vii-
me perjantaina seurasi sitä keskustelua, niin täällä oikeisto ja vasemmisto vuorotellen nau-
reskelivat sille kritiikille ja tuntui siltä kuin tämä olisi vain semmoinen tilanne, että täällä
hypätään roolista toiseen ja arvostellaan toisia ja kuitenkin otetaan hirveitä määriä sitä vaa-
litukea.

Eipäs muuta. 

16.48 Ben Zyskowicz kok: Arvoisa rouva puhemies! Pari näkökohtaa edustaja Kiljusen
puheenvuoron johdosta. Siinä alkuperäisessä puheenvuorossanne puhuitte työmarkki-
naosapuolista ja tästä työnantajaosapuolesta. Sen vuoksi halusin kertoa, miten vaikeaa oli
vaalirahoituksen kerääminen työnantajajärjestöiltä. Ainakin oma kokemukseni oli se, että
jopa seminaarilipun ostaminen tuntui olevan sellaista vaalitukitoimintaa, johon ne eivät ha-
lunneet osallistua.

Mitä sitten tulee yrittäjiin, niin minun mielestäni on positiivinen asia se, että monet yrit-
täjät ovat halunneet tukea yrittäjäystävällisen puolueen eli kokoomuksen ehdokkaiden vaa-
lityötä. Ja kun oma vaalirahoitusilmoitukseni tulee tehtäväksi ja julkiseksi, niin tulette siitä
näkemään, että esimerkiksi itse olen kahdelta eri yrittäjältä saanut tuntuvan vaaliavustuk-
sen, vaalirahoituspelisääntöjen puitteissa luonnollisesti. Arvostan kovasti sitä, että yrittä-
jät ovat halunneet arvostaa sitä työtä, mitä kokoomus on tehnyt yrittäjyyden ja yrittäjien
hyväksi, ja ovat olleet halukkaita ja valmiita tukemaan kokoomuksen yrittäjäystävällisiä
ehdokkaita.

Toinen kysymys liittyy näihin soten tiimoilta olleisiin lobbareihin. Taisin sanoa, että en
ole huomannut, että yhdessäkään sellaisessa pöydässä, jossa päätettiin sote-asioista, olisi
ollut sote-lobbareita paikalla. Sen sijaan totesin, että on aivan luonnollista, että soten tii-
moilta ainakin me kokoomuksessa kuuntelimme ja uskoakseni myös muissa puolueissa
kuunneltiin ja kuunnellaan edelleenkin eri tahojen näkemyksiä. Ihan viimeksi esillä on jul-
kisuudessakin ollut esimerkiksi Kuntaliiton näkemys — toivon, että te, edustaja Kiljunen
ja muut sosiaalidemokraatit, heitä kuuntelette — missä nimenomaan vastustetaan uuden
hallinnon rakentamista kuntien ja valtion väliin, olivat ne sitten nimeltään sote-kuntia,
aluekuntia tai maakuntia. Ja totta kai Kuntaliiton edustajia mutta myös tämän sote-sektorin
edustajia julkiselta puolelta, yksityiseltä puolelta, eri tasoilta, on kuultu.

Luin lehdestä, että HUSin toimitusjohtaja Aki Lindén kertoi, jos nyt oikein ymmärsin,
että hän viimeisten työssäolokuukausiensa aikana käytti pääosan työajastaan lobatakseen
sote-uudistusta mielestään oikeaan suuntaan. Eli sekä julkisen sektorin että yksityisen sek-
8



Pöytäkirjan asiakohta PTK 6/2019 vp
torin sote-asiantuntijoita — tai, jos niin halutaan sanoa, sote-lobbareita yksityiseltä puolel-
ta — on tavattu ja on kuunneltu. Kyse on siitä, että tässä hallitusneuvottelutilanteessa vih-
reät ja sosiaalidemokraatit jo parhaiden perinteidensä mukaisesti ovat valinneet lobbareita
suoraan neuvottelupöytään edustamaan itseään tässä neuvottelutilanteessa. Mitään tällais-
ta tietystikään emme sotessa tehneet.

16.51 Kimmo Kiljunen sd: Arvoisa puhemies! Jatkamme hieman tätä debattia edustaja
Zyskowiczin kanssa ihan sen takia, että minä ainakin olin ilahtunut siitä, että kuulin teidän
omakohtaisesta kokemuksestanne siitä, että työnantajajärjestöistä on ollut vaikea saada
vaalirahoitustukea samalla tavalla kuin aikaisemmin. Se oli faktuaalinen tie. [Ben Zysko-
wicz: Ei siitä ole syytä ilahtua!] — Ei, minä olin tiedosta iloinen, en siitä, saitteko vai ette
saanut tukea, vaan siitä, että ylipäätään avasitte tuota puolta asiasta, jota harvemmin on
kuultu. 

Sen sijaan te totesitte, että yritykset luonnollisesti tukevat sellaisia ehdokkaita, jotka
ovat yrittäjäystävällisiä. Kuulin tuossa hetki sitten — tänään asiakohdassa 2 käytiin pitkää-
kin keskustelua hallituksen kertomuksesta viime vuodelta — kun lähetettiin keskustan
suuntaan viestejä sieltä kokoomuksen puhujilta, että toivottavasti nämä veroratkaisut mitä
pyrittäisiin tekemään, olisivat sen kaltaisia uudessa hallituksessa, että yrittäjien verotusta
kohdeltaisiin sillä tavalla, että se ei kiristyisi. Haitte niitä muotoiluja, joilla nimenomaan
yrittäjille miellyttäviä veroratkaisuja tulisi nyt vastaan jatkossakin entistä enemmän. 

Tämä oli selkeä intressi, joka siinä on rakennettu. Olette saaneet vaalirahoitusta yrittä-
jiltä, ja silloin te puhuitte täällä sellaisten ratkaisujen puolesta, joissa verohelpotuksia suun-
nataan yrityksille mieluummin kuin sitten esimerkiksi palkansaajille. Tästä näkökulmasta
tietenkin on asia toisinkin päin. Me edustamme, minä edustan, puoluetta, joka on palkan-
saajien, tavallisten ihmisten asialla, ja me tietysti puhumme yleisesti tuloveroista ja pu-
humme yleensäkin siitä, että ansiotyötä tekevän ihmisen työtä ei pitäisi verottaa ehkä sa-
massa määrin kuin aikaisemmin. Eli tietysti matala- ja pienipalkkaisille ihmisille pitäisi pi-
kemminkin näitä verohelpotuksia hakea ja sitten hakea muotoja verotuksesta ja ottaa rahaa
sieltä, missä rahaa on, eikä sieltä, missä sitä ei ole, jolloin on ymmärrettävää, että silloin
palkansaajaväestö, tavalliset ihmiset mielellään tukevat meitä, ja miten he voivat sen tuen
tehdä muuta kuin omien järjestöjensä kautta, koska heillä ei ole yrityksiä, joiden kautta se
voidaan tehdä? 

Minun kysymyksenasetteluni oli vain se, minkä takia joku kulma on epälegitiimiä, ar-
vosteltavaa niin voimakkaasti ja toinen kulma ei ole. Eli tässä suhteessa toivoisin, että
edustaja Zyskowicz ja muutkin kokoomuslaiset olisivat tasapuolisia avoimella tavalla —
kuten edustaja Zyskowicz nyt tässä juuri kertoi esimerkiksi työnantajajärjestöjen rahoitus-
tuesta — niin että voisimme reilulla tavalla näitä asioita käsitellä. 

16.54 Ben Zyskowicz kok: Arvoisa rouva puhemies! Ehkä on vielä syytä selventää pari
asiaa näin lopuksi.

Edustaja Kimmo Kiljunen, kokoomus ajaa palkansaajien ja eläkkeensaajien veroasiaa
enemmän kuin sosiaalidemokraatit. Esimerkiksi niissä kynnysehdoissamme, joita tarjo-
simme hallitustunnustelija Antti Rinteelle ja jotka eivät hänelle sitten kelvanneet, oli yhte-
nä kynnysehtonamme se, että palkansaajien ja eläkkeensaajien verotusta kevennetään kai-
kissa tuloluokissa keskituloisia painottaen. Eli sosiaalidemokraattina — jotka tunnetusti
rakastavat veroja — minä en lähtisi kokoomuksen kanssa kilpasille siinä, kumpi puolue
9



Pöytäkirjan asiakohta PTK 6/2019 vp
enemmän ajaa palkansaajien ja myös eläkkeensaajien verotuksen keventämistä. Minä olen
ymmärtänyt, että demarit eivät ole asettaneet mitään sellaista kynnysehtoa, että verotusta
palkansaajien ja eläkeläisten osalta tulisi keventää kaikissa tuloluokissa. En ole ymmärtä-
nyt, että olisitte asettaneet edes sellaista ehtoa, että palkansaajien ja eläkkeensaajien vero-
tus ei saa kiristyä missään tuloluokassa.

Mitä sitten tulee yrittäjiin — puhuin, edustaja Kiljunen, nimenomaan yrittäjistä ja hei-
dän vaalituestaan — niin muuten hyvin, mutta asiat ovat toisin päin. Ei ole niin, että yrit-
täjät antavat kokoomuskansanedustajille, toivottavasti, paljon vaalitukea ja kokoomuskan-
sanedustajat sen vuoksi ajavat yrittäjyyden ja yrittäjien asiaa, vaan on niin päin, että ko-
koomuksen kansanedustajat ajavat yrittäjyyden asiaa sen vuoksi, että tietävät, että Suomen
taloudellinen menestys, kaikkinainen taloudellinen menestys, perustuu viime kädessä
työntekoon ja yrittäjyyteen. Sen vuoksi me ajamme työnteon ja yrittäjyyden edellytysten
parantamista. Ja kun yrittäjät, toivottavasti, ovat hyvin tyytyväisiä siihen, että ajamme yrit-
täjyyden edellytyksiä, mikä Suomea kantaa, niin sen jälkeen, ollessaan tyytyväisiä kokoo-
muksen toimintaan, he toivottavasti tukevat meitä vaaleissa, jotta pääsemme jatkamaan
työtämme. Tämä asia menee siis näin päin, ei toisin päin.

16.56 Kimmo Kiljunen sd: Arvoisa puhemies! [Jouni Ovaska: Kannattaa lobata meitä!]
Minäkin käytän nyt viimeisen puheenvuoron tästä aiheesta. Edustaja Zyskowicz vei tee-
man hyvin vaarallisille vesille. Minulla olisi luento valmiina, mutta en sitä tässä tee, kun
puhuttiin eläkkeistä.

Sen sijaan tämä kysymys — ensin avaan tämän ongelman — että muna vai kana: Ihmi-
nen on kansanedustaja vasta, kun hänet on valittu tänne. Jos yritykset antavat tukea kan-
sanedustajaehdokkaalle ja hänet valitaan, niin sen jälkeen hän voi ajaa täällä niitä asioita.
Onko muna vai kana ensin? En lähde tähän keskusteluun. Mutta otan yhden ainoan teesin
tähän. Te, edustaja Zyskowicz, viittasitte eläkkeensaajiin ja siihen valmiuteen, jolla te olet-
te tukemassa eläkkeiden korotusta tai eläketasojen ylläpitämistä. [Ben Zyskowicz: Ei, vaan
verotuksen keventämistä!] — Viittasitte verotukseen. — Minä kysyn teiltä vain yhden ky-
symyksen ja lopetan tämän aiheen käsittelyn siihen ehdottomasti: Eläkkeensaajat, niin
kuin tiedät, vanhuuseläkkeen saajat eli työeläkkeen saajat ovat Suomessa ainoa tulonsaa-
jaryhmä, jonka elintaso lakisääteisesti laskee. Kun te puhuitte niin kauniilla tavalla ja hie-
nolla tavalla eläkkeensaajan asiasta, niin onko kokoomus valmis muuttamaan tuon taitetun
indeksin, joka nimenomaisesti laskee tietoisesti eläketasoja ja kasvattaa näitä rahastoja,
jolloin me voisimme kohottaa aidosti kaikkien eläkkeensaajien elintasoa juuri sillä tavalla
kuin ansiosidonnaisen järjestelmän pitää toimia?

16.58 Ben Zyskowicz kok: Arvoisa puhemies! Tässä viimeisessä puheenvuorossani pi-
tää alkuun ihmetellä, että on se jännä, että vaikka mielestäni puhun hyvin selkeästi, niin pu-
heenvuoroni onnistutaan edustaja Kimmo Kiljusen toimesta ymmärtämään vähän sinne
päin. Puhuin eläkkeiden verotuksesta, edustaja Kimmo Kiljunen. [Kimmo Kiljunen: Minä
puhuin eläkeläisistä!]

Mitä sitten tulee tähän taitettuun indeksiin, niin kun te aivan kiistatta henkilökohtaisesti
olette tehnyt paljon, paljon työtä, jotta indeksi muuttuisi joko kokonaan palkkaindeksiksi
tai sitten tämä TEL-indeksi muuttuisi ainakin niin sanotuksi fifty-fifty-indeksiksi, niin nyt,
kun teidän oma puolueenne on hallitusneuvotteluissa ja kun kaikki sosiaalidemokraattiset
kansanedustajat, kuten kuulimme, ovat tavalla tai toisella mukana hallitusneuvotteluissa,
10



Pöytäkirjan asiakohta PTK 6/2019 vp
saamme varmaankin sieltä Säätytalolta sitten odottaa, että tämä eläkkeiden TEL-indeksi
muuttuu. [Kimmo Kiljunen: Kokoomus varmaan tukee sitä!]

Keskustelu päättyi.

Asia lähetettiin tarkastusvaliokuntaan.
11


	6
	16.17
	16.20
	16.23
	16.28
	16.30
	16.37
	16.40
	16.44
	16.45
	16.48
	16.51
	16.54
	16.56
	16.58


