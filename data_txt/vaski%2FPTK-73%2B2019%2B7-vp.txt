















































DEM6693.tmp.xml


Pöytäkirjan asiakohta PTK 73/2019 vp
Pöytäkirjan asiakohta 

PTK 73/2019 vp

Täysistunto

Perjantai 29.11.2019 klo 13.01—13.28

7. Hallituksen esitys eduskunnalle laeiksi eräiden kunta- ja  palvelurakenneuudistuksesta 
annetussa laissa säädettyjen velvoitteiden soveltamisesta annetun lain 1 ja 2 §:n sekä kun-
tien ja kuntayhtymien eräiden oikeustoimien väliaikaisesta rajoittamisesta sosiaali- ja ter-
veydenhuollossa annetun lain 3 ja 7 §:n muuttamisesta

Hallituksen esitys HE 22/2019 vp
Valiokunnan mietintö StVM 11/2019 vp

Toinen käsittely

Puhemies Matti Vanhanen: Toiseen käsittelyyn esitellään päiväjärjestyksen 7. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Edustaja Heinonen — poissa. [Timo Heinonen: Ei!] — Anteeksi, joo. Katsoin tuonne
paikalle vain. Edustajalla on puheenvuoro.

Keskustelu

13.16 Timo Heinonen kok: Arvoisa puhemies! Minä en ole poissa, niin kuin maamme
pääministeri näyttää olevan. Ymmärrän, että pääministeri ei ole kuuntelemassa minun pu-
heenvuoroani, vaikka ehkä olisi syytä olla, mutta ihmettelen kyllä sitä, että hän ei ollut pai-
kalla eikä muistakaan ministereistä kuin yksi, kun eduskunnassa esitellään välikysymystä.
Taas sitten ei tiedetä, mistä Suomessa puhutaan, kun ei kuunnella. [Toimi Kankaanniemi:
Välinpitämättömyyttä!] Väärän tiedon lisäksi pääministeri Rinne ja Rinteen hallituksen
ministerit näyttävät suhtautuvan ylimielisesti Suomen eduskuntaa ja oppositiota kohtaan.

Puhemies Matti Vanhanen: Välikysymyksestä keskustellaan tiistaina.

Arvoisa puhemies! [Markus Mustajärvi: Aiheeseen jo!] Tässä sosiaali ja terveysvalio-
kunnan esityksessä on kyse rajoittamislaista, ja tämä on yksimielinen esitys, ja tietyllä ta-
valla itse tämän myös hyväksyn, että siinä vaiheessa, kun isoa uudistusta sosiaali- ja ter-
veyspalveluihin ollaan tekemässä, pyritään siihen, että ei olemassa olevia rakenteita muu-
tettaisi niin, että ne vaikeuttavat tilannetta tulevaisuudessa. Mutta nyt kun tätä sosiaali- ja
terveysuudistusta on Suomessa rakennettu hallituskaudesta toiseen kokonaisuutena jo tois-
takymmentä vuotta, niin pikkuhiljaa alkaa tulla se tilanne, että kuinka kauan näitä nyt jo
aika lailla toimimattomia rakenteita voidaan tämän tyyppisellä rajoittamislailla betonoida. 

Kunnat ovat odottaneet sosiaali- ja terveysuudistusta pitkään. Meidän terveyskeskusten
ongelmat ovat tämän odottelun aikana vain pahentuneet, ja koko sosiaali- ja terveyden-
huollon ketjut ovat entistä vaikeammassa tilanteessa ja entistä toimimattomampia. Uudet
järjestelyt on siis estetty tämän rajoittamislain myötä jo hyvin pitkään, ja ainakin omasta
 Tarkistettu
4.2



Pöytäkirjan asiakohta PTK 73/2019 vp
mielestäni tilanne on senkaltainen, että kun näyttää, että Rinteen hallitus ei sote-uudistuk-
sessaan tule onnistumaan, niin kyllä tämä rajoittaminen jälleen neljäksi vuodeksi kaikkien
rakenteiden ja palveluiden uudistamiseksi voi olla jo hyvinkin kohtalokasta monessa kun-
nassa. Tällä hetkellä terveyskeskuksiin jonotetaan viikkokaupalla, kuukausia kiireettö-
miin aikoihin. Eilen kuulimme huolestuttavia uutisia siitä, miten lääkäreitä ei terveyskes-
kuksiin ole saatu ja monet sellaiset, jotka eivät pysty yksityistä puolelta käyttämään, jonot-
tavat entistä pidempään ihan peruslääkärille pääsyä. 

Eilen myös kyselytunnilla keskustelimme tärkeästä esityksestä eli nuorten terapiata-
kuusta, joka liittyy oleellisena osana tähän sosiaali- ja terveysuudistukseen. Samaan ai-
kaan maan hallitus on kuoppaamassa ja hävittämässä tämän monelle nuorelle jopa elintär-
keän terapiatakuun sosiaali- ja terveysuudistuksen isoon puuroon, mihin se tulee kyllä va-
litettavasti hukkumaan. Itse pidän äärimmäisen tärkeänä, että sote-uudistusta viedään
eteenpäin, mutta yhtä tärkeänä sitä, että terapiatakuusta ei vain puhuta kauniisti, niin kuin
eilen ministeri Kiuru täällä kyselytunnilla puhui. Ongelmia osataan kyllä kertoa, mutta nii-
hin ei ratkaisuja osata esittää. Meidän on väistämätöntä eduskunnassa tehdä nopeampia rat-
kaisuja nuorten mielenterveysasioiden kanssa kuin esimerkiksi tämän sosiaali- ja terveys-
uudistuksen kautta se veisi aikaa. 

Sen takia pidän tärkeänä, että kokoomuksen vaihtoehtobudjetissa ei pelkästään kerrota
ongelmaa vaan kerrotaan myös ratkaisu ongelmaan ja myös rahoitus tähän nuorten terapi-
atakuuseen: se toteutettaisiin heti ensi vuoden alusta 35 miljoonalla ja sen jälkeen vietäi-
siin määrätietoisin askelin tätä tänään esittelyssä ja käsittelyssäkin olevaa kunta- ja palve-
lurakenneuudistusta eteenpäin. Mutta ei voi tehdä niin, että nämä asiat, jotka vaativat toi-
menpiteitä jo nyt, siirretään tämän ison kokonaisuuden myötä eteenpäin, kun näyttää siltä,
että myös Rinteen hallituksen sosiaali- ja terveysuudistus on kaatumassa perustuslaillisiin
ongelmiin ainakin Uudenmaan osalta.

13.21 Arja Juvonen ps: Arvoisa herra puhemies! Kyseessä on sosiaali- ja terveysvalio-
kunnan mietintö. Kuntien ja kuntayhtymien eräiden oikeustoimien väliaikaisesta rajoitta-
misesta sosiaali- ja terveydenhuollossa annetun lain muutoksien tarkoituksena on turvata
se, että uusilla, sote-uudistuksen perusteella muodostettavilla maakunnilla on mahdolli-
suus muokata palvelurakennetta asukkaiden palvelutarpeiden mukaisesti ja yhdenvertai-
sesti. Tarkoitus on lisäksi estää tuotantorakenteiden muuttaminen siten, että niiden muut-
taminen koko alueen tarpeen mukaisesti heikentyisi. Rajoituslain voimassaoloa ehdote-
taan jatkettavaksi vuoden 2025 loppuun saakka.

On aivan niin, että tämän rajoituslain voimassaolon jatkaminen on seurausta sote-uudis-
tuksen viivästymisestä. Olisi erittäin tärkeää, että me saisimme jo  mahdollisimman pian
tietoa sote-uudistuksesta, mitä on tulossa, ja mahdollisesti esityksiä, jotta niin kansanedus-
tajat pystyvät kuin myös siellä kunnissa ja alueilla pystytään ryhtymään valmistautumaan
myös niihin investointeihin, mitä tuleva uudistus mahdollisesti vaatii.

Tässä rajoituslaissa ehdotetaan tiukennettavaksi irtisanomisehdon sisällyttämisvelvoi-
tetta ulkoistussopimuksiin, joiden arvo yksin tai yhdessä muiden sopimuksien kanssa ylit-
tää 15 prosenttia kunnan tai kuntayhtymän järjestämisvastuulla olevan sosiaali- ja tervey-
denhuollon vuosittaisista käyttömenoista. Voimassa olevassa laissa raja on 30 prosenttia.
On erittäin tärkeää kansalaisten hoitoonpääsyn ja hoidon toteutumisen turvaamisen kan-
nalta se, että saamme lääkäreitä, saamme hoitajia ja sosiaali- ja terveydenhuollon uudistus
tuodaan siinä muodossa, että myöskään sen kustannukset eivät tule olemaan sen saajille
2



Pöytäkirjan asiakohta PTK 73/2019 vp
liian suuria. Elikkä katsetta myös sinne asiakasmaksuihin sitten, kun sen aika on. Mutta ko-
vasti odotetaan. 

Liittyen tähän sosiaali- ja terveysuudistukseen olisin kyllä kaivannut sitä parlamentaa-
rista työryhmää, jota myös pääministeri Rinne vielä maaliskuussa itsekin oppositiossa ol-
lessaan kannatti.

13.23 Ben Zyskowicz kok: Arvoisa herra puhemies! Alkuun pitää myöntää, että ymmär-
rän hyvin tätä hallituksen esitystä. Kun isoa järjestelmätason uudistusta valmistellaan, tie-
tysti pyritään toimimaan niin, että sinä aikana kunnat eivät tekisi ratkaisuja, jotka sitten
vaikeuttavat tulevan uudistuksen käytäntöön saattamista. Mutta kuten edustaja Timo Hei-
nonen, olen huolissani siitä, ollaanko välttämättömät ja kiireelliset korjaukset lasten, nuor-
ten ja muidenkin mielenterveysongelmiin vastaamiseen jollain tavoin nyt sitten lykkää-
mässä odottamaan sote-uudistuskokonaisuuden valmistumista. Näin ei pidä tehdä.

On totta — ja annan siitä hallitukselle kiitosta — että hallitus on satsaamassa mielenter-
veysongelmien hoitamiseen lisää varoja ensi vuonna 10 miljoonaa euroa ja kolmen vuo-
den aikana yhteensä 60 miljoonaa euroa, mutta sen jälkeen hallitus esittää pysyvänä lisä-
rahoituksena 18 miljoonaa euroa, ja kuitenkin tiedämme, että mielenterveysjärjestöjen
aloitteesta tehdyn Terapiatakuu-kansalaisaloitteen mukainen terapiatakuu maksaisi noin
35 miljoonaa euroa vuodessa. Terapiatakuun tavoitteena on tietysti se, että nuoret mutta
myös muut kuin nuoret saisivat riittävän ajoissa mielenterveyshäiriöihinsä ja mielenterve-
ysongelmiinsa apua ja hoitoa. 

Kun täällä on tästä terapiatakuusta keskusteltu, niin kaikki puolueet, näin kai voi sanoa,
ovat erittäin lämpimästi puhuneet terapiatakuun puolesta. Näin ollen itse vetoan kyllä hal-
lituspuolueisiin — joista pääosa taitaa olla nyt pitämässä ryhmäkokousta — nyt kun bud-
jettia käsitellään täällä eduskunnassa ja teillä on valta ja vastuu siitä, mitä ensi vuoden bud-
jettiin laitetaan, että terapiatakuulle osoitettaisiin kansalaisaloitteessa laskettu 35 miljoo-
nan euron rahoitus ja terapiatakuu näin ollen toteutettaisiin jo ensi vuonna eikä jäätäisi
odottamaan sote-uudistusta eikä myöskään mitään muita laajempia uudistuksia. Esimer-
kiksi Ilta-Sanomat on kertonut riipaisevia tosikertomuksia siitä, mikä on nuorten mielen-
terveyspalvelujen tilanne tällä hetkellä. Meillä ei ole yhtään liikaa aikaa odottaa niiden ti-
lanteiden korjaamista.

Keskustelu ja asian käsittely keskeytettiin.
3


	7
	13.16
	13.21
	13.23


