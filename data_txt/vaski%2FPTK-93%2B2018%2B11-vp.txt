















































DEME115.tmp.xml


Pöytäkirjan asiakohta PTK 93/2018 vp
Pöytäkirjan asiakohta 

PTK 93/2018 vp

Täysistunto

Tiistai 2.10.2018 klo 14.05—22.06

11. Hallituksen esitys eduskunnalle laiksi valtion virkamieslain muuttamisesta
Hallituksen esitys HE 149/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 11. asia. Puhemiesneuvosto ehdottaa, että asia lähetetään hallintovaliokuntaan.

Lähetekeskusteluun varataan 30 minuuttia. Mikäli puhujalistaa ei ehditä annetussa ajas-
sa käydä loppuun, asiakohdan käsittely keskeytetään ja sitä jatketaan tämän päivän istun-
nossa muiden asiakohtien tultua käsitellyiksi. Jos keskustelu asiasta puolestaan päättyy en-
nen sille varatun määräajan päättymistä, siirrytään päiväjärjestyksen seuraavaan, 12. asia-
kohtaan.

Keskustelu. — Ministeri Vehviläinen, esittelypuheenvuoro, olkaa hyvä.

Keskustelu

19.49 Kunta- ja uudistusministeri  Anu  Vehviläinen  (esittelypuheenvuoro):  Arvoisa
puhemies! Suomi tunnetaan maailmalla hyvästä ja avoimesta hallinnostaan. Suomalainen
virkamieskunta toimii vastuullisesti ja asiantuntevasti. Maailman nopea muutos, uudet il-
miöt ja teknologinen kehitys kuitenkin haastavat myös valtionhallintoa, ja eettiset kysy-
mykset nousevat yhä enemmän esille. Esimerkiksi nyt juuri parasta aikaa lausuntokierrok-
sella olevassa tietopolitiikkaa ja tekoälyä koskevassa selontekoluonnoksessa korostetaan
eettisten kysymysten merkitystä. Virkamieseettisten kysymysten tarkastelua varten on
vuodesta 2014 lähtien ollut virkamieseettinen neuvottelukunta, mutta sillä ei ole ollut vielä
lainsäädännön perustaa, ja sitä ollaan tässä nyt tekemässä.

Neuvottelukunnan tehtävänä on edistää virkamieseettisten kysymysten parempaa hal-
lintaa ja yhtenäisyyttä valtionhallinnossa. Neuvottelukunta toimii valtiovarainministeriön
yhteydessä, mutta korostettakoon, että se on toiminnassaan riippumaton. Nyt tehtävällä
virkamieslain muutoksella virallistetaan neuvottelukunnan asema ja tehtävät.

Mitä sitten on virkamiesetiikka? Virkamiesetiikasta puhuttaessa tarkoitetaan virkamies-
ten ja viranomaisten arvoja ja periaatteita. Virkamiesetiikkaa ei ole säännelty oikeusnor-
mein, ja sen sisältöä onkin vaikea säännellä oikeudellisesti. Kuitenkin esimerkiksi virka-
mieslain 15 §:ssä säädetty velvollisuus pidättyä luottamusta vaarantavista eduista kuuluu
myös virkamiesetiikan keskeisiin piirteisiin. Virkamiehen toiminta voi olla eettisesti sopi-
matonta, vaikka virkamies olisikin menetellyt oikeusnormien mukaisesti. Erilaisia eettisiä
valintatilanteita syntyy osana normaalia arkipäivän toimintaa. Valtaosassa tilanteista oi-
kea toimintatapa onkin itsestäänselvyys. Eettiseen arviointiin liittyy myös olennaisesti se,
että eri tilanteissa ei ole välttämättä olemassa yhtä ainoaa oikeaa toimintatapaa, vaan ih-
 Tarkistettu
4.1



Pöytäkirjan asiakohta PTK 93/2018 vp
misten subjektiiviset käsitykset vaikuttavat vahvasti sen arviointiin, onko jokin toiminta
oikein vai väärin.

Tämän esityksen mukaan virkamieseettisen neuvottelukunnan tehtävänä tulee olemaan
1) tehdä aloitteita ja antaa yleisiä suosituksia virkamiesetiikasta, 2) antaa valtion virastojen
pyynnöstä lausuntoja virkamieseettisistä kysymyksistä sekä toimia päätöksenteon tukena
ja 3) suorittaa valtiovarainministeriön osoittamat virkamieseettisiä kysymyksiä koskevat
tehtävät.

Neuvottelukunnan antamat lausunnot ja suositukset ovat luonteeltaan neuvoa-antavia,
eivätkä ne ole oikeudellisesti sitovia. Neuvottelukunnan tehtävänä ei ole toimia riidanrat-
kaisu- tai kanteluelimenä. Tähän mennessä virkamieseettinen neuvottelukunta on antanut
muun muassa kaksi eri suositusta virkamiehistä. Toinen liittyy sosiaaliseen mediaan:
vuonna 2016 annettiin suositus virkamiehistä sosiaalisessa mediassa eli koottiin periaattei-
ta, joita virkamiehen olisi hyvä muistaa toimiessaan siellä sosiaalisen median puolella.
Toinen suositus liittyi siihen, minkälaisia toimenpiteitä ministereiden sekä valtiosihteerei-
den ja erityisavustajien siirtyessä toisiin tehtäviin tulisi tehdä. Täällä eduskunnassa hyväk-
syttiin vuonna 2016 laki karensseista, ja virkamieseettisen neuvottelukunnan tekemä taus-
tatyö oli tässä karenssilainsäädännössä silloin merkityksellistä. Todettakoon, että jos ja
kun eduskunta säätää nyt tämän lakisääteisen virkamieseettisen neuvottelukunnan, niin voi
ajatella, että esimerkiksi karenssisopimusten käsittely ja toimeenpano voisi olla siellä neu-
vottelukunnassa työlistalla.

Tässä yhteydessä haluan todeta vielä aivan lyhyesti lobbarirekisteristä. Minulle luovu-
tettiin syyskuussa selvitys lobbarirekisterin kansainvälisistä malleista, ja haluan todeta sen,
että mikäli Suomessa tullaan menemään lobbarirekisterin säätämiseen, ajattelen niin, että
se täytyy tehdä huolella tulevina kuukausina ja vasta seuraava eduskunta pystyy ottamaan
siihen kantaa. On ratkaistavana monenlaisia kysymyksiä siitä, ketä se lobbarirekisteri kos-
kettaisi, koskettaako se valtion virkamiehiä, koskettaako se kansanedustajia ja niin päin
pois, mutta on tärkeää, että tästä lähdetään myös julkisemminkin keskustelemaan. Mutta
korostan sitä, että se selvitys, joka minulle luovutettiin, oli malleja kansainvälisistä erilai-
sista esimerkeistä. Itse ajattelen sillä tavalla, että olisi hyvä, että meillä sellainen säädettäi-
siin, ja aion tulevina kuukausina toimia sen mukaisesti, että tällainen valmistelutyö voi läh-
teä käyntiin.

19.54 Leena Meri ps: Arvoisa rouva puhemies! Oheinen hallituksen esitys näyttää aika
pehmeältä ja ehkä vähän viattomaltakin.

Katselin tuossa erilaisia määritelmiä etiikalle, ja etiikkahan on tutkimusala, joka tutkii
moraalia ja siihen liittyviä kysymyksiä, kuten eettisen toiminnan periaatetta, mikä on oi-
keaa ja väärää, hyvää elämää, sekä arvojen ja eettisten väittämien luonnetta. Katsoin tässä
hyvin lyhyessä hallituksen esityksessä, minkälaista palautetta tästä oli tullut kuulemiskier-
roksella, ja täällä todetaan, että näitä on otettu hallituksen esityksen jatkovalmisteluissa
huomioon, mutta itseäni jäi mietityttämään esimerkiksi eduskunnan apulaisoikeusasiamie-
hen näkemys eettisistä ohjeista ja kannanotoista — tässä ymmärrän, että vaikka ne olisivat
suosituksia, niin siitä huolimatta ne ovat ohjeita tai kannanottoja — ja eduskunnan oikeus-
asiamies toteaa, että lainsäädäntöön suoraan perustuvien normien asettamien velvoitteiden
sekoittumista tällaisiin ohjeisiin tulee välttää. Edelleen eduskunnan apulaisoikeusasiamies
kyseenalaistaa tarpeen, miksi tämmöisiä erillisiä kokoonpanoja tarvitaan virkamiesetiikan
näkökulmasta. Tämä jää hyvin epäselväksi. 
2



Pöytäkirjan asiakohta PTK 93/2018 vp
Itse katsoin aluksi, että jaaha, tämä on joku mukava asia, ja sitten rupesin oikein tutki-
maan tätä asiaa ja huomasin myöskin, että neuvottelukunnan kokoonpanosta, siis ketä sin-
ne kuuluu, ja tehtävistä säädetään tarkemmin — asetuksella. Elikkä me emme edes lain-
säädännössä nyt sitten tule tietämään, mitä nämä tehtävät ovat. Perustuslakivaliokunnan
jäsenenä kun olen, niin yleensä esimerkiksi tehtävistä tulisi säätää jo ihan lain tasolla ja täs-
mällisesti ja tarkkarajaisesti, ja kyllä jotenkin tässä tuntuu, että minkähänlaisia elämänoh-
jeita ja suosituksia tämä alkaa tämä konklaavi antamaan. Tässä ministeri Vehviläinen toi
esille, että jos saa esimerkiksi tiettyjä etuja, okei, se voi olla joku luottamusaseman väärin-
käyttö, se on helppo ratkaista, mutta kun mennään sitten sen ulkopuolelle, niin hetkinen,
hetkinen, hetkinen. Onko tässä nyt niin, että aletaan jakaa ehkä tämmöisten suositusten pe-
rusteella varoituksia, mikä on hyvä virkamies, mitä hänen tulee ajatella? Tämä jää oikeasti
epäselväksi.

Nyt haluaisin ministeriltä vastauksen, mihin tätä nyt aidosti tarvitaan ja miksi tästä ko-
koonpanosta ei säädetä tarkemmin lailla. Tiedän, että perustuslakivaliokunta on äärettö-
män ruuhkautunut, mutta vaikka tämä näyttää viattomalta, niin kyllä tässä on paljon ongel-
mia ja kysyn, miksi ei ole ajateltu, että tästä esimerkiksi tarvittaessa pyydettäisiin perustus-
lakivaliokunnan lausunto. Ihan vilpittömästi kysyn tätä, koska tässä on kuitenkin kysymys
asioista, joissa ollaan virkasuhteessa, ja viroissa on pysyvyys ja irtisanomisperusteet. Tämä
jää hyvin epäselväksi, minkälaista moraalinvartijakonklaavia tässä on nyt sitten tulossa.

Toinen varapuhemies Tuula Haatainen: Ministeri Vehviläinen, 1 minuutti.

19.58 Kunta- ja uudistusministeri Anu Vehviläinen: Arvoisa puhemies! Edustaja Me-
ren huomioihin: kiinnitin myös tässä lyhyessä esityksessä huomiota siihen, että oli myös
arvioitu tätä, että kun meillä on olemassa jo laki ja lain tasoiset normit, niin miten tämä suh-
tautuu siihen. No, laki on aina ihan selvä, siitä tiedetään, mikä se on, mutta silti puolustan
sitä menettelyä. Kun 2013 itse asiassa tätä lähdettiin tekemään, ensin epäviralliselta poh-
jalta, ja meillä ei ole ollut säädöspohjaa tälle neuvottelukunnalle, 2014 aloitti ensimmäinen
neuvottelukunta, niin kyllä sillä on ollut ihan oikeasti tätä tämmöistä suositusten tekemis-
tä. On vaikea ajatella, että esimerkiksi vaikka some-ohjeet virkamiehille olisivat lainsää-
dännössä. Mutta se on totta, että tarkemmin täytyy säätää. Tässä lakipykälässä on hyvin ly-
hyesti sanottu tämä tehtävä, ja se täytyy asetuksessa tarkemmin sanoa, mistä on kysymys.

Tästä kokoonpanosta totean niin, että on haluttu, että kokoonpano on monipuolinen, on
ministeriöitten, virastojen edustajia, ja tässä on nyt toiminut tällä hetkellä valtion työmark-
kinajohtaja, eläkkeellä oleva Teuvo Metsäpelto. Minä olen katsonut, että tämä kokoonpa-
no, joka on ollut monipuolinen, on ollut erittäin hyvä.

Keskustelu päättyi.

Asia lähetettiin hallintovaliokuntaan.
3


	11
	19.49
	19.54
	19.58


