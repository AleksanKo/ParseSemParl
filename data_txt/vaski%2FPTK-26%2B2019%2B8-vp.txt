















































DEMB2C3.tmp.xml


Pöytäkirjan asiakohta PTK 26/2019 vp
Pöytäkirjan asiakohta 

PTK 26/2019 vp

Täysistunto

Keskiviikko 4.9.2019 klo 14.02—16.22

8. Hallituksen esitys eduskunnalle laiksi postilain muuttamisesta
Hallituksen esitys HE 6/2019 vp

Lähetekeskustelu

Puhemies Matti Vanhanen: Lähetekeskustelua varten esitellään päiväjärjestyksen 8.
asia. Puhemiesneuvosto ehdottaa, että asia lähetetään liikenne- ja viestintävaliokuntaan.

Lähetekeskusteluun varataan enintään yksi tunti. Asian käsittelyssä noudatetaan aika-
taulutettujen asioiden osalta sovittuja menettelytapoja. 

Keskustelu

14.07 Liikenne- ja viestintäministeri Sanna Marin (esittelypuheenvuoro): Arvoisa pu-
hemies! Arvoisat kansanedustajat! Käsittelyssä on nyt hallituksen esitys laiksi postilain
muuttamisesta, jolla pannaan täytäntöön rajat ylittäviä pakettipalveluita koskevan Euroo-
pan parlamentin ja neuvoston asetuksen edellyttämät täydentävät kansalliset säännökset.

Kokonaisuudessaan EU-asetus täydentää rajat ylittävien pakettipalveluiden osalta pos-
tipalveluita koskevaa direktiiviä, jossa ei ole erityisesti säännöksiä rajat ylittävien paketti-
palvelujen tarjoajien viranomaisvalvonnasta, tiettyjen hintojen ja päätemaksujen avoimuu-
desta eikä hintojen kohtuullisuudesta.

Postipalveluita koskevan direktiivin ei ole katsottu yksin riittävän varmistamaan sähköi-
sessä kaupassa käytettävien palvelujen kohtuuhintaisuutta. EU-asetuksella tavoitellaan
markkinoiden toiminnan paranemista tehostamalla viranomaisvalvontaa ja edistämällä kil-
pailua. Asetus velvoittaa jäsenmaat säätämään asetuksen rikkomiseen sovellettavista seu-
raamuksista ja toteuttamaan kaikki tarvittavat toimenpiteet seuraamusten täytäntöönpanon
varmistamiseksi. Muilta osin kyseistä asetusta sovelletaan sellaisenaan kaikissa jäsenmais-
sa.

Hallituksen esityksessä postilakiin ehdotetaan lisäyksiä, joiden myötä pakettiasetuksen
rikkomiseen voitaisiin soveltaa samoja seuraamuksia kuin voimassa olevan postilain no-
jalla sovelletaan postiyritysten tai muiden yhteisöjen osalta. Ehdotettujen muutosten mu-
kaan Liikenne- ja viestintävirastolla olisi pakettiasetusta koskevassa valvonnassaan käytet-
tävissä samat keinot kuin muussa postitoiminnan valvonnassa. Samalla esityksessä ehdo-
tetaan pakettiasetuksen vaatimuksen mukaisesti postilain soveltamisalan laajentamista tie-
tyiltä osin koskemaan myös pakettiasetuksessa tarkoitettua toimintaa, joka ei kuulu yleis-
palveluvelvoitteen piiriin. Lisäksi Liikenne- ja viestintäviraston roolia ehdotetaan selkey-
tettäväksi postipalveludirektiivin mukaisena kansallisena sääntelyviranomaisena. 

Esitys ei sisällä kansallista lisäsääntelyä. Kansallisella lainsäädäntömuutoksella ei itses-
sään katsota olevan taloudellisia tai merkittäviä vaikutuksia pakettipalveluita tarjoavien
yritysten tai Liikenne- ja viestintäviraston toimintaan. Asetusta on sovellettu Suomessa 22.
 Tarkistettu
4.0



Pöytäkirjan asiakohta PTK 26/2019 vp
päivästä toukokuuta 2018 lähtien, lukuun ottamatta kansallisesti säädettäviä seuraamuk-
sia, joita jäsenmaiden tulee soveltaa 23.11.2019 lähtien.

14.10 Paavo Arhinmäki vas: Arvoisa herra puhemies! Esittelyssä oleva esitys on varsin
tekninen, kuten ministerin esittelystä kävi ilmi, ja suurelta osin jo käytännössä. Tässä tilan-
teessa on syytä kuitenkin pohtia myös laajemmin Postin tulevaisuutta, Postin toimintaa ja
postipalveluita Suomessa.

Arvoisa herra puhemies! Posti on ollut viime vuosina ongelmissa. Posti on menettänyt
uskottavuuttaan ja luotettavuuttaan suomalaisten silmissä. Yksi esimerkki, konkreettinen
esimerkki, on tällä viikolla pelattavat Suomen jalkapallomaajoukkueen ottelut. Tähän asti
otteluliput on lähetetty postin välityksellä kannattajille, jotka ovat ne tilanneet. Koska edel-
lisessä ottelussa — Bosnia-ottelussa, jonka Suomi voitti kahdella Teemu Pukin maalilla
[Ben Zyskowicz: Hyvä!] — niin moni lippu jäi tulematta ostajille, jouduttiin järjestel-
mään, jossa tilaajille lähetetään linkki ja he tulostavat itse lippunsa. Eli luotettavuus on joh-
tanut siihen — tai luotettavuuden puute — että postipalveluita ei voida enää käyttää. Sa-
maan ongelmaan törmää omissa posteissaan: jos on pakko ja haluaa varmuuden siitä, että
on joku lähetys ajoissa perillä, pitää miettiä muita välineitä kuin postia.

Arvoisa herra puhemies! Tätä taustaa vasten, jossa Postin luotettavuus, uskottavuus ja
brändiarvo ovat laskeneet merkittävästi, tuntuu erikoiselta, että samaan aikaan Postin toi-
mitusjohtajalle maksetaan hulppeita bonuksia: palkka ja bonukset mukaan lukien viime
vuonna yhteensä miljoonan euron korvaus. Ymmärtäisin niin, että bonusjärjestelmässä
kohtuullisella tavalla palkitaan onnistuneesta työstä ja siitä, että yritys — varsinkin tässä
tapauksessa valtionyhtiö — näyttäytyy hyvänä kansalaisten silmissä. Nyt päinvastoin Pos-
tin uskottavuus on heikentynyt ja johtoa palkitaan aivan kohtuuttomilla bonuksilla.

Arvoisa herra puhemies! Posti on myös kohdellut työntekijöitään heikosti. Jo 2017 pe-
rustettiin Posti Palvelut Oy ja sanomalehtien jakajat siirrettiin yhtiön alaisuuteen. Jakajien
palkat putosivat tuolloin noin 40 prosenttia. Jo silloin asia nostettiin täällä eduskunnassa
muun muassa vasemmistoliiton toimesta esille ja vaadittiin valtionyhtiöltä oikeudenmu-
kaista, reilua työntekijäpolitiikkaa. No, mikä on tulos? Nyt oltiin noin 700 pakettipuolen
työntekijää siirtämässä toiseen työehtosopimukseen. Valtionyhtiö oli lähtemässä työehto-
sopimusshoppailuun, jossa leikattaisiin työntekijöiden palkkoja 30:llä, jopa 50 prosentilla.
Täysipäiväisestä työstä ei saisi enää sellaista palkkaa, jolla tulisi toimeen.

Arvoisa puhemies! Meidän yksiselitteinen ja selkeä vaatimuksemme on se, että työllä
pitää tulla toimeen, työstä pitää saada sellaista palkkaa, että sillä pystyy elättämään itsensä.
Ei voi olla niin, että valtion sataprosenttisesti suoraan ja Vaken kautta omistama yhtiö mak-
saa sellaisia palkkoja, että niillä ei pysty elättämään itseään ja perhettään. Erityisen irvok-
kaalta tämä on näyttänyt, kun on verrattu vierekkäin toimitusjohtajan palkkaa ja bonuksia,
miljoonaa euroa vuodessa, ja toisaalta pienillä palkoilla työtä tekevien ihmisten palkkoja,
joita ollaan leikkaamassa. Nämä eivät ole missään suhteessa toisiinsa, ja se, että toimitus-
johtaja lupaa antaa pois kahden kuukauden palkkansa, osoittaa entistä selkeämmin tätä
epäkohtaa. Kuka työssä käyvä ihminen voisi tuosta vain luopua kahden kuukauden palkas-
taan?

Arvoisa puhemies! Täytyy kehua ministeri Paateroa — minä tunnetusti kehun usein
täältä ministereitä ja kehun nytkin. Ministeri Paatero on toiminut niin kuin omistajaohjauk-
sesta vastaavan ministerin pitää toimia tällaisessa tilanteessa. Kun valtion sataprosenttises-
ti omistaman yhtiön toiminta ei kestä tarkastelua, ei johdon palkkioiden ja bonusten osalta
2



Pöytäkirjan asiakohta PTK 26/2019 vp
eikä ennen kaikkea sen osalta, miten työntekijöitä kohdellaan, niin silloin omistajaohjauk-
sesta vastaavan ministerin tehtävä ja velvollisuus on puuttua siihen. [Jukka Gustafsson:
Nyt voi kehua Arhinmäkeäkin!]

Arvoisa puhemies! Kuten omistajaohjauksesta vastaava ministeri Paatero on luvannut,
nyt pitää pikimmiten selvittää Postin tilanne toimitusjohtajan palkan ja bonusten osalta,
jotka ovat korkeampia kuin vastaavien yritysten, yksityisten yritysten, pörssiyhtiöiden,
palkat. Toisaalta pitää huolehtia siitä, että työstä saa sellaista palkkaa, jolla tulee toimeen.
Ja kolmanneksi hallituksen pitää ylipäätänsä linjata valtionyhtiöiden palkitsemisjärjestel-
mät uusiksi. Tämä on osoitus siitä, että nykyinen järjestelmä ei toimi. Nämä ovat tapoja,
joilla voimme palauttaa Postin uskottavuutta kansalaisten silmissä. Tarvitaan toimia, joilla
voi luottaa siihen, että posti tulee perille ja Postissa työskentelevät ihmiset saavat kovasta
työstään sellaista palkkaa, että sillä tulee toimeen. Nyt on poliitikkojen näytettävä kaapin
paikka valtionyhtiössä, jos sen johto ei sitä itse ymmärrä.

Puhemies Matti Vanhanen: Ja kun otsikossa mainitaan sana "posti", niin sallin laajem-
man keskustelun. [Naurua] Käydään sitä vastauspuheenvuorojen muodossa puolen tunnin
ajan.

14.17 Mika Niikko ps (vastauspuheenvuoro): Arvoisa herra puhemies! Se on hyvä, että
tämä Posti-keskustelu nostetaan heti alkajaisiksi tässä salissa esille, ja tämä toivottavasti
saa parlamentaarista yhteisymmärrystä siinä, että omistajaohjausministeri ja hallitus yh-
dessä tekevät konkreettisia toimenpiteitä tämän keskustelun jälkeen.

Yksi konkreettinen näkökulma, joka on myös otettava huomioon, on se, onko Postin teh-
tävä harjoittaa myös muuta liiketoimintaa, kuten leikata nurmikoita, jota se aikanaan yritti
tehdä, ja tällä hetkellä se on voimakkaasti osallistunut myös hoivapalveluiden kilpailutuk-
siin ja tarjoaa hoivapalveluita aktiivisesti. Nämä kaikki liiketoiminnat valtionyhtiöltä tule-
vat syömään niiden pienten yrittäjien toimeentuloedellytyksiä — kuten vaikkapa hoiva-
alalla — jotka eivät pärjää tällaiselle isolle valtionyhtiölle, jolla on liikkumavaraa polkea
hinnat aluksi niin alas, että he saavat sen markkinaosuuden, mitä he lähtevät tavoittele-
maan. Ja kysynkin, arvoisa ministeri: onko mitenkään mahdollista, että te linjaisitte sen,
mitä valtionyhtiöt tekevät? Onko heillä moraalinen oikeus mennä myös sille tontille, jossa
toimivat nämä pienyrittäjät oman elinkeinonsa hyväksi?

14.18 Timo Heinonen kok (vastauspuheenvuoro): Arvoisa herra puhemies! Tässä posti-
lain muuttamisessa on kyse rajat ylittävistä paketeista eli aika teknisestä, pienestä asiasta.
Isompi huoli on siitä, miten postinjakelu koko maassa pystytään tulevaisuudessa turvaa-
maan, ja myös siitä, mihin edustaja Arhinmäki kiinnitti huomiota, eli luotettavuudesta.

Kyllä toki itse ihmettelen sitä, että tällä hetkellä esimerkiksi verottaja ei käytä jakelus-
saan valtion omistamaa postia vaan yksityisiä jakelufirmoja. Toki voisi miettiä, pystyttäi-
siinkö tällä turvaamaan jakelua myös koko maan laajuisesti.

Mutta sitten tämä Posti-sote, josta pääministeri Rinne puhui. Pääministerihän esitti, että
postinjakajat voisivat kurkkia vanhusten ikkunoista ja kysellä, onko kaikki hyvin. Kysyi-
sin sosiaali- ja terveysministeriltä: miten näette, olisiko tämä mahdollista vahvistamaan
tätä sosiaali- ja terveyspuolta ja toisaalta myös Postin toimintamahdollisuuksia?
3



Pöytäkirjan asiakohta PTK 26/2019 vp
Puhemies Matti Vanhanen:  Ministerit pääsevät kommentoimaan myöhemmin. Tämä ei
ole kyselytunti, mutta puheenvuoro myönnetään aikanaan. 

14.19 Sari Essayah kd (vastauspuheenvuoro): Arvoisa puhemies! Tämä postilain muu-
tos, niin kuin moneen kertaan on täällä todettu, on sinällänsä tärkeä ja varsin tekninen muu-
tos, mutta todellakin tässä keskustelussa on syytä nämä viime aikojen asiat nostaa esille. 

Kansalaisten oikeustajuun ei millään voi mahtua se, että valtionyhtiön johtamisesta saa
enemmän palkkaa ja palkkiota kuin valtion johtamisesta. Todellakin, jos verrataan muihin-
kin pörssiyhtiöihin, niin nämä Postin johtajan palkkiot ovat täysin kohtuuttomia — täysin
kohtuuttomia.

Olen iloinen siitä, että ministeri Paatero on tässä asiassa halunnut toimia nopeasti. Tie-
tenkin tiedämme sen, että silloin kun tätä koko järjestelmää lähdetään uudistamaan, niin
varmastikin siinä aikaa kuluu, mutta on äärimmäisen tärkeää, että nyt palautetaan kansa-
laisten luottamus siihen, että tätä todellakin ohjataan oikeasti poliitikkojen toimesta ja että
tämä Postin luotettavuuden ja toimintakyvyn palauttaminen on nyt kaiken kärjessä. On
täysin kohtuutonta postilaisia kohtaan, jotka ovat pienellä palkalla ja koko ajan kiristyvien
vaatimusten edessä pyrkineet [Puhemies koputtaa] tekemään parhaansa, että heidän palk-
kojaan nimenomaan ollaan tässä alentamassa ja johdon palkkiot sen kuin kasvavat.

14.20 Suna Kymäläinen sd (vastauspuheenvuoro): Arvoisa herra puhemies! Mitä tulee
tähän esitykseen, niin on toki hyvä, että on yhteiset pelisäännöt eri toimijoilla niin Euroo-
passa kuin sitten täällä kansallisestikin. Sen vuoksi tietenkin nämä tekniset muutokset joh-
dattavat hyvin tähän sisältöön, josta nyt sitten laajemmin täällä olemme käyneet jo pientä
keskustelua, ja on tarpeen sitä varmasti jatkaa vielä myös tämän keskustelun ulkopuolelle.

Ylipäätänsäkin siinä vaiheessa, kun postipalvelut alistettiin markkinoille, on sen jäljiltä
meille syntynyt tällainen ongelma, jolloin Posti joutuu yleispalveluvelvoitteen mukaisesti
tuolla harvaan asutuilla alueilla palveluita tuottamaan, ja sitten toiset vastaavat toimijat
ovat voineet tulla kilpailemaan postin jakamisesta niille paikoille, joissa nämä tulokset
ovat sitten parempia.

Valtio on hallitusohjelmaneuvottelujen yhteydessä kertonut tarkistavansa tulosvaati-
muksia Postin osalta. Siksi on erittäin hyvä, että ministeri Paatero puuttui nyt tähän henki-
löstön palkkojen halpuuttamiseen, mikä sinällään on toimenpiteenä erikoinen, kun tiede-
tään, että valtio on jo muuten kiinnittämässä huomiota Postin toimintamahdollisuuksiin.

14.22 Ari Torniainen kesk (vastauspuheenvuoro): Arvoisa herra puhemies! Nyt on ky-
seessä varsin tekninen muutos postilakiin, ja sitä kautta tämä keskustelu on laajentunut tie-
tysti moneen muuhunkin asiaan. Täytyy sanoa, että lämmin kiitos kaikille jo puhuneille sii-
tä yhteisymmärryksestä, että on Postia myöskin tarkasteltava tarkemmin. Ja myöskin mi-
nisteri Paaterolle kiitos siitä avauksesta, että otitte jo kantaa siihen, että Postin johdon palk-
kioita on tarkistettava ja nimenomaan tarkistettava alaspäin. Se on myöskin keskustan lin-
ja. Kaiken kaikkiaan valtionyhtiöiden palkkoja ja palkkioita on tarkasteltava kokonaisuu-
tena ja mieluummin tehtävä kriteerit sinne, että ne ovat alempia tulevaisuudessa. 

Mutta sitten suuri kysymys on myöskin Postin toiminta ja Postin toimintaedellytykset.
Me olemme myöskin hallitusohjelmassa linjanneet, että postilakia ja sen toteutumista tar-
kastetaan sisällyttäen siihen yleispalveluvelvoite. On erittäin tärkeää, että yleispalveluvel-
voite saadaan säilytettyä, olkoon Postin tilanne mikä tahansa tulevaisuudessa. Mutta kai-
4



Pöytäkirjan asiakohta PTK 26/2019 vp
ken kaikkiaan Postia on tarkasteltava, ja [Puhemies koputtaa] oikeastaan ministeri Marinil-
le kysymys: milloin tämä työ alkaa?

14.23 Sanna Antikainen ps (vastauspuheenvuoro): Arvoisa puhemies! Tässä on nyt
muutaman edustajan suulla puhuttu Postista ja sen palveluista, ja tässä nyt viimeaikaisten
lausuntojen perusteella täytyy vain toivoa, että toivottavasti tätä postilakia ei myöhemmin
sotketa mukaan sote-uudistukseen. Nimittäin juuri eilen pääministeri Rinne kertoi, kuinka
Posti ja Postin työntekijät halutaan liittää osaksi sote-uudistusta. Lukemani ja pääministeri
Rinteen mukaan, kuten edustaja Heinonenkin tuossa toi ilmi, kylän postilaiset voisivat
käydä kurkkimassa ikkunan takaa, kuinka ihmiset voivat, ja voisivat näin kuulemma hoi-
taa hoitohenkilöstön töitä. Kertoisitteko tässä nyt, arvon pääministeri Rinne, aiotteko te
myöhemmin kenties sotkea Postin ja postilain jotenkin mukaan sote-uudistukseen ja mi-
ten? Monet postilaiset ja hoitajat ovat olleet minuun yhteydessä, ja he ovat olleet hämmäs-
tyneitä lausunnoistanne. Kertokaa nyt heille, mitä te tarkoitatte [Puhemies koputtaa] sillä,
että Posti täytyy ottaa osaksi sote-uudistusta. 

14.24 Ben Zyskowicz kok (vastauspuheenvuoro): Arvoisa herra puhemies! Olisin osallis-
tunut tähän Postin johdon palkkiokeskusteluun. Voi sanoa, että siinä kannustimet eivät kyl-
lä ole olleet kohdallaan, kun katsoo, miten postilaisten — siis tarkoitan Postin ylintä johtoa
— palkkiot, kannustimet, ovat merkinneet viime vuosien kuluessa sitä, että palkat ovat
nousseet moninkertaisesti, näin voidaan sanoa. Mutta kyse ei ole pelkästään Postin ylim-
män johdon kompensaatioista. Tämän keskustelun yhteydessä on huomattu, että myös lot-
tokuponkien myyminen ja viinan myyminen suomalaisille on sen verran vaikeata puuhaa,
että siitä pitää antaa palkkaa pari kertaa se, mitä Suomen pääministeri tienaa.

Ja laajemminkin keskustelua voisi katsella: kun vuosikymmenen alussa pörssiyrityksen
johtajan palkalla sai noin 37 työntekijää, niin nyt saadaan jo 48. Eli kokonaisuutena omis-
tajien, valtion ja myös eläkeyhtiöiden, pitää ryhdistäytyä.

14.25 Antti Lindtman sd (vastauspuheenvuoro): Arvoisa puhemies! On sinänsä tärkeä-
tä, että meillä on Euroopan unionissa rajat ylittäville paketeille samanlainen sääntely.

Mutta on hyvä, että tässä käydään keskustelua Postista yleisemminkin. On sanottava,
että samaan aikaan, kun ylimmän johdon palkkiot ovat kolmessa vuodessa nousseet yli 50
prosenttia ja samaan aikaan ajetaan suuria palkanalennuksia, niin eihän tämä ole missään
oloissa hyväksyttävää. Arvoisa puhemies, eihän se ole hyväksyttävää, etenkään valtionyh-
tiöltä, jonka pitää näyttää esimerkkiä. Jos me ajattelemme Postin työntekijöitä, siellä jo en-
nestään tehdään pienellä, parin tonnin palkalla työtä. Sen takia, arvoisa puhemies, on hyvä,
että tähän nyt puututtiin. Tämähän juontaa vuoteen 2015, jolloin Posti teki päätöksen työ-
ehtosopimusten muuttamisesta varhaisjakelijoiden osalta. Silloinhan ei puututtu, ei puutut-
tu palkkioihin. On hyvä, että tähän on nyt puututtu.

Ja, arvoisa ministeri, olisi hyvä, että te avaisitte myös tätä jatkoprosessia. Ylimmän joh-
don palkkoihin pitää saada kohtuutta, pitää tulla maan pinnalle ja pitää pitää huoli, että val-
tionyhtiöt näyttävät myös esimerkkiä yhteiskuntavastuussa. 

14.27 Arja Juvonen ps (vastauspuheenvuoro): Arvoisa herra puhemies! Postin toimitus-
johtajan palkkiot ovat todellakin koetelleet kansan oikeustajua. Ihmiset ovat ottaneet yh-
teyttä ja päivitelleet sitä ahneutta, jolta tämä kaikki on alkanut näyttämään entistä enem-
5



Pöytäkirjan asiakohta PTK 26/2019 vp
män. Kyllä kaikkia johdon palkkioita tulee tarkastella. Ihmiset miettivät, kuinka voi olla
niin tärkeitä henkilöitä, miten voi olla niin tärkeä ihminen, että on ansainnut sellaisia palk-
kioita.

Mutta sitten tämä Posti-sote: Pääministeri Rinne, sanoitte vuonna 2015, että meillä on
paljon tekemätöntä työtä muun muassa vanhustenhoidossa ja tulisi olla velvoite ottaa työtä
vastaan juurikin esimerkiksi vanhustenhoidossa — joten kyllä tämä huolestuttaa. Aiotteko
te tehdä posteljooneista, postinjakajista, myös vanhusten hoitajia? Onko tämä ensiaskel sii-
hen, että kenestä tahansa voi tulla vanhustenhoitaja? Ulkoistatte vastuuta ja heikennätte
näin kansalaisten turvaa, myös potilasturvallisuutta. Vastatkaapa tähän. Tätä me kysymme.

14.28 Mari Holopainen vihr (vastauspuheenvuoro): Arvoisa puhemies! Postin tapaus on
todellakin koetellut oikeutetusti kansalaisten oikeustajua. Postin pääjohtajan palkka on
82 000 euroa kuukaudessa ja samaan aikaan postilaisten keskipalkka 2 200 euroa, johon on
kaavailtu jopa 30 prosentin leikkauksia. Näiden leikkausten jälkeen postilaisten keskipal-
kalla on jopa vaikea tulla toimeen pääkaupunkiseudulla korkeiden asumiskulujen kera. On
erittäin tärkeää, että omistajaohjauksesta vastaava ministeri Paatero on tähän tarttunut. Mi-
tään palkkaa ei voi perustella vain niin, että on ylisuuri palkka, koska näin kuuluu olla. Jo-
kainen palkka pitää perustella sillä, että todellakin tähän tehtävään on saatu paras mahdol-
linen henkilö ja tätä alemmalla palkalla ei voitaisi saada vastaavaa henkilöä tilalle. Uskoi-
sin Postin hallituksen löytävän päteviä ihmisiä myös alemmalla palkkatasolla kuin 82 000
[Puhemies koputtaa] euroa kuukaudessa.

14.29 Markus Lohi kesk (vastauspuheenvuoro): Arvoisa puhemies! Minusta on helppo
yhtyä niihin lukuisiin puheenvuoroihin, joissa täällä on kannettu huolta Postin toiminnan
luotettavuudesta. Ja on todella hankalaa meidän, voi sanoa, laajan Suomenmaan kannalta,
jos ihmiset, jotka eri puolilla Suomea asuvat, eivät enää uskalla luottaa siihen, että posti
kulkee ja paketit ja kirjeet tulevat ajoissa perille. 

Sekin on helppo ymmärtää, että kansalaiset ovat hämmentyneitä, kun he ovat lukeneet
tietoja, että valtionyhtiöitten johdolla saattaa olla yli viisi kertaa suurempi palkkio kuin
vaikkapa ylimmällä valtionjohdolla. Toki on selvää, että valtionyhtiötkin elävät siinä to-
dellisuudessa, että ne kilpailevat ammattitaitoisista ja osaavista johtajista muitten yritysten
kanssa, mutta kohtuushan pitäisi olla. Pitäisin kuitenkin itse parhaana tilanteena sitä, että
meillä olisi niin selkeät omistusohjauksen periaatteet ja säännöt, että yksittäisissä tapauk-
sissa ei tarvitsisi omistusohjauksen tai poliitikon puuttua tai mennä hallituksen tontille. 

Mutta tärkeätä on luoda näitä periaatteita, [Puhemies koputtaa] ja siinä mielessä tässä on
nyt lähdetty toimimaan hyvin.

Puhemies Matti Vanhanen:  Edustaja Halla-aho, ja tämän jälkeen ministerit Marin ja
Paatero voivat kommentoida.

14.30 Jussi Halla-aho ps (vastauspuheenvuoro): Arvoisa puhemies! Postin johtajan si-
nänsä täysin käsittämättömät palkkiot ovat herättäneet paljon keskustelua, mutta varsinai-
nen ongelmahan tässä on se, että nämä palkkiot ja Postin voitto revitään ruohonjuuritason,
henkilöstön, selkänahasta. 

Ikävä kyllä tämä ongelma ei rajoitu Postiin, vaan kyse on yleisestä trendistä. Tietysti on
erityisen surullista, jos valtio näyttää tällaista esimerkkiä yksityisille. Voittoja pyritään
6



Pöytäkirjan asiakohta PTK 26/2019 vp
kasvattamaan karsimalla sekä henkilöstön määrää että palkkoja. Eli suomeksi: työn kuor-
mittavuus nousee, siitä saatava korvaus pienenee, ja palvelun laatu heikkenee. Kun työstä
ei makseta sellaista palkkaa, jolla ihminen tulisi toimeen, näihin tehtäviin ei tietenkään
enää löydetä työntekijöitä, ja sitten työnantajapuoli alkaa huutaa lainsäätäjälle, että meillä
on työvoimapula ja tarvitaan lisää tekijöitä jostain muualta. 

14.31 Liikenne- ja viestintäministeri Sanna Marin: Arvoisa puhemies! Tämä kyseinen
esitys todella koskee pakettiasetusta ja on varsin tekninen, kuten täällä on todettu. 

Täällä tuli minun tontilleni yksi kysymys liittyen tähän postilain kokonaisempaan tar-
kasteluun. Me kaikki tiedämme sen, että Postin tilanne kokonaisuudessaan on haastava,
kun kirjepostin määrä jatkuvasti vähenee, ja tässä tullaan tekemään hyvää yhteistyötä lii-
kenne- ja viestintäministeriön ja tietenkin myös valtiovarainministeriön Postin omistajaoh-
jauksesta vastaavan ministerin Sirpa Paateron kanssa, kun tätä kokonaisuutta tarkastellaan.

Itse pidän ensiarvoisen tärkeänä sitä, että kansalaiset voivat luottaa siihen, että posti tu-
levaisuudessakin tulee kotiin, että se palvelu on luotettava. Tästä näkökulmasta minun
mielestäni myös postilakia pitää lähteä tarkastelemaan, ja niistä perusperiaatteista pitää pi-
tää kiinni, aivan kuten hallitusohjelmassakin on linjattu.

Mitä sitten tulee tähän yleisempään keskusteluun tästä ajankohtaisesta tilanteesta Pos-
tiin liittyen, olen aivan samaa mieltä kuten pääministeri Rinne ja omistajaohjauksesta vas-
taava ministeri Paatero, että Postin nykyisen johdon palkkiot ovat täysin kohtuuttomia. En
usko, että tästä salista kauheasti ymmärrystä löytyy tähän nykyiseen tilanteeseen, jossa ta-
vallisten työntekijöiden palkkoja pyritään polkemaan ja samaan aikaan johtajien palkkiot
ovat aivan kohtuuttomia. Eli uskon, että tähän tilanteeseen ratkaisuita löytyy, ja omistaja-
ohjausministeri Paatero on myös minun mielestäni tässä asiassa kyllä varsin mallikkaasti
toiminut.

14.33 Kunta- ja omistajaohjausministeri Sirpa Paatero: Arvoisa puhemies! Tässä
ihan ensin Postin tilanteesta. 

Niin kuin täällä todettiin jo, niin kymmenen vuoden aikana jaettavan postin määrä on
puolittunut, ja se ei näytä ollenkaan kasvavan, vaan tämä vähennys syvenee tässä jaetta-
vassa postissa.

Toinen näkökulma on se, että 96-prosenttisesti Postin toiminta on markkinoilla toimi-
mista. Yleispalveluvelvoitteen toiminta on siis vain muutamia prosentteja koko Postin toi-
minnasta. Eli aina kilpaillaan markkinoilla. 

Ja kolmantena näkökulmana tähän alkuun se, että on jo tällä hetkellä olemassa tilanne,
että vaikkapa jakelussa on kilpailemassa Postin kanssa 16 muuta yhtiötä, jotka toimivat eri
työehtosopimuksilla. Näistä lähtökohdista Postin toimintaa viedään eteenpäin.

Palkkioista on linjattu viime kerralla 2016 silloisen hallituksen toimesta, kun tehtiin
omistajaohjauksen periaatepäätös, ja tämä sama ollaan tekemässä nyt tällä yleisellä tasol-
la. Olen pyytänyt eilen, että Posti tekee omalta osaltaan tämän tarkastelun nyt syyskuun ai-
kana siitä, mitenkä johdon palkkiot tästä eteenpäin sitten menevät.

Toisena kysymyksenä on tämä työehtosopimuskysymys, kun nyt ne 700 verkko- ja pa-
kettipalveluiden puolella olevaa ihmistä siirretään siihen samaan yhteiseen neuvotteluun,
mikä tietenkin käydään PAU:n osalta tässä lokakuun lopussa, kun työehtosopimus nor-
maalisti on loppumassa. Nyt tämä kokonaisuus neuvotellaan kokonaan, ei niin, että heidät
siirrettäisiin erikseen. 
7



Pöytäkirjan asiakohta PTK 26/2019 vp
Osinkojen osalta, joista täällä myöskin kysyttiin, olen sanonut jo aikaisemminkin ulos,
että vuosittain valtio voi miettiä ja tehdä sen arvioinnin, mikä on kohtuullinen taso ja kuin-
ka paljon sieltä on otettavissa. Mitä vähemmän Postilla on tuloa, sitä vähemmän tietenkin
tulee osinkoja, mutta poikkeustapauksissa se on aina arvioitavissa erikseen.

Neljäntenä asiana se, mihin vähän liittyy sote-kysymys: On varmaan tarpeen perustaa
semmoinen työryhmä, jossa katsotaan postipalvelulakia, yleispalveluvelvoitetta, Postin
toimintaa muilla yhteiskunnan sektoreilla, niin kuin ministeri Marin sanoi. En tiedä, mitä
se tulee tulevaisuudessa kaikilta osin olemaan, mutta niin kuin tälläkin hetkellä on yhdis-
tetty muun muassa Postin jakelupisteitä muihin toimipisteisiin [Arja Juvosen välihuuto]
elikkä ei ole enää erillisiä Posteja pelkästään, niin kuin meillä kaikilla on tiedossa, niin
onko joissain muissakin tehtävissä mahdollisesti yhdistettävissä jotakin näihin asioihin?

14.36 Pia Kauma kok (vastauspuheenvuoro): Arvoisa puhemies! Kiitän ministeri Paa-
teroa erittäin hyvästä ja selkeästä esiintulosta tämän asian tiimoilta. Nyt on todella hyvä,
että otetaan aikalisä näissä palkkaneuvotteluissa. 

Edustaja Halla-aho totesi täällä aiemmin, että valtion tulee näyttää esimerkkiä näissä
asioissa, ja minä olen kyllä aivan samaa mieltä siinä. Me emme voi antaa tämän yhteiskun-
nan luisua siihen, että ihmiset eivät tule palkallaan toimeen. Joka tapauksessahan se johtaa
siihen, että he sitten tarvitsevat toimeentulotukea ja asumistukea ja monenlaisia muita tu-
kia. Ja mihin se johtaa varsinaisen työnteon kannalta? Varmasti laadun ja motivaation
heikkenemiseen. Kyllä valtion täytyy katsoa asiaa laajemmin kuin pelkästään siitä näkö-
kulmasta, paljonko on tuottotavoite ja millä siihen pyritään. 

14.37 Hanna Sarkkinen vas (vastauspuheenvuoro): Arvoisa puhemies! Oikeus ja koh-
tuus — ne ovat tärkeitä yhteiskunnallisia arvoja, ja niiden kautta on tarkasteltava myös val-
tionyhtiöiden toimintaa. Onko työntekijöiden kannalta oikein, että heidän palkkansa laske-
vat työehtosopimusshoppailun seurauksena jopa yli kolmanneksen? Onko kohtuullista,
että samalla kun työntekijöiden palkkoja lasketaan, johtajat nostavat lähes miljoonan eu-
ron vuosipalkkaa, jopa niin kovaa palkkaa, että muiden vastaavien yritysten palkat kalpe-
nevat niiden rinnalla? Vastaus on selvästikin ei. Isot palkanalennukset eivät ole työnteki-
jöiden kannalta oikein, ja Postin johdon palkkiotaso ei ole kohtuullinen. 

Kiitän myös omalta osaltani omistajaohjausministeri Paateroa siitä, että hän on viheltä-
nyt pelin poikki ja ottanut tilanteen tarkasteluun. Toisaalta on myös muistettava ja tunnus-
tettava Postin vaikea toimintaympäristö kireässä kilpailussa, kirjepostin määrän vähen-
tyessä ja yleispalveluvelvoitteen säilyessä. Toivon todella, että voidaan tarkastella tuotto-
tavoitetta tai sitä, pitääkö yleispalveluvelvoitetta korvata Postille, jotta jatkossa vältymme
tällaisilta tilanteilta ja uutisilta. 

14.38 Peter Östman kd (vastauspuheenvuoro): Arvoisa puhemies! Vuoden 2014 valtio-
päivien avajaisissa tasavallan presidentti Niinistö peräänkuulutti kohtuutta ja oikeudenta-
jua johtavassa asemassa olevilta. Puheessaan Niinistö sanoi, että jos johto ei näytä hyvää
esimerkkiä, ei sitä kohtuudella voi vaatia muiltakaan. Presidentti jatkoi: ”Pienikin paha
paljastaa ja puhuttaa paljon, etenkin jos se kertoo ylimielisyydestä, siitä, ettei kohtuudesta
ja oikeudentajusta piitata.”

Arvoisa puhemies! Omistajaohjausministeri Paateron eilinen ulostulo oli tässä mielessä
enemmän kuin tarpeellinen, kun hän viestitti, että työehtokiistaan tarvitaan aikalisä ja joh-
8



Pöytäkirjan asiakohta PTK 26/2019 vp
tajien palkkoihin tarvitaan muutosta. Tämä ulostulo ei saa kuitenkaan jäädä pelkäksi popu-
listiseksi heitoksi. Itse tulen seuraamaan tilannetta ja odotan, että puheet muuttuvat teoiksi.

14.39 Mia Laiho kok (vastauspuheenvuoro): Arvoisa puhemies! Postille kuuluu yleispal-
veluvelvoite postin jakamisesta, ja valitettavasti sen laatu on viime aikoina selvästi kärsi-
nyt. Tässä tilanteessa Postin johto, joka vetää melkein miljoonan vuosiansiot, on myös
alentamassa työntekijöidensä palkkoja jopa 30 prosentilla. Missä on oikeus ja kohtuus?

Eilen kyllä sitten meinasi jo kahvi mennä väärään kurkkuun, kun luki, että pääministeri
Rinne haluaa postinjakajat osaksi sote-ratkaisua — kurkataan ikkunasta, onko kaikki hy-
vin. Tämä on kyllä erittäin huolestuttavaa: samaan aikaan kun hallitus yrittää löytää hoita-
jamitoitukseen hoitajia, niin kotihoidon työntekijöitä ollaan korvaamassa postimiehillä.
Aiotteko todella jatkossa korvata kotihoidon työntekijät postimiehillä?

14.40 Ville Tavio ps (vastauspuheenvuoro): Arvoisa puhemies! Kuten kaikki tiedämme,
sähköisen viestinnän lisääntyminen meidän yhteiskunnassamme on tehnyt kirjepostin suo-
sion tietenkin hirveän laskevaksi ja siten Posti on valtavassa kustannuspaineessa koko
ajan. Tämä tulee valitettavasti näkymään myös siinä, miten Posti pystyy henkilöstöä yllä-
pitämään ja palkkaamaan. Se on tietysti taas ihan räikeässä ristiriidassa sen kanssa, että on
tosiaan yleinen palveluvelvoite ja posti on peruspalvelu, jonka pitää toimia koko maassa
ainakin niin kauan kuin elää vanhempaa väkeä, ja itsekin kyllä koen, että aika moni lasku
tulee saada postitse sen sähköisen sijaan. Tätä toimintaa joudutaan pyörittämään valtion
varoin. Se on valitettava tosiasia.

Perussuomalaisten mielestä tässä kiistassa on tärkeintä, että valtionyhtiöiden henkilös-
töpolitiikka on esimerkillistä. Se ei saa olla henkilöstöä sortavaa. Epäilen, ettei minkään-
lainen pääministeri Rinteen esitys siitä, että joitain kotihoidon palveluita Posti alkaisi tuot-
taa, tule menestymään. Se oli ilmeisesti pelkkä heitto. Nyt sitten me perussuomalaiset seu-
raamme, mitä tämä aikalisä tulee merkitsemään ja mitä hallitus tekee. Toivottavasti pidätte
nyt Postin työntekijöiden puolta tiukasti.

Puhemies Matti Vanhanen: Myönnän vielä vastauspuheenvuorot edustajille Myllykoski
ja Honkonen, ja sen jälkeen pääministerillä on mahdollisuus kommentoida. Sitten palataan
puhujalistaan.

14.42 Jari Myllykoski vas (vastauspuheenvuoro): Arvoisa herra puhemies! Aikanaan oli
sanonta, että kun Kusti polkee, niin posti kulkee. Nyt sanonta on valitettavasti niin, että
Postin johto polkee Kustia, jotta bonukset kulkee. [Naurua] Olisinkin kysynyt vielä omis-
tajaohjausministeriltä: onko todella niin, että me olemme nyt ajautuneet siihen tilantee-
seen, että tarvittiin taas kohtuuttomuuksia, että silmät aukenivat? Olin erittäin iloinen mi-
nisterin ulostulosta, niin että tätä asiaa ruvetaan pohtimaan. Sanoisin, että tämä työehtoso-
pimusshoppailu on ikään kuin aggressiivista verosuunnittelua. Yritykset voivat aggressii-
visella työehtosopimusshoppailulla tehdä tulosta ja ulkoistaa työntekijöitään ja alentaa hei-
dän palkkojaan. Onko meillä joitakin välineitä, joilla me voisimme puuttua tähän kokonai-
seen ilmiöön, että työehtoja poljetaan ja niitten avulla shoppaillaan ja tehdään tulosta
työntekijöiden kustannuksella?
9



Pöytäkirjan asiakohta PTK 26/2019 vp
14.43 Petri Honkonen kesk (vastauspuheenvuoro): Arvoisa herra puhemies! On aivan
selvää, että Posti on yleispalveluyhtiö ja valtionyhtiönä sitä velvoittaa myös tietynlainen
perinne. Aivan kuten ennen aikaan, kun monet valtionyhtiöt toimivat ikään kuin viran-
omaiset ja siihen aikaan tietysti velvoitteet ja vastuut olivat samanlaisia kuin muilla viran-
omaistahoilla, niin mielestäni ikään kuin tämä perinne velvoittaa myös Postia ja muita val-
tionyhtiöitämme edelleen, etenkin mitä tulee näihin johdon palkkioihin. Niissä tulisi nou-
dattaa kohtuullisuutta, ja meillä keskustassa kyllä laajemmin ajatellaan, että valtionyhtiöi-
den johdon palkitsemiset ovat menneet liian pitkälle.

Mielestäni ministeri Marin käytti tässä erittäin hyvän, harkitun ja punnitun puheenvuo-
ron siitä, mihinkä suuntaan tässä asiassa pitää edetä. Tietysti on paikallaan esittää myös se
kysymys, mihinkä suuntaan yhteiskunnassamme laajemmin ollaan ajauduttu, kun johdon
palkitsemisten kanssa tuntuu kohtuus häviävän ja vasta pakon edessä sitten ollaan valmiita
tulemaan vastaan, varsinkin kun henkilöstön kanssa on tällaisia kiistoja meneillään. Mie-
lestäni on äärimmäisen tärkeää, että me täällä eduskunnassa käymme sitä keskustelua ja
viestitämme yhteiskuntaan sitä viestiä, että kohtuus ajassa [Puhemies koputtaa] kuin ajas-
sa on äärimmäisen tärkeää, mitä näihin palkitsemisiin tulee.

14.44 Pääministeri Antti Rinne: Arvoisa puhemies! On äärimmäisen tärkeätä huomata
se, kuinka teknologinen kehitys on tuottanut Postin näkökulmasta postin kulkuun muutok-
sia. Se tarkoittaa käytännössä sitä, että Postihan on ollut vuosia ja vuosia — muistan sen jo
edellisestä työstä — todella hankalassa tilanteessa tämän kehityksen suhteen. Se pitää pi-
tää erillään siitä, mitä Postissa on käytännössä tapahtunut suhteessa henkilöstöön. Elikkä
siellä on ollut lähtökohta jo pitkän aikaa se, että joko porukkaa potkitaan pellolle tai pie-
nennetään palkkoja, ja tämä on väärää politiikkaa. Se on väärää politiikkaa niiden ihmisten
kannalta, jotka ovat töissä Postissa, ja se on väärää politiikkaa myöskin asiakkaiden kan-
nalta. Posti ei kulje sillä tavalla kuin sen pitäisi kulkea, kun on liian vähän resursseja.

No, olen kuunnellut tätä keskustelua mielenkiinnolla, koska heitin ihan tarkoituksella
avauksen siitä, että jotakin muutakin voisi miettiä kuin palkkojen alentamista tai porukan
pois potkimista. Yksi ajatus on se, että me tarvitsemme ennalta ehkäisevää toimintaa: ih-
misten turvallisuuden lisääntymistä myöskin niillä alueilla, missä väestö vähenee tällä het-
kellä. Siellä on itse asiassa postipalvelut, jotka kulkevat ihmisten joukossa päivittäin. Voi-
si olla järkevää miettiä osana sote-kokonaisuutta ennalta ehkäisevää toimintaa, sitä, että
joku kävisi siellä turvallisuutta lisäämässä, kolkuttamassa ovelle, kysymässä, onko kaikki
kunnossa, tarvitsetko huomenna jotain. Ei missään tapauksessa tietenkään hoitotyötä. Ne
ovat lääkäreitten ja koulutettujen hoitajien työtehtäviä, mutta lisää semmoista ylimääräistä
turvallisuudentunnetta, jolla voidaan turvata se, että ihmisillä on parempi olo kuin tällä het-
kellä.

Nämä ovat niitä ajatuksia, mitä pitäisi itse asiassa monessa suhteessa miettiä suomalai-
sessa yhteiskunnassa vähän uudella tavalla, vähän luovemmin. Minä todella toivon, että
erityisesti kokoomus ja perussuomalaiset pääsevät irti tästä ”ei, ei, ei” -asenteesta, [Naurua
kokoomuksen ja perussuomalaisten ryhmistä] asenteesta, joissa kaikkeen sanotaan ”ei” ja
kaikki torjutaan saman tien. [Ben Zyskowicz: Keneltäköhän me ollaan se opittu?]

Puhemies Matti Vanhanen: Siirrytään puhujalistaan. Varsinaisia puheenvuoroja on mah-
dollista pitää 3 minuutin mittaisina paikalta tai, jos puhe kestään pidempään, sitten puhu-
japöntöstä.
10



Pöytäkirjan asiakohta PTK 26/2019 vp
14.46 Jari Myllykoski vas: Arvoisa herra puhemies! Keskustelu on ollut erinomaista, ja
näyttää siltä, että meillä on erityisen hyvä parlamentaarinen yhteisymmärrys siitä, että Pos-
tin toiminnoissa on menty nyt hakoteille, ja tämä eduskunta haluaa yhdessä siihen korjaa-
via liikkeitä. Tässä kohtaa täytyy oppositiota kiittää, että te olette ottaneet sen niin sanotun
vahtikoiran paikan, ja minä kyllä luotan, että te hoidatte sen tehtävän varmasti mallikkaas-
ti. [Perussuomalaisten ryhmästä: Voitte olla varmoja! — Paavo Arhinmäki: Paitsi Juhana
Vartiainen!] 

Se, miksi tuossa päädyin siihen, että tämä Postin toiminta vaikuttaa aggressiiviselta työ-
ehtosopimusshoppailulta, on tietysti surullinen tarina meidän työehtosopimuslainsäädän-
tömme maahan polkemisesta. Pitää muistaa, että meillä on työsopimuksia ja työehtosopi-
muksia ja niitäkin on normaalisitovia ja yleissitovia, ja nyt toivoisin, että tämän keskuste-
lun myötä vaikkapa oikeusministeri ottaisi kopin siitä, että tarkastelisimme nyt tämän keis-
sin jälkeen meidän työlainsäädäntömme, jonka perusperiaate on, että se on säädetty hei-
komman osapuolen turvaksi. 

Ja pitää nähdä se, että se, mikä on mahdollistanut tämän, on tietysti jo vuonna 2001 teh-
dyt lainmuutokset, jolloin normaalisitovan ja yleissitovan työehtosopimuksen asioita hie-
man peilattiin toisiinsa. Mutta toivoisin todellakin, että meillä niin koko työehtosopimus-
kuin työsopimuslainsäädännössäkin palattaisiin siihen alkuperäiseen tarkoitukseen ja tuo-
taisiin tämän Postin yhteydessä uudelleen keskusteluun vaikkapa tämä lakipykälä, työeh-
tosopimuslain 6 §, josta kumpuaa se, että ollaan heikomman osapuolen puolella. Eli: ”Jos
työsopimus joiltakin osiltaan on ristiriidassa siinä noudatettavan työehtosopimuksen kans-
sa, on työsopimus näiltä osin mitätön ja niiden sijasta käyvät noudatettaviksi työehtosopi-
muksen vastaavat määräykset.” Eli jos työnantaja on pakottanut tekemään työehtosopi-
musta huonomman työsopimuksen, noudatetaan silloin tätä parempaa vaihtoehtoa. 

Nyt me olemme olleet sen polun päässä, että tämä tytäryhtiö — kun samassa konsernis-
sa kuitenkin toimintoja johdetaan — on mahdollistanut sen, että niin sanotusti samalla
työnantajalla voi olla kahdenlaisia työehtosopimuksia hallinnassaan, ja minun mielestäni
tämä on se räikein esimerkki, mitä nyt Postissa on tapahtunut. Ei se tuolla yksityiselläkään
puolella ole mahdollista niin, että siellä Teknologiateollisuuden työehtosopimusta noudat-
tava yrittäjä alkaisi noudattamaan eri työtehtävissä oleviin työntekijöihinsä erilaisia työeh-
tosopimuksia. Kyllä meillä tuolla nykyisessä Teollisuusliitossa, jos siellä tekee mitä työ-
tehtävää hyvänsä sen työehtosopimuksen piirissä, yrittäjä noudattaa sitä yhtä ja ainoaa työ-
ehtosopimusta. Siinä mielessä ministeri Paateron toteamus siitä, että nyt tämä paketti ko-
konaisuudessaan viedään tarkasteltavaksi, on hyvä huomio, jolloin sitten tulee tämäkin
asia käytyä varmasti niissä keskusteluissa läpi. 

Sitä, mitä pääministeri Rinne toi esille, en kyllä myöskään ammu alas heti aiheetta.
Muistellaan, että me olemme itse päästäneet Postin tähän tilanteeseen, missä me nyt olem-
me: Pikkupaikkakunnilla ei ole postia. On asiamiesposteja, jos on edes niitä. Me olemme
siirtäneet valtion verorahoilla toimitettavia tuotteita yksityisille toimijoille ja uhranneet sii-
nä kohtaa Postin oman kehittämisen ja kehittämistyön. Me saamme näppärästi kyllä ajo-
kortin, passin, aseenkantolupakin taitaa olla siellä, kalastushoitomaksut ja niin edelleen,
me olemme luovuttaneet ne toisaalle, ja se verotulo, joka sieltä olisi voinut tulla valtionyh-
tiöön takaisin, menee nyt yksityiselle sektorille ja osassa liiketoimintaa ulkomaalaisen si-
joitusyhtiön tilille, niin että se verovirta ei mahdollista enää meidän oman julkisen palve-
lun kehittämistä. Kysyisinkin omistusohjausministeriltä: voimmeko vielä uudelleen avata
tätä polkua ja tätä keskustelua, että palautamme toimintoja Postin hoidettavaksi?
11



Pöytäkirjan asiakohta PTK 26/2019 vp
14.52 Mia Laiho kok: Arvoisa puhemies! Tähän postiongelmien ja sote-ratkaisun yh-
teenliittämiseen haluan edelleen vielä ottaa kantaa, koska minusta tässä kulminoituu hyvin
työvoiman saatavuus ja samalla se, millä tavalla arvostetaan eri ammattiryhmiä. 

Postitoimihenkilön koulutus ja hoitohenkilökunnan koulutus ovat aivan erilaiset. Jos me
lähdemme puhumaan siitä, että kuka vain voi tehdä sitä työtä, niin me samalla romutamme
kyllä ja aliarvostamme meidän koulutettua, ammattitaitoista henkilökuntaamme. Eihän sii-
nä mitään, jos postimies on myöskin lähihoitaja tai sairaanhoitaja ja sovitaan yhteisistä työ-
malleista, mutta toinen asia on se, että me laitamme postimiehet tekemään kotihoidolle
kuuluvaa työtä, menemään ihmisten kotiin — tosin, jos kurkataan vain ikkunasta, niin sit-
ten ei vielä häiritä yksityisyyttä. Tähän liittyvät monet arjen asiat, salassapitovelvollisuu-
det, yksityisyydensuoja ja myöskin monet muut lait, jotka suojaavat ihmisen kotia, ja niin
pitää ollakin. Meidän pitää kunnioittaa meidän vanhuksiamme, mutta meidän pitää kun-
nioittaa ja arvostaa myöskin meidän työntekijöitämme, sekä Postin työntekijöitä että
myöskin hoiva-alan työntekijöitä.

Nykyään kotihoidon vanhukset ovat erittäin raskashoitoisia. He ovat monisairaita, ja he
tarvitsevat paljon hoivaa ja huolenpitoa. Jos siellä riittää kerran päivässä käynti, niin on
yleensä kyse vielä aika hyvin kotona pärjäävästä vanhuksesta, mutta suurin osa meidän
vanhuksistamme on nykyään sellaisia, jotka tarvitsevat paljon hoivaa, joten tällä ei tätä on-
gelmaa ratkaista. 

Toivonkin, että nämä pidetään nyt selvästi erillään, sote-laki ja postiasiat. Postin tilanne
tarvitsee ilman muuta syvällisen ja perusteellisen arvion siitä, millä tavalla me pystymme
tämän Postin yhteispalveluvelvoitteen turvaamaan, että kaikki saavat postinsa ajallaan niin
kuin kuuluu, ja myöskin hoitamaan valtio-omisteisen yhtiön työntekijöiden työsuojelun ja
oikeusturvan reilulla tavalla ja luopumaan näistä ylisuurista johtajien palkoista.

14.54 Päivi Räsänen kd: Arvoisa herra puhemies! Digitaalisuuden murros on toki mullis-
tanut Postin toimintaa — kuljetettavien kirjeiden määrä on kymmenessä vuodessa pudon-
nut puoleen — mutta toisaalta sitten samanaikaisesti sen vaikutusta on hieman kompensoi-
nut se, että nettikaupoista on ryhdytty paketteja tilaamaan ja sillä tavalla Postille on tullut
sitten tässä suhteessa markkinoita lisää. Mutta itse ajattelen, että kyllä perusongelma tässä
kipeässä tilanteessa, jossa nyt Postin kohdalla ollaan, on se, että valtion tuottotavoitteet
ovat yksinkertaisesti tähän Postin tilanteeseen nähden liian korkeat niin, että se toimivan
johdon kohdalla johtaa siihen säästöjen nyhtämiseen työntekijöiden selkänahasta, kun ta-
voitellaan niitä tuloksia, joilla sitten toisaalta mitataan johdon toimintaa. Jos yhtiön ei tar-
vitsisi maksaa valtiolle näin suurta osinkoa, joka on tällä hetkellä ollut noin 30 miljoonaa
euroa vuodessa, niin silloin ei tarvitsisi hakea näitä kustannussäästöjä esimerkiksi alenta-
malla työntekijöiden palkkaa. Mielestäni tämä on sellainen asia, mitä nyt hallituksen tulisi
erittäin vakavasti pohtia, ja kun Posti on kokonaan valtion omistama yhtiö, niin on kyllä
järjetöntä, jos entuudestaan pieniä palkkoja leikataan niin, että nämä ihmiset joutuvat sit-
ten turvautumaan valtion budjetista kustannettaviin sosiaalitukiin.

Itsekin toivon sitä, että sotea, entuudestaan jo hyvin vaikeaa sote-kokonaisuutta, ei tä-
hän Postiin sotkettaisi. On tärkeää, että Posti pysyy siellä, mikä on sitä ydinosaamista: ni-
menomaan siellä kirjeiden ja pakettien ja muiden kuljetusten alueella. Mutta Postin työn-
tekijöille on turvattava sellaiset työolosuhteet ja sellainen palkka, että he voivat hymyillen
tätä työtään jatkaa, ja on turvattava myös ne yleispalveluvelvoitteen mukaiset peruspalve-
lut kansalaisille.
12



Pöytäkirjan asiakohta PTK 26/2019 vp
14.57 Heikki Autto kok: Arvoisa herra puhemies! On tärkeää, että eduskunnan syysistun-
tokausi alkaa keskustelulla Postin merkityksestä. Suomalaisille viestin luottamuksellisuu-
della ja toisaalta viestin luotettavalla perillemenolla on ollut kautta historian valtavan suuri
merkitys, jos mietimme sitä, kuinka tämän päivän Suomea on rakentanut 1600-luvulta läh-
tien tähän maahan rakennettu ratsutieverkosto, jonka varret voimme edelleen havaita tuol-
la nykyisillä kartoilla, tai mietimme niitä kansakunnan kohtalon kaikkein vaikeimpia het-
kiä, kun kenttäposti toi terveiset kotirintamalle sieltä jostain ja taas kotirintaman kuulumi-
set sinne jonnekin. Taistelutahto ja moraali pystyttiin pitämään yllä kaikkein vaikeimpina-
kin hetkinä, kun viesti kulki luotettavasti perille. Nyt elämme toki uutta aikaa, aivan uu-
denlaisia haasteita, mutta jos näiden tämän maan korpi- ja salomaiden ja Lapin tunturien
yli on saatu posti kulkemaan ja niinkin vaikeina hetkinä kuin talvi- ja jatkosodan vuosina
Posti on tavoittanut jokaisen, niin kyllä sen täytyy tavoittaa jokainen suomalainen myös
tässä ajassa.

Tämä uusi aika tietysti edellyttää uudenlaisia ajatuksia, ja siksipä en aivan täysin tyrmäi-
sikään pääministeri Rinteen sinänsä mielestäni aivan virkistävää ajattelua siitä, että kun
meillä on tällainen voimavara ja ihmisiä, jotka päivittäin vierailevat tutuissa naapurustois-
sa ihan joka puolella maata, niin sitä heidän läsnäoloaan siellä voitaisiin jollain tavalla hyö-
dyntää. Arvostan erittäin korkealle edustajakollega Laihon, Juvosen ja Räsäsen osaamista
ja laajaa ymmärrystä sote-palveluista ja olen kanssanne täysin samaa mieltä siitä, että ei
tietenkään Postin jakajahenkilöstöltä voi edellyttää sosiaali- ja terveydenhuollon osaamis-
ta, mutta mielestäni pääministeri on siinä oikeassa, että kun mietimme tämän maan laajoja
selkosia, niin on varmasti järkevää hyödyntää sitä voimavaraa, mikä siitä tulee, että pos-
tinjakajat kuitenkin ympäri maata päivittäin kaikissa osoitteissa edelleen vierailevat, ja
miettiä, miten Postin työntekijöiden työtä voidaan lisätä niin, että se vastaa tämän päivän
tarpeisiin tavalla, joka mahdollistaa sen, että Postin työntekijät tulevat palkallaan toimeen
myös tulevaisuudessa ja he saavat kokea tekevänsä arvokasta työtä samalla tavoin kuin
Postin työntekijät ovat satoja vuosia työtä tämän maan parhaaksi tehneet.

Tässä vielä nyt haluan haastaa ministereitä — hienoa, että olette keskusteluun osallistu-
massa: miten todella varmistamme sen, että toisaalta postinjakelu, toisaalta lehtien jakelu
kaikkialla Suomessa tulevaisuudessa turvataan? Myös tähän tässä salissa haluamme var-
masti kuulla vastauksia.

15.00 Arja Juvonen ps: Arvoisa herra puhemies! Posti on ollut suuressa rakennemuutok-
sessa viimeisten vuosien aikana, ja on aivan juuri niin kuin perussuomalaisten Ville Tavio
sanoi, että digitaalisuus on vähentänyt postin määrää. Moni ihminen ei myöskään halua tai
pysty vastaanottamaan sitä kirjepostia, vaikkapa laskuja, koska laskujen lähettämisestä ko-
tiin veloitetaan ja ne ovat kohtuuttomia kustannuksia. Muun muassa puhelinlaskuihin saat-
taa tulla päälle sitten laskutuslisää siitä paperilaskusta.

Perussuomalaisille on erittäin tärkeää, että posti kulkee, ja kyllä huolestuneena kuulee
viestejä myös siitä, onko henkilöstöä riittävästi ja kulkeeko se posti, tuleeko kirje perille,
tuleeko paketti perille. Minusta on erittäin huolestuttavaa myös se, että kaikissa Postin pal-
velupisteissä ei voi lähettää pakettia, sekin palvelu pitäisi tilata netin kautta. Ja mitä enem-
män nämä palvelut muuttuvat digitaalisiksi ja siirtyvät sinne nettiin ja sitä kautta pitää
asioita hoitaa, sitä hankalammiksi ne käyvät. Meillä on ikääntyvä väestö, meillä on paljon
vanhuksia ja hyvinkin siellä maaseudulla asuvia ihmisiä, jotka odottavat sitä postiaan ja
haluavat myös kirjeensä lähettää, ja se osoittautuu mahdottomaksi. Kyllä perussuomalai-
13



Pöytäkirjan asiakohta PTK 26/2019 vp
set seuraavat tätä tilannetta ja tekevät sitten aiheeseen liittyviä toimenpiteitä sen myötä —
kuten myös näiden johdon palkkioiden osalta. Mielestäni tulisi perustaa erityinen työryh-
mä pohtimaan Suomessa näitä johdon palkkioita ja sitä, mitä kaikkea on, mistä me emme
edes tiedä. On kohtuutonta, että on olemassa henkilöitä, jotka palkitaan näin ruhtinaallises-
ti. Se ei uppoa suomalaisen oikeustajuun. Oikeus ja kohtuuskin on täällä mainittu — se on
erittäin tärkeää. Ja se ahneus: loppujen lopuksi jokaisellehan se oma palkka on tärkeä ja jo-
kaiselle ne omat edut ovat tärkeät. Niistä pidetään kynsin ja hampain kiinni, ja aina tarvi-
taan joku suuri kohu, että saadaan tällainen päänavaus.

Mutta sitten tähän soteen haluan vielä palata. Todellakin, johan on kansalaisvelvolli-
suus, että katsotaan toinen toisemme perään ja autetaan, jos on tarve, ja tehdään ilmoitus
siitä, että tarvitaan apua. Mutta minä näen huolestuttavana sen kehityksen, että tavallaan
postityötä tekevä henkilö olisi velvoitettu myös kurkkimaan ikkunoista ja koputtamaan
ovelle ja kysymään, mitä kuuluu. Siinä on myös turvallisuusriskejä, siinä on kaikkia mah-
dollisia ajatuksia, mitä voi tulla mieleen. Hoitotyötä ei saa ulkoistaa, ja missään nimessä
kotihoitoa ja postityötä ei tule yhdistää. Nyt minulle herää hoitajana pelko siitä, ollaanko
yhdistämässä kotihoito ja postipalvelut — samallahan se lähihoitaja jakaa sen postin, kun
se katsoo, miten se vanhus voi, parhaimmillaan mittaa verenpaineen, antaa lääkettä ja niin
poispäin. Elikkä tätä me kyllä tulemme vastustamaan. Meillä on Suomessa ammatti-iden-
titeetti: hoitajille hoitotyöt, seuranta ja tarkkailu, ja sitten Posti tekee muita töitä. Ja toivon
tosiaankin, että ihmiset lähettäisivät kirjeitä ja postia, jotta posteljooneille riittäisi myös
sitä työtä ja palkka olisi kohdallaan.

Puhemies Matti Vanhanen:  Myönnän tähän keskusteluosuuteen vielä kaksi pyydettyä
puheenvuoroa. Sen jälkeen siirrymme seuraavaan aiheeseen. 

15.03 Terhi Koulumies kok: Arvoisa puhemies! Hyvät edustajat! Haluaisin puuttua tä-
hän postin kulun ongelmaan ja laatupuoleen, kun täällä on puhuttu nyt lähinnä rahasta ja
palkasta.

Vuonna 2017 ainakin täällä pääkaupunkiseudulla postinkulku alkoi yhtäkkiä heiketä
huomattavan paljon. Ainakin tuolla kantakaupungin alueella oli paljon siitä huolestuneita
kansalaisia. Tein heidän kokemustensa perusteella kantelun oikeusasiamiehelle siitä, mi-
ten postinkulku turvataan Suomessa ja kuinka Posti valvoo sitä, että postilähetykset mene-
vät perille. 

Siitä tulikin sitten ensimmäinen kantelu, jonka oikeusasiamies on ottanut käsittelyyn
Postia koskien. Hän antoi viime vuonna ratkaisunsa ja totesi, että viranomaiskirjeiden kul-
ku näyttäisi olevan paitsi yleispalvelukirjeiden käsittelylle annettujen vaatimusten ja val-
vonnan, myös rikosoikeudellisen virkavastuun ulkopuolella. Hän heitti liikenne- ja viestin-
täministeriölle kysymyksen, pitäisikö arvioida, tulisiko postilain 21 §:ää Postin virkavas-
tuista täsmentää viranomaiskirjeiden perillemenon osalta. Postin oman tulkinnan mukaan
sillä ei ole velvollisuutta valvoa näiden virka- eli yritys- ja viranomaiskirjeiden perilleme-
noa ollenkaan, mutta apulaisoikeusasiamies tulkitsee siis asiaa toisin. Apulaisoikeusasia-
mies siis pitää epätyydyttävänä, että Postin vastuu lakisääteisistä tiedoksiantomenettelyis-
tä on käytännössä rajoittunut vain pieneen murto-osaan postilähetyksestä elikkä niihin yk-
sityishenkilöiden rahoittamiin postimerkillisiin kirjeisiin. Apulaisoikeusasiamies kiinnit-
tää huomiota siihen, että tämä vastuun rajoittaminen näyttää siis perustuvan Postin omaan
tulkintaan tämän asianomaisen säädöksen tarkoituksesta. Hänellä itsellään tuntui olevan
14



Pöytäkirjan asiakohta PTK 26/2019 vp
siitä toinen tulkinta. Toivon, että hallituksessa pohditaan, onko tässä epäkohta, joka tulisi
korjata. — Kiitos.

15.06 Sari Essayah kd: Arvoisa puhemies! Haluan minäkin vielä muutaman sanan sanoa
tästä niin sanotusta Posti-sotesta, jota tässä keskustelussa on kritisoitu. Aivan varmasti on
näin, että jokaisen kansalaisen velvollisuuteen kuuluu ylipäätänsä katsoa vähän kanssakul-
kijoiden perään, että mitä kuuluu, ja kysellä, miten jaksetaan. Mutta se, että meillä todella-
kin annettaisiin postinjakajille tehtävä, että heidän tulisi ruveta tekemään niitä asioita, jot-
ka perinteisesti kuuluvat kotihoidon puolelle, ei kyllä varmastikaan ole järkevää kehitystä.
Toisaalta täytyy muistaa, että maaseudulla ne postilaatikot eivät ole ihan siinä seinän vie-
ressä elikkä sieltä ei noin vain kurkata siinä samalla, kun postia jaetaan, vaan siellä saattaa
olla monta sataa metriä kuljettavana vielä sinne ovelle, jos halutaan samalla reissulla käy-
dä katsomassa, miten siellä kotona jaksetaan. Tämä on hyvä pitää mielessä, kun visioidaan
näitä uusia työtehtäviä. Ja ylipäätänsäkin sote on itsessään jo — niin kuin kaikki täällä sa-
lissa viime kaudella olleet tiedämme — varsin haastava harjoitus, joten varmasti näitä Pos-
tin erilaisia työsopimuskiistoja ei kannata sitten enää siihen asiaan sotkea.

Mutta se on selvää, että Postilla on kannattavuusongelma, ja varmasti tässä kiristynees-
sä kilpailutilanteessa niillä aloilla, jotka ovat kilpailun piirissä, on ollut oma vaikutuksen-
sa. Tässä on äärimmäisen tärkeää ennen kaikkea, että poliittiset toimijat palauttavat kansa-
laisten luottamuksen Postiin. Tässä edellisessä puheenvuorossa edustaja Koulumies toi hy-
vin esille tämän muun muassa viranomaiskirjeisiin liittyvän epäkohdan, joka tällä hetkellä
huolestuttaa: työttömät eivät saa ajoissa tietoa erilaisista työtarjouksista tai siitä, että heille
on erilaisia toimenpiteitä ehdotettu, jolloin saattaa olla pahimmillaan seurauksena se, että
he itsestään johtumattomista syistä saattavat joutua esimerkiksi karenssimenettelyyn, tai
haja-asutusalueella esimerkiksi vaikkapa erilaiset viranomaisten ajat — lääkärinajat, vas-
taanottoajat tai vastaavat — saattavat tulla niin myöhään, että ihmisten on vaikea sitten
enää järjestää arkeansa, tai ne saattavat tulla jopa siinä vaiheessa, kun asia on unohdettu.
Puhumattakaan sitten siitä, että tällä hetkellä tuolla monissa maakuntalehdissä mietitään,
millä tavalla varmistetaan se, että ne perjantain ja torstain lehdet eivät vasta seuraavalla vii-
kolla ole jakelussa siellä haja-asutusalueella. Sillä tavalla sitten voisi sanoa, että tämä hei-
jastuu myöskin median puolelle, eli varmasti jaettavien lehtien tilaukset tippuvat, mikäli
tätä luotettavuus- ja ajankohtaisuusasiaa ei saada kuntoon.

Mutta olen tosiaankin tyytyväinen siihen, että ministeri Paatero on halukas puuttumaan
näihin johdon palkkioihin ja ehkä laajemminkin katsomaan ylipäätänsä koko valtionyhti-
öitten johtajien palkitsemisjärjestelmää. Aivan käsittämättömiä summia on ollut mahdolli-
suus näiden bonusjärjestelmien kautta saada, ymmärtääkseni jopa 1,4 miljoonaan olisivat
voineet nousta pahimmillaan nämä johdon palkkiot. Tätä ei voi millään tavalla hyväksyä,
ja tämä on täysin käsittämätöntä.

Puhemies Matti Vanhanen: Keskustelu ja asian käsittely keskeytetään. Asian käsittelyä
jatketaan tässä istunnossa päiväjärjestyksen muiden asiakohtien tultua käsitellyiksi.

Keskustelu keskeytettiin kello 15.09.

————
15



Pöytäkirjan asiakohta PTK 26/2019 vp
Keskustelua jatkettiin kello 15.46.

Puhemies Matti Vanhanen: Nyt jatketaan aiemmin tässä täysistunnossa keskeytetyn 8.
asiakohdan käsittelyä.

15.46 Ritva Elomaa ps: Arvoisa puhemies! Esityksessä ehdotetaan muutettavaksi posti-
lakia siten, että kansallinen lainsäädäntö vastaa Euroopan parlamentin ja neuvoston asetus-
ten mukaisia vaatimuksia. Esityksen mukaan Liikenne- ja viestintävirasto toimisi toimival-
taisena viranomaisena ja hallinnollisia kustannuksia tulee hieman lisää, mutta ei niin mer-
kittävästi, että sillä olisi tuntuvia budjettivaikutuksia. Samoin yksityisten toimijoiden koh-
dalla taloudellisten vaikutusten arvioidaan jäävän laimeiksi. 

Postilain tarkoituksena on turvata postipalveluiden ja erityisesti yleispalvelun saatavuus
tasapuolisin ehdoin koko maassa. Tällä hetkellä postinjakelun tulevaisuus näyttää synkäl-
tä. Aivan kuten edustaja Myllykoski aiemmin jo selvitti, tähän ovat johtaneet monet syyt jo
vuosien takaa. Jakelun kattavuus on heikentynyt, ja etenkin syrjäseuduilla posti kulkee en-
tistä harvemmin.

Kun henkilökunta kärsii, toimintoja ulkoistetaan ja palkkoja poljetaan, Posti vetoaa
usein kiristyneeseen kilpailuun ja sen myötä heikentyneeseen kannattavuuteen. Tästä huo-
limatta Postilla on ilmeisesti varaa ja pokkaa nostaa johdon palkkioiden tasoa. Tämä on
melko härskiä, eikä ole mikään ihme, että ihmiset ovat vetäneet niin sanotusti herneen ne-
nään. Pätevä johtaja varmasti löytyisi, vaikka palkka ja muut bonukset olisivat kolmannek-
sen nykyisestä. Jos ajatellaan Postin toiminnan kehityskulkua nykyisen johtajan aikana,
niin ei kai tulokseen tyytyväisiä voida olla.

Valtiojohtoisten yritysten johtajien palkat ovat suuria ja korkeita, mutta emme voi syyt-
tää johtajia tästä, vaan me poliitikot voimme katsoa peiliin, sillä me olemme osaltamme
mahdollistaneet tämän touhun. On hyvä, että ministeri on luvannut tarttua asiaan, ja sitä on
varmaan siivittänyt se, että iltapäivälehdet ovat räikein, isoin otsikoin puuttuneet asiaan —
mistä minä voisin nyt tällä kertaa sanoa medialle kiitosta — ja some-keskustelussa asia käy
todella kuumana. No, parempi, että asiaan nyt tartutaan — parempi myöhään kuin ei mil-
loinkaan. Vääryydet olisi korjattava pian, ja yleensäkin ajatellen valtion omistajaohjausta
on otettava oppia tästä episodista.

Lopuksi haluan todeta, että Suomen julkikuva vähäisen korruption maana ei ole ehkä
niin ansaittu kuin kuvittelemme. Vanhoilla puolueilla on vahva perinne kaiken maailman
koplauksista, ja tälle touhulle olisi laitettava piste. Tämä Rinteen hallituksen valtioneuvos-
ton palkkamenoja paisuttava politiikka on esimerkki siitä, miten verovaroja surutta tuhla-
taan. Perussuomalaiset ovat eri linjoilla. Tein vuonna 2016 toimenpidealoitteen, joka sivu-
si nyt vallitsevaa ongelmaa, mutta nämä aloitteet pakkaavat jäämään unholaan, sinne va-
liokuntien paperinippujen alle.

Ja vielä aivan lopuksi: Kesällä juttelin monta kertaa myös meidän Maskun postinkanta-
jan kanssa, ja yhtenäkin päivänä hän oli vielä viideltä jakamassa postia. Hän oli tehnyt
monta monta tuntia ylitöitä, koska kesäsijaisia oli silloin paikalla ja he eivät tietysti heti
voineet osata asioita. Mutta tämä henkilö teki ja on tehnyt todella valtavan hienoa työtä to-
della pienellä palkalla, niin että täytyy vain sitten nostaa hattua, että jaksaa ihminen olla
töissä eikä ole lähtenyt sille linjalle, että mieluummin on kotona ja ottaa tukea vastaan. Ei
sekään olisi ihme, koska palkan ja sen minimiansion, jonka saa työttömänä ollessa, välinen
16



Pöytäkirjan asiakohta PTK 26/2019 vp
raha on niin pieni. Elikkä niin kuin meidän edustaja ja perussuomalaisten puheenjohtaja
Halla-aho sanoi: kyllä Suomessa tarvitsisi sentään palkalla tulla toimeen. — Kiitos.

15.51 Markku Eestilä kok: Arvoisa puhemies! On hyvä, että tämän asian yhteydessä sal-
litaan hieman laajempi käsittely koskien valtionyhtiöissä suoritettavaa palkkausta ja an-
saintajärjestelmiä ja palkintajärjestelmiä.

Ensinnäkin edustaja Räsänen käytti hyvän puheenvuoron siitä, että postin tehtävien on
toimittava kunnolla niiltä osin kuin laki sille velvoitteet antaa, ja jos toimintaa ei ole mah-
dollista kunnolla suorittaa, niin sitten ei pidä valtiolle kovin paljon tulouttaa, jos ei ole va-
raa pitää varsinaista toimintaa asianmukaisena.

Mutta mitä tulee tähän palkkaukseen yleensä, niin minusta olisi hyvä sitoa valtion palk-
kauslinja niin, että tietyllä kertoimella määritellään se maksimi, mitä palkka voi olla pää-
ministerin palkkaan suhteutettuna. Minun on vaikea yhtäkkiä arvioida, mikä se kerroin
mahtaisi olla, mutta sen pitäisi olla maksimaalinen katto, ja sen yli valtio ei palkkapolitii-
kassaan voi mennä.

Toinen juttu, joka on jo paljon helpompi ainakin itselle määritellä: erinäköisiin bonuk-
siin ja muihin, joilla palkkiojärjestelmät luodaan, pitäisi panna selvä maksimi suhteessa
palkkaan. Se on helppoa ja yksinkertaista, ja kaikki sen yli menevät palkitsemisjärjestel-
mät ikään kuin nollaantuvat. Ainakin oma näkemykseni on, että tämmöisen palkitsemisjär-
jestelmän pitäisi lähteä siitä, että maksimi on 25 prosenttia palkasta eli kolmen kuukauden
palkka, ja sen yli meneviä ansaintajärjestelmiä ja bonusjärjestelmiä ei pitäisi valtion hy-
väksyä, ja siellä, missä vähemmistöomistajina ollaan, pitäisi tätä linjaa aina edustaa. Pörs-
siyhtiöt ovat erikseen, ja niissä yhtiöissä, joissa valtiolla ei ole sitten määräysvaltaa, voi-
daan asiaa tietysti markkinaehtoisesti katsoa hieman toisin.

15.53 Raimo Piirainen sd: Arvoisa puhemies! Meillä on hyvin usein tapana ottaa asia
esille sitten, kun on joitakin ongelmia tullut. Niin kuin nytkin on nähty, niin postin osalta
on tullut ongelmia ja sitten niihin jälkikäteen pyritään reagoimaan. Tämä on 2011 voimaan
tulleen lain aikaansaannoksia. Silloinhan tämä markkinaehtoinen postitoiminta kilpailutet-
tiin. Silloin oli mahdollista eri toimijoiden lähteä kuorimaan kermaa päältä, mutta tämä
yleispalveluvelvoitteinen posti jäi Postille, ja nyt sitten, kun postin määrä on alentunut, ol-
laan tässä tilanteessa. Mutta tiedän sen, että se olisi tietenkin veronmaksajien rahoista sit-
ten laitettava, jos kaikki posti jaettaisiin tällä hetkellä tämän yleispalveluvelvoitteen mu-
kaisesti joka paikkaan.

Ennen kaikkea tässä on ihmetystä herättänyt tämä työehtosopimuksen shoppailu, elikkä
on lähdetty erilaisilla työehtosopimuksilla kilpailemaan näillä Postin toimintasektoreilla.
Se tässä on ehkä kaikista huonointa, että pyritään alentamaan pienituloisten työntekijöiden
palkkaa. Siitä hyötyy sitten johto, joilla jo ennestään on erittäin suuret ansiot, eikä tämä yk-
sistään koske Postia, tämä koskee kaikkia valtionyhtiöitä. Esimerkiksi VR:n johtajan tulos
oli vuonna 2016 yli 800 000 euroa. Kyllä tämä koskettaa kaikkia valtionyhtiöitä, ja on erit-
täin hienoa, että ministeri Paatero otti tämän asian nyt esille. Minun mielestäni täytyy kaik-
ki valtionyhtiöt käydä läpi ja antaa ohjeistukset hallitukselle siitä, miten toimitaan. Var-
maan tuo Eestilän esille tuoma järjestelmä voisi olla yksi mahdollisuus, mutta myös se, että
tarkastellaan työehtosopimuksia ja työehtosopimuslainsäädäntöä sillä tavalla, että ei ole
enää mahdollista tämä shoppailu, minkä edustaja Myllykoski nosti esille tuossa omassa
puheenvuorossaan.
17



Pöytäkirjan asiakohta PTK 26/2019 vp
Ja minä toivon edelleenkin menestystä tietysti Postille ja ennen kaikkea niille työnteki-
jöille, että he vielä voisivat omalla ansiollaan tulla toimeen. — Kiitoksia.

15.56 Minna Reijonen ps: Arvoisa herra puhemies! Postin viimeaikaiset asiat ja uutiset
kyllä huolestuttavat: henkilökunnan palkka-alet ja yleensäkin Postin luotettavuus. Sähköi-
set jutut, digi, netit ja tällaiset, eivät ole kuitenkaan koskaan kaikkien saavutettavissa, eivät
koskaan. Tarvitaan myös sitä paperista postiliikennettä. Postin palvelut on turvattava kaik-
kialla Suomessa. Se vain on näin — ne on turvattava koko maassa. Ei koskaan käy sillä ta-
valla, että kaikilla on netit ja digit siellä kotona.

Pääministeri Rinteen idea yhdistää Posti ja sote oikeasti hämmästytti. Kovasti ihmette-
lin, kun tämän uutisen kuulin. Posti on ihan eri asia, sote on täysin eri asia. Postin työnte-
kijät tekevät todella arvokasta työtä omalla tahollaan, ja samoin terveydenhuollon henki-
lökunta, hekin tekevät arvokasta työtä omalla tahollaan, mutta että ikkunasta kurkittaisiin
ja tehtäisiin arvioita ihmisten avunpyynnöistä — ei se ihan sillä tavalla mene. Jokaisenhan
pitää kuitenkin auttaa, kun nähdään, että on hätätilanne, mutta entäs jos asiakas ei vaikka
näykään ikkunasta: mitä sitten tehdään, mennäänkö sinne sisälle vai mitenkä sitten toimi-
taan? Pitää olla se vastuukysymys ihan selvä, ja ei se näin voi mennä. Pitääkö henkilökun-
nan tosiaan mennä sinne sisälle, vai pitääkö hälyttää apua lisää, vai mitenkä toimitaan? Ei-
hän voi silleen valtuuttaa, että ihminen on aina nähtävissä ikkunasta, ei todellakaan voi, ei
se ole ihmisarvon mukaista. Toivon, että ministeri Rinteen idea ei ole koko hallituksen
kanta. Tai jos tämmöiseen yhdistämiseen mennään, niin käykö kohta tosiaan sillä tavalla,
että pikakirjeet viedään ambulanssilla pitkin kyliä?

Pääministeri Rinne nosti esille, että perussuomalaiset sanovat aina, että ”ei, ei ja ei”.
Olen toista mieltä pääministeri Rinteen kanssa. Kyllä perussuomalaiset sanovat hyville
asioille ”kyllä, kyllä ja kyllä”.

15.58 Juha Mäenpää ps: Arvoisa puhemies! Tämä postiasia on tässä viime päivinä pu-
huttanut, ja on tullut esiin johtohenkilöiden korkea palkka, ja samaan aikaan pyritään nitis-
tämään sitä työtätekevän palkkaa, sen, joka on siellä itse postipalveluissa. Tämä ei ole mil-
lään tavalla hyväksyttävää. Ja varmasti, mikäli oikein olen ymmärtänyt, tämä postilain
muuttaminen on johtunut siitä, että on Euroopan unioniin menty mukaan. Siinä on muutet-
tu tämä näin, että tämä on ollut kilpailulle vapaata. Elikkä kyllä meidän omien virastojem-
me pitäisi käyttää Postin palvelua eikä antaa sitä yksityisten käsiin, elikkä haluaisin, että
Posti pysyisi siinä lestissään, mihinkä se on alkaa päälle suunniteltu.

Ja se, mitä pidän erittäin epäterveenä, on se, että Postin logistiikka ja kuljetus on vallan-
nut epäterveellä kilpailulla kuorma-autoliikennettä. Tämä nyt erityisesti tulee tänä päivänä
mieleen, kun meille on ihan organisoitu kuljetuksia tuolta maakunnasta ja kuorma-auton-
kuljettajat ja pakettiautonkuljettajat ovat järjestäneet useita edustajia kotiovelta tänne edus-
kuntaan. Posti on noin kaksi kolme vuotta sitten tehnyt tämmöisen uuden aluevaltauksen:
he ovat siirtyneet kuljettamaan kylmäkuljetuksena elintarvikkeita. Tämä ei ole minun mie-
lestäni oikein hyvä, että valtionyhtiö lähtee kilpailemaan semmoisille aloille, jotka aikai-
semmin on hoidettu yksityisten kuljetusliikkeiden kautta. Ja on hyvin paljon tullut kulje-
tusliikkeiltä viestiä, että ne tarjoukset ovat täysin epäterveitä ja kilometrihinnat ovat laske-
neet ja että mikäli mahdollista, Posti hoitaisi sitä omaa tehtäväänsä. Jos sinne joitakin uu-
sia lisäyksiä otetaan, mitä he alkavat tekemään, niin ehkä olisi parempi, että se käytäisiin
18



Pöytäkirjan asiakohta PTK 26/2019 vp
tämmöisen isomman konklaavin kautta ja mietittäisiin, onko se niin, että se loukkaa jon-
kun toisen yrittäjän asemaa.

Toivon Postin työntekijöille nyt, että he saavat jatkaa samoilla sopimuksilla kuin millä
he ovat tähänkin asti olleet, ja toivon, että tämä asia saataisiin pikaisesti hoidettua hallituk-
sen ja eduskunnan toimesta myös tämän toimitusjohtajan osalta. — Kiitoksia.

16.01 Mauri Peltokangas ps: Arvoisa rouva puhemies! Posti, tuo valtion nykyinen moni-
toimifirma, on ollut kovasti tapetilla ja ihmisten keskusteluissa. Tämä hallituksen esitys
postilain muuttamisesta on toivoakseni lähtölaukaus sille yhteiselle tahdolle, mitä olen ol-
lut aistivinani erittäin hyvistä puheenvuoroista ympäri salia, että tämä Postin työntekijöi-
den työehtosopimusjupakka saadaan siltä osin kuntoon, että yksikään Postin 700:sta —
mikä lukema nyt on ollut esillä — työntekijästä ei joutuisi sellaiseen tilanteeseen, että an-
siotaso tippuisi jopa 50 prosenttia, kuten salissa on tullut esiin.

Johdon palkitsemisesta Postin osalta on ollut todella laajaa kansalaiskeskustelua. En voi
muuta kuin yhtyä siihen, koska jos me ajattelemme, että valtionyhtiössä Suomessa on toi-
mitusjohtaja, joka peittoaa eräiden suurvaltojen presidenttien vuosipalkat mennen tullen,
niin kyllä siinä herää sitten tällaisella Köyhänperän miehellä kysymys, että kuinka kovia
miehiä meillä siellä valtionjohdon tehtävissä on — täytyy olla todella kovia. Tällaiset palk-
kiot ovat omiaan tekemään kansalaisille suuria huutomerkkejä puhekupliin. Ei ole ihme,
että siellä tosiaan käydään äänekästä keskustelua. Yhdyn kyllä suurelta osin näihin voi-
makkainakin velloviin mielipiteisiin.

Siitä, että työntekijöiden palkkoja ollaan tiputtamassa 30—50 prosentilla, minulla herää
sellainen ajatus, että miten joku voi edes ajatella — joku jossain, joka on tällaisen neuvot-
telun aloittanut — että näin tulisi toimia. Miten voidaan ajatella, että ihminen tulee toi-
meen sen jälkeen, kun hänelle tällainen palkanleikkaus tehdään? Siis siellä 700 henkilön
joukossa on varmasti monenlaisia työntekijöitä: on lyhyen aikaa olleita, on pitkän postiu-
ran tehneitä uurtajia, mutta joka tapauksessa he kaikki ovat meille suomalaisille yhtä ar-
vokkaita tehdessään sitä työtä tuolla tuiskussa ja pyryssä, kun pakettia ynnä muuta meille
sieltä toimitetaan. Kun tällaiselta henkilöltä leikataan 50 prosenttia liksasta, niin siinä saat-
taa tulla sellainen ongelma, että miten perheen talolainat ynnä muut hoidetaan. Tämä on
meille kaikille selvää, mutta otinpa nyt esimerkkinä.

No, sitten tietenkin täytyy pieni sananen lausua myöskin arvoisan pääministerimme par-
taveitsenterävästä ikkunakurkistelupalveluideasta, joka oli sitten omiaan herättämään, jäl-
leen kerran, keskustelua kansalaisten keskuudessa. Tässä kohtaa nyt täytyy ottaa myöskin
pieni silmänpilke, koska itse pidin sitä ensin vitsinä, mutta nyt tänään sitten täällä salissa
pääministerin kertoman mukaan se ei vitsi ollutkaan. Toivoisin, [Puhemies koputtaa] että
jätettäisiin Postin tehtävät niille hienoille Postin työntekijöille ennalleen. — Kiitos.

16.04 Markku Eestilä kok: Arvoisa rouva puhemies! Yleensä on aika vaikea toisen työ-
hön mennä ottamaan kantaa: mitä sen pitäisi sisältää tai ei. Se on hyvin uhkarohkeata, itse
en pysty siihen. Mutta yksi asia, mihin otan kantaa vielä jälleen kerran — minä olen oppo-
sitiopoliitikko mutta minä en sano kaikelle ei ja ei ja ei: minun mielestäni pääministeri Rin-
teen ja omistajaohjauksesta vastaavan ministeri Paateron julkiset kommentit näistä pal-
koista ja palkitsemisjärjestelmistä ovat olleet erinomaisia. Niistä on toki vuosien mittaan
tässä salissa monta kertaa keskusteltu, mutta käytän sen takia tämän puheenvuoron, ettei
vaan nyt taas käy niin, että niille ei tehdä juurikaan mitään, me kaikki kauhistelemme täällä
19



Pöytäkirjan asiakohta PTK 26/2019 vp
porukalla, mutta kun kuukaudet menevät, me unohdamme koko asian, ja sitten tulevat so-
tet ja muut kiivailut ja näihin ei palata. Minä toivonkin, että sosiaalidemokraattiset kansan-
edustajat vievät ministeri Paaterolle viestiä, että hän täällä salissa jollakin tavalle tuo tä-
män esille, mitä siellä tehtiin.

Palkitsemisjärjestelmät minun mielestäni ovat hyviä silloin, kun ne koskevat yritykses-
sä kaikkia työntekijöitä. Johdolle me joudumme hieman räätälöimään erikseen palkitse-
misjärjestelmiä. Sitä ei voi monta kertaa samalla tavalla käsitellä kuin työntekijöitä, mutta
jos työntekijät eivät ole palkitsemisjärjestelmissä ja siellä on vain johto, niin se herättää eri-
puraa, ja minusta se on huonoa johtamista. 

Edelleen olen sitä mieltä, että nämä ovat hirveän helppoja asioita. Monesti palkitsemis-
järjestelmät ovat niin monimutkaisia, että hallituksen jäsenetkään eivät loppujen lopuksi
ymmärrä, mistä on kysymys. Sen takia sinne pitää panna yksinkertainen komponentti, ku-
ten esimerkiksi se prosentti. Silloin sen yli ei voi mennä ja jokainen tietää, mitä on maksi-
mi. 

Yleensä hyvä palkitsemisjärjestelmä ei ole millään tavalla sidottu yksinomaan tulok-
seen, vaan siellä on monta eri komponenttia. Niitä voi olla puolen tusinaa komponenttia,
millä perusteella työntekijöille ja johdolle jaetaan ylimääräistä. Kun on korkea palkka, läh-
tökohdan pitää olla se, että ihminen tekee sen palkan eteen kovasti töitä. Nyt tulee vähän
semmoinen käsitys tässä yhteiskunnassa, että jos ei ole kunnon palkitsemisjärjestelmää,
niin ei ihan kunnolla tarvitse tehdä töitä, ennen kuin tulee palkitsemisjärjestelmä. Eihän se
niinkään voi olla.

16.07 Seppo Eskelinen sd: Arvoisa rouva puhemies! Tässä salissa ollaan kyllä äärimmäi-
sen hyviä tulkitsemaan ministereitten puheenvuoroja, ja vähän väärään suuntaan, rehelli-
sesti sanottuna. Täällä on hyvää keskustelua käyty, ja minusta on hienoa, että ministerit
Paatero ja Rinne tarttuivat asiaan, omistajaohjaukseen, heti, kun tämä tuli esille. Työnteki-
jöiden osalta ei missään tapauksessa tätä TES-shoppailua saa sallia, mutta kyllä meidän —
ja Rinne on siinä oikeassa — ihan aidosti on myös sitten katsottava sitä tehtäväkenttää ja
erityisesti siitä työpaikkojen turvaamisen näkökulmasta. Se voi jossain pienellä, harvaan
asutulla kylällä olla lähes sitä, että joku mummo tapaa kerran päivässä jonkun ihmisen siel-
lä kylällä, ehkä kylän sosiaaliasiamiehen, ja pääsee juttelemaan. Sillä postilla ja sillä pos-
timiehellä voi olla näillä harvaan asutuilla alueilla isokin rooli ihmisten päivittäisen teke-
misen osalta. Se on selvä, että kun jakelupäiviä on vähennetty ja tehtäviä vähennetty, niin
kysytään myös näiden työpaikkojen tulevaisuudesta ja samalla silloin laajastikin tämän
tehtäväkentän tulevaisuudesta. Ei missään tapauksessa mitään terveydenhuollon tehtäviä
olla sinne laittamassa, mutta kyllä meidän pitää avoimesti katsoa, pystyttäisiinkö sitä jol-
lakin tavalla niitten työpaikkojen näkökulmasta hyödyntämään.

No sitten tähän omistajaohjaukseen, ja se on selvä, että siellä nyt on puutteita, ja pikai-
sesti katsoin valtionyhtiöitten osalta, että poliittiset hallintoneuvostothan ovat hyvinkin
tarkkaan omistajaohjauksessa, mutta sitten, kun mennään hallitusten puheenjohtajiin ja toi-
mivaan johtoon, ollaan kaukana omistajaohjauksesta, ja tähän nyt sitten toivottavasti tä-
män prosessin aikana puututaan.

16.09 Sami Savio ps: Arvoisa puhemies! Olemme päässeet tänään onneksi keskustele-
maan tästä Postin nykytilasta. Se on herättänyt paljon kansalaiskeskustelua. Tämä posti-
20



Pöytäkirjan asiakohta PTK 26/2019 vp
lain tekninen, sinänsä aivan järkevä uudistus on hyvä viedä läpi, mutta käydään myös tätä
laajempaa keskustelua.

Eräs merkittävä syy Postia kohtaan koetun tyytymättömyyden kasvuun on postinjake-
lun tuntuva hidastuminen aiempiin vuosiin verrattuna. Vuonna 2017 voimaan tulleen pos-
tilain myötä postimerkeillä varustetuista kirjeistä ja korteista vähintään puolet on oltava
perillä viimeistään neljäntenä arkipäivänä, ja tämä on suuri muutos aiempaan tilanteeseen.
Ennen lakimuutosta nimittäin vähintään 95 prosenttia lähetyksistä oli toimitettava perille
viimeistään toisena arkipäivänä.

Arvoisa puhemies! Myös postipalveluiden hinta on kohonnut selvästi. Esimerkiksi vuo-
den 2008 alussa tavanomaisen kirjeen tai kortin sai lähetettyä ensimmäisessä luokassa 70
sentillä ja toisen luokan lähetyksen hinta oli vain 60 senttiä. Sitä vastoin nyt elokuussa
2019 tehdyn hinnankorotuksen jälkeen kirjeen ja kortin postittaminen maksaa jo 1,60 eu-
roa. Vajaan 12 vuoden aikana kuluttajahintaindeksi on siis noussut vain noin 16 prosenttia,
kun taas postimerkin hinta jopa yli 160 prosenttia. Kieltämättä Posti joutuu kamppaile-
maan kiristyvän kilpailun ja sähköisten palveluiden lisääntyvässä ristipaineessa, mutta kui-
tenkin näillä suurilla hinnankorotuksilla on todennäköisesti ollut erittäin merkittävä vaiku-
tus kirjelähetysten nopeaan vähenemiseen.

Arvoisa puhemies! Nämä julkisuudessa viime päivinä esitetyt suunnitelmat Postin työn-
tekijöiden työehtojen muuttamisesta ja rajuista palkanalennuksista ja samoin johdon kor-
keat palkkiot ovat aiheuttaneet kansalaisissa aiheellista ja suurta tyrmistystä. Omistajaoh-
jausministeri Paateron puuttuminen ja asiassa otettu aikalisä ovat oikeansuuntaisia toimen-
piteitä, mutta eivät vielä läheskään riittäviä. Meidän perussuomalaisten mielestä Postin tu-
lee valtionyhtiönä osoittaa olevansa pitkäjänteinen ja vastuullinen työnantaja, ja odotam-
mekin nyt hallitukselta ja Postin toimivalta johdolta ripeitä ja määrätietoisia toimia, joilla
Posti saadaan kuntoon ja sen mainetta parannettua tuntuvasti kansalaisten silmissä.

16.12 Raimo Piirainen sd: Arvoisa rouva puhemies! Jatkan oikeastaan siitä, mistä tuo
edustaja Eskelinen aikaisemmin mainitsi, tästä Postin hallituksen valinnasta tai oikeastaan
yleensä valtionyhtiöitten hallitusten valinnasta. Muistini mukaan — tämä nyt on minun
muistini mukaan — on tämmöinen hallitustenvalintatoimikunta, joka aina valitsee
asianomaiseen yhtiöön hallituksen ja esittää sitä sitten vuosikokouksessa, ja sieltä kautta
tämä valinta menee. Elikkä tämä on aika monimutkainen systeemi, ja tätä voisi pitää hy-
vinkin semmoisena herrainkerhona, että siellä vain sitten tuttuja ja tunnettuja valitaan sin-
ne. Tämä on varmasti yksi semmoinen asia, että tähänkin voisi puuttua hyvinkin vahvasti.
Omistajaohjausministeri ei kyllä pysty oikeastaan kovin paljon tekemään. Hän voi tietysti
käydä keskustelua ja ojentaa, mutta vuosikokouksessa hän tietenkin sitten voi esittää omia
näkemyksiään hallituksen kokoonpanoon. Ja niin kuin tiedetään, hallintoneuvostothan va-
litaan hyvin pitkälle poliittisin perustein, ja hallitus valitsee toimitusjohtajan, ja sieltä kaut-
tahan tämä homma pitäisi saada liikkeelle.

Minäkin haluan vielä puuttua tähän Rinteen esille nostamaan asiaan, kun tuolta harvaan
asutulta alueelta olen, Kainuusta. Minä näen tämän siellä erittäin hyvin toimivana systee-
minä, koska siellähän postinjakaja tuntee kaikki alueensa asukkaat, suurin piirtein, ja tie-
tää, minkälaiset heidän elintapansa ovat, ja jos aamulla mennään ja valoja ei näy ja nor-
maalisti on valot ollut tai johonkin muuhun liikkeeseen ei reagoida tai jotakin tämmöistä,
niin saattaa herätä heti epäilys siitä, että nyt jotakin on vialla, ja voi ehkä sitten käydä kat-
21



Pöytäkirjan asiakohta PTK 26/2019 vp
somassa, onko kaikki ok. Tämä on tämmöinen harvaan asuttujen alueitten varotoimenpi-
de, ja tämmöiseen voisi hyvinkin postinjakaja sitten reagoida.

Sitten toinen asia, mistä on Postin puolella puhuttu, ovat nämä asiointipalvelut, elikkä
tälläkin hetkellä käsittääkseni Posti toimittaa muutakin kuin vain paketteja, kun vaan asias-
ta on sovittu, ja muistaakseni on keskusteltu myös siitä, että lääkkeitä voisi postinjakaja ja-
kaa — mikä on täysin mahdollista, kun ne vain ovat tietyllä tavalla pakattuja ja nimellä va-
rustettuja, etteivät ne mene vääriin osoitteisiin. 

Tämäntyyppistä siellä on puhuttu ja tehtykin varmasti niitä päätöksiä, mutta tämä on
hankala tilanne siinä mielessä, että lähellä eläkkeelle pääsyä olevien ihmisten palkkatuloa
pienennetään tällä tavalla, niin että jotakin semmoista pitäisi keksiä, että heitä voitaisiin pi-
tää töissä, ja nimenomaan tämän palkkausjärjestelmän pitäisi koskettaa myös näitä alem-
pia osia, ja jos se on prosentuaalinen, niin me kaikki tiedämme, [Puhemies koputtaa] että
suurimpiin palkkoihinhan tämä tulospalkkaus prosentuaalisesti on huomattavasti merkittä-
vämpi kuin sinne alapäähän. — Kiitoksia.

16.15 Kimmo Kiljunen sd: Arvoisa rouva puhemies! Minusta on ollut arvokas tämä kes-
kustelu tänään täällä eduskunnassa, mikä on käyty postipalveluista. Joku voisi sanoa, että
hyvä, että edes nyt käydään tämä keskustelu. Arvokkaita puheenvuoroja kautta linjan. Hy-
vä, että Postista puhutaan.

Hyvä, että on myöskin tavallaan tunnistettu ne ongelmat, joita tämmöinen yhtiöittämis-
prosessi on aikaansaanut. Tunnistamme sen, että Postilla on kuitenkin tämmöinen julkinen
palvelutehtävä, yleispalveluvelvoite, joka sille kuuluu automaattisesti myöskin Suomessa.
Tämä Postin toiminta on ollut lähes viranomaistyyppistä toimintaa aikaisemmin, ja nyt sin-
ne on tullut taakse tämä yhtiömuoto, jonka seurausta ovat sitten monet ongelmatkin, joihin
tässä on viitattu.

Nekin puheenvuorot olivat arvokkaita, jotka erittelivät sitä tilannetta, että erikoista on
ollut, että tämän yhtiöittämisen kautta joka tapauksessa postipalvelut ovat selkeästi laadul-
lisesti heikentyneet — jokainen kansalainen sen tietää — riippumatta siitä, mihin ministe-
rikin täällä viittasi, että kysyntä juuri sen tyyppisille perinteisille kirjepalveluille on voi-
makkaasti laskenut. Se on totta varmasti, mutta joka tapauksessa tämä palveluiden heiken-
tyminen on jokaisen kansalaisen koettavissa ollut.

Se on ollut arvokasta myöskin tämän päivän keskusteluissa, että on tunnistettu se, että ei
voi olla niin, että riskit, vaikeudet kantaa työntekijä, suorittava porras ja kannustimet, voi-
tot, hyödyt menevät sitten yrityksen johdolle. Siinä on tullut tämä käsittämätön repeytymä,
että toisaalta ollaan valmiita heikentämään työehtoja työntekijöille ja samanaikaisesti
nämä kannustimet ikään kuin vain palkitsevat yritysjohtoa siitä, että työntekijöitäkin koh-
dellaan niin kuin kohdellaan.

Hienoa ja kaikkein arvokkainta tässä keskustelussa on ollut se, mitä ministerit täällä toi-
vat esille kautta linjan pääministeristä omistajaohjauksesta vastaavaan ministeriin, että tä-
hän asiaan halutaan nyt tarttua. Tämä hallitus siihen varmasti tarttuu. Se on arvokasta. 

Ja se jatkolausehan tähän varmasti on kaikkien meidän kansanedustajien syytä sanoa,
että nyt puhutaan Postista mutta samoja ongelmia on tietysti myöskin muissa valtionyhti-
öissä. Silloin tietysti meidän täytyy jossain vaiheessa pystyä avaamaan nekin ilman, että
meillä on tässä alla tällainen niin sanottu skandaali, joka nostaa sen niin kuin tikun nok-
kaan. Tässä on syytä käydä kokonaisvaltainen keskustelu siitä, mitkä nämä palkitsemisjär-
jestelmät valtionyhtiöissä ovat ja kuinka näitä asioita voidaan yhdessä viedä eteenpäin.
22



Pöytäkirjan asiakohta PTK 26/2019 vp
16.17 Hilkka Kemppi kesk: Arvoisa puhemies! Tästä varsin teknisestä hallituksen esi-
tyksestä on lähtenyt mielestäni käyntiin erittäin herkullinen arvokeskustelu, ja olen iloi-
nen, että sitä on sallittu käytäväksi täällä eduskunnan täysistunnossa. Voin vakuuttaa, että
myös keskusta seuraa Posti-asian kehitystä tässä tämänhetkisessä Posti-kriisissä erittäin-
kin tiukalla silmällä, paitsi sitä, että kotipalvelua arvostetaan soten osalta sote-palveluna,
myös sitä, että posti kulkee jatkossakin koko Suomessa.

Postin tehtävä on selkeästi eri kuin soten tehtävä. Kotihoito on vaativa sote-palvelun
muoto, jota ei voi korvata ihmisillä, joilla ei ole sote-alan koulutusta tai osaamista. Itse
näen, että uusia työtehtäviä ei eduskunnasta käsin kuitenkaan päätetä, vaan ne muotoutu-
vat enemmänkin siinä arjessa. Minulle tulee mieleen sellainen tapaus tuolta viime kesältä,
kun oli näitä kovia helteitä: palomiehet ottivat kovasti yhteyttä, että on hankalaa, kun ko-
tihoidon palveluun ei kuulu ikkunan avaamista, ja sitten meidän ikäihmiset, mummot ja pa-
pat, olivat varsin kuumissa asunnoissa ihan tahtomattaan. Tällaisten tehtävien kohdalla ei
minusta puhuta ainoastaan sote-palveluista, vaan puhutaan enemmänkin tämmöisestä laa-
jemmasta huolenpidosta, jonka tulevaisuuden tehtäväkenttää katson avoimin mielin, mi-
hin se voisi sopia.

Olen avoin sille, että Postin toimintaankin haetaan uusia ratkaisuja, mutta niiden kanssa
on katsottava kauas. Aikanaan tässä salissa käytiin kipakkaa keskustelua siitä, jaetaanko
postia kolmena vai viitenä päivänä viikossa, samaan aikaan, kun naapurivaltiomme teki
tämmöisen kokeilun postinjaosta droonilentokoneella. Voi olla, että tulevaisuus tuo meille
uusia ratkaisuja tai tämäkin hetki, mutta tällä hetkellä pidän huolta siitä, että puolustamme
Postin työntekijöiden osaamisen arvoa.

Ja sitten näihin johdon palkkoihin ja palkkioihin. On mielestäni erittäin hyvä asia, että
omistajaohjaus puuttui tähän epäoikeudenmukaiseen johdon palkitsemisasiaan ministeri
Paateron johdolla. Postin tulevaisuus on todellakin turvattava, sillä postipalvelu on meille
kaikille suomalaisille elintärkeä palvelu tiedon kulkemisen kannalta. Nämä törkeät palkat
eivät kuitenkaan sovi. Tällaiset palkkaerot eivät ole perusteltavissa osaamisella eivätkä kil-
pailulla eivätkä millään muullakaan tekijällä ja perustelulla, jonka olen kuullut tähän men-
nessä. Kun valtionyhtiöiden hallintoneuvostojen asemaa on heikennetty ja valtaa siirretty
yhtiöiden hallituksille, ovat alkaneet nähdäkseni myös hallitusammattilaisten ja toimivan
johdon palkat ja eri bonukset pikkuhiljaa nousta huipentuen nyt Postin toimitusjohtaja Ma-
lisen liki miljoonan euron vuosiansioihin. Nämä eivät ole minusta perusteltavissa. 

Toivon, että [Puhemies koputtaa] valtionyhtiöiden osalta tarkastellaan laajemminkin
tätä kohtuullisuutta ja järkevyyttä ja että Suomen valtionyhtiöt voisivat jatkossa [Puhe-
mies koputtaa] olla esimerkillisiä esimerkiksi perheystävällisyydessä ja työssäjaksamises-
sa, mutta myös kohtuullisissa palkoissa.

Ensimmäinen varapuhemies Tuula Haatainen: Onko keskustelu tästä Posti-asiasta
päättynyt? Tämä sai hieman ajankohtaiskeskustelun luonteen, mutta oli varmasti tämä kes-
kustelu paikallaan.

Keskustelu päättyi.

Asia lähetettiin liikenne- ja viestintävaliokuntaan.
23


	8
	14.07
	14.10
	14.17
	14.18
	14.19
	14.20
	14.22
	14.23
	14.24
	14.25
	14.27
	14.28
	14.29
	14.30
	14.31
	14.33
	14.36
	14.37
	14.38
	14.39
	14.40
	14.42
	14.43
	14.44
	14.46
	14.52
	14.54
	14.57
	15.00
	15.03
	15.06
	15.46
	15.51
	15.53
	15.56
	15.58
	16.01
	16.04
	16.07
	16.09
	16.12
	16.15
	16.17


