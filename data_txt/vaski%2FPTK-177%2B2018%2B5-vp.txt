















































DEM78F4.tmp.xml


Pöytäkirjan asiakohta PTK 177/2018 vp
Pöytäkirjan asiakohta 

PTK 177/2018 vp

Täysistunto

Torstai 14.3.2019 klo 10.00—13.56

5. Hallituksen esitys eduskunnalle laiksi henkilötietojen käsittelystä poliisitoimessa sekä 
eräiksi siihen liittyviksi laeiksi

Hallituksen esitys HE 242/2018 vp
Valiokunnan mietintö HaVM 39/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 5. asia. Käsittelyn pohjana on hallintovaliokunnan mietintö HaVM 39/2018 vp.
Nyt päätetään lakiehdotusten sisällöstä.

Keskustelu

13.39 Joona Räsänen sd: Arvoisa puhemies! Niin tässä asiassa kuin seuraavassa kahdes-
sa muussakin asiassa edelleen ollaan täällä tiedon äärellä, niin kuin edellisessäkin asiassa,
ja näissä kaikissa asioissahan on pohjana hallintovaliokunnan yksimielinen mietintö. Tämä
asiakohta 5 koskee lakia henkilötietojen käsittelystä poliisitoimessa sekä eräitä siihen liit-
tyviä lainsäädäntöjä.

Arvoisa puhemies! Tämän lainsäädäntökokonaisuuden tavoitteena on saattaa poliisin
tehtävien suorittamiseksi tarpeellisten henkilötietojen käsittelyä koskeva lainsäädäntö vas-
taamaan Euroopan unionin tietosuojalainsäädännön vaatimuksia. Tässä kokonaisuudessa
ollaan huomioitu myös poliisin toimintaympäristössä tapahtuneet muutokset ja niistä ai-
heutuneet tiedonkäsittelytarpeet, jotka koskevat erityisesti henkilötietojen käsittelyä rikos-
ten ennalta estämiseksi. Tavoitteena on ollut lisäksi selkeyttää ja yksinkertaistaa lain mo-
nimutkaiseksi muodostunut rakenne.

Tämä ehdotettu lainsäädäntökokonaisuus on merkittävä uudistus poliisin toimintaedel-
lytysten ja henkilötietojen suojan kannalta. Hallintovaliokunta on tehnyt tässä perusteellis-
ta työtä ja tehnyt eräitä täsmennyksiä ja on muun muassa edellyttänyt, että hallitus seuraa ja
arvioi uuden poliisin henkilötietolainsäädännön toimeenpanoa kiinnittäen huomiota muun
ohella uuden, käyttötarkoitusperusteisen sääntelyn toimivuuteen, henkilötietojen suojan
toteutumiseen, vaikutuksiin poliisin ja muiden viranomaisten toimintaedellytyksiin sekä
henkilötietojen käsittelyn valvontaan. Ja näistä asioista hallintovaliokunta on todennut, että
hallituksen on syytä laatia seikkaperäinen selvitys tulevalle hallintovaliokunnalle vuoden
21 loppuun mennessä. Ehkäpä merkittävin esitykseen tullut muutos, jota hallintovaliokun-
nassa olemme työstäneet, on liittynyt syrjimättömyyskriteeriin, joka on saatu mielestäni
hyvällä tavalla nyt tässä mietinnössä kirjoitettua auki.

Arvoisa puhemies! Tiedonhallintaan liittyvät kysymykset ja myös henkilötietoihin liit-
tyvät kokonaisuudet tulevat olemaan esillä tulevaisuudessakin. Niillä on valtava merkitys,
kun mietitään vaikkapa rikosten ennaltaehkäisyä, ja toisaalta on huolehdittava tarkasti sii-
 Tarkistettu
4.0



Pöytäkirjan asiakohta PTK 177/2018 vp
tä, että jokaisella meistä henkilötietojen suoja myös pysyy korkealla, jotta ne tiedot eivät
päädy vääriin käsiin.

Arvoisa puhemies! Oikeastaan tämän saman puheenvuoron voisin käyttää seuraavista-
kin listalla olevista asioista, kun puhutaan henkilötietojen käyttämisestä niin tuolla Raja-
vartiolaitoksen puolella kuin myös sitten Tullin puolella. Kokonaisuudessaan erittäin kan-
natettavat muutokset. Ja korostan vielä, että näissäkin asioissa hallintovaliokunta on teh-
nyt perusteellista, hyvää työtä. Kuvaavaa on, että nämä kaikki mietinnöt ovat täysin yksi-
mielisiä.

13.42 Olli-Poika Parviainen vihr: Arvoisa puhemies! Viranomaisvaltuuksia ei voi
myöntää hätiköiden. Niiden suhteen on oltava aina hyvin harkitsevainen. Tässä yhteydes-
sä hallintovaliokunta on käynyt laajaa keskustelua ja myös tätä harkintaa parhaansa mu-
kaan pyrkinyt noudattamaan.

Kuten edustaja Räsänen totesi, on tärkeää, että me nyt arvioimme sitten jatkossa myös
toimeenpanoa ja katsomme, miten nämä muutokset poliisin rekistereihinkin vaikuttavat.
On myös hyvä, että saamme käsiimme seuraavalla kaudella selvityksen asiasta. Olisi tär-
keää huomioida myös se — jälleen sama, minkä toistin aiemmissa puheenvuoroissani
edellisissä pykälissä — että emme pistemäisesti säätäisi erilaisia oikeuksia ja emme esi-
merkiksi käsittelisi erilaisia rekistereitä pelkästään yksittäistapauksina vaan katsoisimme
kokonaisuutta, miten tietoa kerätään, mihin sitä käytetään ja minkälaisia palomuureja ra-
kennamme. Tiedustelulainsäädännön yhteydessä kävimme tästä asiasta erittäin laajaa kes-
kustelua ja olemme myös löytäneet Suomeen erilaisia malleja, joilla voimme tehdä palo-
muureja esimerkiksi herkän henkilökohtaisen tiedon käsittelyyn. Syrjimättömyysperiaate
niin ikään on hyvin tärkeä perustuslaista kumpuava kysymys.

Hallituksella, joka nyt on jo ehtinyt paitsi poistua tuolta aitiosta myös hajota matkan var-
rella, oli myös muita esityksiä siitä, miten näitä henkilörekistereitä tulisi käyttää ja miten
niitä hyödynnettäisiin. Osa on ollut kannatettavia, osaa voisin tulkita hieman ylilyödyiksi,
ja esimerkiksi ajatus biometristen tietojen käytön laajentamisesta sellaisenaan rikostorjun-
taan kuulostaa kansalaisten arkaluontoisten tietojen käsittelyn näkökulmasta varsin ris-
kialttiilta. Nämä kysymykset jäävät nyt sitten kuitenkin seuraavalle kaudelle. Katsotaan,
miten tämä keskustelu jatkuu.

Mutta tässä kohtaa hallintovaliokunta on nyt nämä esitykset tuonut saliin, joita tänään
useamman käsittelemme, ja ne ovat tosiaan yksimielisiä. Ja on hyvä huomata, että olemme
käsitelleet useita eri hallinnonaloja sisäisen turvallisuuden kentältä samoihin aikoihin yh-
dessä pyrkien tekemään juuri sitä kokonaisharkintaa, jota tässä peräänkuulutetaan.

13.44 Joona Räsänen sd: Arvoisa puhemies! Tuossa edellisessä puheenvuorossa unohtui
todeta se seikka, että tässähän kevättalvella — ja jo aikaisemmin — suuren painoarvon,
totta kai, julkisessa keskustelussa ovat saaneet säädetyt tiedustelulainsäädännöt, mutta jos
mietitään tiedonhallinnan näkökulmasta ja siitä näkökulmasta, millä tavalla kansalaisilta
tietoja kerätään ja miten niitä käytetään sitten viranomaistoiminnassa, niin väittäisin, että
tämä henkilötietoja koskeva lainsäädäntöpaketti on varmasti yhtä iso kakku tässä asiassa.
Ja soisi tälle myös sitä huomiota, jota tiedustelulainsäädäntöpuoli on saanut, koska aivan
samalla tavalla tähän lainsäädäntökokonaisuuteen liittyy se kasvavan valvonnan tarve,
myös parlamentaarisesti, millä tavalla näitä uusia oikeuksia tullaan sitten viranomaistoi-
minnassa käyttämään. Niin kuin edellä edustaja Parviainen totesi, tähän on syytä palata sit-
2



Pöytäkirjan asiakohta PTK 177/2018 vp
ten viimeistään siinä vaiheessa, kun seurantaraportti ensi kaudella tullaan tänne eduskun-
taan saamaan.

Arvoisa puhemies! On selvää, että kaikissa tilanteissa päätöksentekijöiden tehtävä on
huolehtia siitä, että meillä turvallisuusviranomaisilla on sellaiset resurssit, että he pystyvät
päivätyönsä tekemään, pystyvät pitämään Suomen turvallisena. Mutta aivan samalla taval-
la on selvää, että meidän on katsottava ja kehitettävä lainsäädäntöä niin, että tietosuojaan
liittyvät asiat on hyvin huomioitu ja että myös pystymme sitten valvomaan, millä tavalla ja
mihin käytetään sitä tietoa, jota kansalaisilta kerätään.

Kun kolikolla on aina kaksi puolta, niin väittäisin kuitenkin tässä vaiheessa, että aika hy-
vin tasapainossa niin turvallisuuselementtejä ja poliisin ja muiden viranomaisten toiminta-
edellytyksiä kuin myös tietosuojapuolta on pystytty viemään käsi kädessä eteenpäin, ja tä-
hän on syytä todella palata sitten seurannan merkeissä.

Yleiskeskustelu päättyi.

Eduskunta hyväksyi hallituksen esitykseen HE 242/2018 vp sisältyvien 1., 3.-5., 7.-18. ja
20.-26. lakiehdotuksen sisällön mietinnön mukaisena. Eduskunta yhtyi valiokunnan ehdo-
tukseen hallituksen esitykseen HE 242/2018 vp sisältyvien 2., 6. ja 19. lakiehdotuksen hyl-
käämisestä. Lakiehdotusten ensimmäinen käsittely päättyi.
3


	5
	13.39
	13.42
	13.44


