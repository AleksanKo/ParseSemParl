















































DEMBAD4.tmp.xml


Pöytäkirjan asiakohta PTK 74/2017 vp
Pöytäkirjan asiakohta 

PTK 74/2017 vp

Täysistunto

Keskiviikko 21.6.2017 klo 13.59—0.32

5. Valtioneuvoston selonteko eduskunnalle Suomen osallistumisen jatkamisesta turvalli-
suussektorin koulutusyhteistyössä Irakissa

Valtioneuvoston selonteko VNS 5/2017 vp
Valiokunnan mietintö UaVM 5/2017 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 5. asia. Nyt
päätetään ulkoasiainvaliokunnan mietinnön UaVM 5/2017 vp pohjalta kannanotosta se-
lonteon johdosta.

Ulkoasiainvaliokunnan varapuheenjohtajan esittelypuheenvuoron jälkeen keskustelu
käydään etukäteen pyydettyjen puheenvuorojen osalta nopeatahtisena. Ryhmäpuheenvuo-
rokierrosta ei ole. Puheenvuorojen pituus on enintään 5 minuuttia. Puhemiesneuvosto suo-
sittaa, että myös nopeatahtisen keskusteluosuuden jälkeen pidettävät puheenvuorot kestä-
vät enintään 5 minuuttia.

Keskustelu

19.01 Pertti Salolainen kok (esittelypuheenvuoro): Arvoisa rouva puhemies! Me emme
täällä Suomessa elä missään umpiossa, vaan ulkopuoliset tapahtumat vaikuttavat meihin,
valitettavasti joskus myöskin kovin ikävällä tavalla. Eräs esimerkkihän tästä oli juuri se,
että Temppeliaukion kirkkoon — suurin piirtein 100 metrin päähän tästä — tuli terroristi-
uhkailmoitus, ja siitä sitten seurasivat tietyt toimenpiteet.

Tämä Isilin toiminta muodostaa edelleen merkittävän uhan kansainväliselle rauhalle ja
turvallisuudelle. Vaikka Isilin asema on kuluneen vuoden aikana heikentynyt ja esimerkik-
si Irakissa järjestön hallussa arvioidaan olevan enää noin 7 prosenttia maan pinta-alasta, on
järjestön toiminnan kukistamiseen edelleen satsattava merkittävästi. Ulkoasiainvaliokunta
pitääkin perusteltuna Suomen osallistumisen jatkamista kansainväliseen Isilin vastaiseen
koalitioon antamalla tähän OIR-operaatioon ja sen puitteisiin turvallisuussektorin koulu-
tusta Irakissa. Osallistumisen jatkaminen on tärkeää, sillä lyhyellä tähtäimellä Irakin va-
kauttamisen keskeinen edellytys on maan turvallisuustilanteen parantaminen ja Isilin ku-
kistaminen.

Pitemmällä tähtäimellä ulkoasiainvaliokunta pitää todennäköisenä, että Isilin aseman
heikentyminen jatkuu ja sen toiminnan painopiste tulee siirtymään yhä enemmän terroris-
tien iskujen toteuttamiseen mahdollisimman laajalla alueella, myös Euroopassa, ja tätä
vasten pitää olla myös omat toimintasuunnitelmat meillä täällä Suomessa olemassa. Äskei-
set tapahtumathan ovat osoittaneet, että meillä myöskin on valmiuksia kohdata näitä uusia
haasteita.
 Tarkistettu
4.1



Pöytäkirjan asiakohta PTK 74/2017 vp
Arvoisa puhemies! Suomen on tarkoitus jatkaa osallistumista siis tähän OIR-operaa-
tioon noin 100 sotilaalla 1.9. alkaen vuoden 18 loppuun asti. Tarkoitus on kehittää toimin-
tamallia koulutustoimintapainotteiseksi, mikä kuitenkin pitää sisällään myös turvallisuus-
viranomaisten neuvonantoa.

Jatkossa Suomen koulutustoiminta on tarkoitus ulottaa myös muihin kuin peshmerga-
joukkoihin. Tähän laajentamiseen liittyen ulkoasiainvaliokunta pitää tärkeänä rajausta,
jonka mukaan koulutusta ei anneta puolisotilaallisille joukoille, joihin voi kuulua niin sa-
nottuja šiiamilitiaryhmiä.

Lisäksi ulkoasiainvaliokunta painottaa, että OIR-operaatio on edelleen olosuhteista joh-
tuen korkean uhkatason operaatio. Varsinkin nyt, kun suomalaisten operaatioon osallistu-
misen luonne muuttuu liikkuvammaksi ja operaation toiminta-alue laajenee, voi suomalai-
siin joukkoihin kohdistua uusi riskitaso, ja se voi kasvaa, sillä Isilin hallussa on edelleen
alueita Irakin pohjoisosissa ja lisäksi niiden ulkopuolella järjestö kykenee toteuttamaan
terrori-iskuja. Vaikka Kurdistanin aluehallinnon kontrolloimilla alueilla uhkataso on säi-
lynyt varsin matalana, on uhkataso muualla Pohjois-Irakissa kohonnut ja Mosulissa se on
äärettömän korkea. Toiminnan painopisteen suuntautuessa liikkuvien koulutusryhmien
toimintaan voivat kouluttajaryhmät altistua itsemurhaiskuille, tienvarsipommeille ja mii-
noille sekä suoran ja epäsuoran tulen käytölle. On tärkeää, että Puolustusvoimat arvioivat
jatkuvasti omasuojan riittävyyttä operaatioalueen olosuhteissa ja raportoivat havainnois-
taan relevanteille tahoille.

Arvoisa puhemies! Ulkoasiainvaliokunta pitää myönteisenä, että suomalaisen kriisin-
hallintajoukon antama koulutus OIR-operaation puitteissa on ollut jo nyt tuloksellista ja
suomalainen koulutustapa on saanut koulutettavilta hyvää palautetta. Toistaiseksi Irakin
Kurdistanin peshmerga-joukkoja on koulutettu yhteistoiminnassa Norjan, Hollannin ja
Ison-Britannian joukkojen kanssa.

Ulkoasiainvaliokunta myös korostaa, että toiminta vaativissa monikansallisissa operaa-
tioissa ja ympäristöissä hyödyttää myös kotimaan puolustusta. Se muun muassa tarjoaa
mahdollisuuden kaluston ja toimintatapojen testaamiseen tavalla, joka ei olisi mahdollista
kotimaassa. Lisäksi suomalaista asevelvollisten kouluttamiseen liittyvää osaamista voi-
daan asiantuntija-arvion mukaan hyödyntää tässä operaatiossa poikkeuksellisen tehok-
kaasti.

Valiokunta painottaa, että Irakin pidemmän tähtäimen kehityksen ja kestävän vakautta-
misen turvaamiseksi maan kansallisen sovintoprosessin ja jälleenrakennuksen edellytys-
ten on noustava keskiöön. Ilman toimivaa demokratiaa ja taloutta sekä hyvää hallintoa ja
ihmisoikeuksien kunnioitusta ei päästä kiinni niihin syihin, joista Isilin kannatus on lähte-
nyt liikkeelle. Suomen onkin hyvin laaja-alaisesti osallistuttava erilaisiin eheyttäviin toi-
menpiteisiin irakilaisessa yhteiskunnassa.

19.06 Timo Heinonen kok: Arvoisa rouva puhemies! Hyvät ministerit ja hyvät edustaja-
kollegat! Ulkoasiainvaliokunnan varapuheenjohtaja, edustaja Salolainen kävi varsin laa-
jasti läpi tätä ulkoasiainvaliokunnan näkökulmasta.

Myös me puolustusvaliokunnassa käsittelimme tätä perusteellisesti, niin kuin edellisel-
läkin kerralla, kun vastaavaan koulutusoperaatioon osallistumisesta päätettiin. Tällä nyt
käsittelyssä olevalla päätöksellä päätetään jatkaa tätä Irakin koulutusoperaatiota, OIR:ää,
Irakissa noin sadan sotilaan vahvuudella ensi vuoden eli vuoden 2018 loppuun asti.
2



Pöytäkirjan asiakohta PTK 74/2017 vp
Tämä on osa terrorismin vastaista taistelua, joka on ollut varsin tuloksekasta, mikä on
tullut esille valiokunnan kuulemisissa laajasti. Daeshin, Isilin, Isisin hallussa on enää tuo
vajaa 7 prosenttia Irakin pinta-alasta, mutta, niin kuin tässä edellä ulkoasiainvaliokunnan
varapuheenjohtaja toi esille, tämä terroristien ajaminen nurkkaan entistä tiukemmin on ai-
heuttanut ja tulee varmasti aiheuttamaan entistä enempi myös terrorismiuhkan nousua kai-
kissa länsimaissa. Eli nurkkaan ajetut terroristit ryhtyvät tekemään iskuja sitten yhä hel-
pommin niissä paikoissa, missä siihen mahdollisuuksia tulee.

Tietysti on huoli myös Mosulin alueen humanitäärisestä kriisistä. Tällä alueella on mer-
kittävästi, jopa 11 miljoonaa ihmistä humanitäärisen avun tarpeessa kaiken kaikkiaan. Sil-
loin on tietysti tärkeää, että pystyttäisiin vakauttamaan sitä tilannetta pidemmällekin, niin
että siellä pystyttäisiin asumaan myös tulevaisuudessa turvallisemmin.

Uhka-arvioita on korotettu niin Suomessa kuin Euroopassa monessa muussakin maas-
sa, ja täytyy toivoa, että näissä toimenpiteissä myös edetään määrätietoisesti. On edelleen
tiettyjä asioita, jotka Suomessa vaativat mielestäni tiukennuksia, esimerkiksi näiden vie-
rastaistelijoiden palaaminen Suomeen. En itse sitä ymmärrä, että me annamme heidän pa-
lata tänne ja itse asiassa elää vielä ihan vapaata elämää. Ja ihan henkilökohtaisena omana
mielipiteenäni: en myöskään ymmärrä sitä, että meiltä edelleen esimerkiksi Kela-korvauk-
sia maksetaan näille vierastaistelijoille, jotka osallistuvat terroristijärjestö Daeshin toimin-
taan. Pitäisi löytyä keino puuttua tämäntyyppiseen tilanteeseen. Näihin muut Euroopan
maat ovat puuttuneet. Se on osittain jopa terrorismin rahoittamiseen verrattavaa toimintaa,
kun heille näitä avustuksia maksetaan siitä huolimatta, että he ovat liittyneet tällaiseen ter-
roristijärjestöön.

Tällä OIR-operaatiolla ei ole siis varsinaista YK-mandaattia, mutta se tukeutuu siis
YK:n turvallisuusneuvoston päätöslauselmaan ja Irakin hallituksen suostumukseen ja
pyyntöön, kuten myös tämä meidän sotilaidemme voimankäyttö ja myös oma turva siellä.
Tässä kansainvälisessä koalitiossa on tällä hetkellä kaiken kaikkiaan 68 jäsentä, mukaan
lukien kaikki EU-maat ja myös Pohjoismaat.

Riskiarviota on myös puolustusvaliokunnassa käsitelty laajemmin. Tämä on korkean
uhkatason operaatio. Ja kun koulutustoiminnan painopiste on operaation edetessä siirtynyt
ja tulee suuntautumaan entistä enempi näiden etenevien eli liikkuvien koulutusryhmien
toimintaan, niin silloin myös mahdollisuus ja altistuminen esimerkiksi itsemurhaiskuille,
tienvarsipommeille, miinoille sekä suoran ja epäsuoran tulen käytölle korostuu. Sen takia
omasuojan riittävyyttä pitää seurata koko ajan.

Arvoisa puhemies! Aivan lopuksi näistä operaation hyödyistä kansalliselle puolustuk-
selle: Toisaalta tuntuu vähän epämiellyttävältä edes pohtia tällaista kysymystä sen takia,
että tietysti tässä päätehtävä on se, että pystyttäisiin tällä alueella vakauttamaan tilannetta,
mutta valiokunnan saaman selvityksen mukaan tällä on ollut myönteisiä vaikutuksia —
niin kuin koulutus- ja neuvontatoiminnan operaatioilla muutenkin — meidän maamme
omalle puolustukselle. Ja kun meidän järjestelmämme perustuu asevelvollisuusarmeijaan,
meillä on myös ollut ehkä palkka-armeijoita enempi annettavaa tämäntyyppisissä hank-
keissa. Asiantuntijat toivat puolustusvaliokunnassa esiin myös sen, että toiminta vaativis-
sa monikansallisissa ympäristöissä hyödyttää siis myös kotimaan puolustusta. [Puhemies
koputtaa] Suomalaisjoukoilla on mahdollisuus testata kalustoa ja toimintatapoja tavalla,
jota ei ole mahdollista kotimaassa tehdä. Puolustusvaliokunta toteaa omassa lausunnos-
saan, että Suomi on ollut aikaisemmin mukana tarjoamassa koulutustukea esimerkiksi Af-
ganistanissa, Malissa ja Somaliassa ja Irakin koulutusoperaatio rinnastuu valiokunnan saa-
3



Pöytäkirjan asiakohta PTK 74/2017 vp
man selvityksen mukaan parhaiten juuri tähän Malin ja Afganistanin operaatioissa annet-
tuun koulutukseen.

Arvoisa puhemies! On hyvä, että meillä myös tuo vakuutusturva on nykyään kunnossa.
Meidän on syytä olla muiden länsimaiden kanssa mukana tässä terrorismin vastaisessa
taistelussa.

Puhemies Maria Lohela:  Ministeri Soini, enintään 5 minuuttia.

19.13 Ulkoasiainministeri Timo Soini: Arvoisa rouva puhemies! Kiitän ulkoasiainvalio-
kuntaa mietinnöstä sekä puolustusvaliokuntaa lausunnosta, niissä on esitetty arvokkaita
näkemyksiä Suomen turvallisuussektorin koulutustoiminnasta Irakissa.

Tulemme luonnollisesti vastaamaan muun muassa siihen pyyntöön, että eduskuntaa pi-
detään informoituna koulutusoperaatioon osallistumisen edistymisestä sekä siihen liitty-
vistä kysymyksistä, kuten koulutuksen maantieteellisestä sijainnista.

No miksi on tärkeää, että Suomi on mukana Irakin koulutusoperaatiossa? Kuten ulko-
asiainvaliokunnan mietinnössä todetaan, Suomen on tärkeätä osallistua kansainväliseen
Isilin vastaiseen toimintaan, koska järjestön toiminta muodostaa uhan paitsi kansainväli-
selle rauhalle ja turvallisuudelle myös suoraan Euroopalle ja Suomelle. Tästä olemme saa-
neet uusia valitettavia muistutuksia eri puolilla Eurooppaa. Suomen terrorismin uhkaku-
van tekijöistä Isiliin kytkeytyvien henkilöiden ja verkostojen vaikutus on edelleen merkit-
tävin. Suomen velvollisuus on kansallisten torjuntatoimien ohella osallistua yhteisin pon-
nistuksin Isilin vastaiseen toimintaan. Osallistumattomuus ei ole vaihtoehto. Kuten kriisin-
hallinnalla yleisimminkin, voidaan tällä Irakin turvallisuussektorin kehittämiseen tähtää-
vällä yhteistyöllä parantaa ihmisten elämää kohdemaassa ja samalla vahvistaa
turvallisuutta Suomessa. Tässä yhdistyy kansallinen etumme pyrkimykseen rakentaa oi-
keudenmukaisempi ja vakaampi maailma.

Arvoisa puhemies! Miten olemme sitten onnistuneet edistämään Isilin vastaista toimin-
taa Irakissa? Ulkoasiainvaliokunta korostaa, että Suomen toiminnan Irakin vakauttamisen
tukemiseksi tulee olla mahdollisimman kokonaisvaltaista. Isilin vastainen koalitio on erin-
omainen esimerkki moninaisesta yhteistyöstä kansainvälisellä tasolla. Yhteistyö kattaa so-
tilaallisen toiminnan, vakauttamistoimet, vierastaistelijakysymykset sekä viestintä- ja ra-
hoituskysymykset. Suomi on alusta alkaen eri hallinnonalojen yhteistyöllä osallistunut Isi-
lin vastaiseen toimintaan. Olemme keskittyneet alueille, joissa meillä on erityisosaamista
ja annettavaa.

Puolustusvoimat on kouluttanut Irakin turvallisuussektoria. Oikeusministeriö ja sisämi-
nisteriö ovat tehneet tiivistä yhteistyötä vierastaistelijakysymyksissä. Tuorein esimerkki
yhteistyöstä sisäministeriön hallinnonalalla on pyrkimys osallistua Irakin poliisikoulutuk-
sen kehittämiseen. Konkreettiset poliisikoulutuksen valmistelut alkoivat toissa viikolla Ba-
gdadissa koalition poliisikomponenttia johtavan Italian kanssa.

Arvoisa rouva puhemies! Suomen antama tuki Isilin vastaisessa toiminnassa on kiitettä-
vän monipuolista. Annamme myös kehitysyhteistyö- ja humanitaarista apua. Tämä sisäl-
tää tukea Isililtä vapautettujen alueiden vakauttamiseksi sekä miinojen raivausta. Olemme
saaneet paljon myönteistä palautetta antamastamme koulutuksesta sekä tuestamme ylei-
semmin. Suomi on lisäksi vahvasti tukenut ajatusta, että EU osallistuisi Irakin turvallisuus-
sektorin uudistamiseen. On hyvin tärkeätä, että tätä tehdään, koska muuten on vaarassa
käydä niin, että vaikka Isililtä voitetaan alueita, mutta ei synny rakenteita, korruptoituma-
4



Pöytäkirjan asiakohta PTK 74/2017 vp
tonta hallintoa, korruptoitumatonta poliisia, niin aika pian luisumme siihen kamalaan tilan-
teeseen uudestaan. Sen takia on äärimmäisen tärkeää olla tässä mukana.

Arvoisa puhemies! Isilin vastainen koalitio on ennennäkemättömän laaja, sen jäsenmää-
rä on hiljattain kasvanut 70:een. Koalition toiminta on myös poikkeuksellisen kokonaisval-
taista. [Puhemies koputtaa]

Terrorismi on valitettavasti turvallisuushuoli Euroopassa, ja se koskee meitä kaikkia.
Arvoisa kollegat, osallistumattomuus ei ole vaihtoehto. On tärkeää, että myös Suomi osal-
listuu terrorismin kukistamiseen.

19.18 Pertti Salolainen kok (vastauspuheenvuoro): Arvoisa rouva puhemies! On erittäin
arvokasta, että ministeri on täällä osallistumassa tähän keskusteluun. Kysyisinkin häneltä,
kun nyt on todennäköistä, että siellä alkaa olla Isilillä tilanne, että se on nurkkaan ajettu, ja
sieltä alkaa valua sitä väkeä Eurooppaan ja todennäköisesti jonkun verran Suomeenkin:
onko meillä Suomessa nyt riittävät valmiudet ottaa sellaisia toimia käyttöön, että tämä py-
syisi hallinnassa? On nimittäin niin, että esimerkiksi suojelupoliisi joutuu jo seuraamaan
350:tä sellaista henkilöä, joita ehkä voi epäillä siitä, että he ryhtyvät ikäviin toimiin täällä
maassa. Tämä on uusi tilanne, kun näitä ehkä tulee lisää, niin onko jotain tiukempia toimia
otettava käyttöön?

Puhemies Maria Lohela: Haluatteko vastata saman tien? [Timo Soini: Joo!]

19.19 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä on äärimmäisen olennainen asia. On nimittäin pelättävissä: Kun Isil kukistuu toden-
näköisesti sekä Mosulissa että Raqqassa, niin minne nämä henkilöt lähtevät? On hyvin ole-
tettavaa, että he lähtevät lähtömaihinsa — ne, jotka ovat täältä lähteneet — ja he ovat sil-
loin selvä turvallisuusriski myös meille. 

Tässä on kyllä mietittävä radikaaleja keinoja, esimerkiksi sitä, että jos on osallistunut
tällaiseen toimintaan, onko oikeutettu palaamaan. Missä raja menee? Se ei välttämättä
mene siinä, onko tehnyt jonkun sotarikoksen, vaan sen pitäisi olla jo siinä, jos lähdet tieten
tahtoen osallistumaan terroristiseen toimintaan, ja tämä ikään kuin tulevaisuudessa laukai-
sisi sen tekijän, että takaisin ei ole tulemista. 

Mutta tähän meillä ei vielä ole lainsäädäntöä, ja sen takia tämä on semmoinen asia, jota
pitää pohtia. Toivottavasti me vältymme Suomessa terrori-iskulta, mutta, niin kuin viime
päivien tapahtumat osoittavat, [Puhemies koputtaa] mitään varmuutta siihen kyllä ei todel-
lakaan voi antaa.

19.20 Timo Heinonen kok (vastauspuheenvuoro): Arvoisa puhemies! Haluan kiittää ul-
koministeri Soinia siitä, että hän ottaa tämän asian näin tiukasti esille. 

Meillähän on tehty monia toimenpiteitä — terroristijärjestön rahoittaminen ja kouluttau-
tuminen — mutta, niin kuin ministeri toi esille, tämmöinen terrorijärjestöön kuuluminen
eli mukaan lähteminen, sinne matkustaminen, ei ole meillä tällä hetkellä rikos. On erikois-
ta — meillä näitä kavereita noin parisenkymmentä kait on Suomeen palannut näistä 80 vie-
rastaistelijasta, joita mieluummin itse kutsun terroristeiksi — että he voivat täällä jatkaa
vapaana kulkemista ja meillä ennen muuta mietitään, miten heitä voitaisiin auttaa ja niin
poispäin.
5



Pöytäkirjan asiakohta PTK 74/2017 vp
Mutta kyllä kysyisin ministeriltä myös: Kun joku EU-maa asettaa maahantulokiellon,
niin miksi tällaiset henkilöt voivat sitten tulla toiseen EU-maahan? Eikö näissä pitäisi etsiä
nyt sitä yhtenäisyyttä Euroopassakin? Kun yksi maa rajoittaa tai estää ja heillä on tieto, että
tämä henkilö on turvallisuusuhka, niin tuntuu erikoiselta, että tällaisia henkilöitä on voinut
matkustaa esimerkiksi Suomeen, kun heiltä joku toinen EU-maa on rajattu pois.

19.22 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä on asia, johonka en täysin osaa vastata, koska en tunne, mikä on eri maitten lainsää-
däntö ja miten laki tähän suhtautuu. 

Mutta kun me puhumme yhteisestä Euroopasta — varsinkin silloin kun ollaan Schen-
gen-alueella, niin että meillä ei ole rajakontrollia — niin tämä, mitä edustaja Heinonen esit-
tää, kuulostaa aika järkeenkäyvältä. Sitten tietysti jos on rajakontrollit ja muut, niin silloin
meillä on mahdollisuus ikään kuin tarkistaa, ketkä liikkuvat ja miten liikkuvat, ja estää
maahantulo, mutta milläpäs estät siinä tilanteessa, jos on vapaa liikkuvuus.

Meidän yhteiskuntamme pitää tietysti pysyä vapaana ja välttää ylilyöntejä, mutta emme
me myöskään voi jättää sellaisia aukkoja, joita terroristit ja ne ihmiset, jotka haluavat tu-
hota elämäntapamme, voivat käyttää hyväksi.

19.23 Maria Tolppanen sd (vastauspuheenvuoro): Arvoisa puhemies! Arvoisa ministe-
ri, haluaisin kysyä, kun nyt me tiedämme sen, että silloin, kun meillä on palautuspäätös ih-
misistä, siinä hyvin usein tulee päätös saman tien siitä, että ei ole kahteen vuoteen mitään
asiaa Schengen-alueelle, niin tiedättekö tai onko teillä mitään keinoa siihen, että silloin, jos
tosiaankin on kysymys näistä palaajista tänne, joita voisi terroristeiksi kutsua, saataisiin
joku tämmöinen Schengen-yhteistyö aikaiseksi, koska sehän tavallaan on vähän samankal-
tainen asia kuin silloin, kun tulee pakkopalautukset?

19.23 Ulkoasiainministeri Timo Soini (vastauspuheenvuoro): Arvoisa rouva puhemies!
Tämä on just semmoinen asia, joka EU-tasolla varmaan nyt täytyy selvittää, koska meillä
on nyt erinäköisiä käytäntöjä eri EU-maiden kesken ja myös käsitykseni mukaan Schen-
gen-alueiden kesken. 

Kyllä mielestäni tilanteen pitää olla se, että jos ihminen tieten tahtoen värväytyy sellai-
seen organisaatioon kuin Daesh, Isis, on, niin kyllä sillä pitää olla seurauksensa. Tällä het-
kellä tilanne on se, että jos he ovat syyllistyneet siellä sotarikoksiin, he joutuvat tuomiolle.
Meillä on Suomessakin aika tuore tapaus, jossa syyte nostettiin, näyttöä ei ollut, vahva
epäily oli. Oikeusvaltiossa tietysti täytyy toimia sen mukaan, mikä oikeuden päätös on,
mutta siellä tapahtuu karmeita asioita, ja niistä on aika vaikea saada sitten näyttöä täällä-
päin, kun ne ovat tapahtuneet tuhansia kilometrejä meiltä. 

Mutta tämä on pohtimisen arvoinen, mitä edustaja Tolppanen esitti.

Puhemies Maria Lohela: Puhujalistaan.

19.25 Hanna Kosonen kesk: Arvoisa rouva puhemies! Kansainvälisen tilanteen vaikeus
ja jännitteisyys saa aika ajoin tuntemaan itsensä aika pieneksi ja voimattomaksi. Jotakin on
kuitenkin tehtävä niiden miljoonien syyrialaisten ja muiden sota- ja konfliktialueella sin-
nittelevien auttamiseksi tai sen ehkäisemiseksi, ettei Isil ota haltuunsa vielä lisäalueita. 
6



Pöytäkirjan asiakohta PTK 74/2017 vp
Tämä koulutustuki Irakin Kurdistanin turvallisuusjoukoille on yksi konkreettinen tapa,
jolla voimme edes pienesti olla rintamassa tekemässä työtä Isilin kukistamiseksi, ja mikä
paremmin sopiikaan Suomelle kuin osallistuminen kouluttamiseen ja neuvonantoon Ira-
kissa. Meillä on kokemusta koulutustuesta ja neuvonannosta myös monissa muissa kriisin-
hallintaoperaatioissa. Operaatio on tarjonnut myös mahdollisuuden kehittää yhteistyötä
muiden alueella toimivien Pohjoismaiden, kuten Norjan, Tanskan ja Ruotsin, kanssa. Kan-
natan koulutusyhteistyön jatkamista, ja kiitos hallitukselle hyvästä valmistelusta. 

19.26 Sirpa Paatero sd: Arvoisa rouva puhemies! Ulkoasiainvaliokunta on tehnyt mie-
tinnön, mutta kun tämä oli puolustusvaliokunnassa lausunnolla, niin muutama sana siitä
näkökulmasta: 

Meillä on kokemusta tästä koulutusyhteistyöstä Irakista, sillä tämä on nyt jo kolmas ker-
ta, jolloinka olemme jatkamassa, nyt 1.9., noin sadan henkilön läsnäoloa ja koulutusosuut-
ta siellä. Se on suuri satsaus Suomelta, arvio tämän vuoden kustannuksista on noin 31 mil-
joonaa euroa. On tärkeätä kuitenkin, että näissä koulutusoperaatioissa ollaan mukana, eri-
tyisesti silloin kun on kyse YK:n mandaatilla tehtävästä työstä. Hienoa on myös nähdä, että
tässä Isilin vastaisessa taistelussa on 68 maata, Islantia lukuun ottamatta kaikki Pohjois-
maat. Osittainhan tämä liittyy myöskin tähän Ranskan avunpyyntöön, joka esitettiin Suo-
melle silloin Ranskassa tapahtuneen terroriteon jälkeen. 

Huomioitavaa on se, että sotilaallinen apu ja koulutusapu eivät riitä vaan samanaikaises-
ti pitäisi pystyä kehittämään yhteiskuntaa, rakentamaan normaalia elämää siellä alueella, ja
se vaatisi rahoitusta. Se vaatisi kehitysyhteistyörahoitusta ja se vaatisi humanitääristä apua.
No, on valitettavaa, että tämän hallituksen aikana on leikattu kaikista näistä, joiden tuella
semmoinen normaali yhteiskunnan rakentaminen, jota sitten voisi jatkaa, pystyisi parem-
min toteutumaan nyt, kun näyttää siltä, että Isil saadaan ajettua alueelta pois. Turvallisuus-
koulutus on siis koulutusta, jota ei anneta näille puolisotilaallisille joukoille, vaan koulute-
taan aidosti niitä yhteiskunnassa vakiintuneita joukkoja, joilla sitten on tulevaisuudessa
mahdollisuus turvata laillisen vallan kontrolli, alueellinen turvallisuus ja mahdollisuus pa-
lauttaa vakaus sinne alueelle — siinä samalla tietenkin, kun ajetaan Isiliä yhä edelleen siel-
tä pois. 

Vaatii tiukkaa arviointia aina näitten osallistumispäätösten osalta, mitä se on sitten Suo-
men näkökulmasta. Täällä on jo kerrottu näitä esimerkkejä, että meillä on intressejä kalus-
ton testauksen osalta ja omien harjoittelumahdollisuuksien osalta tämmöisissä toisentyyp-
pisissä olosuhteissa ynnä muuta. Mutta sitten on arvioitava myöskin toisaalta ne haitat.
Meillä tämä terrorismikysymys, johonka tässä on myöskin viitattu tänään, on tietysti yksi,
ja kyllä Suomen pitää olla koko ajan myöskin varuillaan. Silloin kun Suomi osallistuu näi-
den terrorististen järjestöjen kitkemiseen, se uhka voi sitten toisaalta siirtyä tänne Suo-
meen. Samoin näille henkilöille, jotka osallistuvat tähän koulutusoperaatioon, niin kuin
tässäkin tapauksessa, riskit turvallisuuden osalta ovat aikamoisia. Meillä on kokemuksia ja
tietoa, kuinka suomalaiset ovat joutuneet onnettomuuksiin, ovat ne sitten olleet ihan liiken-
neonnettomuuksia tai johtuneet tienvarsipommeista tai ihan tulituksen kohteeksi joutumi-
sesta tai — ehkä nyt suomalaisia ei vielä ole kemiallisten aseitten kohteeksi joutunut.
Nämä ovat niitä riskejä, ja sen takia on ollut puolustusvaliokunnassa hienoa huomata, että
kaikki haluavat turvata vakuutusten kautta sitten näitten sinne lähtevien sotilaiden turvan,
jos jotakin näissä tapauksissa sattuu. — Kiitos.
7



Pöytäkirjan asiakohta PTK 74/2017 vp
19.30 Ilkka Kanerva kok: Arvoisa puhemies! Meillä taitaa olla juuri koulutuksen alalla
näissä operaatioissa poikkeuksellisen vahva ja monipuolinen, laaja kansainvälinen näyttö.
Muistamme Afganistanin, muistamme, miten ulkoasiainvaliokunnan puheenjohtaja Timo
Soinin johdolla käsiteltiin Malia aikanaan tässä samassa hengessä, ja taidettiin olla myös
Somaliassa koulutustehtävissä — en ole aivan varma, näin jotenkin olen muistavinani — ja
taas kerran täällä ollaan, mitä motivoi tietysti aika yleisinhimillinen peruspyrkimys saada
Irak jaloilleen ja saada mahdollisimman nopeasti happi loppumaan niiltä toimijoilta maa-
ilmassa, joilla ei ole inhimillisyyden häivääkään. Sen vuoksi tämä on tietysti äärettömän
mielenkiintoinen ja tärkeä asia, se, että Suomi omalta osaltaan kantaa tätä kansainvälistä
vastuuta ja haluaa antaa panoksensa myönteisen kehityksen turvaamiseksi.

Nämä vaativat pitkäjänteisyyttä, ja tässä mielessä en voi olla mainitsematta sitä, että eh-
käpä Afganistanista on löydettävissä aika montakin kokemusta ja oppia, joista eräs saattaa
olla se, että länsi vetäytyi loppujen lopuksi liian nopeasti Afganistanista. Vaikka tilanne
näytti olevan epätoivoinen, eri maiden sisäpoliittisista syistä kuitenkin tultiin johtopäätök-
seen, että piti ikään kuin sanansa pitämiseksi lunastaa lupauksensa ja vetäytyä Afganista-
nista tavalla, joka ei kerro välttämättä pelkästä menestystarinasta, vaan ehkä pitkäaikai-
sempi läsnäolo olisi saanut vankemman yhteiskuntakehityksen aikaiseksi tuolloin. 

No, nähtäväksi jää, mikä on tarina Irakin kohdalta, koska mikään tarina ei ole täysin ko-
pioitavissa eikä kokemus kerrattavissa, mutta jotakin pitkäjänteisyyttä nämä operaatiot
aina tulevat vaatimaan, ja sen vuoksi on täysin ymmärrettävää, että tämä operaatio, jota
hallitus nyt esittää, johon ulkoasiainvaliokunta on antanut erinomaisen mietinnön ja jota
puolustusvaliokunta tukee omalla, laaja-alaisella lausunnollaan, todellakin pannaan toi-
meen. Tätä on syytä eri muodoissaan tukea siten, että tässä myös käytetään mahdollisim-
man laajaa keinovalikoimaa Irakin hyväksi. 

Mutta en oikeastaan tullut näitä melkeinpä itsestäänselvyyksiä tänne kertaamaan vaan
hiukan epävarmoin tunnoin itsekin sanon hyvin avoimesti, että olen keskeneräinen sano-
maan varmaa mielipidettäni asiasta, jonka minä haluan kuitenkin problematisoida tässä ja
nyt. Luin joitakin aikoja sitten, vuosi, kaksi takaperin, Kofi Annanin, YK:n pääsihteerin,
mietelmiä tämäntyyppisistä operaatioista, joka pysäytti ainakin minut. Hänellä nyt jos jol-
lakin on käsitystä siitä, mitä nämä sekä YK:n että muidenkin valtuuttamat kansainväliset
vaativat operaatiot merkitsevät. Kofi Annan oli sitä mieltä, että näiden mandaattien ja nii-
hin sitoutumisen tulisi olla mahdollisimman vankkoja ja kovia, sillä totta kai vastapuoli
osaa myöskin nähdä, että jos vetäydytään nopeasti ja jos paine vastapuolelta asetetaan to-
delliseksi ja vaikeaksi ja vaaralliseksi, niin YK:n joukot eivät saisi juosta pakoon. Hän kat-
soo, että maailman yleisen inhimillisen kehityksen valossa pitäisi olla huomattavasti vah-
vemmat ankkuroitumiset näihin tehtäviin eikä saisi yksinomaan lähteä siitä, että vaikeuk-
sien kohdatessa pannaan kapsäkki kainaloon ja lähdetään luikkimaan käpälämäkeen. 

Sen vuoksi itsekin tätä operaatiota, jonka vaarallisuustaso on korkeampi, olen tässä yh-
teydessä monasti päässäni vain mietiskellyt siten, että tätä keskustelua meillä ei Suomessa
ole kertaakaan käyty, ei missään, ei ainakaan tämän talon seinien sisäpuolella, mutta että
sitä sietäisi Kofi Annaninkin elämänkokemukset huomioon ottaen, maailmanrauhan perus-
kysymyksiin paneutuen, joskus pysähtyä miettimään.

19.36 Antero Laukkanen kd: Arvoisa rouva puhemies! Kun Suomi osallistuu koulutus-
tehtäviin, joissa koulutetaan taistelijoita Isiliä vastaan, niin se vääjäämättä tuo sen ajatuk-
sen mieleen, että kuinka paljon uhkataso Suomessa tämän seurauksena nousee. Joitakin
8



Pöytäkirjan asiakohta PTK 74/2017 vp
vuosia sitten suojelupoliisin seurannassa oli noin 20—30 henkilöä, joiden katsottiin ole-
van merkittävä uhka. Vuonna 2015 olin tilaisuudessa, jossa kerrottiin, että nyt meillä on
noin 70 henkilöä 24/7-seurannassa. Alkuvuonna 2016 heitä oli jo 200, ja nyt tänä päivänä
on 350 ihmistä 24/7-seurannassa.

Kysyisin sellaisen kysymyksen, että kun tiedetään, että näitä ihmisiä tänne nyt tulee, ja
hahmotetaan, missä he ovat ja heitä pystytään seuraamaan, niin mikä on se ajatus siinä,
miksi heidät päästetään tänne, kun tiedetään, että he ovat tietyssä tarkoituksessa täältä pois-
tuneet. Miksi heidät päästetään tänne? Mikä on tämä ajatus tässä? Moni kansalainen on lä-
hettänyt tästä postia ja kysellyt, mikä on Suomen rooli. Nyt kun me haluamme vahvistaa
tätä kansainvälistä työtä — ja ymmärrämme ilman muuta sen, että Suomi haluaa olla mu-
kana tällaisessa toiminnassa — niin kuinka suuri on tämä riski? Täällä on nyt monta pitkä-
aikaista kansanedustajaa paikalla, jotka ovat näissä tehtävissä olleet mukana, ja olisi mie-
lenkiintoista tässä keskustelussa kuulla hieman ajatuksia tästä, ministeriltä myös.

19.38 Marisanna Jarva kesk: Arvoisa puhemies! On tärkeää, että Suomi kantaa vastuun-
sa tässä Irakin operaatiossa edelleenkin ja on jatkanut sitä syksystä lähtien ja myös tätä
kautta hoitaa oman osuutensa Ranskan tukemisessa Pariisissa tapahtuneiden terroristi-is-
kujen jälkeen niin, että Ranska pystyy vapauttamaan omia joukkoja niihin tehtäviin, mitä
kyseinen maa haluaa. Mikä on erityisen tärkeää, on se, että Suomi panostaa nimenomaan
tällä koulutusosaamisella ja nimenomaan sillä, että paikalliset tahot siellä pystyvät paran-
tamaan omia sotilaskoulutusvalmiuksiaan, ja tämä vastuu ja koulutusosaaminen siirtyy
yhä enemmän ja enemmän paikalliselle tasolle.

Suomelle on tärkeää tietysti myös huolehtia omista joukoista, se, että omasuoja on kun-
nossa ja myös varustetaso. Tässä puolustusvaliokunnan lausunnossa myöskin linjasimme
siihen erityisenä nostona sen, että jos todetaan esimerkiksi ajoneuvokalustosta, että se ei
tarjoa riittävää suojaa, Puolustusvoimat välittömästi reagoi siihen niin, että suojataso on
sitten riittävän korkea ja nämä materiaalit ja esimerkiksi ajoneuvokalustot sinne päivite-
tään sellaiselle tasolle, että se pystyy tarjoamaan suomalaiselle sotilaalle riittävän suojan,
että kun kuitenkin sinne vapaaehtoisesti lähdetään, niin pystytään se kaikki turva anta-
maan, mitä Suomesta pystytään antamaan ja pitää antaa.

Olisin ministeriltä vielä kysynyt tästä, kun kuitenkin Suomi osallistuu aktiivisesti terro-
rismin vastaiseen työhön, ja on aiheellista kysyä myöskin kansalaisten puolesta, kun on
näitä terrorismiuhkia ja tämä uhkataso on noussut: Miten nyt todellakin on varauduttu tä-
hän? Voidaan ajatella, että esimerkiksi valtiollisiin kohteisiin ei ole tullut riskiä tällaisista
iskuista niin, [Puhemies koputtaa] että ne voitaisiin toteuttaa. Miten on varauduttu?

19.40 Peter Östman kd: Arvoisa rouva puhemies! On hyvä asia, että Suomi jatkaa turval-
lisuuden edistämistä Irakissa osallistumalla tähän koulutusyhteistyöhön.

Samanaikaisesti Suomen asevienti Lähi-itään on moninkertaistunut viime vuosina. Mo-
nissa maissa käydään sotaa tai varustaudutaan sitä varten, joten — niin kuin kaikki tiedäm-
me — markkinoitahan siellä riittää. Ulkoministeriön asevalvonnan yksiköstä on kerrottu,
että vientiä Lähi-idän maihin harkitaan aina tapauskohtaisesti, koska kyseessä on, niin kuin
tiedämme, konfliktiherkkä alue. Nämä Suomen kauppakumppanit eivät kuitenkaan käytä
aseita vain puolustukseen. Sen jälkeen kun aseet on toimitettu, ne ovat aina loppukäyttäjän
hallinnassa ja Suomi voi korkeintaan valvoa, että niitä käytetään sovitunlaisesti. Mutta sii-
nä vaiheessa, kun aseet on toimitettu, kontrollia ei ole enää olemassa. Kysyn ulkoministeri
9



Pöytäkirjan asiakohta PTK 74/2017 vp
Soinilta: miten kontrolloitte vientipäätöksiä tehtäessä, mikä on kohdemaan sotatilanne, ja
miten kontrolloitte, etteivät aseet päätyisi vääriin käsiin?

19.42 Timo Heinonen kok: Arvoisa puhemies! Edustaja Laukkanen nosti esille tässä
nämä suojelupoliisin seurannassa kohdehenkilöinä olevat noin 350 henkilöä. Heissä tietys-
ti on todennäköisesti mukana myös muita henkilöitä merkittävältä osin kuin heitä, jotka
ovat taisteluihin osallistuneet. Näitä vierastaistelijoita, palanneita terroristeja, on se noin
20, ja on mahdollista tietysti, että tässä 350:ssä on myös muulla tavalla uhkaaviksi todet-
tuja henkilöitä, niin kuin nämä erilaiset elokuva-, teatteri-, yliopistoterroritekoselvittelyt
ovat esille tuoneet.

Yksi tärkeä keino on tietysti se, mikä tässä on tullut esille, että meidän pitäisi pystyä tie-
tysti estämään kyseisten henkilöiden palaaminen Suomeen, jos he poistuvat täältä. Mutta
tietysti toinen on se, että meidän pitäisi saada tietoa entistä nopeammin omien viranomais-
ten toimesta. Nyt me olemme liian paljon muiden maiden varassa esimerkiksi tiedustelun
osalta. Oikeastaan nyt kysyisin, kun täällä paikalla on edustaja Salolainen, joka on tässä
tiedustelulainsäädäntöä valmistelevassa ryhmässä mukana, minkälaisella aikataululla
tämä on tarkoitus saada nyt sitten arkeen. Tuntuu, että kello tikittää, ja en nyt viitsi sanoa,
mikä siellä mahdollisesti päässä näkyy, mutta mielelläni kuulisin — ja luulen, että tämä
laajemminkin kiinnostaa suomalaisia, että tämä yksi tärkeä osa tässä terrori-iskujen torjun-
nassa saataisiin kuntoon — millä aikataululla tämä on etenemässä.

Puhemies Maria Lohela:  Vastauspuheenvuoro, edustaja Salolainen, ja sitten ministeri.

19.44 Pertti Salolainen kok (vastauspuheenvuoro): Arvoisa puhemies! Meillähän on täl-
lainen parlamentaarinen elin valmistelemassa tätä tiedustelulainsäädäntöä, siis siinä tulok-
sena tulee olemaan sotilastiedustelulaki ja siviilitiedustelulaki. Meillä oli tänään viimeisin
kokous juuri tästä asiasta, ja siellä käsiteltiin muun muassa tätä aikataulukysymystä. Näyt-
tää siltä, että tämän vuoden loppuun mennessä — kun nyt on siis lausunnot pyydetty ja nii-
tä on saatu aivan näinä päivinä — tarkoituksena on saada lakiesitykset tänne eduskuntaan
ja sitten se varsinainen käsittely olisi ensi vuoden aikana. Semmoisena erittäin tärkeänä
päämääränä olisi saada nämä lait läpi ensi vuoden aikana sitten täällä eduskunnassa sen ta-
kia, että jokainen päivä on tässä tärkeä. Kuka vastaa siitä, jos me turhaan viivyttelemme?
Minä ymmärrän, että tätä pitää valmistella huolellisesti. Kuka vastaa siitä, jos me turhaan
viivyttelemme tätä asiaa ja tapahtuu joku terroristiteko, joka olisi voitu estää näillä laeilla?

Puhemies Maria Lohela:  Ministeri Soini, enintään 3 minuuttia.

19.45 Ulkoasiainministeri Timo Soini: Arvoisa rouva puhemies! Kiitän eduskuntaa ja
salia hyvästä keskustelusta. Tämä on tärkeää, että tässä vallitsee kansallinen yksimielisyys
ja konsensus.

Muutama kommentti edustajien puheenvuoroihin:
Terrorismin torjunta on hyvin monipuolista: On verkostoja, värväystä, radikalisoitumi-

sen estävää, rahoitukseen puuttumista. Sitten on tämä jatkuva seuranta. Nykyisillä resurs-
seilla eikä oikeastaan ihan millään resursseilla ole mahdollista seurata jatkuvasti 350:tä ih-
mistä, se on täysin mahdotonta, mutta riskiprofilointia tietenkin tarvitaan, ja meillä nämä
ihmiset on tiedossa. 
10



Pöytäkirjan asiakohta PTK 74/2017 vp
Sitten on uhkataso, jota nyt suojelupoliisi päätti nostaa — sen päätöksen tekee siis suo-
jelupoliisi — ja kyllä siihen syynsä on olemassa. Meillä uhkataso on kasvanut. Mutta täy-
tyy myöskin muistaa sitten, kun näihin uhkiin ja muihin reagoidaan — muun muassa tie-
dustelulainsäädäntö ja muut — että se on hyvin tarkka rajanveto kansalaisoikeuksien, kan-
salaisvapauksien, ihmisoikeuksien ja sitten yhteiskunnan turvallisuuden välillä, ja tähän
täytyy löytää tasapaino, koska me emme halua tietenkään sitä, että meidän elämäntapam-
me ja demokratiamme joutuvat alistumaan tällaisen terrorin edessä.

Sitten, me emme ole irrallinen saareke. Lontoon ja Manchesterin terrori-iskuissa kuoli
yli 10 EU-maan kansalaista. Eli isku, tapahtuu se missä tahansa Euroopassa, kohdistuu
kaikkiin eurooppalaisiin, myös meihin. Ja tämän takia on tärkeää... Suomalaiset eivät ole
turvassa Brysselissä tai Lontoossa tai Manchesterissa, vaikka me osallistummekin tähän.
Sen takia meidän inhimillinen vastuumme on siinä mukana. 

Sitten ihan lopuksi kommentti tähän edustaja Östmanin asevientikysymykseen: Se on
juuri näin kuin edustaja sanoi, että katsotaan tarkasti tapauskohtaisesti. Tämä on muuten
kyllä melko vaikeata. Eli yksiselitteisesti tietysti, kun on sotaa ja muuta tällaista, niin sinne
ei viedä. Mutta otetaanpa nyt vaikka esimerkiksi Jemen: osa niistä joukoista, jotka siellä
avustavat, on ikään kuin Jemenin laillisen hallituksen joukoissa, samalla tavalla kuin al-
Assad on Syyrian laillinen hallitsija, valtaapitävä, ja Venäjä ikään kuin auttaa sitten heitä.
Tämä on erittäin monimutkaista ja moraaliltaan venyvää. Sitten tässä pahassa maailmassa
on yksi asia se, pystymmekö me kontrolloimaan tätä paremmin oman puolustusteollisuu-
temme kautta vai myyvätkö sitten italialaiset tai jotkut meidän puolustustarviketeollisuut-
tamme niille, ketkä sitten ostavat. Mutta tämä edustaja Östmanin huomio on tärkeä, ja tä-
hän meidän pitää jatkuvasti kiinnittää huomiota, tapauskohtaisesti. 

Keskustelu päättyi.

Eduskunta hyväksyi valiokunnan ehdotuksen kannanotoksi valtioneuvoston selonteon
VNS 5/2017 vp johdosta. Asian käsittely päättyi.
11


	5
	19.01
	19.06
	19.13
	19.18
	19.19
	19.20
	19.22
	19.23
	19.23
	19.25
	19.26
	19.30
	19.36
	19.38
	19.40
	19.42
	19.44
	19.45


