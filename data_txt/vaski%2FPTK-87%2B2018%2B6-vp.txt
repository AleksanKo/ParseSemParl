















































DEM8627.tmp.xml


Pöytäkirjan asiakohta PTK 87/2018 vp
Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

6. Hallituksen esitys elintarvikemarkkinalaiksi ja laiksi oikeudenkäynnistä markkinaoi-
keudessa annetun lain 1 luvun 6 §:n ja 5 luvun 2 §:n muuttamisesta

Hallituksen esitys HE 121/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 6. asia. Puhemiesneuvosto ehdottaa, että asia lähetetään maa- ja metsä-
talousvaliokuntaan.

Keskustelu

21.23 Esko Kiviranta kesk: Arvoisa puhemies! Nyt lähetekeskustelussa olevan hallituk-
sen esityksen tarkoituksena on hyvien kauppatapojen edistäminen ja varmistaminen elin-
tarvikemarkkinoilla. Esitys on tarpeellinen ja kannatettava, vaikkei se sinänsä merkitse
muutosta voimassa olevaan kilpailu- ja markkinaoikeuteen. Ainoaksi varsinaiseksi uutuu-
deksi näyttää jäävän uuden viran, elintarvikemarkkinavaltuutetun viran, perustaminen ensi
vuoden alussa aloittavaan Ruokavirastoon. Elintarvikemarkkinavaltuutetulta edellytetään
oikeustieteellistä loppututkintoa, ja tuo tutkinto tehtävän menestykselliseen hoitamiseen
varmasti vaaditaan. Viran hoitamisessa tätäkin tärkeämpää tulee kuitenkin olemaan ennen
viran vastaanottamista valmiiksi hankittu arvovalta. Se on käsittääkseni aivan ratkaisevaa
siinä, minkälaiseksi tämän viranhaltijan asema muodostuu.

Arvoisa puhemies! Päivänselvää on, ettei elintarvikemarkkinavaltuutettu voi vaikuttaa
markkinoilla maksettavaan hintatasoon vaan voi ainoastaan edistää hyviä menettelyjä ja
kauppatapoja. Tähän tarkoitukseen meillä on jo olemassa koneisto, joka on nimeltään Kil-
pailu- ja kuluttajavirasto. Elintarviketoimialan on kuitenkin nähty tarvitsevan oman virka-
valvojan. Myös EU:ssa on ollut tämänsuuntaista ajattelua ja on nähty elintarvikealalla sel-
laisia erityisongelmia, joiden merkeissä on parhaillaan direktiivin valmistelu käynnissä
EU:n komissiossa.

Arvoisa puhemies! Valtuutetun yleiseksi tehtäväksi tulisi elintarvikeketjuun kohdistuva
neuvonta, seuranta ja valvonta sekä havaitsemiinsa epäkohtiin puuttuminen. Keinoina oli-
sivat neuvottelu ja sovinnon edistäminen, huomautus — käytännössä kirjallinen huomau-
tus — ja julkinen varoitus sekä viimeisenä vaihtoehtona asian saattaminen markkinaoikeu-
teen kiellon ja uhkasakon määräämistä varten. Kirjallisella huomautuksella ja julkisella va-
roituksella voidaan luoda julkista painetta yrityksille toimia vastuullisesti. Elintarvikeval-
tuutetun oikeus hakea uhkasakolla tehostetun kiellon määräämistä markkinaoikeudelta
koskee tilannetta, jossa on kyse kohtuuttomasta sopimusehdosta tai sopimattomasta me-
nettelystä elinkeinotoiminnassa. Paikallaan on ehkä todeta, että oikeustoimilain kohtuutto-
mien sopimusehtojen sovittelusäännös on meillä ollut voimassa jo vuodesta 1982 ja laki
 Tarkistettu
4.1



Pöytäkirjan asiakohta PTK 87/2018 vp
sopimattomasta menettelystä elinkeinotoiminnassa vuodesta 1978 mutta yksittäinen kan-
salainen on voinut hyödyntää näitä säädöksiä vain käräjäoikeuden kautta, mikä on kohtuut-
toman raskas menettely. Elintarvikemarkkinavaltuutetun toiminnan kautta kyseisten sään-
nösten soveltamismahdollisuus toivottavasti ulottuu elintarvikeketjun osapuoliin parem-
min kuin mitä nykyiset oikeusmekanismit mahdollistavat.

Arvoisa puhemies! Mitään messiaanista valtaa ei elintarvikevaltuutetulle näyttäisi ole-
van tulossa. Perustuslaki asettaa omat rajoituksensa hinnoitteluun puuttumiselle. Kysy-
myksessä ovat tällöin tietenkin perustuslaissa taatut omistusoikeus ja sopimusvapaus.
Elintarvikeketjun vahvempien osapuolten pitäisi siis tehdä parannus.

21.28 Eerikki Viljanen kesk: Arvoisa puhemies! Maatalouden kannattavuuskriisin
vuoksi maatalouden kannattavuudesta tai lähinnä kannattamattomuudesta on puhuttu to-
della paljon tänä syksynä, mikä on aivan oikein. Aivan oikein sen sijaan eivät ole menneet
kannattavuusongelmien perustelut, kun kannattavuuskriisiä on laitettu lähes pelkästään tä-
män kesän kuivuuden syyksi tai viime vuoden märkyyden piikkiin. Maatalouden kannat-
tavuuden tai kannattamattomuuden keskeisin syy ei ole yksittäiset sääolosuhteet vaan se,
että maataloustuotannon kohonneita tuotantokustannuksia ei ole onnistuttu viemään koro-
tuksina tuottajahintoihin. Tähän liittyen on nyt kiinnitetty erityistä huomiota siihen, toimi-
vatko maataloustuotteiden ja elintarvikkeiden markkinat vai eivät: toimivatko markkinat
esimerkiksi tilanteessa, jossa kaksi suurta ostajaa hallitsee lähes 90:tä prosenttia markki-
noista, tai tilanteessa, jossa ketjun usealla tasolla myyjiä on lukuisia mutta ostajia todella
vähän. Tämän lakiesityksen tavoitteena on varmistaa markkinoiden toimintaa, varmistaa
reilun pelin sääntöjen toteutumista markkinoilla.

Arvoisa puhemies! Tervehdin tätä lakiesitystä ilolla. Nykyviljelijät ymmärtävät ja kes-
tävät kyllä kovankin kilpailun markkinoilla, kunhan kilpailu on reilua ja säännöt ovat sa-
mat kaikille. Tämän toteutumista tällä lakiesityksellä on tarkoitus edistää.

21.29 Pertti Hakanen kesk: Arvoisa herra puhemies! Tämä elintarvikemarkkinalaki,
joka on nyt hallituksen esityksenä salissa ja täällä keskustelussa, on enemmän kuin odotet-
tu. Tätä on vuosia, vuosia valmisteltu. Muistaakseni jo silloin, kun nykyinen edustaja Sirk-
ka-Liisa Anttila oli aikoinaan ministerinä, tämä valmistelu lähti käyntiin, ja nyt me olem-
me tässä tilanteessa, että tämä on totta meillä ja tämä tulee voimaan vuodenvaihteessa.
Onko tässä ratkaisua pitkäkestoiseen maatalouden kannattavuusongelmaan ja reilumpiin
kauppatapoihin? Meillä on vahva usko, että tällä nyt oikeasti löytyy myöskin niitä ratkai-
suja siihen, että se, joka tekee eniten mutta saa tänä päivänä vähiten, tulisi tässä elintarvi-
keketjussa jatkossa saamaan kustannuksia vastaavan panoksen ja myöskin tuottoa pää-
omalle.

Paljon on spekulaatiota käyty julkisuudessa jo siitä, minkälainen valta tällä elintarvike-
valtuutetulla tulee olemaan, minkälaisia keissejä tässä tulee esille. No, oikeastaan tulevai-
suus näyttää. Mutta jos niitä keissejä ei juurikaan ole tulossa, niin se kertoo sitten vain sii-
tä, että ne kauppatavat kuitenkin toimivat. Ja ehkä myöskin jo tämä pelkkä lainsäädäntö on
sitten hillitsemässä niitä epäterveitä tapoja.

Arvoisa puhemies! Sillä, että nyt budjetissa on myöskin tälle valtuutetulle jo rahoitus ja
hallituspuolueitten yksimielinen esitys siitä, että tämä markkinalaki tulee voimaan, on kes-
keinen rooli siinä, että me luomme uskoa tulevaisuuteen myöskin nuorille tuottajille, jotka
2



Pöytäkirjan asiakohta PTK 87/2018 vp
ovat tänä päivänä sen kannattamattoman toiminnan ahdistuksessa. Tämä on yksi osuus sii-
hen.

Keskustelu päättyi.

Asia lähetettiin maa- ja metsätalousvaliokuntaan.
3


