















































DEM7F92.tmp.xml


Pöytäkirjan asiakohta PTK 72/2019 vp
Pöytäkirjan asiakohta 

PTK 72/2019 vp

Täysistunto

Torstai 28.11.2019 klo 16.00—19.07

7. Hallituksen esitys eduskunnalle eräiden terveysteknologiaan liittyvien tehtävien siirtä-
mistä Sosiaali- ja terveysalan lupa- ja valvontavirastosta Lääkealan turvallisuus- ja kehit-
tämiskeskukseen koskevaksi lainsäädännöksi

Hallituksen esitys HE 81/2019 vp
Valiokunnan mietintö StVM 13/2019 vp

Ensimmäinen käsittely

Puhemies Matti Vanhanen: Ensimmäiseen käsittelyyn esitellään päiväjärjestyksen 7.
asia. Käsittelyn pohjana on sosiaali- ja terveysvaliokunnan mietintö StVM 13/2019 vp. Nyt
päätetään lakiehdotusten sisällöstä.

Keskustelu

18.43 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunnan mietintö 13/2019 vp käsittelee hallituksen esitystä, jossa esitetään terve-
ysteknologiaan liittyvien tehtävien siirtämistä Sosiaali- ja terveysalan lupa- ja valvontavi-
rasto Valvirasta Lääkealan turvallisuus- ja kehittämiskeskus Fimeaan.

Esityksessä ehdotetaan muutettaviksi Lääkealan turvallisuus- ja kehittämiskeskuksesta
annettua lakia, Sosiaali- ja terveysalan lupa- ja valvontavirastosta annettua lakia, tervey-
denhuollon laitteista ja tarvikkeista annettua lakia, vaarallisten aineiden käytön rajoittami-
sesta sähkö- ja elektroniikkalaitteissa annettua lakia, ihmisen elimien, kudoksien ja solu-
jen lääketieteellisestä käytöstä annettua lakia, biopankkilakia, lääketieteellisestä tutkimuk-
sesta annettua lakia, veripalvelulakia sekä geenitekniikkalakia.

Tavoitteena on organisoida eräät terveysteknologian lupa-, ohjaus- ja valvontatehtävät
valtionhallinnossa uudelleen. Siirrolla tavoitellaan terveysteknologia-alan sekä hoitokäyt-
töön tarkoitettujen tuotteiden laatuun ja turvallisuuteen liittyvän asiantuntemuksen keskit-
tämistä ja sitä kautta synergiaetujen saavuttamista. Esityksessä ehdotetaan myös säädettä-
väksi Lääkealan turvallisuus- ja kehittämiskeskuksen oikeudesta periä maksu suorittamas-
taan tarkastuksesta. Lisäksi lakien muutoksenhakua koskevat säännökset muutetaan vas-
taamaan vuoden 2020 alusta voimaan tulevan oikeudenkäynnistä hallintoasioissa annetun
lain vaatimuksia. Terveysteknologia on voimakkaasti kehittyvä toimiala, jonka keskeisenä
osana ovat terveydenhuollon laitteet ja tarvikkeet. Maailmanlaajuisilla markkinoilla toimi-
va kasvuala on merkittävä myös Suomen viennin ja talouden kannalta. Alalla kehitetään
jatkuvasti esimerkiksi uusia innovatiivisia yhdistelmävalmisteita terveydenhuollon lait-
teista ja lääkkeistä mukaan lukien solu- ja geeniterapiavalmisteet ja kudosvalmisteet.

Valviran lupahallinnon ohjauksen ja valvonnan tehtävät liittyvät pääosin sosiaali- ja ter-
veydenhuollon ammattihenkilöiden ja palvelujärjestelmän toimintaan. Lisäksi Valviralla
on muun muassa kudoslaissa laki ihmisen elimien, kudoksien ja solujen lääketieteellisestä
 Tarkistettu
4.0



Pöytäkirjan asiakohta PTK 72/2019 vp
käytöstä biopankkilaissa ja geenitekniikkalaissa säädettyjä tehtäviä. Fimean ydintehtävät
liittyvät lääkealan toimijoiden valvontaan sekä lääkevalmisteiden ja lääkehoitojen arvioin-
tiin. Fimean keskeisenä tehtävänä on myös valvoa tuoteturvallisuutta. Valviran ja Fimean
valvontatehtävät ovat osittain päällekkäisiä kudoslain mukaisissa tehtävissä. Biopankkitoi-
minnan Valviralle kuuluvassa ohjauksessa ja valvonnassa Fimea ja Terveyden ja hyvin-
voinnin laitos ovat toimineet asiantuntijaviranomaisina.

Valiokunta pitää tarkoituksenmukaisena varautua myös viranomaistoiminnassa terveys-
teknologian nopeaan kehitykseen. Valiokunta toteaa, että muutosten toimeenpanossa on
syytä kiinnittää huomiota lupaprosessien sujuvuuteen ja viranomaisten yhteistyöhön. Siir-
tyviin tehtäviin liittyy esimerkiksi näytteitä antaneiden henkilöiden yksityisyydensuojan ja
itsemääräämisoikeuden turvaamisen kannalta merkittäviä näkökohtia, joista tulee jatkos-
sakin huolehtia. Kudoslain ja tutkimuslain mukaiset tehtävät sekä biopankkeihin ja geeni-
tekniikkaan liittyvät tehtävät on perusteltua keskittää samalle taholle kuin terveydenhuol-
lon laitteiden ja tarvikkeiden ohjaus- ja valvontatehtävät. Kuten hallituksen esityksessä to-
detaan, kyseessä on rajattua asiantuntemusta vaativa tehtäväalue, jota hoidetaan pienellä,
osin jaetulla, resurssilla. Terveysteknologiaa koskevat direktiivit ovat korvautumassa uu-
silla EU:n asetuksilla, joiden siirtymäajat jatkuvat osittain useita vuosia. Uudet asetukset
lisäävät myös ohjeistuksia ja neuvonnan tarvetta ja asettavat viranomaisvalvonnalle uusia
vaatimuksia ja tehtäviä, jotka edellyttävät resurssilisäyksiä ja henkilöstön osaamisen laa-
jentamista ja syventämistä.

Hallituksen esityksen mukaan Valvirasta Fimeaan siirtyvät 14 virkaa ja näihin virkoihin
nimetyt virkamiehet. Fimealla on pääpaikka Kuopiossa ja toimipaikat Helsingissä, Tam-
pereella ja Turussa. Valvirasta siirtyvä henkilöstö työskentelee Helsingissä, kuten myös
pääosa Fimean henkilöstöstä. Esityksen perustelujen mukaan tarkoitus on, että virkojen
siirtymisiä toiselle paikkakunnalle ei muutoksen myötä tulisi. Valiokunta toteaa, että Fi-
mea toimii usealla paikkakunnalla ja voi jatkossa tarjota siirtyvälle henkilöstölle mahdol-
lisuuksia vaihtaa halutessaan työskentelypaikkakuntaa.

Valiokunta on tehnyt asiantuntijakuulemisten perusteella eräitä pieniä pykäläkohtaisia
tarkennuksia lakiehdotuksiin. Valiokunnan mietintö on yksimielinen.

18.48 Minna Reijonen ps: Arvoisa herra puhemies! Me käsittelemme merkittävää terve-
ysteknologiaan liittyvää asiaa, ja siihen kuuluu hyvin moninaisia asioita, kuten biopankki-
asioita ja kudosasioita, kuten juuri äsken valiokunnan puheenjohtaja monipuolisesti kertoi.

Hallitus esittää, että eräät tehtävät siirtyvät Sosiaali- ja terveysalan lupa- ja valvontavi-
rastosta Lääkealan turvallisuus- ja kehittämiskeskukseen. Käytännössä se tarkoittaa sitä,
että tehtäviä siirtyy Valvirasta Fimeaan. On merkittävää, että Fimea toimii monella paik-
kakunnalla, ja se tulisi aina huomioida. Fimean pääpaikka on kuitenkin Kuopio. Toivoisin,
että jos jatkossa Fimealle tulee uusia tehtäviä ja uusia virkoja avataan sinne, otetaan huo-
mioon myös se pääpaikka, joka on Kuopiossa. Muutoin Fimea toimii myös Helsingissä,
Tampereella ja Turussa.

18.49 Heikki Autto kok: Arvoisa herra puhemies! Sosiaali- ja terveysvaliokunta on teh-
nyt puheenjohtajansa Anu Vehviläisen johdolla perustellun mietinnön, ja se, että Valviras-
ta siirretään näitä tiettyjä tehtäviä Fimeaan, on varmasti perusteltua siltä pohjalta, mitä täs-
sä edustaja Vehviläinen edellä meille kertoi.
2



Pöytäkirjan asiakohta PTK 72/2019 vp
Tässä valiokunnan mietinnössä kuitenkin kiinnitti huomiotani yksi perustelu, joka oli
mielestäni aika keskeinen perustelu tähän asiaan sekä käytännössä että myös ehkä tällä ta-
valla filosofisesti. Se, että Fimea valvoo nimenomaan tuoteturvallisuutta, on näkökulma,
jolla perustellaan sitä, että tällaisen terveysteknologian valvominen sitten siirretään sinne
Fimeaan. Toivon tietysti, että lakeja siellä sosiaali- ja terveysministeriössä valmistelevat
virkamiehet ja toisaalta me kansanedustajat täällä Arkadianmäellä näkisimme terveystek-
nologian paljon laajempana mahdollisuutena kehittää nimenomaan niitä terveydenhuol-
toon ja hyvinvoinnin ja terveyden lisäämiseen liittyviä toimintatapoja kuin vain siten, että
ne ovat tuotteita, jotka palvelevat jotain yksittäistä käyttötarkoitusta. Nimenomaan sillä,
että kehitämme samalla toimintatapoja, kun omaksumme näitä uusia terveysteknologiaan
liittyviä tuotteita, voimme saada niitä hyötyjä, joita esimerkiksi sosiaali- ja terveydenhuol-
lon uudistuksella — sillä hallinnollisella uudistuksella, mitä on vuosikausia Suomeen puu-
hattu — on ajateltu saatavan.

Näen, että tämä terveysteknologian laaja ja järkevä hyödyntäminen on nimenomaan
avain siihen, että voidaan saavuttaa myös niitä toiminnallisia parannuksia, joilla toisaalta
jatkuvasti palveluitten laatu kohenee mutta samalla saavutetaan myös ne kustannusten kas-
vua hillitsevät vaikutukset, mitä esimerkiksi sote-uudistuksella on tavoiteltu.

18.51 Aki Lindén sd: Arvoisa puhemies! Sosiaali- ja terveysvaliokunnan puheenjohtaja,
edustaja Vehviläinen esitteli ansiokkaasti tämän asian, joka sinänsä ei näytä tietenkään
suurelta, kun tässä siirretään 14 henkilön resurssi Valviralta Fimealle, mutta aivan kuten
edustaja Autto tässä äsken totesi, tämä liittyy tietysti laajaan kokonaisuuteen eli terveys-
teknologiaan, jossa Fimea on luontevampi valvomaan uuden teknologian käyttöönottoa ja
sen markkinoille tuloa ja sen turvallisuutta kuin Valvira, joka enemmän on ammattihenki-
löiden ja organisaatioiden valvontaan keskittyvä.

Mutta mitä tämä vähän ehkä mystiseltä tuntuva terveysteknologia on? Suomessa on
ehkä noin toistasataatuhatta terveysteknologista sovellusta, ja meillä on semmoisessa or-
ganisaatiossa, jossa terveysteknologian valmistajat ovat yhteen liittyneet, yli sata jäsenyri-
tystä. Suomessa terveysteknologiavienti on noussut ja kasvanut viime vuosina. Se on tällä
hetkellä yli kaksi miljardia euroa. Tuonti on noin miljardin euron, eli olemme selvästi voi-
tolla viennissä verrattuna tuontiin. Ennen kaikkeahan se on tietenkin teknologiaa, joka hel-
pottaa tavattoman monien eri sairausryhmien arkisessa hoidossa. On kysymys diabetekses-
ta, sydänsairauksista, ortopediasta, siellä käytetään kallista teknologiaa. Sen on tietenkin
oltava turvallista, mutta sen varsinainen tarkoitushan on juuri se, minkä edustaja Autto täs-
sä sanoi: auttaa ihmisiä ja auttaa sitten tietenkin ihmisiä tässä hoitoprosessissa. Kun tekno-
logia muuttuu, niin pitää toimintakäytäntöjenkin muuttua.

Eli halusin tällä puheenvuorollani vain korostaa sitä, että terveysteknologia, johon nyt
pieneltä osaltaan liittyy tämä valvonnan siirto kahden eri viranomaisen välillä, on todella
tärkeää sekä meidän hoitojärjestelmälle että kansantaloudelle.

18.53 Heikki Autto kok: Arvoisa herra puhemies! Hyvin lyhyesti vain haluan kiittää
edustaja Lindéniä. Kun meillä on sosiaali- ja terveysvaliokunnassa hänen kaltaisiaan asian-
tuntijoita, niin voimme luottaa siihen, että tässä varmasti valiokunnan mietintö on täysin
perusteltu, enkä missään nimessä ole siitä eri mieltä, vaan omalla puheenvuorollani halu-
sin erityisesti korostaa sitä, että tämä terveysteknologia tulee myös terveydenhuollon am-
mattilaisten työn tueksi heidän työtään varmentamaan, jaksamistaan edistämään ja niin
3



Pöytäkirjan asiakohta PTK 72/2019 vp
edelleen. Tämä on tietysti sitä työtä, mitä siellä Valvirassa valvotaan, mutta tässä varmasti
viranomaiset, Valvira ja Fimea, tekevät myös hyvää yhteistyötä siinä, että terveysteknolo-
giasta saadaan suomalaisille täysimääräinen hyöty.

Yleiskeskustelu päättyi.

Eduskunta hyväksyi hallituksen esitykseen HE 81/2019 vp sisältyvien 1.—9. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
4


