















































DEMF910.tmpSave.xml


Pöytäkirjan asiakohta PTK 67/2016 vp
Pöytäkirjan asiakohta 

PTK 67/2016 vp

Täysistunto

Torstai 9.6.2016 klo 16.01—18.55

5. Hallituksen esitys eduskunnalle laeiksi ulkomaalaislain ja eräiden siihen liittyvien lakien 
muuttamisesta

Hallituksen esitys HE 64/2016 vp
Valiokunnan mietintö HaVM 7/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 5. asia. Käsittelyn pohjana on hallintovaliokunnan mietintö HaVM 7/2016 vp. Nyt
päätetään lakiehdotusten sisällöstä.

Keskustelu

18.00 Ben Zyskowicz kok: Arvoisa rouva puhemies! Kyseessä on ulkomaalaislain muu-
tos, jolla Maahanmuuttoviraston, poliisin ja Rajavartiolaitoksen työnjakoa ja yhteistyötä
kehitetään. Kun tässä ulkomaalaislaista muutetaan yli 20:tä pykälää ja kyse on myös Ulko-
maalaisviraston ja poliisin toiminnasta esimerkiksi käännytystilanteissa, niin toivon, että
puhemies sallii tässä yhteydessä muutaman ajatuksen hyvin ajankohtaisista asioista, jotka
tällä hetkellä ulkomaalaislain tiimoilta ovat esillä.

Ensimmäiseksi on kysymys Helsingin Sanomien kertomasta irakilaisperheen tapaukses-
ta. On varmasti niin, että perheen kannalta on epäinhimillinen ja kohtuuton sellainen lop-
putulos, jossa perheen isä voisi jäädä Suomeen ja perheen äiti ja vielä alle kouluikäiset, pie-
net lapset joutuisivat Suomesta lähtemään. Tästä asiasta haluan vain korostaa kahta seik-
kaa: Ensimmäinen on se, että mehän emme tiedä kaikkea tähän asiaan liittyvää, koska
nämä tiedot, jotka ovat tulleet julkisuuteen, ovat niitä tietoja, joita perhe on halunnut antaa
julkisuuteen, kun taas Maahanmuuttovirasto ei tietystikään voi ei-julkisia asioita julkisuu-
dessa käsitellä. Toinen seikka, jonka haluan tästä todeta, on se, että asian käsittely on kes-
ken korkeimmassa hallinto-oikeudessa. Vaikka on aika luontevaa, että kansanedustajat
voivat lausua tällaisesta oikeuslaitoksessa kesken olevasta asiasta mielipiteensä, niin ei oli-
si sopivaa, että esimerkiksi valtioneuvoston jäsenet, tai eduskunnan jäsenet muutoinkaan,
lähtisivät painostamaan oikeuslaitosta yksittäistapauksessa.

Arvoisa puhemies! Poliittinen puoli liittyy siihen, että vihreät ovat tässä asiassa nosta-
neet profiilinsa sekä perinteisessä mediassa että sosiaalisessa mediassa erittäin korkeaksi ja
ovat voimakkaasti arvostelleet maahanmuuttoviranomaisten menettelyä tässä tapaukses-
sa. On syntynyt sellainen mielikuva — tai on ehkä synnytetty sellainen mielikuva — ettei-
vät vihreät hyväksy nykyistä lakia, jonka pohjalta tätä asiaa käsitellään. Siksi katsoin ai-
heelliseksi kyselytunnilla muistuttaa ja haluan nytkin muistuttaa siitä, että tämä esillä ollut
irakilaisperheen tapaus perustuu voimassa olevaan lakiin, joka on säädetty vuonna 2010,
jolloin vihreät ovat olleet hallituspuolueena tätä lakiesitystä eduskunnalle antamassa, ovat
 Tarkistettu
4.0



Pöytäkirjan asiakohta PTK 67/2016 vp
eduskunnassa joka käsittelyvaiheessa — valiokunnassa, lähetekeskustelussa, ensimmäi-
sessä käsittelyssä ja toisessa käsittelyssä — puoltaneet tätä hallituksen esitystä, eikä yksi-
kään vihreä kansanedustaja ole tuolloin asettunut tätä lakiesitystä vastaan. Jos on syntynyt
sellainen mielikuva, että vihreät vastustavat sitä lakia, jonka pohjalta tätä irakilaisperheen
tapausta käsitellään, niin voi olla, että tänä päivänä vastustavat — en tiedä. Mutta se on ai-
nakin fakta, että he ovat olleet itse tätä lakia säätämässä.

Toisessa ajankohtaisessa asiassa, jossa on paljon ollut esillä myös Maahanmuuttoviras-
ton tulorajaharkinta ja muu harkinta, on kysymys siitä, miksi hallitus nyt esittää perheen-
yhdistämisedellytyksiä tiukennettavaksi. Ja tämä esityshän on ollut perustuslakivaliokun-
nassa ja on tällä hetkellä hallintovaliokunnan käsittelyssä. Mitä perustuslakivaliokunnan
käsittelyyn tulee, niin kun jopa eräät korkeat virkamiehet, kuten lapsivaltuutettu, monet
kansanedustajat ja useat toimittajat, ovat väittäneet, että tämä lakiesitys olisi vastoin Suo-
men solmimia kansainvälisiä sopimuksia, niin todettakoon nyt selvyyden vuoksi, että pe-
rustuslakivaliokunnan viikko sitten antaman yksimielisen — siis yksimielisen — lausun-
non mukaan laki ei ole ristiriidassa sen enempää Suomen perustuslain kuin Suomen solmi-
mien kansainvälisten sopimusten, kuten lapsen oikeuksien sopimuksen tai Euroopan ih-
misoikeussopimuksen, kanssa. Tätä perustuslakivaliokunnan lausuntoa on ollut hyväksy-
mässä muun muassa kansanedustaja Ville Niinistö eli vihreiden puheenjohtaja.

Miksi hallitus sitten esittää perheenyhdistämisen edellytyksiä tiukennettaviksi? On sa-
nottu, että perheenyhdistäminen edistää kotoutumista. Tämä on minun mielestäni totta. Jos
turvapaikan Suomessa saanut henkilö tai oleskeluluvan toissijaisen suojelun perusteella
saanut henkilö saa perheensä tänne, uskon, että se edistää henkilön kotoutumista. Mutta ai-
van varmaa on se, että kotoutuminen ei edisty hyvin, jos turvapaikanhakijoiden määrät
nousisivat Suomessa sellaisiksi, että Suomella ei ole mitään todellisia edellytyksiä onnis-
tua kotouttamisessa. Me pystymme toivottavasti hoitamaan viime vuonna syntyneen kym-
menkertaisen turvapaikanhakijoiden määrän, vaikka nytkin on vaikeuksia esimerkiksi
kuntapaikoissa. Mutta jos viime vuoden määrä olisi tämän vuoden määrä ja ensi vuoden
määrä tai vaikka tuplaantuisi tai triplaantuisi siitä, niin on aivan varmaa, että se ei edistäisi
näiden ihmisten kotoutumista vaan päinvastoin.

Sen vuoksi hallitus esittää näitä perheenyhdistämisen säädöksiä tiukennettaviksi, että
koko muu Eurooppa liikkuu samaan suuntaan ja esimerkiksi Ruotsi, jossa vihreät ovat hal-
lituksessa, on esittänyt tiukempia säännöksiä perheenyhdistämiseen kuin mitä Suomen
hallitus nyt esittää. Mikäli Suomi jäisi tässä suhteessa selvästi houkuttelevammaksi maak-
si muihin, vaikkapa Pohjoismaihin ja Pohjois-Euroopan maihin verrattuna, niin ei kai ole
mitään syytä epäillä, etteivätkö turvapaikanhakijoiden määrät Suomessa nousisi hyvin kor-
keiksi. Siitä saimme esimakua viime vuonna, kun tuhannet, siis tuhannet irakilaiset tulivat
halki koko Euroopan tänne pohjan perukoille Suomeen sen takia, että heillä oli se käsitys,
että Suomesta saa helpommin oleskeluluvan ja Suomesta saa helpommin myös perheenyh-
distämisen onnistumaan. Nythän näistä turvapaikanhakijoista taitaa olla peräti parisen tu-
hatta vapaaehtoisesti palannut, mikä ehkä kertoo myös siitä, että jokainen, joka tänne tulee
hakemaan kansainvälistä suojelua, ei ole sen tarpeessa.

Puhemies! Lopuksi totean näistä lapsista. Lähes koko julkinen keskustelu ihmettelee si-
tä, miksi myös lapsille ollaan asettamassa toimeentuloedellytystä. Sehän vaikuttaa epäin-
himilliseltä. Sehän vaikuttaa jopa järjettömältä. Se ei varmasti edistä näiden lasten kotou-
tumista Suomeen. Samassa keskustelussa nämä samat tahot toteavat, että on lapsen etu,
että hän voi elää oman perheensä kanssa. Kun tämä ilmeisesti meidän kaikkien mielestä on
2



Pöytäkirjan asiakohta PTK 67/2016 vp
lapsen etu, niin pitääkö meidän todella olla ylläpitämässä ja vahvistamassa sellaista järjes-
telmää, jossa lasten omat perheet lähettävät lapsensa rosvojen, ihmissalakuljettajien mat-
kaan, vaaralliseen matkaan halki Afrikan, halki Lähi-idän, halki Euroopan Suomeen saak-
ka, jotta perhe pystyisi perässä tulemaan Suomeen? Jos meidän järjestelmä on sellainen,
että aina kun saat lapsen perille Suomeen, aina myös perhe yhdistetään lapsen perässä Suo-
meen, niin on kai aivan kiistatonta, että tällainen järjestelmä on omiaan kannustamaan per-
heitä vaikeissa olosuhteissa, vaikeissa maissa, Somaliassa, Afganistanissa, Irakissa ja
muuallakin lähettämään nämä lapset yksin vaaralliselle, hengenvaaralliselle matkalle koh-
ti Eurooppaa, kohti Suomea. Haluammeko tällaista järjestelmää ylläpitää, joka tähän kan-
nustaa? Hallituksen esityksen tarkoitus on se, että Suomi ei omalla toiminnallaan kannusta
perheitä menettelemään tällä tavalla.

18.09 Satu Hassi vihr (vastauspuheenvuoro):  Arvoisa puhemies! Vanhasen—Kivinie-
men hallituksen aikana edustaja Zyskowicz oli eduskunnassa ja hallituspuolueen kansan-
edustaja, ja hänen olettaisi muistavan sen, että silloisen hallituksen sisäisissä väännöissä
vihreät kyllä vastustivat näitä kiristyksiä, joita turvapaikanhakijoiden vastaanottamiseen
sen hallituksen aikana tehtiin, mutta vihreät hävisivät tämän väännön hallituksen sisällä,
minkä puolueemme puheenjohtaja Ville Niinistö myöskin totesi tänään keskustelussa.

Mitä tulee Ruotsin tilanteeseen, niin huomauttaisin, että ainakin vuodesta 90 eli noin 25
vuoden ajan Ruotsiin on tullut koko ajan suuruusluokkaa kymmenkertaisesti enemmän tur-
vapaikanhakijoita verrattuna Suomeen.

18.10 Ben Zyskowicz kok (vastauspuheenvuoro): Arvoisa rouva puhemies! Jos vihreät
hallituksessa silloin 2010 vastustivat ministeri Thorsin aikana esitettyjä ja nyt voimassa
olevia ja tähän irakilaisperheeseen sovellettavia säädöksiä, jotka liittyvät perheenyhdistä-
miseen, niin hyvinpä onnistuivat piilottamaan tämän vastustuksensa eduskuntakäsittelys-
sä. Siitä ei näkynyt jälkeäkään lähetekeskustelussa. Siitä ei näkynyt jälkeäkään valiokun-
nassa. Siitä ei näkynyt jälkeäkään ensimmäisessä käsittelyssä, eikä siitä näkynyt jälkeä-
kään toisessa käsittelyssä. Ainoa vihreä kansanedustaja, joka koko asiassa havaintojeni
mukaan käytti puheenvuoroja, oli kansanedustaja Pulliainen, ja hänkään ei esitystä tältä
osin vastustanut. Edustaja Hassi, voitte toki kertoa täällä nyt jälkikäteen, että kyllä me
olimme vastaan, mutta ei siitä mitään jälkiä pöytäkirjoista löydy.

18.11 Satu Hassi vihr (vastauspuheenvuoro): Arvoisa puhemies! Itse en ollut eduskun-
nassa tuolloin, joten en muista, minulla ei ole niin tarkkoja omakohtaisia muistikuvia, mut-
ta voin vakuuttaa, että kyllä ne dokumentit näistä neuvotteluista kaivetaan esille.

18.11 Ben Zyskowicz kok (vastauspuheenvuoro): Arvoisa rouva puhemies! Tämä edus-
taja Hassin antama lupaus on mielestäni merkittävä. Nimittäin tähän saakka vihreät, kun
tätä irakilaisperheen tapausta on käsitelty, jos eivät ole suoraan antaneet ymmärtää, ovat
kuitenkin onnistuneet synnyttämään mielikuvan, että he eivät tätä irakilaisperheen käsitte-
lyssä pohjana olevaa lakia hyväksy. Sen jälkeen kun on osoitettu, että he hyväksyivät sen
eivätkä pelkästään hyväksyneet vaan hallituksesta olivat antamassa tämän esityksen, niin
sen jälkeen ovat sanoneet eräissä yksityiskeskusteluissa, että kyllä he voivat olla kriittisiä
sellaisiakin lakeja kohtaan, jotka ovat itse hyväksyneet. Tämähän on ihan loogista. Mutta
3



Pöytäkirjan asiakohta PTK 67/2016 vp
nyt siis edustaja Hassi lupaa meille sellaisia dokumentteja, joista käy ilmi, että vihreät jo
silloin vastustivat tätä esitystä. Jään niitä odottamaan.

Puhemies Maria Lohela: Nyt puhujalistalta.

18.12 Sami Savio ps: Arvoisa puhemies! Hallituksen esityksessä on ehdotettu tiettyjen
maahanmuuttohallinnon tehtävien siirtoa poliisilta ja Rajavartiolaitokselta Maahanmuut-
tovirastolle. Prosessien kehittäminen ja selkeyttäminen on sinänsä kannatettavaa, mutta
toisaalta kannattaa pitää mielessä se, että poliiseilla ja Rajavartiolaitoksen henkilökunnalla
on erittäin hyvää käytännön kokemusta maahanmuuttoasioista ja sitä kannattaa hyödyntää
jatkossakin.

Arvoisa puhemies! Suomen kannalta olennaisesti tärkeämpi kysymys liittyy kuitenkin
komission esitykseen Dublin-asetuksen muuttamisesta. Esityksen mukaan turvapaikanha-
kijoita siirrettäisiin toisiin EU-maihin muuttopaineen kohdatessa yhtä tai useampaa jäsen-
valtiota. Tämän hetken esityksen mukaan taakanjakojärjestelmästä tulisi pysyvä ja sakon
uhalla jäsenmaita velvoittava, mikä on vastoin hallitusohjelman kirjausta. EU-laajuinen
turvapaikanhakijoiden taakanjako tarkoittaisi käytännössä hakijoiden määrän runsasta kas-
vua myös Suomessa. Ainoastaan Suomi on toteuttanut viime syksynä sovittua EU:n vapaa-
ehtoisesta taakanjakomekanismista tehtyä sopimusta pilkuntarkasti, ja sopimuksen nojalla
Italiasta ja Kreikasta uudelleen lähetetyksi aiotuista 160 000 turvapaikanhakijasta on tou-
kokuun loppuun mennessä lähetetty noin 2 000 henkilöä, joista peräti noin kuudesosa Suo-
meen. Herääkin kysymys, mitä mahtaisi tapahtua, jos sitoutuisimme komissiossa nyt suun-
nitteilla olevaan taakanjakomekanismiin.

Arvoisa puhemies! Suunnitelmissa oleva EU:n turvapaikkavirasto ja sen myötä tuleva
EU-laajuinen yhteinen turvapaikkalinja eivät myöskään ole ratkaisu ongelmaan. Toteu-
tuessaan ne kaventaisivat olennaisesti kansallista liikkumavaraamme ja jatkaisivat EU:n
liittovaltiokehitystä. Hallituksen tuleekin vaikuttaa unionissa pikemminkin siihen suun-
taan, että EU-direktiiveissä mahdollistettaisiin laajempi kansallinen liikkumavara ja va-
paammat kädet toteuttaa kansallista turvapaikka- ja maahanmuuttopolitiikkaa.

18.14 Timo Heinonen kok: Arvoisa rouva puhemies! Edustaja Zyskowicz kävi ansiok-
kaasti läpi tuota sinänsä inhimillisellä tavalla hyvin valitettavaa Riihimäen irakilaisper-
heen tilannetta. Varmasti jokainen ihminen ajattelee niin, että on kohtuutonta, jos perhe
rikkoutuu syystä tai toisesta.

On syytä kuitenkin muistaa ja tunnustaa se tosiasia, että tämä laki on tullut voimaan siis
vuonna 2010. Se on valmisteltu RKP:n ministeri Thorsin johdolla, ja sen myös hyväksyi-
vät, niin kuin edustaja Zyskowicz esille toi, täällä salissa — lukuun ottamatta ex-edustaja
Pulliaisen puheenvuoroja — myös vihreät puhumatta asiasta mitään, vastustamatta sitä,
äänestämättä sitä vastaan ja niin poispäin. Eikä myöskään viime hallituskaudella, kun aika
äänekkäästi täällä salissa aina tv-kameroiden käydessä näistä asioista puhuva Ville Niinis-
tö oli ministerinä, tähän asiaan tehty muutosta. Mutta nyt annetaan ymmärtää, että tätä ira-
kilaisperhettä kohdellaan väärin. Sitä kohdellaan siis tällä hetkellä sen lain mukaan, joka
on tullut voimaan 2010 ministeri Thorsin esittelystä, jota vihreät eivät vastustaneet eivätkä
viime kaudella tehneet ehdotuksia, että siltä oltaisiin muutettukaan. Silloin tietysti tällai-
nen sosiaalisen median keskustelu, mitä vihreätkin ylläpitävät, on jollain tavalla käsien pe-
4



Pöytäkirjan asiakohta PTK 67/2016 vp
sua ja epäreilua, että annetaan siellä ymmärtää, että nyt pitäisi jollain tavalla toisin toimia.
Silloin itse asiassa annetaan ymmärtää, että lakia ei tarvitsisikaan noudattaa.

Ministeri Orpo on toiminut tässä hyvin, ja annan hänelle kiitosta siitä, että hän on halun-
nut selvityksen tästä tapauksesta ja tarkistetaan, että kaikki on mennyt säädösten mukaises-
ti. Mutta nyt täällä vastustetaan esimerkiksi tulevia tiukennuksia, jotka ovat toki höllempiä
kuin Ruotsissa vihreiden ollessa hallituksessa — eli vihreät tällä hetkellä ovat Ruotsissa te-
kemässä kovempia tiukennuksia kuin Suomessa (Puhemies koputtaa) tämä hallitus — ja
niitä sitten ollaan tavallaan tuomassa tähän keskusteluun mukaan.

Arvoisa puhemies! — No, jatkan vielä muutaman sanan kohta.

18.17 Satu Hassi vihr: Arvoisa puhemies! Edustaja Zyskowicz pitkäaikaisena kansan-
edustajana tietää oikein hyvin, että hallitusten sisällä käydään kovia vääntöjä. Tämä muu-
tos, joka Vanhasen—Kiviniemen hallituksen aikana tehtiin, on yksi sellainen asia, ja kuten
jo totesin, vihreät sen väännön hävisivät hallituksen sisällä. Vihreät vaativat myös selvitys-
tä tämän aikaisemman tiukennuksen vaikutuksista. Kattavaa selvitystä ei koskaan ole teh-
ty.

Mutta tämä irakilaisperheen tapaus osoittaa tämän jo nyt voimassa olevan lain kohtuut-
tomuuden, ja se korostaa niiden tiukennusten, joita nyt ollaan tekemässä, kohtuuttomuutta.
Siinä laissahan, mihin tämä irakilaisperheen suurta julkisuutta saanut tapaus perustuu, on
kysymys siitä, että perheeltä, joka on muodostunut sen jälkeen, kun turvapaikan saanut ih-
minen on tullut Suomeen, vaaditaan näitä tulorajoja. Nyt hallitus esittää sitä, että tulorajoja
vaadittaisiin myös silloin, kun perhe on olemassa jo siinä vaiheessa, kun sen perheen yksi
jäsen pääsee Suomeen. Edelleen korostaisin sitä, että EU-säädökset, joihin tässä on viitattu
useampaan kertaan, asettavat minimivaatimuksen sille, mitä vähintään pitää tehdä perhei-
den yhdistämisen mahdollistamiseksi. Mitään ylärajaa sille ne eivät aseta.

Edustaja Heinosen puheenvuoroon viitaten toistan sen, että yli 25 vuoden ajan Ruotsiin
on tullut suuruusluokkaa kymmenkertainen määrä Suomeen verrattuna turvapaikanhaki-
joita. (Timo Heinonen: Saako silloin olla epäinhimillisempi?)

18.19 Ben Zyskowicz kok: Arvoisa rouva puhemies! Tiedän toki, että hallituksessa teh-
dään kompromisseja ja käydään sisäistä vääntöä. Saattaa hyvin olla, että vihreät ovat tuol-
loin tätä esitystä vastustaneet, mutta pitkäaikaisena kansanedustajana tiedän myös sen, että
jos jokin puolue on hallituksessa alakynteen jäänyt, niin kyllä eduskuntakeskustelussa, esi-
merkiksi lähetekeskustelussa, usein siitä näkyy viitteitä eli usein tuon hallituspuolueen
edustajat käyttävät puheenvuoroja, joissa ovat kriittisiä ja toivovat, että valiokunnassa vie-
lä asiaa tarkasteltaisiin, josko sitä voitaisiin muuttaa. Mitään tällaisia viitteitä, siis mitään
tällaisia viitteitä ei tämän lakiesityksen osalta eduskunnassa näkynyt.

Mutta kuten sanoin, kyllä voin hyvin ymmärtää ja uskoa, että vihreät ovat tuolloin kriit-
tisiä olleet. Ei tässä todellakaan niin härskistä tapauksesta ole kyse kuin vihreiden suhtau-
tumisessa yksityislääkäreiden Kela-korvauksiin. Eli kun viime syksynä vihreät oli ainoa,
siis ainoa puolue, joka varjobudjetissaan esitti yksityislääkäreiden Kela-korvausten poista-
mista ja kun nyt sitten pari viikkoa sitten STM:n työryhmä esitti tämän vihreän mallin to-
teuttamista, niin vihreät aloittivat sosiaalisessa mediassa edustaja Karin johdolla kauhean
rummutuksen hallituksen hirveitä aikeita vastaan. Siellä sosiaalisessa mediassa sitten peu-
kutettiin, että on se hienoa, kun vihreät vastustavat tällaista hallituksen katalaa suunnitel-
5



Pöytäkirjan asiakohta PTK 67/2016 vp
maa, ja ainoa, joka tätä katalaa suunnitelmaa oli esittänyt puolueista, oli siis vihreät, nämä
muita paremmat, muita hyveellisemmät poliitikot.

Mitä sitten vielä tulee hallituksen esitykseen, joka nyt on valiokunnassa, niin, edustaja
Hassi, sellaisen henkilön kohdalla, joka saa Suomesta turvapaikan tai joka tulee kiintiöpa-
kolaisena, ei sovelleta toimeentuloedellytystä, jos tietyn määräajan kuluessa perheenyhdis-
tämistä haetaan.

18.21 Timo Heinonen kok: Arvoisa rouva puhemies! Minusta on hivenen ontuva tulokul-
ma tähän erityisesti vihreiden puheita ja kirjoituksia kuunnellen se, että se on hyväksyttyä,
että Ruotsissa tehdään jopa Suomea tiukempaa lainsäädäntöä perheiden yhdistämisessä
sen takia, että sinne on tulossa paljon lapsia. Eikö kaikkien lapsien pitäisi olla sitten saman-
arvoisia tällä logiikalla eikä millään tavalla pitäisi laskea, onko niitä tuhat, satatuhatta vai
miljoona? Siinä mielessä se on ontuva peruste, että täällä arvostellaan Suomen lainsäädän-
töä mutta puolustetaan Ruotsin lainsäädäntöä, jota sisarpuolue siellä paraikaa tekee. Eli
Ruotsin lainsäädäntö tulee olemaan tiukempi kuin meillä.

Itse olen huolestunut siitä, että lapsia lähetetään läpi Välimeren, läpi Lähi-idän. En tie-
dä, onko sitten sallittu sana puhua "ankkurilapsista" — tällaista sanaa ja termiä on käytetty
— eli lähetetään lapsi sen toivossa, että hän selviäisi yli Välimeren, pääsisi sieltä hake-
maan turvapaikkaa ja automaattisesti pystyisi perheen yhdistämään. Se tietysti on hyvä ti-
lanne, että perheet pysyisivät kasassa, ja sen takia annan kiitosta ministeri Orpolle tästä
Riihimäen irakilaisperheenkin tilanteen kartoittamisesta.

Minua vähän hämmästyttää se, että kun maahanmuutosta puhutaan Suomen tärkeim-
mässä salissa, niin täällä ei ole vihreistä paikalla kuin edustaja Hassi, ei ole edustaja Nii-
nistöä, ei edustaja Karia (Ben Zyskowicz: Ei kun ne on mediassa!) eikä ketään muuta vih-
reistä puhumassa silloin, kun tätä lainsäädäntöä täällä käsitellään, tätä kokonaisuutta, eli
meillä on käsittelyssä hallituksen laki ulkomaalaislain muuttamiseksi ja tiettyjä toimenpi-
teitä siihen.

18.23 Ben Zyskowicz kok: Arvoisa rouva puhemies! En ihmettele, että edustaja Ville
Niinistö ei ole salissa keskustelemassa. Hän on varmasti jossain Yleisradion ajankohtai-
sohjelmassa haastateltavana näistä perheenyhdistämisasioista, kuten viime päivinä joka
päivä on ollut. Mutta, edustaja Hassi, puhutaan ihan asiaa, ei puhuta siitä, mitä vihreät on
ollut mieltä. Oletteko todella sitä mieltä, että on lapsen etu, että meillä olisi järjestelmä,
joka kannustaa perheitä — jotka elävät vaikeissa olosuhteissa, en sitä kiistä, esimerkiksi
Somaliassa — lähettämään oman lapsensa rosvojen matkaan, hengenvaaralliselle matkal-
le halki Afrikan, halki Euroopan Suomeen siinä toivossa, että jos lapsi pääsee perille, niin
koko perhe saa perheenyhdistämisen kautta myös oikeuden tulla Suomeen? Eli oletteko ol-
lenkaan omassa kannanotossanne — jossa ymmärrän, että poliittisten irtopisteiden kerää-
minen on päällimmäisenä — ajatelleet sitä, onko se lapsen etu, että järjestelmä kannustaisi
ja jopa houkuttaisi tällaiseen menettelyyn? 

18.25 Satu Hassi vihr: Arvoisa puhemies! Edustaja Zyskowicz nyt tämän itse asiasta kes-
kustelun sijasta keskittyy hyökkäämään vihreitä vastaan. Jokainen voi vetää omat johto-
päätöksensä siitä, mihin tämä perustuu, mutta totean vain sen, että lapsen oikeuksista huo-
lissaan olevat tahot, lasten  oikeuksia  ajavat kansalaisjärjestöt — myös Suomen  lapsi-
asiavaltuutettu — ovat kritisoineet näitä perheenyhdistämisen tiukennuksia. Kehottaisin
6



Pöytäkirjan asiakohta PTK 67/2016 vp
edustaja Zyskowiczia esimerkiksi tutustumaan Amnestyn äskettäin julkaisemaan listaan,
kymmeneen myyttiin maahanmuutosta ja perheenyhdistämisestä, niiden tämän asian
asiantuntijoiden näkemyksiin, jotka juuri ihmisoikeuksien ja lasten oikeuksien kannalta
näitä asioita tarkastelevat.

18.26 Ben Zyskowicz kok: Arvoisa rouva puhemies! Olen tästä asiasta keskustellut, käy-
tetäänkö nyt tätä sanaa, "vertaisasiantuntijoiden" kanssa, eli olen kahden Suomen somali-
yhteisön edustajan kanssa ihan viime päivinä keskustellut tästä ilmiöstä. En voi väittää, että
heidän subjektiiviset näkemyksensä ja kokemuksensa edustaisivat jotenkin koko yhteisöä
tai edustaisivat edes objektiivista totuutta, mutta olen pahoillani siitä, että eduskunnan hal-
lintovaliokunta, kun se käsitteli tätä asiaa ja on jo päättänyt asiantuntijain kuulemisen, ei
katsonut aiheelliseksi kutsua kuultavaksi yhtäkään henkilöä, joka olisi kuulunut esimerkik-
si Suomen somaliyhteisöön, jossa on kuitenkin yli 10 000 henkeä, useita järjestöjä, ei kut-
sunut kuultavaksi Suomen afganistanilaisyhteisöstä tai irakilaisyhteisöstä ketään. En epäi-
le näiden järjestöjen hyvää tarkoitusta, joihin edustaja Hassi viittasi. Pikkaisen epäilen lap-
siasiavaltuutetun asiallisuutta, kun hän suunnilleen samana päivänä ilmoittaa, että Suomen
menettely on vastoin kansainvälistä sopimusta ja samana päivänä perustuslakivaliokunta
toteaa, että ei ole. Perustuslakivaliokunta kyllä meillä tulkitsee perustuslakia ja kansainvä-
lisiä sopimuksia auktoritatiivisemmin kuin lapsiasiavaltuutettu tai yksittäinen kansanedus-
taja.

Mutta, edustaja Hassi, ehkä kyse on vähän siitä, keistä lapsista puhutaan. Kyllä minäkin
olen sitä mieltä, että jos lapsi on jo tämän vaarallisen matkan tehnyt ja Suomeen saakka
päätynyt, on varmasti tämän lapsen etu, että hänen perheensäkin voisi täällä olla ja elää hä-
nen kanssaan. Mutta, edustaja Hassi, ette vastannut siihen kysymykseen, onko semmoinen
järjestelmä lasten etu — niiden lasten, joita lähetetään — joka suorastaan kannustaa lasten
perheitä lähettämään lapsia vaaralliselle matkalle siinä toivossa, että lapsen myötä myös
perhe pääsisi perässä Suomeen.

18.28 Satu Hassi vihr: Arvoisa puhemies! Edustaja Zyskowiczin väite on kyllä kovasti
spekulatiivinen, eivätkä niiden järjestöjen, jotka tekevät työtä pakolaisten kanssa, koke-
mukset näitä väitteitä tue. Haluaisin vielä todeta sen, että pakolaisuuden syihin voidaan
vaikuttaa esimerkiksi kehitysyhteistyön avulla. Tämä hallitus on niitä varoja leikannut toi-
seksi rajuiten suhteellisesti. Kaikkein rajuimminhan hallitus on leikannut luonnonsuojelun
määrärahoja. 

Kun puhutaan siitä, että näiden vaarallisten reittien sijasta pitäisi saada hallittua maahan-
muuttoa, hallittua turvapaikan tarvitsijoiden valintaa, niin perheenyhdistäminen on yksi
niistä tavoista. Myöskin järjestöt, jotka ovat selvittäneet tällaisen radikalisoitumisen ja ter-
roristijärjestöihin viehtymisen taustaa, ovat todenneet, että yksi valitettavan otollinen ryh-
mä terroristijärjestöjen houkutuksille ovat sellaiset nuoret, jotka ovat tulleet alaikäisinä tur-
vapaikanhakijoina Eurooppaan ja jotka eivät ole saaneet turvakseen perhettä tänne Eu-
rooppaan. Näitä asioita voidaan tarkastella hyvin monelta kannalta, ja en todellakaan ole
vakuuttunut siitä, että tällainen julma lähestymistapa, että tehdään vain mahdollisimman
tyly systeemi, jotta ihmiset eivät sitten, hädänalaisimmatkaan, tänne pyrkisi, on meidän
omien itsekkäidenkään etujemme kannalta viisain.
7



Pöytäkirjan asiakohta PTK 67/2016 vp
18.30 Ben Zyskowicz kok: Arvoisa puhemies! Tämä on viimeinen puheenvuoroni (Timo
Heinonen: Hyvä!) tässä keskustelussa. Mitä näihin leikkauksiin ensin tulee, niin vihreät
ovat väittäneet, että heillä on ollut vaihtoehto hallituksen tekemille leikkauksille: koulutus-
leikkauksille, kehitysyhteistyöleikkauksille, luonnonsuojelumäärärahaleikkauksille ja
muuta. Olen useamman kerran, edustaja Hassi, täällä salissa pyytänyt, että vaatimatto-
masti vaikka kymmenen suurinta vaihtoehtoista leikkauskohdetta kertoisitte meille ja suu-
relle yleisölle, mutta eipä vain ole kuulunut. Eli tarjoan teille taas mahdollisuutta, että kun
teillä on näille satojen miljoonien, jopa 4 000 miljoonan leikkauksille vaihtoehdot, niin
kertokaa vaikkapa nyt kymmenen, tai sanotaan yhdeksän suurinta — kilometrikorvauksil-
lahan hoidetaan osa, mutta yhdeksän suurinta — leikkauskohdetta, olkaa hyvä.

Mitä sitten tulee tähän, että on otollinen ryhmä radikalisoitumiselle sellaisten nuorten ih-
misten ryhmä ja kohtalo, jotka ovat tulleet lapsina, nuorina yksin Suomeen ja jääneet täällä
ilman perhettä. Minä olen sitä mieltä, että tämä arvio on varmaan oikea. Sen takia, edustaja
Hassi, meidän pitäisikin toimia sen puolesta, ettei tänne lähetettäisi yksin alaikäisiä, lapsia,
vaarallisten ihmissalakuljettajien matkaan Suomeen. Siihen liittyy sitten omia hyvin trau-
maattisia, yksilökohtaisia kokemuksia, mutta myös yhteiskunnallisia riskejä, joihin viitta-
sitte.

Mitä tulee sitten edustaja Hassin — ja tähän lopetan — näkemykseen siitä, että näke-
mykseni niistä motiiveista, miksi perhe lähettää yhden jäsenistään, oman lapsensa, hengen-
vaaralliselle matkalle toiselle puolelle maailmaa, ovat hyvin spekulatiivisia: en ollut uskoa
korviani. Esittäkää te sitten joitakin selvästi uskottavampia motiiveja kuin ne, mitä itse
olen esittänyt.

18.32 Satu Hassi vihr: Arvoisa puhemies! Edustaja Zyskowicz on tässä salissa useasti pe-
rännyt vihreiden vaihtoehtoisia säästöjä. Haluaisin nyt jälleen kerran vastata hänelle, että
ne ovat netissä kaikkien luettavissa. Vihreiden vaihtoehtobudjetti ja myös vihreiden esittä-
mä vaihtoehtoinen pitemmän ajan taloussuunnitelma ovat netissä. (Ben Zyskowicz: Sitten-
hän ei olisi vaikeaa niitä kertoa!) Vihreiden perusajatus kansantalouden ja valtiontalouden
hoitamiseen on se, että leikkaukset kokonaisuutena voisivat olla pienemmät kuin hallitus
esittää, mutta myöskin se leikkauslista on netissä. Ja tämä kilometrikorvausasia, jota edus-
taja Zyskowicz on useaan otteeseen kyseenalaistanut: se laskelma on eduskunnan tietopal-
velun tarkastama.

Toteaisin myös sen, että edellisen hallituksen kaudella ympäristöministeriön ja valtio-
varainministeriön yhteinen selvitys ympäristölle haitallisten tukien kokonaismäärästä ylit-
tää selvästi myöskin nykyisen hallituksen tekemien leikkausten määrän. Vihreiden keskei-
sin ehdotus leikkauskohteeksi ovat ympäristölle haitalliset tuet, joita on vino pino. Yhtenä
esimerkkinä nyt mainitsisin turpeen polttamisen verotuen, jonka suuruusluokka on 100
miljoonaa euroa vuodessa valtion budjettikirjan mukaan, ja muutamalla kymmenellä mil-
joonalla eurolla tämä hallitus on sitä korottanut tälle vuodelle verrattuna viime vuoteen,
joka luku on siis tämän vuoden budjettikirjasta jäänyt mieleeni.

Yleiskeskustelu päättyi.

Eduskunta hyväksyi hallituksen esitykseen HE 64/2016 vp sisältyvien 1.—4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
8


