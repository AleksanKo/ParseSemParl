















































DEM937D.tmp.xml


Pöytäkirjan asiakohta PTK 125/2018 vp
Pöytäkirjan asiakohta 

PTK 125/2018 vp

Täysistunto

Tiistai 4.12.2018 klo 14.02—20.52

14. Hallituksen esitys eduskunnalle laiksi kansalaisaloitelain muuttamisesta
Hallituksen esitys HE 251/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 14. asia. Puhemiesneuvosto ehdottaa, että asia lähetetään perustuslakivaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

19.07 Mika Niikko ps: Arvoisa puhemies! Tässä hallituksen esityksessä on kyse kansa-
laisaloitemenettelystä, jota on tarkoitus sujuvoittaa ja selkeyttää muun muassa aloitteen vi-
reillepanoprosessin ja kannatusilmoitusten julkisuuden osalta teknisluontoisilla muutoksil-
la. Hallituksen esityksen mukaan tässä selkeytetään vireillepanovaihetta ja täsmennetään
henkilötietojen käsittelyä koskevaa sääntelyä. Lisäksi tässä on tarkoitus helpottaa ongel-
maa, joka aiheutuu aloitteiden raukeamisesta eduskuntakauden päättyessä, pidentämällä
aloitteen eduskunnalle toimittamisen määräaikaa.

Vaikka tässä nyt puhutaan vähän niin kuin teknisluontoisista kysymyksistä, niin kum-
minkin myös tämä kansalaisaloitteen koko lainsäädäntöuudistus tulevaisuudessa ehkä vaa-
tii poliittista keskustelua. On hyvä, että meillä on olemassa tällainen kansalaisaloite, jolla
pystytään tuomaan eduskunnan käsittelyyn erilaisia asioita. Kuitenkin on syystäkin kes-
kusteltu tässä salissa useamman kerran siitä, onko ihan relevanttia, että 50 000 nimellä saa-
daan tänne äänestyksiin aloitteita, mihin ei edes 100 kansanedustajan nimimäärä riitä tässä
talossa.

Eduskunnassa on kuitenkin totuttu ajattelemaan niin, että jos täällä kansanedustajat ke-
räävät yli 100 nimeä johonkin lakialoitteeseen, niin se viedään koko prosessin läpi, myös
mahdollisesti lainsäädäntöön asti, vähintäänkin äänestykseen saakka. Näin ei kuitenkaan
ole. Me tiedämme, että poliittisista syistä erilaisia lakialoitteita jätetään pöytälaatikkoon
makaamaan, jos ne eivät kohtaa hallituksen arvomaailmaa. Lisäksi tiedetään, että kansalai-
saloitteetkaan eivät aina johda edes siihen, että ne tulevat tänne saliin asti, kuten esimer-
kiksi kävi viimeksi perintöveron osalta, kun se haluttiin poliittisista syistä torpata. Me
muistamme, kuinka hyvin ja kauniisti kokoomuslaiset kansanedustajat puhuivat: esimer-
kiksi edustaja Heinonen ajoi tätä hanketta, mutta kuitenkin viime kädessä itse rupesi vas-
tustamaan sitä, vaikka oli sitoutunut ajamaan tätä hanketta ennen kansalaisaloitetta.

Siinä mielessä osin tämä kansalaisaloitekeskustelu ja lainsäädäntöasia ovat aikamoista
poliittista teatteria. Ei voida välttyä siltä, että annetaan väärää tietoa kansalaisille, että
 Tarkistettu
4.0



Pöytäkirjan asiakohta PTK 125/2018 vp
ikään kuin sen kautta voitaisiin aidosti vaikuttaa. Yleensä kansalaisaloitteet eivät ole täällä
kovin hyvin menestyneet. Niin kuin tässäkin hallituksen esityksessä sanotaan, 800 kansa-
laisaloitetta on laitettu vireille tämän kuuden vuoden aikana ja alle 3 prosenttia kansalaisa-
loitteista on onnistunut keräämään tämän vaadittavan nimimäärän, 50 000 kannatusilmoi-
tusta, ja siten edennyt tänne. Ongelma siinä on mielestäni ennen kaikkea se, että vieläkin
on liian politisoitunutta tämä kansalaisaloitteiden käsittely viime kädessä täällä eduskun-
nassa, vaikka niitä nimiä olisi 100 000.

19.10 Jari Myllykoski vas: Arvoisa rouva puhemies! Lakiesitys sinällään on kannatetta-
va ja erityisestä näkökulmasta. Se, että tulee vuoden pituinen jakso kerätä niitä nimiä, on
ihan ok. Se ei toki millään lailla poista edustaja Niikon äskeisiä huomioita. Se on totta, että
jos se tuodaan tänne vaalikauden lopulla, niin se ihan yhtä lailla häipyy sinne, mistä se on
tullutkin, eli kansalaisten pariin takaisin. Tämä vuoden nimienkeruuaika ei poista sitä
problematiikkaa, mikä kansalaislakialoitteissa tällä hetkellä onkin.

Tässä on hyvää se, kun meillä tässä maassa on eläkeläisiä ja vanhuksia kasvavassa mää-
rin, entistä enemmän, että semmoinen joukko edunvalvojia eri eläkeläisjärjestöistä pyrki
keräämään puolen vuoden aikana nimiä 50 000 siihen, että tulisi vanhusasioihin valtuutet-
tu tähän maahan seuraamaan ihan yhtä lailla kuin meillä on lapsille ja niin edelleen erilai-
sia valtuutettuja, tasa-arvovaltuutettua ja tietosuojavaltuutettua. Vanhukset halusivat oman
valtuutetun tähän maahan. He eivät saaneet sitä 50 000:ta täyteen, ja se johtuu juuri siitä,
että ne kerättiin manuaalisesti, koska sillä vanhenevalla väestöllä ei ole vielä sellaisia mah-
dollisuuksia yhtä aktiivisesti toimia kuin kävi dieselin hinnannoususta johtuneessa keskus-
telussa, missä kansalaisaloite käyttövoimaveron poistamiseksi täyttyi vuorokaudessa, tuli
50 000 nimeä. Joten varmasti jatkossa on syytä keskustella siitä, millä lailla ja kuinka ni-
mien kerääminen on mahdollista, mutta tervehdin tätä ehdotusta kyllä oikeutettuna ja hy-
vänä.

Se, jos ollaan tehty näitä kansalaislakialoitteita ja kuinka paljon, ei kerro kuitenkaan sii-
tä, että eduskunta olisi jotenkin syyllinen siihen, että ne eivät tule tänne käsittelyyn. Meillä
on ne kaksi, jotka eivät ole tulleet käsittelyyn. Toinen oli perustuslakivaliokunnassa edus-
taja Väyrysen tekemä, jolloin perustuslakivaliokunta katsoi — jos oikein ymmärrän, kun
edustaja Modig minua tässä vähän opasti — [Silvia Modig: Älä pistä minun piikkiini!] että
EU-asioita ei tässä salissa ratkaista, joten se sinällään raukesi.

Mutta se, mitä tapahtui tämän perintöverolain osalta, oli kyllä hämmentävää. Täytyy sa-
noa, että vaikka en varmasti olisi ollut kannattamassa perintöveron poistamista siinä kan-
salaislakialoitteen muodossa, niin hämmentävää oli se, että äänestämispäätöksellä valio-
kunnan hallituspuolueitten kansanedustajat raiskasivat kansalaislakialoiteinstituution. Oli-
si ollut oikeutettua, että se lakialoite olisi tullut tänne saliin mietintönä ja pohdittuna niin,
että lakialoitteen allekirjoittajat olisivat voineet nähdä, millä lailla tätä asiaa pohditaan
Suomen eduskunnassa.

Kysymys ei ole nyt politiikasta, että oppositiopuolueet haluaisivat tehdä tällä politiik-
kaa, vaan kysymys on kansalaislaista ja sen hengestä. Täällä on ollut lakialoitteita, joitten-
ka takana en ole, mutta olen ollut puolustamassa sitä, että ne pitää tuoda tänne saliin. Tämä
on muodostunut käytäntö eduskunnassa, että käsittelemme näitä asioita kaikella vakavuu-
della ja tuomme tänne mietintönä esimerkiksi nyt vaikka kesäaikaan siirtymisen lakialoit-
teen. Eduskunnan liikenne- ja viestintävaliokunta teki mietinnön, että ei yhdy eikä suosit-
tele tätä aloitetta. No, nyt onnellisesti on sitten käynyt niin, että se meidän mietintöön te-
2



Pöytäkirjan asiakohta PTK 125/2018 vp
kemämme ponsi, että edellytämme valtioneuvoston ja ministerin viemään sitä EU:hun, on
johtanut toimenpiteisiin, ja siitä kiitos hallitukselle ja ministerille, että olemme saaneet nyt
käsittelyymme myös kesäaikaan liittyvän lainsäädännön tässä maassa, kun EU-komissio
otti siihen sellaisen kannan, että tämä on mahdollista. Eli tämäkin kansalaislakialoite löysi
maaliinsa pienen odottelun jälkeen.

Tärkeintä olisi tässä keskustelussa huomata, että kansalaislakialoite on enemmän kuin
eduskunta ja sen pitää jatkua yli vaalikausien. Vaikka eduskunta vaihtuu, niin kansalaisla-
kialoitteen allekirjoittajat eivät vaihdu. He ovat usein poliittisesti sitoutumattomia ja ovat
sen oman näkemyksensä mukaan allekirjoittajina siinä lakialoitteessa, koska he tuntevat
niin, eikä ei ole oikein, että eduskunnan vaalikauden loputtua ne lakialoitteet mitätöityvät.

Edustaja Niikkoa pitää kiittää siitä, että toki ehkä meidän kansanedustajienkin pitäisi
vielä tällä vaalikaudella lähestyä puhemiesneuvostoa ja puhemiestä siinä, että pitäisikö
kansanedustajienkin lakialoitteilla olla joku kohtuullinen käsittely. Itselläni on mielessä,
että meitä oli jokaisesta eduskuntaryhmästä ensimmäisinä allekirjoittajina maksuhäiriö-
merkinnän poistamista koskevassa lakialoitteessa. Meitä oli 138 kansanedustajaa, jotka al-
lekirjoittivat sen lakialoitteen. Edustuksellisesti se tarkoitti, että 870 000 oli meidän äänes-
täjien määrä, jotka osallistuivat ja olivat samaa mieltä, että tätä lakialoitetta pitäisi edistää
ja viedä eteenpäin.

Arvoisa rouva puhemies! Näillä sanoilla tuki tälle esitykselle.

19.17 Silvia Modig vas: Arvoisa rouva puhemies! Jokainen kansalaisaloite, joka edus-
kunnalle jätetään, tulee käsitellä eduskunnassa asiallisesti ja kattavasti, ja jokaisesta aloit-
teesta on tuotava mietintö saliin. Ainoat, mitkä voi poislukea tästä, ovat sellaiset, jotka ovat
perustuslain vastaisia tai eivät kuulu eduskunnan suoraan toimivaltaan. Kaikista muista on
tuotava mietintö saliin, muuten koko kansalaisaloitteen idea menee ja muuten koko lain-
säädäntö sen suhteen on täysin turha.

Idea koko kansalaisaloitteessa on se, että kansalaisilla on reitti, keino saada eduskun-
taan kysymys, mielipide, esitys, joka syystä tai toisesta ei ole mahtunut hallitusohjelmaan,
joka syystä tai toisesta ei mahdu poliittiselle agendalle sillä hetkellä, asia, joka vaikka on
kiusallinen eduskuntapuolueiden mielestä, asia, joka on niin vaikea, asia, joka kuuluu
meillä niin sanottuihin omantunnon kysymyksiin, joissa suurin osa ryhmistä noudattaa va-
paita käsiä. Jos ei siitä tuoda mietintöä tänne saliin, jos se haudataan valiokuntaan, se on
täysin kansalaisaloitteen hengen vastaista ja tekee koko kansalaisaloitteen idean aivan tyh-
jäksi.

Vasemmistoliitto on eduskuntaryhmänä linjannut, että riippumatta kansalaisaloitteen si-
sällöstä, riippumatta, kannatammeko me sitä kyseistä aloitetta vai emme, siitä on tuotava
mietintö suureen saliin täysistunnon päätettäväksi, niin että kansalaiset saavat esitykseen-
sä eduskunnan näkemyksen. [Timo Heinonen: Edustaja Lapintien johdolla!] — Saanko
minä puhua loppuun, vai haluaako Heinonen huudella lisää? Kiitos. — Ja tämän takia minä
olen esimerkiksi henkilökohtaisesti puolustanut Aito avioliitto -kansalaisaloitetta, joka
pyrki kumoamaan tasa-arvoisen avioliittolain, jota olin puolustanut raivokkaasti, sen ta-
kia, että siinä toteutuu demokratia, kun se tulee tänne saliin äänestettäväksi.

Se, miten hallituspuolueet päättivät toimia viimeisimmän kansalaisaloitteen kohdalla,
perintöveroa koskevan kansalaisaloitteen kohdalla, on häpeällistä. Se vähentää kansalaisa-
loitteen arvoa ja toimii täysin sen ideaa vastaan. Se on märkä rätti vasten koko kansalaisa-
loitteen ideaa ja kansalaisten kasvoille. Se osoittaa täyttä kunnioituksen puutetta kansalai-
3



Pöytäkirjan asiakohta PTK 125/2018 vp
saloiteinstituutiota kohtaan. Kunnioitusta ei valitettavasti voi lainsäädännössä määrätä, sen
me olemme jo lukuisia kertoja todenneet.

Tämä itse esitys, josta tänään puhumme, on mielestäni erittäin kannatettava. Kannatan
sitä ja kiitän siitä. Samalla tämä tarttuu siihen, että tämmöinen kikkailu ja fuskaaminen,
jota hallituspuolueet harrastivat, ei olisi niin helppoa eli että ne eivät raukeaisi niin nopeas-
ti. Edustaja Myllykoski on tehnyt viime vuonna lakialoitteen, joka ratkaisisi koko ongel-
man, jota tässä nyt hieman parannetaan, [Timo Heinonen pyytää vastauspuheenvuoroa] eli
sen, että kansalaisaloitteet eivät raukeaisi missään ajassa tai siis että vaalikauden vaihtumi-
nen ei tarjoaisi eduskunnalle mahdollisuutta kikkailla pois kansalaisaloitetta, jota se ei ha-
lua käsitellä. Vaaleissa vaihtuu eduskunta, ei kansa. Minä ehdotan, että tämäntyyppistä
pohdintaa käydään nyt valiokunnassa ja pohditaan, toisin kuin tässä hallituksen esitykses-
sä sanotaan, että eikö todella olisi muitakin asioita, joita kansalaisaloitelainsäädännön koh-
dalla tulisi tarkastella ja kehittää.

19.21 Timo Heinonen kok (vastauspuheenvuoro): Arvoisa rouva puhemies! Täytyy nyt
sen verran tarkentaa, että se oli itse asiassa vasemmistoliiton edustaja Lapintie, joka toimii
puheenjohtajana tässä kyseisessä valiokunnassa, joka ei tehnyt mietintöä. [Silvia Modig
pyytää vastauspuheenvuoroa] Ei siinä itse asiassa ole kyse siitä, onko esitys perustuslain
vastainen tai ei. Olisi voinut tehdä siinäkin tapauksessa mietinnön, missä todetaan, että esi-
tys on perustuslain vastainen ja se ei johda toimenpiteisiin. Näin edustaja Väyrynen, joka
oli tehnyt ison työn tämän aloitteen kanssa, olisi saanut myös sille arvoisensa keskustelun
täällä salissa ja olisi saanut tuoda omat näkökantansa esille. Silloin vasemmistoliitolle kyl-
lä kelpasi, että mietintöä ei tehty, kun se oli omien tavoitteiden mukaista.

19.21 Silvia Modig vas (vastauspuheenvuoro): Arvoisa rouva puhemies! Minulle tulee
suurena yllätyksenä, että kokoomus ei ole edustettuna perustuslakivaliokunnassa, vai ovat-
ko minulta menneet ohi ne esitykset, joita kokoomus on perustuslakivaliokunnassa tehnyt
tämän asian suhteen? Perustuslakivaliokunta ei ole samanlainen valiokunta kuin kaikki
muut valiokunnat. Sen tulee pyrkiä poliittiseen riippumattomuuteen ja arvioida sille tule-
vat esitykset perustuslain näkökulmasta. Kyllä täällä on voimia ja tahoja, jotka yrittävät jat-
kuvasti politisoida perustuslakivaliokuntaa, mutta suuresti arvostamani edustaja ja perus-
tuslakivaliokunnan puheenjohtaja Lapintie on tiukasti pitänyt kiinni siitä, että perustusla-
kivaliokunnan näkökulma on ainoastaan se, mitä perustuslaki tästä asiasta sanoo, ja jättä-
nyt politikoinnin sivuun. [Timo Heinonen: Oikein!] Kokoomuksesta ei voi sanoa samaa.

Jos teillä kerran on, kuten oletan, joitain perusteluja, muita kuin politikointi tai kiusalli-
sen keskustelun välttäminen, sille, minkä takia tätä perintöveron kansalaisaloitetta ei ollut
järkevää tuoda saliin, niin silloin olisi pitänyt tehdä mietintö, jossa ne tuodaan esille. [Ti-
mo Heinonen: Ja samalla lailla siitä toisesta!] Jos vaikka on ihan perusteltu näkökulma, että
verotusta ei voida muuttaa yksi pala sieltä ja toinen tuolta, vaan on katsottava kokonaisuut-
ta — mielestäni validi perustelu — kirjoitetaan se mietintöön, tuodaan se saliin [Puhemies
koputtaa] ja äänestetään asiasta.

Toinen varapuhemies Tuula Haatainen: Puhujalistaan.

19.23 Kristiina Salonen sd: Arvoisa puhemies! Minusta nyt on kyse isosta periaatteelli-
sesta pohjakuvasta, käsityksestämme siitä, mihin demokratia on menossa. Me edustamme
4



Pöytäkirjan asiakohta PTK 125/2018 vp
edustuksellista demokratiaa ja varmasti haluamme myöskin tulevaisuuden Suomen olevan
edustuksellisen demokratian varassa — siihen luulen, että kaikki uskomme, jotka täällä
työskentelemme.

Mutta tiedämme, että yhä enemmän ihmisiä liikuttaa myöskin osallistava demokratia, ja
siitä myöskin kansalaisaloitteessa on kysymys. Nämä eivät ole toisiaan poissulkevia demo-
kratian palasia ja osia vaan parhaimmillaan toisiaan täydentäviä osia, ja juuri sen vuoksi on
tärkeää, millä tavalla eduskunta suhtautuu kansalaisaloitteisiin. Se ei saa olla näennäisde-
mokratiaa, siitä ei saa tulla kansalaisille tunnetta, että he nostavat esille tärkeitä asioita, joi-
ta toivoisivat eduskunnan käsittelevän, mutta me emme sitä syystä tai toisesta täällä tee.
Aloite ei tietenkään tarkoita sitä, että se tulee hyväksytyksi, mutta tärkeintä on, että kansa-
laisaloitteet tulevat käsitellyiksi ja käsittely tapahtuu vastuullisesti.

Edustaja Modig hyvin tuossa äsken totesi, että on tärkeää myöskin kansalaisaloitteen te-
kijöille, että he saavat tietoa siitä, minkä takia esimerkiksi eduskunta jotain asiaa ei kanna-
ta tai ei aktiivisesti aja. Ja kun täällä on esille noussut myöskin tämä perintöveroa koskeva
kansalaisaloite, joka ei saanut arvoistansa käsittelyä, niin on todettava, että se ei ole omi-
aan luomaan uskottavuutta kansalaisaloitteiden osalta. Tuen myöskin tätä ajatusta, että
kansalaisaloite jatkuu yli vaalikausien, ja toivon, että tähän esitykseen perehdytään kun-
nolla nyt myöskin sitten valiokuntatyössä. Sinällään on tärkeää, että me muokkaamme tätä
vielä verrattain uutta kansalaisaloitejärjestelmää, mutta meidän ei pidä tehdä kansalaisaloi-
tejärjestelmän muokkausta juuri ennen vaaleja sen takia, että näyttäisi siltä, että haluamme
tehdä asian eteen jotain. Kyllä meidän on siihen perehdyttävä tarkasti ja mietittävä, miten
voisimme tätä osallistavan demokratian muotoa parantaa.

Edustuksellinen demokratia ei voi hyvin, jos me emme ymmärrä maailman muutosta. Ja
minusta on nähtävä, että ihmiset eivät enää tyydy vaikuttamaan vain kerran neljässä vuo-
dessa. He haluavat vaikuttaa asioihin, jotka he kokevat itselleen tärkeiksi, jotka ovat hei-
dän mielestään suuria epäkohtia, joista ei varsinaisesti vaaleissa suoraan äänestetä, ja siitä
minusta yksi hyvä esimerkki, paras esimerkki, on kansalaisaloite tasa-arvoisesta avioliitto-
laista, josta uskon, että se ikään kuin yhdisti niin kansalaisia kuin myöskin eduskuntaa, tä-
män aloitteen käsittely täällä. Se parhaimmalla tavalla kertoi siitä, että edustuksellinen ja
osallistava demokratia voivat kulkea käsi kädessä, ja silloin myöskin tämä perinteinen jär-
jestelmä voi hyvin.

19.26 Krista Mikkonen vihr: Arvoisa rouva puhemies! On itse asiassa helppo yhtyä tuo-
hon äskeiseen edustaja Salosen puheenvuoroon. Minun mielestäni siinä tuli hyvin esille tä-
män kansalaisaloitteen merkitys, ja nyt kun tämä väline on ollut käytössä muutamia vuo-
sia, niin me näemme, että siitä on tullut kansalaisille todella tärkeä keino saada esille sem-
moisia asioita, mitä täällä salissa ei normaalisti lainsäädännön kautta tuoda käsittelyyn.
Johtuuko se siitä, että ne ovat ehkä aika usein tämmöisiä arvopohjaisia kysymyksiä, jotka
eivät välttämättä mene puolueittain, vaan ovat enempikin juuri tämmöisiä omantunnon ky-
symyksiä tai ehkä niin arkoja kysymyksiä, että meidän on vaikea nostaa niitä muutoin esil-
le.

Nämä kokemukset osoittavat, että tämä 50 000 allekirjoittajan raja on itse asiassa aika
osuva. Se, että vain 3 prosenttia näistä kaikista aloitteista on ylittänyt sen, kertoo siitä, että
se on aika hyvin osattu arvioida kohdalleen, ja näen kyllä samoin niin kuin tässäkin on, että
ei esitetä sen muutosta, ja hyvä niin.
5



Pöytäkirjan asiakohta PTK 125/2018 vp
Mutta se iso ongelma, mikä näissä aloitteissa nyt on, on todella tämä, että ne raukeavat
silloin, kun eduskunta vaihtuu, ja se on äärimmäisen harmillista. Se johtaa myös siihen,
että tietysti aloitteita suunnittelevat tahot joutuvat vähän pelaamaan, että missä vaiheessa
ne aloittavat allekirjoitusten keräämisen. Siinä nytten tämä pidentäminen vuodella auttaa
hieman, mutta minun mielestäni se ei ole kuitenkaan semmoinen pysyvä ratkaisu, vaan py-
syvä ratkaisu olisi selkeästi se, että nämä olisivat vireillä myös vaalien yli seuraavalle edus-
kunnalle. Ja sitten toisaalta voi tulla tilanteita, joissa luovutetaan hyvissä ajoin aloite tänne
uskoen siihen, että aika riittää hyvin sen käsittelyyn, mutta johtuen muista lainsäädäntökii-
reistä, ehkä haluttomuudestakin priorisoida aloitteen käsittelyä voi käydä niin, että se sit-
ten raukeaa lopulta, ja sen takia tämä, että se todella jatkuisi yli vaalikauden, olisi äärim-
mäisen tärkeää.

Tässä on minusta hyvin käytetty puheenvuoroja myös sen puolesta, että kansalaisaloit-
teet ansaitsevat aina asiallisen ja hyvän käsittelyn. Lähtökohtaisesti näen kyllä, että jokai-
nen kansalaisaloite, jos ei se todella ole sitten perustuslain vastainen tai asia, johon meillä
ei ole päätösvaltaa, pitäisi tuoda tähän isoon saliin käsittelyyn. On siitä sitten samaa mieltä
tai eri mieltä, niin tämähän on se paikka, missä sitten kukin voi perustella, kukin edustaja
tai kukin puolue, miksi sitä kannattaa ja miksi sitä ei kannata, ja se olisi myös oikea teko
näiden kansalaisaloitteiden tekijöiden suuntaan, kun he ovat nähneet ison vaivan, että he
haluavat tähän muutoksen, jotta he voisivat myös kuulla ne perustelut, miksi sitä ehkä ei
kannateta. Sen takia olisin kyllä ehdottomasti nähnyt, että perintöveroa koskeva kansalai-
saloite olisi pitänyt [Puhemies koputtaa] tuoda tänne keskusteluun.

19.30 Timo Heinonen kok: Arvoisa rouva puhemies! On hyvä, että kansalaisaloitteiden
keräysaikaa nyt pidennetään. Se itse asiassa jossain määrin helpottaa tätä tilannetta. Kun
aloite laitetaan liikkeelle, se usein on tällainen jollain tavalla spontaani, nopeakin ratkaisu,
osa ehkä pidempäänkin hautuneita, mutta osa saa nopeasti tuon määrän täyteen, ja silloin
saattaa tulla tällaisia niin sanottuja kuolleita hetkiä, että kun aloite on itse asiassa saanut ni-
met täyteen, niin sitä ei kannatakaan jättää enää, kun sitä ei ehdittäisi käsitellä ja se rau-
keaisi.

Olen edustaja Myllykosken ja monien muiden kanssa samaa mieltä siitä, että kun kansa
ei vaaleissa vaihdu, niin yhtä hyvin nämä kansalaisaloitteet voisi pitää voimassa myös kä-
sittelyn näkökulmasta yli vaalien. Toki niin, että jos aloitetta ryhdytään käsittelemään toi-
sen eduskunnan aikana, niin se pitäisi käsitellä sen eduskunnan aikana loppuun, tai sitten
voitaisiin todeta, että tämä aikataulusyistä siirtyy seuraavan eduskunnan käsittelyyn, ja
näin se toimisi.

Aivan aukoton ei kyllä ole tämä perustelu, mikä salissa on ollut näistä mietinnöistä ja
niiden tekemisestä, sillä meillä on aiemmin tehty mietintö myös asiasta, joka ei kuulu edus-
kunnan päätösvaltaan, ja se koski nimenomaan tätä kesäajasta luopumista. Sehän edellyt-
tää EU-direktiivimuutosta. Mielestäni siinä tehtiin juuri se, mitä edellä sanoin myös tästä
Väyrysen EU-eroaloitteesta: olisi voitu kertoa se, että asia ei ole eduskunnan päätösvallas-
sa tai että se on perustuslain vastainen, sen takia aloite hylätään, ja sitten, niin kuin edustaja
Myllykoski kertoi kesäaikakohdassa, edellyttää toimenpiteitä tämän eteen. Käytännössä
malli voisi olla sellainen, että kaikista aloitteista tehtäisiin mietintö. Niin olisi voinut tehdä
siis myös EU-eroaloitteesta, ja silloin edustaja Väyrynen, joka oli tehnyt ison työn, olisi
tietysti päässyt salissa kertomaan omat perustelunsa sille, ja sen jälkeen se olisi täällä mie-
tinnön kautta saanut käsittelyn.
6



Pöytäkirjan asiakohta PTK 125/2018 vp
Itse kannatan kesäajasta luopumista. En kannata EU:sta eroa, mutta kannatan perintöve-
rosta luopumista. Minun mielestäni on hyvä, että tämä valmistelu voi nyt jatkua ja siitä voi-
daan tehdä päätökset toivottavasti jo ensi keväänä hallitusohjelmaneuvotteluissa.

Yksi asia, joka myös on aika ajoin noussut eduskunnassa esille, on se, kuinka nopeasti
hyväksytystä aloitteesta voidaan tehdä niin sanottu vasta-aloite eli kuinka usein voisi ta-
pahtua tämäntyyppistä — pitäisikö olla jonkinlainen suoja-aika tai jäädytysaika, milloin ei
tehdä, tai sitten yhtenä vaihtoehtona myös niin sanottujen ei-allekirjoituksien hyväksymi-
nen. Tätä kannattaa varmasti jatkossa pohtia.

Mutta tämä [Puhemies koputtaa] hallituksen esitys on hyvä ja parantaa kansalaisaloittei-
den asemaa.

Toinen varapuhemies Tuula Haatainen: Annan puheenvuorot vielä kolmelle, jotka nä-
kyvät puhujalistalla, ja sitten sen jälkeen aikataulurajoituksen vuoksi keskeytämme tämän
keskustelun.

19.33 Jari Myllykoski vas: Arvoisa rouva puhemies! Edellä edustaja Heinonen oikein
kuvasi sitä prosessia, mikä liikenne- ja viestintävaliokunnassa oli. Valiokunta todellakin
pohti, tuommeko mietinnön saliin vai emme, koska meidän ei ole mahdollista täällä sitä
päätöstä toteuttaa sen kansalaislakialoitteen pohjalta. Mutta valiokunta oli yhtä mieltä kan-
salaislakialoitteen lähtökohdasta, että kellojen siirtelystä pitää luopua. Siksi valiokunta ha-
lusi kunnioittaa kansalaislakialoitetta ja toi sen tänne saliin, jotta muodostettiin se valio-
kunnan yhtenäinen mielipide, joka tuli tavallaan sen mietinnön ponneksi. Se oli valiokun-
nan kannalta tärkeä asia, ja siinä mielessä se tuotiin tänne, vaikka tiesimme, että direktiivi
sen meiltä estää.

Näen erityisen tärkeänä, ja on hienoa kuulla mielipiteitä siitä, että kansalaislakialoite ei
saisi vanhentua. Toki kun me rupeamme pohtimaan tätä, mikä on se nimimäärä ja niin
edelleen, jokaisella on omia näkemyksiä, mutta tämä vuosi tuo hyvän ajan tälle niin sano-
tulle etanapostinimien keräämiselle, eli ettei se ole sähköistä, jotta kaikki kansalaisryhmät,
jotka eivät ole sähköisten järjestelmien piirissä, voivat osallistua kansalaislakialoitteen al-
lekirjoittamiseen tai sen tekemiseen.

On erityisen tärkeätä, että kunnioitamme tätä — minä sanon tätä jo kansalaislaki-insti-
tuutioksi. Tätä nyt on kuitenkin jo kestänyt niin kauan aikaa, että meidän on syytä tätä de-
mokratian muotoa edelleen edistää ja kehittää. Siitä, kuinka edustaja Heinonen toi näitä
suoja-aikoja, en nyt halua sanoa, että olen täysin samaa mieltä, mutta jos kansalaislakialoi-
te tähtää pelkästään poliittiseen mielipiteen ilmaisuun siitä, että tehdään vastakkainen, jo
eduskunnan hyväksymää lakialoitetta vastustava kansalaislakialoite, niin toki tehdään sit-
ten niinkin. Mutta jossain kohtaa pitäisi kyllä ehkä harkita sitä, tehdäänkö sillä politiikkaa
vain politiikan vuoksi vai onko se todellakin yli puoluerajojen olevaa kansalaisten mielipi-
teen ilmaisua, ja ilmeisesti tässä Aito avioliitto -aloitteessakin näin oli. En usko, että se ra-
joittui yhteen puolueeseen tai yhteen uskontokuntaan, vaan se oli ihmisten oma näkemys,
ja sen takia, kuten edustaja Modig tuossa edellä totesi, vasemmistoliitto kunnioitti sitä ihan
yhtä lailla, ja halusimme ja edellytimme, että siitä täytyy tehdä mietintö.

19.36 Kristiina Salonen sd: Arvoisa puhemies! Niin, se tietenkään ei ole järkevää, että
luomme tällaisen ikiliikkujan, joka ikään kuin pyrkii pyörittämään palloa koko ajan edes-
7



Pöytäkirjan asiakohta PTK 125/2018 vp
takaisin. Ja varmaan, kun pitkään kansalaisaloitteiden parissa elämme, voimme joutua tä-
täkin asiaa pohtimaan, mutta toistaiseksi katson, että se ei vielä ole ongelma.

Minulla on ollut periaate, että en allekirjoita kansalaisaloitteita. Tämä siitä syystä, että
koen, että me 200 kansanedustajaa olemme kaikki aivan erityisessä asemassa verrattuna
muihin kansalaisiin, koska voimme myöskin jättää omia, eduskunnassa tehtäviä kansan-
edustajan aloitteita. Sen vuoksi olen halunnut pitää erityisen korkealla omaa rimaani eli
olen ajatellut niin, että en halua ikään kuin kahmia itselleni myöskin sitä valtaa, joka on
kansalaisille annettu ikään kuin toisena mahdollisuutena vaikuttaa äänestämisen lisäksi.
Tästä periaatteesta pidän edelleenkin kiinni.

Minusta kansalaisilta ei voi vaatia sitä, että he ovat perillä niin sanotusti poliittisesta pro-
sessista tai valiokuntien aikataululuista ja osaavat ikään kuin pelata peliä niin, että koska
pitäisi tuoda. Se ei ole kansalaisaloitteen hengen mukaista. Kaikki sellaiset esteet, jotka tä-
hän suuntaan ihmisiä ja toimintaa johtavat, pitää pystyä poistamaan.

Myöskin vaikeat asiat on pystyttävä tuomaan meidän käsittelyyn, vaikka siinä olisi suu-
ri ulkoinen ja julkinenkin paine. Yksi tällainen on Ei myytävänä -kansalaisaloite, joka on
kokenut kovia sen jälkeen, kun se on tänne tullut, juuri siitä syystä, että julkinen kuulemi-
nen on pidetty, mutta se on jäänyt sosiaali- ja terveysvaliokunnan ruuhkan takia nyt muu-
ten käsittelemättä. Yli 72 000 kansalaista odottaa, että vammaisilla on edelleenkin oikeus
omaan kotiinsa ja heidän kotinsa eivät ole myytävänä. Toivonkin, että esimerkiksi tämä
aloite saadaan pikaisesti käsittelyyn.

19.38 Silvia Modig vas: Arvoisa rouva puhemies! Olisi tietysti ollut suotavaa, että edus-
taja Heinonen olisi osallistunut keskustelun loppuun ja hänen esittämiinsä näkökantoihin
olisi voinut vastata. Se, että vertaa euroeroa ja kellojen siirtämistä, ei kyllä ole mielestäni
älyllisesti rehellistä. Kellojen siirtely tuotiin saliin ja siinä muodostettiin mielipide siihen
asiaan, jota sitten Suomi mielipiteenään voi viedä eteenpäin.

Väyrysen kansalaisaloitteen kohdalla esitettiin kansanäänestyksen järjestämistä asiasta,
joka ei ole eduskunnan päätösvallassa. Jotta sen kansanäänestyksen kysymys olisi voitu
määritellä ja keskustelu käydä, olisi se vaatinut laajaa hallituksen valmistelua tai jonkun-
laista valmistelua. Sitä ei olisi voinut muuten järjestää, jolloin se olisi johtanut mielestäni
näennäiseen demokratiaan. Minusta näitten kahden asian rinnastaminen on kyllä aivan ab-
surdia.

Jos puolustaa kansalaisaloitteita, puolustaa jokaisen kansalaisaloitteen tuomista saliin
mietintönä. Jos näin ei halua toimia, ei puolusta kansalaisaloitteita. Voin sanoa, että oli hy-
vin vaikea puolustaa esimerkiksi Aito avioliitto -lakia tai sitä kansalaisaloitetta, joka oli
täysin vastoin omaa arvomaailmaani, täysin vastaan kaikkea, mitä sen asian eteen olin teh-
nyt ja toivoin, mutta se oli demokratiaa. Sen hautaaminen valiokuntaan olisi ollut demo-
kratian vastaista, sen kuului tulla tänne saliin. Ja kyllähän meidän on itseemme ja tämän
eduskunnan täysistuntoon luotettava niin paljon, että täällä tehdään järkeviä päätöksiä.

Se, mitä edustaja Salonen otti esiin tästä ikiliikkujasta eli siitä, että aina voi tulla kansa-
laisaloite, jolla pyritään kumoamaan se edellinen kansalaisaloite, on aivan oikea ongelma.
Minusta Aito avioliitto -lain kohdalla piti tehdä niin, koska laki tällä hetkellä on tällainen.
Tämä on nimenomaan yksi asia, mitä mielestäni valiokunnassa pitäisi ottaa esiin ja pohtia,
että myös tältä osin voisi olla paikallaan ja tarpeen tehdä lainsäädäntöön muutoksia koski-
en kansalaisaloitteita, jotta tämmöinen ikiliikkujajojo ei olisi mahdollinen.
8



Pöytäkirjan asiakohta PTK 125/2018 vp
Toinen asia on se, että toivon, että edustaja Myllykosken lakialoite otetaan rinnalla kä-
sittelyyn, jotta pohditaan sitä, että tämän hyvän hallituksen esityksen voisi viedä vielä pi-
demmälle ja ratkaista koko ongelman. Tämä ei vielä poista sitä kikkailun mahdollisuutta,
jonka se jättää eduskunnalle ja josta nyt hallituspuolueet ovat näyttäneet, että osa eduskun-
nasta on valmis käyttämään kaiken kikkailun, mitä voi olla, jotta kiusallisista keskusteluis-
ta päästään.

Keskustelu päättyi.

Asia lähetettiin perustuslakivaliokuntaan.
9


