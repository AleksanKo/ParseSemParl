















































DEMC832.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

3. Hallituksen esitys eduskunnalle laiksi rikoslain muuttamisesta ja eräiksi siihen liittyviksi 
laeiksi

Hallituksen esitys HE 212/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään lakivaliokuntaan.

Lähetekeskusteluun varataan enintään 45 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja. [Hälinää] — Siirrytään ulkopuo-
lelle kokouksiin. Kuunnellaan, mitä ministeri Häkkäsellä on sanomista.

Keskustelu

17.03 Oikeusministeri Antti Häkkänen (esittelypuheenvuoro): Arvoisa puhemies, ära-
de talman! Lapsia on suojeltava väkivallalta kaikin mahdollisin keinoin. Erityisen törkeinä
tekoina pidän lapsiin kohdistuvia seksuaalirikoksia. Nämä teot vaikuttavat uhreihin erit-
täin pitkään, monesti koko elämän ajan. Nyt käsittelyssä olevassa esityksessä ehdotetaan-
kin lapsiin kohdistuvien törkeiden seksuaalirikosten rangaistusten kiristämistä. Esitys on
osa oikeusministeriössä johdollani valmisteltua viidestä hallituksen esityksestä koostuvaa
rangaistuspolitiikan kiristämisen pakettia. Tarkoituksena on korostaa tekojen vakavuutta ja
niiden vaikutusta uhriin. Tarkoitus on myös tehdä rangaistuspolitiikassa käännettä niin,
että jatkossa uhri on tärkeämmässä asemassa kuin rikoksentekijä. Rangaistusten koventa-
minen korostaa myös lasten ruumiillisen koskemattomuuden merkitystä.

Arvoisa puhemies! Esityksessä ehdotetaan, että lapsen seksuaalisen hyväksikäytön
enimmäisrangaistus korotettaisiin neljästä vuodesta kuuteen vuoteen vankeutta. Lisäksi ri-
koslakiin lisättäisiin törkeää lapsenraiskausta koskeva uusi rangaistussäännös. Rikoksesta
rangaistaisiin sitä, joka syyllistyy samalla teolla törkeään raiskaukseen ja törkeään lapsen
seksuaaliseen hyväksikäyttöön. Rangaistusasteikko olisi 4—12 vuotta vankeutta, jolloin
enimmäisrangaistus vastaisi taposta säädettyä enimmäisrangaistusta.

Arvoisa puhemies! Muutokset kohdistuvat hallitusohjelman mukaisesti täsmätoimina-
kin nimenomaan kaikista vakavimpiin seksuaalirikoksiin. Ne korostavat lapsen ruumiilli-
sen koskemattomuuden merkitystä ja entistä ankarampaa suhtautumista lapsiin kohdistu-
viin seksuaalirikoksiin. Tämän voidaan myös odottaa vaikuttavan asenteisiin ja sen myötä
mahdollisten rikoksentekijöiden käyttäytymiseen niissä rajoissa, joissa siihen rikoslain
keinoin ylipäätään on mahdollista vaikuttaa.

Rikosten ehkäiseminen ei ole ilmaista. Esitys kasvattaa vankilukua ja seuraamusten täy-
täntöönpanon kustannuksia. Vaikutukset eivät näy vielä ensi vuoden budjetissa, mutta nii-
hin on varattu rahoitus tulevien vuosien kehyksissä.
 Tarkistettu
4.0



Pöytäkirjan asiakohta PTK 111/2018 vp
Rikosten ehkäiseminen juuri rikosoikeuspolitiikan ja rangaistusten avulla on poliittinen
arvovalinta. Panostaminen rangaistuksiin ei kuitenkaan merkitse, että samalla hylättäisiin
muu rikosten ennaltaehkäisy. Rangaistusten merkitystä ei tule ylikorostaa rikosten eh-
käisyssä mutta ei myöskään väheksyä. Seksuaalirikoksia on ehkäistävä paitsi rangaistuk-
sin myös rikoksentorjunnalla yleisesti sekä vaikuttamalla rikoksista jo tuomittujen käyttäy-
tymiseen. Panostus vankeusrangaistuksiin on samalla panostus myös vankeuteen tuomit-
tujen kuntoutukseen ja uusintarikollisuuden ehkäisyyn.

Arvoisa puhemies! Korostan sitä, että tällä esityksellä viedään rangaistuspolitiikan pai-
nopistettä yhä vahvemmin uhria huomioivaan suuntaan. [Vastauspuheenvuoropyyntöjä]

Puhemies Paula Risikko: Mennään nyt ensin hetkeksi aikaa puhujalistalle.

17.07 Mika Raatikainen ps: Arvoisa rouva puhemies! Hallituksen esitys on erittäin kan-
natettava. Kansalaisten yleinen oikeustaju on ollut viime aikoina koetuksella, kun esimer-
kiksi korkein oikeus hiljattain — tästä on uutisoitu toukokuussa 2018 — hylkäsi valituslu-
pahakemuksen, joka koski Pirkanmaalla syksyllä 2016 tapahtunutta 10-vuotiaaseen tyt-
töön kohdistunutta seksuaalirikosta. Syyttäjä ja asianomistajat eli lapsen vanhemmat ajoi-
vat syytettä lapsen törkeän seksuaalisen hyväksikäytön rinnalla myös törkeästä raiskauk-
sesta, mutta kummatkin oikeusasteet hylkäsivät tämän syytteen. Käräjäoikeuden ja hovioi-
keuden tuomioiden mukaan asiassa ei ollut näytetty sitä, että sukupuoliyhteys olisi tehty
väkivaltaa käyttäen tai että lapsi olisi ollut pelkotilassa tai muussa avuttomassa tilassa.
Syyttäjä vetosi pakottamiseen, mutta tytön vanhemmat vetosivat siihen, että lapsi on jo
ikänsä puolesta avuttomassa tilassa ilmaisemaan tahtoaan. Valituslupahakemuksessa vaa-
dittiin, että miehen rangaistusta ja miehen maksettavaksi tuomittuja korvauksia korote-
taan. Pirkanmaan käräjäoikeus ja Turun hovioikeus tuomitsivat tekoon syyllistyneen mie-
hen törkeästä lapsen seksuaalisesta hyväksikäytöstä kolmen vuoden ehdottomaan van-
keusrangaistukseen. 10-vuotiaan tapauksessa alemmat oikeusasteet eivät löytäneet näyt-
töä, että teko olisi tapahtunut vasten lapsen tahtoa. Tämä herätti paljon keskustelua, eikä
tuomiota pidetty yleisen oikeustajun mukaisena. Kuinka 10-vuotias lapsi edes uskaltaa
osoittaa tahtoaan, jos häntä uhkaa aikuinen mies?

Hallituksen esityksessä ehdotetaan, että lapsen seksuaalisen hyväksikäytön enimmäis-
rangaistus korotettaisiin neljästä vuodesta kuuteen vuoteen vankeutta. Lisäksi rikoslakiin
lisättäisiin törkeää lapsenraiskausta koskeva uusi rangaistussäännös. Rikoksesta rangais-
taisiin sitä, joka syyllistyy samalla teolla törkeään raiskaukseen ja sukupuoliyhteyden kä-
sittävään törkeään lapsen seksuaaliseen hyväksikäyttöön. Rangaistusasteikko olisi 4—12
vuotta vankeutta, joka merkitsisi vähimmäisrangaistuksen ankaroitumista.

On todellakin aika päivittää lakia. Meidän on annettava vahva signaali siitä, että lapsiin
kohdistuvat seksuaalirikokset ovat erityisen vakavia rikoksia. Minkäänlaiselle yltiölibera-
lismille ei tule antaa tilaa näin vakavassa asiassa. Toivon myös, että jatkossa Suomen kai-
ken ymmärtäjä -puolueet eivät lähde sille tielle, mitä on Euroopassa nähty 80-luvulla, kun
tietyt henkilöt, tiettyjen puolueiden edustajat olivat sitä mieltä, että pedofilia tulisi laillis-
taa. Esimerkiksi Hollannissa toimi vuosina 2006—2010 PNVD-puolue, jonka jäsenet oli-
vat pedofiileja.

Suomessa rangaistuksia lapsiin kohdistuvista seksuaalirikoksista voisi kiristää edelleen.
Kovista rikoksista kovat rangaistukset. Tämä vastaisi myös yleistä oikeustajua paremmin.
Nyt on julkisuudessa ollut liian monta tapausta, joissa rangaistukset ovat jääneet liian lie-
2



Pöytäkirjan asiakohta PTK 111/2018 vp
viksi, ja tämä on herättänyt kansalaisissa suurta huolta. Jos ajatellaan niin, että tämä on sel-
lainen rikoslaji, että usein nämä tekijät uusivat tekonsa, niin vaikka vankila ei välttämättä
paranna ketään, niin tässä on nyt kuitenkin se pointti myöskin, mitä ministeri ei tainnut äs-
ken mainita, että ainakin sen aikaa, kun nämä rikoksiin syyllistyneet ovat niin sanotusti
kaapissa, he eivät ole tekemässä uusia rikoksia. Eli lapsemme ovat ainakin sen aikaa tur-
vassa. — Kiitoksia.

Puhemies Paula Risikko: Ja sitten edustaja Räsänen. Otetaan sen jälkeen muutama debat-
tipuheenvuoro.

17.11 Päivi Räsänen kd: Arvoisa rouva puhemies! Hallitukselle ja ministeri Häkkäselle
on tästä esityksestä annettava kiitos. Esitys on erittäin hyvä ja odotettu, ja erityisesti arvos-
tan sitä periaatetta, jonka ministeri Häkkänen on useaan kertaan esittänyt, että rangaistus-
ten ankaruutta pohdittaessa on asetettava uhri tärkeämpään asemaan kuin rikoksentekijä.
Tämä lainsäädäntö mielestäni noudattaa hyvin tätä periaatetta. — On kyllä todettava, että
tämänhetkinen rangaistuskäytäntö antaa aivan väärän viestin, jos kovin lyhyillä vankeus-
rangaistuksilla voidaan kuitata näitä lapsiin kohdistuvia rikoksia, jotka kuitenkin aiheutta-
vat lapselle usein aivan elinikäisiä seurauksia.

Nostan tässä kuitenkin vielä esiin sen puutteen, että tällä hetkellä törkeiden seksuaaliri-
kosten syyteoikeudet vanhenevat 20 vuodessa, aikaisintaan uhrin täyttäessä 28 vuotta.
Suurimman ongelman näiden vanhenemisaikojen suhteen muodostavat juuri kaikkein pie-
nimpiin lapsiin kohdistuvat törkeät seksuaalirikokset, joissa tämä vanhenemisaika, joka
vuonna 2005 tähän pidennettiin, on kuitenkin liian nopea. Henkinen irtaantuminen ja itse-
näistyminen omista vanhemmista tapahtuu kehityspsykologian mukaan lopullisesti yleen-
sä vasta kolmekymppisenä, ja samaan ajankohtaan ajoittuu tyypillisesti oman perheen pe-
rustaminen. Usein vasta tuolloin ihminen on täysin kypsä arvioimaan lapsena kokemaansa
kohtelua.

Lapseen kohdistuva törkeä seksuaalirikos on teko, josta asianomistajan on usein vaikea
ilmoittaa viranomaisille tämän nykyisen vanhenemisajan kuluessa. Lapsihan ei itse välttä-
mättä ymmärrä, mistä on kysymys, mutta kuitenkin nämä teot jättävät uhrille pysyviä ja
vaikeita traumoja. Usein tekijä saattaa olla lapselle tuttu ja läheinen aikuinen — varsinkin
näissä pienten lasten tapauksissa näin on — joka voi myös manipuloida uhrin vaikene-
maan. Lapsiin kohdistuneissa seksuaalirikoksissa on tyypillistä, että juuri uhri tuntee hä-
peää ja syyllisyyttä tapahtuneesta, kun taas sitten rikoksentekijä saattaa selitellä asiat itsel-
leen suotuisasti. Tästä syystä nämä saattavat nousta pintaan vasta uhrin myöhemmissä elä-
mänvaiheissa, esimerkiksi vaikkapa oman äidiksi tulemisen kautta, ja vasta sitten herää
voimakas tarve asian selvittämiselle.

Siksi ajattelen, että samalla kun nyt tätä rangaistusasteikkoa tehdään oikeudenmukai-
semmaksi, niin olisi tärkeää, että nämä rikokset pystyttäisiin myös tosiasiallisesti selvittä-
mään ja rankaisemiselle annettaisiin myös myöhemmissä vaiheissa mahdollisuus. Kun
näistä vanhenemisajoista on keskusteltu, niin usein on kritisoitu, että ne antavat väärää toi-
voa, kun näyttöä rikoksista on vaikeaa tai jopa mahdotonta saada vuosikymmenten jäl-
keen, mutta on kuitenkin tapauksia, myös julkisuudessa käsiteltyjä tapauksia, joissa paljas-
tuu suorastaan seksuaalirikosvyyhtejä. Näistähän on nyt ollut maailmallakin keskusteluja
varsin suurissa mittakaavoissa. Pitävät todisteet voidaan saada esimerkiksi todistajanlau-
suntojen tai tallenteiden kautta, ja tämä sama rikollinen on saattanut jatkaa toimintaansa
3



Pöytäkirjan asiakohta PTK 111/2018 vp
jopa vuosikymmeniä. Joissakin tapauksissa tekijä jopa itse haluaisi tunnustaa ja toivoo
asian rikoskäsittelyä, mutta jos se on vanhentunut, niin sitä ei enää pystytä oikeudellisesti
käsittelemään.

Sen vuoksi toivoisin, että ministeri Häkkänen kommentoisi myös tätä vanhenemisaika-
kysymystä, joka on mielestäni myös yhtä lailla tärkeä kuin tämä rangaistusasteikkojen ko-
rottaminen, josta siis annan hallitukselle kiitoksen.

Puhemies Paula Risikko: Sitten mennään vastauspuheenvuoroihin.

17.16 Pauli Kiuru kok (vastauspuheenvuoro): Arvoisa rouva puhemies! Kiitos ministe-
rille ja hallitukselle johdonmukaisesta linjasta, mitä tässä on rikoslain ja rangaistusasteik-
kojen osalta noudatettu tällä hallituskaudella. Tämä on sellaista politiikkaa, joka varmasti
kansalaisia miellyttää. Rangaistuksethan sinänsä ja niiden koventaminen eivät ole ensisi-
jainen tavoite, niin kuin ministerikin totesi. Se ei ole se ensisijainen asia. Ensisijaista on se,
että lähetetään lainsäädännöllä oikea viesti, vaikutetaan asenneilmastoon, pyritään eh-
käisemään ja saadaan ne asiat näkyville, niin kuin ne pitää saada. Tai niin kuin edustaja Rä-
sänen tässä totesi, tällaisia erilaisia rinkejä ja ihmeellisiä porukoita liikkuu, ja näihin täy-
tyy saada kerta kaikkiaan tiukka asenne.

Se, mitä ministeri myös korosti, on, että tekijäthän eivät ole terveitä, ja koska he eivät ole
terveitä, he tarvitsevat myös apua. Länsimaiseen yhteiskuntaan kuuluu se, [Puhemies ko-
puttaa] että apua tarvitsevaa pitää auttaa, ja tässä on se sama tilanne, että pelkillä rangais-
tuksilla [Puhemies: Aika!] asiaa ei hoideta.

17.17 Simon Elo sin (vastauspuheenvuoro): Arvoisa puhemies! On erittäin merkittävää,
että tässä esityksessä lapsen seksuaalisen hyväksikäytön enimmäisrangaistus korotettai-
siin neljästä vuodesta kuuteen vuoteen vankeutta ja lisäksi rikoslakiin lisättäisiin esimer-
kiksi törkeää lapsenraiskausta koskeva uusi rangaistussäännös. Niin kuin edustaja Kiuru
tässä toi esille, nämä ovat varmasti sellaisia uudistuksia, jotka vastaavat kansan oikeusta-
jua, ja tämä esityshän perustuu hallituksen strategiseen ohjelmaan nimenomaan siitä, että
näitten rangaistusten pitää paremmin vastata sitä tekoa, sen vakavuutta ja sitä kansan oi-
keustajua. Tämä työhän selvityksineen aloitettiin oikeusministeri Jari Lindströmin aikana,
ja sitä kiitettävästi ministeri Häkkänen jatkaa.

Tähän rangaistuskeskusteluun kyllä nostaisin esille myös sen, minkälainen meidän ran-
gaistusasteikko ylipäätään on. Suomessa toistaiseksi pisin elinkautinen on 22 vuotta. Sini-
set ovat vaatineet sitä, että pitäisi lainsäädännössä olla mahdollisuus todelliseen elinkauti-
seen, sillä kyllä minä katson, että kaikille valitettavasti parannus ja yhteiskuntaan palaami-
nen ei ole mahdollista. Esimerkiksi Englannissa ja Walesissa on tällainen todellinen elin-
kautinen mahdollista. Norjassakin sitä on pohdittu esimerkiksi Anders Breivikin tapauk-
seen liittyen. Miten ministeri suhtautuu tähän pohdiskeluun, mitä eri maissa on käyty?

17.18 Antti Kurvinen kesk (vastauspuheenvuoro): Arvoisa rouva puhemies! Tämä halli-
tuksen esitys on erinomainen, ja se on sellainen, jossa kiristetään rangaistuksia ehkä yksis-
tä vastenmielisimmistä ja törkeimmistä rikoksista, mitä me voimme kuvitella. Nämä ovat
kiristyksiä rangaistuksiin, joita tulee kaikista törkeimmistä lapsiin kohdistuvista seksuaali-
rikoksista, erittäin kauheista ja kamalista teoista, ja nämä ovat hallitukselta hyvä vastaus ja
4



Pöytäkirjan asiakohta PTK 111/2018 vp
hyvä reagointi niihin tiettyihin tuomioihin, joissa teon vakavuuteen nähden tuomio on ehkä
ollut sellainen, että sitä on vaikea ymmärtää.

Mutta kysyisin oikeusministeriltä — olemme jo aikaisemminkin tätä keskustelua käy-
neet, mutta se on paikallaan nostaa tässäkin esiin — onko rikoslain koko 20 lukuun eli sek-
suaalirikoksia koskevaan lukuun tulossa kokonaisuudistus, sillä sehän on 20 vuotta vanha
ja yhteiskunta ja arvomaailma ovat vähän muuttuneet 20 vuoden aikana. Kun lainsäädän-
nössä on aina ongelmallista, että tilkkutäkkimaisesti korjataan, niin onko tarkoitus toteut-
taa kokonaisuudistus seksuaalirikosten osalta?

17.20 Olli-Poika Parviainen vihr (vastauspuheenvuoro): Arvoisa rouva puhemies!
Tämä on tervetullut esitys ja varmasti yleisen oikeustajun mukainen hyvin laajalti tässä
maassa. Olemme kaikki lukeneet ja kuulleet tapauksista, joissa ymmärrys joutuu koetuk-
selle, kun oikeuslaitos ei ole voinut määrittää vakavien rikosten tekijöille sellaisia rangais-
tuksia, joita olisi perusteltua myöntää.

Kiinnittäisin huomiota siihen, mitä edustaja Räsänen totesi ansiokkaassa puheenvuoros-
saan liittyen törkeiden seksuaalirikosten vanhenemisaikaan. Olen aivan samaa mieltä
edustaja Räsäsen kanssa siitä, että meidän kannattaisi tarkastaa näitä perusteita, koska on
olemassa hyvin vankkaa argumentaatiota siitä, että esimerkiksi monet lapsiin kohdistuvat
vakavat rikokset saattavat paljastua vasta pitkällä viiveellä, ja siksi olisi tärkeää, että niihin
päästään käsiksi.

Toivotan tervetulleeksi myös sen kokonaistarkastelun, jota edustaja Kurvinen perään-
kuulutti. Uskon, että meillä riittää seksuaalirikoslainsäädännössä ja ylipäätään rikoslaissa
vielä korjattavaa.

17.21 Mia Laiho kok (vastauspuheenvuoro): Arvoisa puhemies! YK:n lasten oikeuksien
tärkein tavoite on turvata jokaiselle lapselle elämän perusedellytykset ja turvallinen kasvu-
ympäristö.

Lapsen seksuaalinen hyväksikäyttö on väkivallan muoto, joka jättää elinikäiset vauriot
ja jäljet lapseen, ja onkin erinomaisen hienoa, että ministeri Häkkänen on ottanut tämän
esityksen käsiteltäväksi. Tässä esitetään rangaistusten kiristämistä ja rangaistuskäytäntö-
jen ankaroittamista.

Uskon, että suomalaiset ovat valmiita hyväksymään myös näiden rikosten rangaistusten
kiristämisestä aiheutuvat kustannukset. Se on kuitenkin meidän lastemme etu ja myöskin,
uskon, ihmisten oikeudentajun mukaista.

17.22 Ville Tavio ps (vastauspuheenvuoro): Arvoisa puhemies! En sinänsä pidä eduskun-
nan rikoslakipopulismista ja sen takia tuon tästä esityksestä esiin, että teidän omankin ar-
vionne mukaan tällä esityksellä on hyvin vähäinen vaikutus, vain vajaan 13 vankivuoden
vaikutus, rangaistuksiin.

Tästä uudistuksesta on tullut jo julkisuudessakin muutamalta rikosoikeuden professoril-
ta näkemystä, että tämä on aika näennäinen uudistus. Ongelmahan on siis siinä, että jos ha-
lutaan nostaa rikosten rangaistuksia, niin silloin pitää nostaa rikoksen rangaistavuuden ala-
rajaa, ei ylärajaa, [Timo Heinonen: Niinhän tässä tehdäänkin!] koska ylärajan nosto jättää
vaan sinne kaikkein vakavimpiin tapauksiin liikkumavaraa.

Kuitenkin tästä esityksestä tulleesta lausumakritiikistä käy ilmi se tärkeä seikka, että
jonkinnäköinen kokonaisuudistus täytyisi saada aikaiseksi. Nyt tästä toimittajan tekemäs-
5



Pöytäkirjan asiakohta PTK 111/2018 vp
tä raiskauksesta ja pakottamisesta seksuaalitekoon, vaikka oli kaksi eri tekoa, tuli tuomiok-
si käytännössä vain muutaman viikon haravointi puistossa, mikä on minun mielestäni kyl-
lä aika surkea rangaistus.

17.23 Mats Löfström r (vastauspuheenvuoro): Ärade fru talman! Regeringen föreslår att
det till strafflagen fogas en ny bestämmelse om grov våldtäkt mot barn. Också maxi-
mistraffet för sexuellt utnyttjande av barn föreslås höjas. Utgångspunkten är att barn aldrig
kan ge ett giltigt samtycke till samlag med en vuxen. Det här är mycket viktigt och jag stö-
der förslagen.

I våras fanns ett uppmärksammat och också överraskande fall där högsta domstolen
meddelade att man inte beviljade besvärsrätt i ett fall där en 22-åring hade haft samlag med
ett tioårigt barn. Mannen dömdes visserligen till tre års ovillkorligt fängelse för grovt sex-
uellt utnyttjande, men inte för våldtäkt, något åklagare hade yrkat på. Tingsrätten och hov-
rätten ansåg att det inte kunde bevisas att samlaget skett mot barnets vilja eller att barnet
skulle ha känt rädsla eller varit hjälplöst. 

Det är sjukt om ett 10-årigt barn ska behöva bevisa att det varit hjälplöst eller känt räds-
la. Det är ett barn det handlar om, och så klart är ett barn alltid hjälplöst mot en vuxen. Barn
måste få vara barn och måste skyddas och lagen måste ge dem det rättsskydd som de be-
höver.

17.26 Maria Tolppanen sd (vastauspuheenvuoro): Arvoisa puhemies! Tämä lakialoite-
han on äärimmäisen hyvä ja kannatettava. Sitten niistä detaljeista, mitkä ovat niitä rangais-
tuksia, voidaan puhua myöhemmin. Mutta toivoisin, että tähän saataisiin yksi lause lisää,
ihan heti alkaa päälle, ja se on se, että lapsen törkeän hyväksikäytön ja seksuaalisen teon
suunnittelukin on rangaistava teko. Rikoslaissa toki törkeän henkeen ja terveyteen kohdis-
tuvan rikoksen suunnittelu on rangaistava, mutta kun me nyt saamme nostettua lapset tä-
hän esille, niin toivoisin, että asia otettaisiin tässä lainsäädännössä huomioon. Tämä asia on
tullut esille poliisin taholta, niiden, jotka työskentelevät seksuaalirikosten parissa, jotka
kohdistuvat lapsiin. He sanovat, että heillä ei ole keinoja. Jos vaikka he tietävät, että suun-
nitellaan, mutta kun ei ole ryhdytty tekoon, niin heillä ei ole keinoja. Tämä olisi kuitenkin
mahdollisesti yksi tapa, jolla voitaisiin ennalta ehkäistä lapsen seksuaalinen hyväksikäyttö
tai lapsen törkeä seksuaalinen hyväksikäyttö ja raiskaus.

17.27 Arja Juvonen ps (vastauspuheenvuoro): Arvoisa rouva puhemies! Myös minä kii-
tän ministeriä tästä lakiesityksestä. Olen tehnyt kaksi lakialoitetta liittyen rangaistusten ko-
ventamiseen. Viimeisin on vuodelta 2015. On hienoa, että vihdoinkin asia on edennyt, ja se
on kyllä edennyt teidän aloitteestanne, ja siitä ansaitsette kiitoksen.

Kysyisin kuitenkin näin, että kun nyt enimmäisrangaistuksia nostetaan, niin kuinka taa-
taan sitten se, että oikeasti rangaistus osuu kohdalleen, koska kyllähän se niin on, että vä-
himmäisrangaistuksiahan siellä pitäisi nostaa.

Kysyn myös sitä, jääkö edelleen törkeä lapsen hyväksikäyttö lainsäädäntöön sillä taval-
la, että on mahdollista, että siitä pääsee kuin koira veräjästä eikä joudu vankeuteen. Onko
niin nyt, että jos tekee lapsenraiskauksen tai törkeän seksuaalisen teon lapselle, niin siitä
joutuu vankilaan?

Kysyn myös raskaudenkeskeytyslainsäädännöstä, koska nythän on niin, että alle 17-
vuotiaan, vaikkapa raiskatun nuoren, aborttipäätökseen tarvitaan yhden lääkärin päätös,
6



Pöytäkirjan asiakohta PTK 111/2018 vp
mutta aikuisen naisen kaksi. Ja tämähän oli esimerkiksi porsaanreikänä siihen, mitä Oulus-
sa tapahtui, [Puhemies koputtaa] että Marlene-tapauksessa koskaan ei päästy selvyyteen
siitä, että oli hyväksikäyttötapaus taustalla. [Puhemies: Aika!] Mitä tälle tehtäisiin?

17.28 Krista Mikkonen vihr (vastauspuheenvuoro): Arvoisa rouva puhemies! Niin kuin
tässä keskustelussa on hyvin tullut esille, tämä esitys kyllä vastaa hyvin suomalaisten oi-
keustajua siitä, että lapsiin kohdistuvat raiskaukset ja törkeät seksuaalirikokset ovat sellai-
sia, mistä rangaistusten täytyy olla riittävän kovia. Kannatan myös edustaja Räsäsen tuo-
maa ajatusta siitä, että vanhenemisaikaa olisi syytä harkita, koska, niin kuin tässä on tullut
ilmi, usein nämä tapaukset saattavat tulla vasta aikuisiässä esille. Esimerkiksi siinä vai-
heessa, kun itse perustaa perhettä ja saa lapsia, ne muistot sieltä nousevat pintaan.

Haluaisin vielä kysyä ministeriltä siitä — kun on tullut esille tämä tapaus, missä 10-vuo-
tiaan hyväksikäyttöä tai raiskausta ei määritelty raiskaukseksi, koska katsottiin, että lapsi ei
pistänyt tarpeeksi vastaan — miten tämä esitys, missä raiskauksen määritelmäksi nostet-
taisiin suostumuksen puute, on etenemässä. Näissä raiskaustapauksissa käy usein niin, että
uhri ei kykene panemaan vastaan, uhri jäätyy, [Puhemies koputtaa] ja olisi tärkeää, että sil-
ti nämä tapaukset ymmärrettäisiin raiskauksiksi.

17.29 Mari-Leena Talvitie kok (vastauspuheenvuoro): Arvoisa puhemies! Kuten tässä
keskustelussa on tullut esiin, viime vuosina on laajaan julkiseen keskusteluun noussut eri-
tyisesti näitä lapsiin kohdistuneita seksuaalirikostapauksia, joissa rikoksentekijän saama
rangaistus ei ole ollut uhrin eikä myöskään yleisen, kansalaisen oikeustajun mukaisia, ja on
siksi tärkeää, että tämän kyseessä oleva hallituksen esitys nyt korjaa. Esityksessä siis lap-
sen seksuaalisen hyväksikäytön enimmäisrangaistus korotettaisiin neljästä vuodesta kuu-
teen vuoteen ja lisäksi rikoslakiin lisättäisiin törkeää lapsenraiskausta koskeva uusi ran-
gaistussäännös.

Olemme lakivaliokunnassa käsitelleet kansalaisaloitetta, joka on itse asiassa jo vuodelta
2015, nimenomaan lapsiin kohdistuvien törkeiden seksuaalirikosten rangaistusten koven-
tamisesta. Tätä kansalaisaloitetta emme ole vieneet mietintötasolle, koska olemme odotta-
neet, olisiko mahdollista vielä tällä kaudella saada näihin kyseisiin asioihin tarkennusta,
[Puhemies: Aika!] ja on siksi tärkeää, että ministeri Häkkänen on vienyt tätä asiaa esille.
Kiitos siitä.

17.31 Jani Mäkelä ps (vastauspuheenvuoro): Arvoisa puhemies! Tämä hallituksen esitys
on hyvä ja kannatettava, ja se vie rikoslakia näissä erittäin vakavissa asioissa edes hieman
lähemmäs kansan yleistä oikeustajua. Paljon kuitenkin on tarvittu kansalaisaloitteita, yli
sadan edustajan lakialoitteita ja käsittämättömiä julkisuudessa olleita oikeustapauksia, että
tämä asia on viimeinkin edennyt. Se on alkanut olla ongelma jo eduskunnan koko uskotta-
vuudelle, ettei tätä pystytä edistämään.

Huonoa tässä on se perussyy, miksi tällaisen lain säätäminen ylipäänsä on tarpeen. Mik-
si pitäisi yleensäkään nostaa minimeitä, kun laki olisi ennestäänkin mahdollistanut anka-
rampien tuomioiden tuomitsemisen, mutta oikeuslaitos ei ole niitä tuominnut eikä niitä-
kään vähiä tuomioita, mitä on annettu, tarvitse istua päivästä päivään. Näkisin, että kyse on
enemmänkin ongelmasta oikeuslaitoksemme harkintakyvyssä, siellä toimivien henkilöi-
den ideologisessa pohjassa ja arvopohjassa, mutta tehdään täällä eduskunnassa se, mikä
voidaan, näiden asioiden korjaamiseksi näistä mainituista asenneongelmista huolimatta.
7



Pöytäkirjan asiakohta PTK 111/2018 vp
17.31 Johanna Karimäki vihr (vastauspuheenvuoro): Arvoisa puhemies! Lapsia on suo-
jeltava seksuaaliselta väkivallalta. Nämä törkeät teot jättävät pysyvät haavat sieluun. Tämä
ministeri Häkkäsen tuoma esitys on siksi erittäin kannatettava, ja on todella sääli, että tämä
tärkeä kansalaisaloite on saanut lakivaliokunnassa odottaa niin kauan. Toivottavasti saam-
me sen nyt tässä yhteydessä käsiteltyä.

Näiden rangaistusten koventaminen on siksikin kannatettavaa, että näitä tekoja voidaan
ennaltaehkäistä. Ministeri puhui itsekin tuomittujen kuntoutuksesta uusien tekomuotojen
ennaltaehkäisemiseksi. Uhrit ovat peloissaan ja haavoittuneita. Heitä täytyy kaikin tavoin
auttaa. Haluaisinkin kysyä ministeri Häkkäseltä, millä tavalla lapsen asemaa ja uhrin oi-
keuksia turvataan oikeusprosessissa: miten haavoittuneen, peloissaan olevan lapsen oike-
usprosessissa otetaan hänen heikko asemansa huomioon ja kuitenkin sillä tavalla, että ri-
kolliset saavat rangaistuksen teostaan?

17.33 Sari Tanus kd (vastauspuheenvuoro): Arvoisa rouva puhemies! Minäkin haluaisin
esittää lämpimät kiitokset ministeri Häkkäselle. Tämä lakiesitys, mikä nyt on käsittelyssä,
on todella ollut kauan odotettu ja erittäin tarpeen, koska kansalaisten oikeustajun vastaista
on ollut se, minkälaista lasten seksuaalista hyväksikäyttöä tai raiskauksia, törkeitä tapauk-
sia, on ollut ja kuinka lieviä nämä rangaistukset ovat olleet.

Haluaisin myös nostaa esiin edustaja Räsäsen ja muutamien muidenkin edustajien esiin
tuoman rikoksen vanhenemisajan pidentämisen. Toivoisin, että tähän paneuduttaisiin, kos-
ka todella mitä nuorempi lapsi on silloin ollut, kun hyväksikäyttö tai raiskaus on tapahtu-
nut, niin sitä syvemmälle se on voinut lokeroitua muistiin, voi tulla esiin vasta, kun omaa
perhettä ollaan perustamassa tai oman lapsen saa tai kun oma lapsi on saanut lapsen, eli toi-
sin sanoen joku lapsenlapsen reaktio voi mummossa herättää muistikuvat.

Ja toinen asia vielä, mistä haluaisin kysyä: Uhri nyt keskiöön rikoksentekijän sijaan —
se on aivan oikein — mutta niin kuin täällä on tullut esiin, usein myös rikoksentekijät ovat
uhreja. Millä tavalla näiden rikoksentekijäuhrien hoitoon jatkossa kiinnitettäisiin enem-
män huomiota?

17.34 Timo Heinonen kok (vastauspuheenvuoro): Arvoisa rouva puhemies! Hämmäste-
len sitä, että perussuomalaisista annetaan tästä asiasta kyllä aika väärää tietoa. Tässä ni-
menomaan vähimmäisrangaistuksia ankaroitetaan, kaksi vuotta lisää, eli rangaistusasteik-
ko nousee neljään vuoteen, ja se tarkoittaa silloin ehdotonta rangaistusta. Tämä on kyllä
korjattava pöytäkirjaan ja toivottavasti myös siihen, mitä tästä julkisuuteen menee.

Oleellista on myös se, että lapsi ei voi enää jatkossa koskaan antaa suostumusta seksiin,
sukupuoliyhteyteen, aikuisen kanssa, ja kysyisin ministeriltä, onko etenemässä se toimen-
pide, missä myös raiskauksen yleiseen tunnusmerkistöön lisättäisiin suostumuksen puute. 

Tämä lapsen törkeän seksuaalisen hyväksikäytön vanhenemisasia on ollut esillä. Olen
edustajakollega Tuomo Puumalan kanssa tehnyt aloitteen, jossa on yli sata allekirjoitusta
sen eteen, että nämä eivät vanhenisi koskaan. Kysyisin ministeriltä: voisitteko vielä toi-
meen tarttuvana ministerinä hoitaa tämänkin tässä loppukauden aikana kuntoon?

Puhemies Paula Risikko: Ja vielä yksi henkilö, joka ei ole vielä saanut puheenvuoroa tä-
hän mennessä tästä asiasta, on edustaja Kauma, ja sen jälkeen ministerin vastaus, ja sitten
mennään puhelistalle.
8



Pöytäkirjan asiakohta PTK 111/2018 vp
17.35 Pia Kauma kok (vastauspuheenvuoro): Arvoisa puhemies! On todella hyvä, että
tämä esitys nyt tulee todellakin lakivaliokuntaan meille arvioitavaksi ja hoidettavaksi.

Kiinnittäisin huomiota samoihin kysymyksiin kuin esimerkiksi edustaja Tavio näitten
enimmäisrangaistusten osalta. Nehän nyt nousevat neljästä kuuteen vuoteen, mutta onko
jokin erityinen muu syy kuin taloudelliset kysymykset, minkä takia näitä vähimmäisran-
gaistuksia ei tässä varsinaisesti mainittu?

Sitten toinen kysymys, mikä tähän oikeastaan liittyy, on se, että näettekö tämän tällaise-
na välivaiheen parannuksena. Onko meille tulossa rikoslain 20 luvun osalta uudistuksia
vielä tällä kaudella? Taisi olla edustaja Kurvinen, joka tämän nosti esiin.

Mutta tietenkin siinä vaiheessa, kun rikoksentekijälle annetaan rangaistus, niin suuri
paha asia on jo tapahtunut sen lapsen elämässä, ja täytyy miettiä, millä tavalla näiden ri-
koksentekijöiden rikoksen uusimista ennalta ehkäistään. Esimerkiksi Riihimäen vankilas-
sa on ollut Stop-ohjelma, josta on saatu hyviä tuloksia, mutta osin ristiriitaisia tuloksia
myöskin. Siellä on todettu, että seksuaalirikolliset ovat voineet vaihtaa muun muassa tie-
toja ja erilaisia menetelmiä keskenään, ja se on tietenkin haitallista rikoksen uusimisen
kannalta. Mikä mahtaa olla tämän Stop-ohjelman tulevaisuus? [Puhemies koputtaa] Onko
sille rahoitusta tai onko jotain muita vaihtoehtoisia ohjelmia?

Puhemies Paula Risikko: Sitten ministerin vastaus, 3 minuuttia. Sitten mennään puhuja-
listalle. Muistutan, että me käytämme tähän vain 45 minuuttia, joten me ehdimme ottaa yh-
den ainoan puheenvuoron. — Olkaa hyvä.

17.37 Oikeusministeri Antti Häkkänen: Arvoisa puhemies! Lämmin kiitos kiitoksista.
Uskon, että tällaiset kysymykset ovat sellaisia, jotka nauttivat, vähän niin kuin urheiluseu-
rat poliittisista väreistä huolimatta, aika laajaa kannatusta, kuitenkin niin, että emme rupea
kiihkomielisesti vaatimaan rangaistuksia pelkästään koventamisen takia, vaan ne perustu-
vat huolelliseen yhteiskunnalliseen arviointiin ja analyysiin. Ei tässä ole tarkoitus mitään
jalkapuurangaistuksia kaikille tuosta noin vain laittaa, vaan tehdään ihan huolelliseen arvi-
ointiin perustuvaa kriminaalipoliittisen järjestelmän viilaamista ja päivittämistä.

Kysymyksiä tuli niin paljon, että varmaan en ihan kaikkiin ehdi vastaamaan, mutta yri-
tetään.

Vanhentumisajat ensinnäkin. Meillä on lähtökohta se, että näissä henkirikoksissa ja ko-
vimmissa rikoksissa saattaa olla sellaisia, esimerkiksi murha, jotka eivät vanhene. Näiden
osalta minä olen jo pistänyt vähän selvitystä käyntiin, miten me voisimme lapsiin kohdis-
tuvien rikosten vanhentumisaikoja vähän tarkastella. Ne vanhentumisajathan ovat pitkiä
nyt jo, mutta se ongelma tulee siitä, että uskallus puhua, tai ehkä tavallaan itse asiassa tie-
tämys, mitä onkaan tapahtunut, paljastuu vasta, kun henkilö on ehkä yli kolmenkympin,
neljänkympin tai vaikkapa muuten jo varttuneemmalla iällä, työelämässä. Eli se ongelma
tulee näissä. Siihen liittyvät ne haasteet, joita tässä entinen sisäministeri Päivi Räsänenkin
nosti hyvin esiin, että on hyvin vaikea saada näyttöjä aikaiseksi. Mutta onko se sitten ta-
vallaan riittävä peruste sille, että näitä keissejä ei edes avattaisi? [Timo Heinosen välihuu-
to] — Niin, ne voivat olla tarkoituksenmukaisuusnäkökulmasta hyvin vaikeita ja hankalia
useiden vuosikymmenten jälkeen löytää näyttöä, jonka perusteella oikeasti voitaisiin tuo-
mita. Mutta siihen, että saa oikeutta, voi riittää myös se, että saadaan asianmukainen käsit-
tely tälle asialle.
9



Pöytäkirjan asiakohta PTK 111/2018 vp
Lupaan tätä vielä pohtia. Se, että saadaanko lakimuutosesitystä suoraan vielä tälle edus-
kunnalle, niin siinä voi minulla henkilökohtaisesti loppua kausi vähän lyhyeen. [Timo Hei-
nonen: Yritetään saada jatkoa sille!] — No niin. [Naurua]

Sitten elinkautinen. Meillähän elinkautisesta vapautuu eri vaiheessa. Helsingin hovioi-
keus ja oikeusministerin esityksestä presidentti armahtavat, ja armahduskäytännöt tietysti
välillä vaihtelevat. Jotkut ovat istuneet pitkiä aikoja, jotkut vähän vähemmän pitkiä aikoja.
Nyt täytyy sitten selvittää, pitäisikö meillä olla käytössä sellaisia malleja, joissa esimerkik-
si ei olisi edes mahdollista vapautua.

Rikoslain 20 luvun kokonaisuudistus ja tämä suostumusperusteisuus ja muut, ne ovat
meillä arvioinnissa oikeusministeriössä. Me olemme myös samaan aikaan arvioineet, että
todennäköisesti koko seksuaalirikosten sääntelyn uudistamisen huolellinen valmistelu vei-
si useamman vuoden, eli käytännössä tälle vaalikaudelle sitä ei ehdittäisi tekemään. Mutta
se pitää tehdä, ja minä olen erittäin halukas kyllä käynnistämään sen hankkeen.

Lapsen asema oikeusprosessissa. Sitä on parannettu koko ajan, ja on koko ajan hirmu
hankalaa, ettei haavoiteta ihmistä lisää, mutta saadaan silti tekijät ja syylliset vastuuseen.
Hirmu vaikea tasapaino, siihen vaaditaan ihan erilaistakin osaamista kuin pelkästään polii-
sipuolen osaamista.

Sitten vielä lyhyesti tähän alarajat vai ylärajat. Toisessa eli törkeässä lapsenraiskaukses-
sa nostetaan selvästi alarajaa kahdesta vuodesta neljään vuoteen, selvä koveneminen, mut-
ta lapsen seksuaalisessa hyväksikäytössä ylärajaa nostetaan, millä nostetaan, hilataan käy-
tännössä sitä oikeuskäytännön keskiarvoa vähän ylöspäin. On selvää, että jos siinäkin olisi
haluttu alarajaa nostaa, se olisi ollut kustannuksiltaan selvästi reippaasti kalliimpi, sanon
sen tässä suoraan. Eli nyt tässä on painopiste, jossa toisessa selvästi nostetaan alarajaa ja
toisessa nostetaan ylärajaa, mikä nostaa keskiarvoa myös seksuaalisessa hyväksikäytössä.
Eli tasapainoinen kompromissi minun mielestäni. — Kiitoksia.

Puhemies Paula Risikko: Ja sitten puhujalistalle. Ehdimme ottaa siis yhden puheenvuo-
ron, edustaja Mattila.

17.41 Hanna-Leena Mattila kesk: Arvoisa rouva puhemies! Alaikäisellä, olipa hän sit-
ten lapsi tai nuori, on oikeus lapsuuteen ja nuoruuteen, johon ei kuulu minkäänasteista sek-
suaalista häirintää eikä hyväksikäyttöä. Entisenä yläkouluopettajana olen valitettavan tie-
toinen siitä, että liian aikaisin aloitettu tahdonvastainen tai suostumuksellinen sukupuoli-
elämä vaikuttaa yleensä haitallisesti henkisessä kehityksessään vielä keskenkasvuisiin.
Vaikutukset saattavat tulla näkyville myös vasta paljon myöhemmin kuin nuoruuden vuo-
sina. Alle 16-vuotiaissa on eri kehitysvaiheissa olevia nuoria ihmisiä, joista monet näyttä-
vät jo miehiltä ja naisilta mutta jotka ovat henkiseltä kehitykseltään vielä lapsia.

Hallituksen lakiesitys pyrkii suojaamaan 16:ta ikävuotta nuorempia siten, että sukupuo-
linen kanssakäyminen on yksiselitteisesti lainvastaista ja siihen syyllistyvän vähimmäis-
rangaistus kovenee nykyisestä neljästä vuodesta kuuteen vuoteen. Tämä viestii selkeästi
yhteiskuntamme tahtotilaa suojella lapsia ja nuoria seksuaaliselta hyväksikäytöltä, joksi
toiminnan voi aina katsoa, kun seksuaalisen kanssakäymisen toinen osapuoli on alle 16-
vuotias.

Uutta ajattelua lakiesityksessä edustaa näkemys, jonka mukaan alaikäisen kanssa käy-
tyyn sukupuoliyhteyteen ei tarvita asianomaisen suostumusta vaan lähtökohtana on, että
sukupuoliyhteys alaikäisen kanssa on aina rikollista toimintaa. Voi ehkä jopa hieman ih-
10



Pöytäkirjan asiakohta PTK 111/2018 vp
metellä, ettei kyseistä seikkaa ole aikaisemmin kirjattu lakiin. Ehkä eräs julkisuudessakin
esillä ollut valitettava esimerkkitapaus, jossa niukasti yli 10-vuotias on ollut seksuaalises-
sa kanssakäymisessä aikuisen kanssa ilman selvää vastustelua, on saanut liikkeelle lainsää-
tämistarpeen, jotta sukupuoliyhteys lapsen kanssa ei ole yhtään hyväksyttävämpää, vaikka
selvää kieltoa ei ilmaistaisikaan. Lapsi on kuitenkin lapsi, jonka tahtotila ei välttämättä tule
tuonkaltaisessa tilanteessa ilmaistua selkeästi. On yhteiskunnan tehtävä suojella heikom-
paa osapuolta hyväksikäytöltä kriminalisoimalla koko tilanne.

Arvoisa puhemies! Pidän hallituksen lakiesitystä erityisen tervetulleena, koska elämme
maailmassa, jossa emme voi täysin suojella lapsiamme ja nuoriamme yliseksualisoituneel-
ta mainonnalta ja viestinnältä. Voimme tukea lastemme ja nuortemme kasvua ja omanar-
vontuntoa, jolloin he eivät olisi liian haavoittuvaisia asioille ja kokemuksille, jotka kuulu-
vat yksiselitteisesti aikuisten maailmaan. Toteutuessaan laki antaa selvän viestin täysi-
ikäisille siitä, että on aina väärin kajota lapseen ja nuoreen, vaikka tämä itse saattaisi muuta
viestiä. Lopullinen vastuu tilanteesta ja tapahtumien kulusta on aina aikuisella.

Puhemies Paula Risikko: Täällä tosiaan jää listalle nyt puheenvuoropyyntöjä, mutta te
kaikki, jotka olette nyt tuolla puheenvuoropyynnöissä, olette kyllä tämän iltapäivän aikana
saaneet jo yhden puheenvuoron, ja koska ministerinkin aikataulut ovat ne mitä ovat, jou-
dumme siirtymään seuraavaan aiheeseen. Elikkä keskustelu ja asian käsittely keskeyte-
tään. Asian käsittelyä jatketaan tässä istunnossa päiväjärjestyksen muiden asiakohtien tul-
tua käsitellyiksi.

Keskustelu keskeytettiin kello 17.45.

————

Keskustelua jatkettiin kello 19.57.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn 3. asiakohdan käsittelyä.

Keskustelu ei jatkunut.

Asia lähetettiin lakivaliokuntaan.
11


