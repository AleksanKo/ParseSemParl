















































DEM54CB.tmpSave.xml


Pöytäkirjan asiakohta PTK 22/2017 vp
Pöytäkirjan asiakohta 

PTK 22/2017 vp

Täysistunto

Tiistai 14.3.2017 klo 14.00—17.25

6. Hallituksen esitys eduskunnalle laiksi julkisesta työvoima- ja yrityspalvelusta annetun 
lain 5 luvun 2 §:n väliaikaisesta muuttamisesta

Hallituksen esitys HE 19/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan, jolle
sivistysvaliokunnan on annettava lausunto.

Keskustelu

15.40 Lea Mäkipää ps: Arvoisa puhemies! Tämän lakimuutoksen tarve on positiivinen.
Se on syntynyt talouden kasvusta ja työpaikkojen lisääntymisestä sellaisille uusille kas-
vualoille, joille ei ammattitaitoista työvoimaa ole riittävästi saatavilla. Pulaa on niin työn-
johtotehtäviin kuin erilaisiin suunnittelu-, kehittämis- ja tutkimustehtäviin soveltuvista
osaajista. Tehtävät edellyttävät ammattikorkeakoulu- ja/tai yliopistotutkintoa. Kasvualo-
jen investoinnit ovat lisänneet korkeakoulutettujen asiantuntijoiden kysyntää esimerkiksi
rakennusalalla, meriteollisuudessa ja autoteollisuudessa.

Nykyisen julkisesta työvoima- ja yrityspalvelusta annetun lain säännösten mukaan työ-
voimakoulutuksena ei voida hankkia kokonaan uuteen korkea-asteen tutkintoon johtavaa
koulutusta. Työvoimakoulutuksena ei voida hankkia myöskään korkeakoulututkintoon
johtavia opintoja, jos henkilön tarkoituksena on suorittaa vain osa tutkintoon vaadittavista
opinnoista työvoimakoulutuksena ja saattaa opinnot loppuun omaehtoisina opintoina.

Voimassa olevan lainsäädännön asettamat reunaehdot korkeakoulututkintoon johtavien
opintojen hankkimisesta työvoimakoulutuksena estävät äkillisiin työvoimatarpeisiin vas-
taamisen tai hidastavat sitä. Säännöksiä esitetäänkin muutettavaksi tilapäisesti siten, että jo
entuudestaan korkea-asteen tutkinnon suorittaneille voitaisiin tarjota mahdollisuus muun-
tokoulutustyyppiseen koulutukseen, jonka tavoitteena olisi uuden korkea-asteen tutkinnon
suorittaminen. Korkeakouluista valmistuminen kestää tavallisesti 4—7 vuotta.

Hallitus esittää työvoimakoulutusmallia, jolla voidaan vastata kasvavaan työvoiman ky-
syntään tavanomaista koulutusväylää nopeammin. Esitys korkeakoulutettujen asiantunti-
joiden nopeutetusta työvoimakoulutusmallista vastaa uusien teknologioiden käyttöönoton
luomaan tarpeeseen. Hankittava koulutus olisi luonteeltaan muuntokoulutustyyppistä, ja
sillä tarkoitettaisiin sellaisia korkea-asteen tutkintoon johtavia opintoja, joihin henkilön
aiemmin suorittaman korkeakoulututkinnon opintoja voidaan lukea hyväksi niin, että uu-
den korkeakoulututkinnon suorittamiseen vaadittava koulutusaika olisi tavanomaista mer-
kittävästi lyhyempi.
 Tarkistettu
4.0



Pöytäkirjan asiakohta PTK 22/2017 vp
Eri kasvualoille räätälöidyissä koulutusohjelmissa yhdistyisivät teoria ja käytännön op-
piminen, ja ne on tarkoitettu henkilöille, joilla on entuudestaan soveltuva korkea-asteen
koulutuspohja. Aiemmat opinnot voisi lukea uusissa opinnoissa mahdollisimman laajasti
hyväksi siten, että toisen tutkinnon voisi suorittaa enintään kahdessa vuodessa.

Opiskelijoiden suora työllistyminen halutaan varmistaa suunnittelemalla koulutusohjel-
mat ely-keskusten, työnantajien ja korkeakoulujen yhteistyönä niin, että ne sisältävät teo-
rian lisäksi käytännön oppimista. Muun muassa Pirkanmaan elinkeino-, liikenne- ja ympä-
ristökeskus ja Rakennusteollisuus RT ry ovat yhdessä kahden oppilaitoksen kanssa selvit-
täneet mahdollisuuksia toteuttaa työvoimakoulutusta rakennusalan työnjohtotarpeisiin. Jos
esitys uuden korkeakoulututkinnon suorittamisesta työvoimakoulutuksena hyväksyttäi-
siin, hankintayksiköillä ja oppilaitoksilla olisi valmiudet aloittaa välittömästi kaksi raken-
nusalan koulutusohjelmaa.

Arvoisa puhemies! Väliaikainen malli on tarkoitettu päättyväksi 2019. Olisi toivottavaa
arvioida silloin sen vaikutukset ja harkita mahdollisesti pysyvää mallia, jos se katsotaan
onnistuneeksi.

15.44 Merja Mäkisalo-Ropponen sd: Arvoisa puhemies! Tämä lakiesitys on sinänsä
hyvä ja vastaa kasvualojen muuttuviin koulutustarpeisiin. Monilla aloilla on noussut haas-
teeksi löytää korkea-asteen asiantuntijoita työtehtäviin. Kuten edellinen edustaja sanoi,
nämä koulutusohjelmat ovat alakohtaisesti räätälöityjä ja ne on tarkoitettu henkilöille, joil-
la on entuudestaan soveltuva korkea-asteen koulutuspohja, ja hyvää on myös se, että aiem-
mat opinnot huomioidaan uusissa opinnoissa ja toisen tutkinnon voi suorittaa lyhyessäkin
ajassa, noin kahdessa vuodessa. Tämä on siis kannatettava asia tähän asti.

Mutta, arvoisa puhemies, ongelma on se, että tälle koulutukselle ei ole myönnetty omia
määrärahoja vaan rahoitus otetaan työvoimapolitiikan rahoista. Työvoimapoliittista koulu-
tusta on muutenkin ajettu alas, eli volyymi on pudonnut tämän hallituksen aikana yli puo-
leen aiemmasta. Tämä tarkoittaa, että heikommassa asemassa olevat työttömät eli ne, jotka
kipeimmin tarvitsisivat koulutusta, kärsivät määrärahojen vähentämisestä.

Toisin sanoen, arvoisa puhemies, tämä on sinällään hyvä asia, mutta on erittäin ikävää,
että rahoitus otetaan niiltä, jotka kaikkein kipeimmin koulutusta tarvitsisivat.

Keskustelu päättyi.

Asia lähetettiin työelämä- ja tasa-arvovaliokuntaan, jolle sivistysvaliokunnan on annetta-
va lausunto.
2


