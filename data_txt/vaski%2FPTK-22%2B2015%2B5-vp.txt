















































DEM106.tmpSave.xml


Pöytäkirjan asiakohta PTK 22/2015 vp
Pöytäkirjan asiakohta 

PTK 22/2015 vp

Täysistunto

Keskiviikko 17.6.2015 klo 14.08—16.11

5. Hallituksen esitys eduskunnalle vuoden 2015 toiseksi lisätalousarvioksi
Hallituksen esitys HE 9/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään valtiovarainvaliokuntaan. 

Siirrytään keskusteluun, ja sen aloittaa esittelypuheenvuorolla ministeri Stubb.

Keskustelu

14.10 Valtiovarainministeri Alexander Stubb (esittelypuheenvuoro):  Arvoisa puhe-
mies! Jaottelisin avauspuheenvuoroni kolmeen osaan. Sanon ensin muutaman sanan Suo-
men talouden tilanteesta valtiovarainministeriön ennusteen valossa, toiseksi tekniset koko-
naisuudet lisätalousarviosta ja kolmanneksi muutama huomio kasvusta ja palkkaratkaisus-
ta, jotka kuitenkin liittyvät tähän kokonaisuuteen.

Ensimmäinen huomio siis meidän talousennuste: Valtiovarainministeriö antoi tänään
ennusteensa kuluvalle vuodelle, ja kasvu on vain 0,3 prosenttia. Seuraaville vuosille
2016—2017 kasvuennuste on noin 1,3 prosenttia. Nämä luvut ovat aika lähellä niitä vas-
taavia lukuja, joita saimme Suomen Pankilta.

Puhemies Maria Lohela: Anteeksi, ministeri Stubb, odotatteko hetken! Pyydän edustajia
siirtymään nyt pitämään neuvonpitoa tuonne istuntosalin ulkopuolelle, kiitos. — Olkaa hy-
vä!

Työttömyys on jatkanut kasvuaan jopa ennakoitua voimakkaammin, ja ennuste työttö-
myysasteeksi vuodelle 2015 on 9,3 prosenttia. Meillä on myös sen tyyppinen ongelma, että
meidän julkisyhteisöjen alijäämä ylittää 3 prosentin raja-arvon tänä vuonna, ja ensi vuo-
den taloussopeutuksilla pyrimme painamaan sen selkeästi alle tuon 3 prosentin rajan, jotta
välttäisimme komission liiallisen alijäämän menettelyn. Lyhyellä aikavälillä tarkastellen
olemme valitettavasti jäämässä jälkeen muun euroalueen talouskasvusta. Meidän keskei-
set kilpailijamaat: Ruotsi, kasvuennuste 2,5 prosenttia, ja Saksa, 1,5 prosenttia.

Tätä taustaa vasten meidän lisätalousarvioesitys on siis pääosin tekninen lisäbudjetti.
Meillä on yksi ylitse muiden lisäys, joka liittyy Talvivaaraan.

Yhtä kaikki, meidän lisätalousarvioesityksessä tuloarviota alennetaan yhdellä miljoo-
nalla ja määrärahoja lisätään 55 miljoonalla eurolla. Näin ollen lisätalousarvion myötä
meidän nettolainanotto lisääntyy 56 miljoonalla eurolla. Meidän valtion nettolainanotto
vuonna 2015 on arviolta 5,2 miljardia euroa, joka on vain hitusen pienempi kuin edellis-
vuonna, jolloinka se oli 5,3 miljardia. Optimisti tietysti toteaa, että suunta on oikea, vaikka
 Tarkistettu
4.0



Pöytäkirjan asiakohta PTK 22/2015 vp
liike tässäkin vaiheessa pieni. Meidän valtionvelan vuoden lopussa arvioidaan olevan noin
100 miljardia euroa eli noin 49 prosenttia bruttokansantuotteesta siis valtion tasolla. Tämä
lisäbudjetti lisää kehysmenoja 172 miljoonaa euroa, mikä tarkoittaa, että meidän 300 mil-
joonan euron jakamattomasta varauksesta on käyttämättä loppuvuodelle, tai siirrettävissä,
128 miljoonaa euroa. 

Tämä lisätalousarvio heijastelee osittain meidän talouden haastavaa kuvaa. Ollaan py-
ritty pitämään se minimissä, ja se sisältää suurelta osin teknisiä lisäyksiä, joista osa selittyy
työttömyyden kasvun mukanaan tuomasta lisämäärärahan tarpeesta muun muassa työttö-
myysturvaetuuksiin.

Suurin yksittäinen määrärahalisäys on Talvivaara eli Terrafame Oy:n lisäpääomittami-
nen 112 miljoonalla eurolla. Tällä summalla valtio varautuu omistusratkaisun viivästymi-
seen sekä mahdolliseen valtion aiempaa suurempaan osallistumiseen kaivostoiminnan jat-
kamiseen alkuvaiheessa tai vaihtoehtoisesti kaivostoiminnan lopettamiseen Talvivaarassa.

Muut tehdyt lisämäärärahaesitykset ovat luonteeltaan teknisiä. Mainitsen niitä muuta-
man. Maatalouden ympäristökorvaukset: valtuutta korotetaan 116 miljoonalla eurolla,
koska tukiohjelmakauden ensimmäisen uusien sääntöjen mukaisen hakukierroksen ympä-
ristötukien menekki oli nyt keväällä odotettua suurempi. Puuntuotannon kestävyyden tu-
kea korotetaan 14 miljoonalla eurolla ja siihen varataan lisävaltuutta 20 miljoonaa euroa.
Lakisääteisten arviomäärärahojen menoarvioiden tarkentumisen seurauksena elatustuki-
menoihin ehdotetaan 12,2 miljoonaa euroa, työttömyysturvan ansiopäivärahamenoihin 50
miljoonaa euroa ja vuorotteluvapaakorvauksen menoihin 10,6 miljoonan euron lisäys. Tur-
vapaikkahakijoiden määrän voimakkaan kasvun johdosta pakolaisten ja turvapaikkahaki-
joiden vastaanottomenoihin ehdotetaan lisäystä 19,5 miljoonaa euroa. Ja vielä lopuksi to-
tean, että Maahanmuuttoviraston turvapaikkatutkintaan esitetään pientä 0,7 miljoonan eu-
ron lisäystä määräaikaisten asiankäsittelijöiden palkkaamiseksi.

Tuloarvioiden osalta tarkempia tietoja en käy tässä yksityiskohtaisesti läpi, mutta siis
nettomääräisesti plus miinus nolla eli tuo 1 miljoonan euron alenema.

Viimeisenä ja kolmantena huomiona totean vain sen, että kasvu ei tule meitä pelasta-
maan myöskään tulevina vuosina, vaan meidän hallituksen talousohjelmasta on pidettävä
kiinni. Talousennusteet, olivatpa ne sitten Suomen Pankin, valtiovarainministeriön tai tä-
nään myös Nordean, eivät lupaa helppoja vuosia meille. Positiivinen uutinen kuitenkin on,
että ollaan laadittu toivon mukaan uskottava hallitusohjelma talouden kuntoon saattami-
seksi, ja kun me etenemme tällä tiellä, edessä on toivon mukaan parempia aikoja.

Meidän talouslinja on arvioitu uskottavaksi myös ulkopuolisten arvioitsijoiden kautta.
Siis lähinnä komissio ei ajanut meitä liiallisen alijäämän menettelyyn, ja silloin, kun ko-
missio näin päättää, niin luottoluokittajat sitä seuraavat, kuten myös markkinat ja sijoitta-
jat. Ja mikä tärkeintä, olemme myös sitoutuneet ohjelman kunnianhimoiseen läpiviemi-
seen, jonka yksityiskohdat on tässä salissa useaan otteeseen käyty läpi.

Totean vielä lopuksi, että palkkaratkaisu tuo ilman muuta ennustettavuutta tähän tilan-
teeseen, mutta se ei vielä yksin riitä. Meidän pidemmän aikavälin talouskehityksen kannal-
ta on aivan olennaista, miten me onnistumme parantamaan kilpailukykyä ja luomaan talou-
teen uutta kasvua. Sopimus työllisyys- ja kasvusopimuksen jatkosta on siis yksi tärkeä osa
ja askel tässä kustannuskilpailukyvyn parantamisessa, mutta se ei vielä yksin riitä. Palkka-
sopu luo talouteen ennustettavuutta ja vakautta, mikä on tässä tilanteessa tärkeätä.
2



Pöytäkirjan asiakohta PTK 22/2015 vp
Mutta päätimme tuoda tämän lisätalousarvioesityksen pöytään ennen lomia, koska siinä
oli muutamia sellaisia teknisiä kokonaisuuksia, jotka piti saada läpi, ja myös tämä Talvi-
vaaraan liittyvä kysymys. — Kiitos.

Puhemies Maria Lohela: Jatketaan keskustelua debatilla. Pyydän niitä edustajia, jotka
haluavat käyttää puheenvuoron, nousemaan seisomaan ja painamaan V-painiketta.

14.18 Antti Rinne sd (vastauspuheenvuoro):  Arvoisa puhemies! Sosialidemokraattien
mielestä Suomi tarvitsee nyt panostuksia työllisyyteen ja työllistämistoimenpiteisiin. Pel-
kät leikkaukset eivät luo kasvua. Tämä hallituksen lisätalousarvio on tämän hallituksen en-
simmäinen, ja ainakin puheiden perusteella olisi voinut odottaa, että hallitus ryhtyy saman
tien toimiin työllisyystilanteen korjaamiseksi. Näin ei kuitenkaan riittävästi ole tapahtu-
massa. Annan yhden esimerkin ja kysymyksen:

Onko hallitus tietoinen siitä, että useiden ely-keskusten alueella palkkatukien myöntä-
mistä myös nuorisotakuun ja Sanssi-kortin myöntämiseen liittyen on jouduttu rajoitta-
maan määrärahojen puutteen vuoksi? Suomeksi sanottuna näissä asioissa rahat ovat loppu.
Alueittain te-toimistot ovat jopa joutuneet lähettämään ohjeistusta henkilökunnalle siitä,
mitä kohderyhmiä pitää priorisoida ja mitä ei. SDP:n mielestä kaikilla suomalaisilla on oi-
keus työllistymistä tukeviin toimenpiteisiin.

Mikäli lisärahoitusta ei nyt näille osa-alueille myönnetä, se tarkoittaa sitä, että normaa-
lin käytännön mukaan vasta marraskuun alussa on lisärahoitusta saatavissa (Puhemies ko-
puttaa) elikkä silloin hallituksella on mahdollisuus korjata tilannetta. Puoli vuotta on pitkä
aika ilman työtä.

14.19 Pia Viitanen sd (vastauspuheenvuoro): Arvoisa puhemies! Tämä on oikea huomio.
Tässä vaiheessa ei olisi varaa niin sanottuihin teknisiin talousarvioihin, vaan tähän työlli-
syystilanteeseen ja määrärahan puutteeseen on puututtava välittömästi.

Toinen ongelma, mikä tässä matkan varrella on ilmennyt hallituksen talouslinjoissa
yleisesti, on ollut tämä verotuslinjan epäsuhta. Rikkaat eivät ole mukana talkoissa samaan
aikaan, kun lapsiperheet, työttömät, opiskelijat kärsivät ja kantavat huolta. Heikompiosai-
sia kuritetaan tässä kovasti. Viime viikolla kyselytunnilla varapääministeri Soini lupasi,
että pääomaveron nostoon voidaan palata syksyn budjettiriihessä, että verotukseen saatai-
siin kansan kaipaamaa oikeudenmukaisuutta, ja nyt kysyn valtiovarainministeri Stubbilta:
ovatko valmistelut tämän suhteen käynnissä?

14.20 Timo Kalli kesk (vastauspuheenvuoro): Arvoisa puhemies! Hyviä huomioita, mut-
ta syyllisten etsiminen tässä vaiheessa ehkä on turhaa. Jos tässä vaiheessa jotkut määrära-
hat työllisyyden osalta puuttuvat, niin varmaan osallisia on jossakin muualla, ehkä niiden
joukossa, jotka ovat olleet rakentamassa budjettia. (Välihuutoja)

Valtiovarainvaliokunnassa olemme todenneet, että haluamme kuulla tässä asiassa asian-
tuntijoita ja selvittää tätä tilannetta. Kuitenkin pitää muistaa, että tämä momentti lisäbud-
jetissa ei ole auki, mutta selvitykseen on olemassa hyviä edellytyksiä. Muuten ymmärsin ja
alleviivaan kaikkea sitä, mitä täällä on, että tällä ennustettavuudella on edellytyksiä luoda
kasvulle tilaa, saada aikaan investointeja, ja sitä kautta syntyy kasvua, ja sitä meidän kaik-
kien pitää varjella ja ponnistella siihen suuntaan, että tähän yhteiskuntaan saadaan laaja so-
3



Pöytäkirjan asiakohta PTK 22/2015 vp
piminen, joka mahdollistaa tulevaisuudessakin sekä palkkaratkaisuja mutta myös (Puhe-
mies koputtaa) sitä yhteistyötä, jolla voidaan näitä rakenteellisia uudistuksia tehdä.

14.21 Sanna Lauslahti kok (vastauspuheenvuoro): Arvoisa puhemies! Edustaja Rinteel-
le: kenelläkään ei ole taikasauvoja luoda kuukaudessa uutta työtä, ja siltä osin voi sanoa,
että ihmeidentekijöitä ei tässäkään salissa heti löydy.

Edustaja Rinteen kanssa olen samaa mieltä, että palkkatukirahat ovat erittäin tärkeä osa
sitä työllistämistä ja siltä osin aiheellista nostaa asia esille. Meillä on yli 100 000 pitkäai-
kaistyötöntä, joiden näkökulmasta palkkatukityöllistäminen on yksi tärkeimpiä keinoja.
Moni meidän palkkatukityöllistäjistä on muuten pieniä yrityksiä tai sitten yhdistyksiä, joil-
la ei myöskään ole mitään isoja tasevaroja, joista sitten maksaa etukäteen palkkoja. Toivot-
tavasti meillä valtiovarainvaliokunta käy läpi sen, että kymmenen viikon odotusaika siitä,
että ne palkkatukirahat tulevat tilille, on aivan kohtuuttoman pitkä. On hyvä, että me nos-
tamme myös nämä epäkohdat esille.

14.22 Antti Rinne sd (vastauspuheenvuoro): Arvoisa puhemies! Minä en perännytkään
mitään ihmetaikasauvoja, vaan peräsin rahaa näille ihmisille, jotka ovat työttöminä, palk-
katukeen, nuorisotakuun toteuttamiseen, Sanssi-korttiin. Tällä hetkellä tilanne on sellai-
nen, niin kuin valtiovarainministeri totesi puheessaan, että työttömyys on ennakoitua kor-
keammalla tasolla, ja sen takia minä perään näitä toimenpiteitä nyt nopeasti. Nyt tässä on
tulossa tilanne, jossa mennään useita kuukausia, puoli vuotta eteenpäin ilman, että tilannet-
ta voidaan korjata näitten ihmisten osalta palkkatukea ja nuorisotakuuta huomioon ottaen.

14.23 Arto Satonen kok (vastauspuheenvuoro): Arvoisa puhemies! On totta, että palkka-
tukirahoille ja startti-, yritys- ja muillekin rahoille on tässä yhteiskunnassa käyttöä, mutta
kyllä tässä nyt pitää tämä iso kuva jo vähitellen nähdä. Tämä oli hyvä, että me saimme tä-
män työllisyys- ja kasvusopimuksen maltillisella ratkaisulla, mutta jos me emme pysty te-
kemään kilpailukyvyn parannusta, niin meidän talouskasvu ei lähde liikkeelle eikä työlli-
syystilanne lähde paranemaan. Suomen Pankin laskelmat siitä, että tehdään 5 prosentin yk-
sikkötyökustannusten alentaminen, johtavat hyvin nopeasti 11 miljardin lisäykseen brutto-
kansantuotteessa sekä kiihdyttävät talouskasvua 1,2 prosenttia vuodessa, ja sillä on kiistat-
tomat, hyvät työllisyysvaikutukset. Eli näitä asioita nyt viedään yhdessä eteenpäin, ja toi-
von, että myös oppositio tekee kaikkensa, että tämä yhteiskuntasopimus saadaan nyt tämän
työllisyys- ja kasvusopimuksen kolmannen vuoden jatkoksi.

14.24 Antti Rinne sd (vastauspuheenvuoro): Arvoisa puhemies! Totean vain, että SDP on
sellaisen yhteiskuntasopimuksen takana, jossa haetaan yhteisymmärrystä sopimalla, ei ki-
ristysruuvia käyttämällä.

Ja sitten totean sen, että eivät nämä kasvutoimenpiteet ja toisaalta työttömyyden hoito
ole mitenkään vastakkaisia. Palkkatuki, starttirahat ja nuorisotakuu johtavat siihen, että ih-
miset työllistyvät niitten avulla, ja sen takia niitten lisääminen tässä tilanteessa olisi ollut
hallitukselta järkevää politiikkaa.

14.25 Touko Aalto vihr (vastauspuheenvuoro): Arvoisa rouva puhemies! Kysyn, valtio-
varainministeri Alexander Stubb: TEMin momentilta löytyy rahaa — mikä on se hallinnol-
linen este, että tuota rahaa ei voida kohdentaa muun muassa Keski-Suomeen, missä on ely-
4



Pöytäkirjan asiakohta PTK 22/2015 vp
keskuksien kaikkein korkein työttömyysaste, huutava pula rahasta? Rahaa on, mutta sitä ei
saada kohdennettua.

Toinen kysymykseni koskee globaalia vastuuta. Onko tosiaan niin, että toukokuuhun
asti kertyneitä päästöoikeuksien huutokauppatuloja, niitäkään, jotka on jo sovittu myön-
nettäviksi kehitysyhteistyöhön, ei kohdisteta enää kehitysyhteistyöhön? Onko tosiaan
näin?

14.25 Antti Kaikkonen kesk (vastauspuheenvuoro):  Arvoisa puhemies! On arvokasta,
että täällä on kiinnitetty huomiota tähän nuorisotyöttömyyden määrärahojen riittämättö-
myyteen. Sosialidemokraattien toimista voin kyllä nyt kuitenkin todeta, että tein itse tästä
kirjallisen kysymyksen maaliskuun alussa tänä vuonna, jolloin silloinen työministeri, sd, ei
tähän nyt kuitenkaan riittävällä tarmolla puuttunut — eikä myöskään silloinen valtiova-
rainministeri, joka tässä kysyi saman asian perään, tuonut toimenpiteitä asian suhteen. Että
kyllä tämä on ollut esillä jo aikaisemminkin, kansanedustaja Rinne.

14.26 Kalle Jokinen kok (vastauspuheenvuoro): Arvoisa rouva puhemies! Aikaisemmin-
han nämä työllisyysmäärärahat olivat yhden vuoden kiinteitä määrärahoja, ja joskushan
niitä jäi käyttämättä, ja sitten siirryttiin tähän siirtomäärärahakäytäntöön. Nyt tänään val-
tiovarainvaliokunnassa kuulimme, että tarvitaan selvitys siitä, mikä se todellinen tilanne
näiden työllisyysmäärärahojen suhteen nyt siellä työ- ja elinkeinoministeriössä on. Olisin
sitä työ- ja elinkeinoministeriltä kysynyt, mutta häntä ei nyt aitiossa näy.

Mutta kysyn valtiovarainministeriltä tästä: Viime viikolla saatiin ihan myönteinen tieto
siitä, että emme joutuneet näiden alijäämien vuoksi tarkkailuluokalle, mutta mikä tämä nä-
kymä on tästä eteenpäin? Ovatko nämä talouden ajatellut toimenpiteet riittäviä, jotta väl-
tämme tuon alijäämätarkkailun?

14.27 Peter Östman kd (vastauspuheenvuoro): Arvoisa rouva puhemies! Uuden hallituk-
sen linjaus panostaa yritysten, yrittäjyyden ja kotimaisen omistajuuden vahvistamiseen on
oikean suuntainen. Mutta sen lisäksi, että nämä palkkatukirahat ovat loppuneet, myöskin
starttirahat ovat loppuneet, ja tämä vaikeuttaa etenkin yritysten, järjestöjen ja kuntien työl-
listämismahdollisuuksia. Monessa maakunnassa tehtiin jo useita viikkoja sitten viimeiset
myönteiset starttirahapäätökset, kun rahat loppuivat. Tilanne on kaikin puolin kestämätön,
ja ongelma on ollut jo kevättalvella tiedossa. Kysynkin: miksei hallitus ole tähän asiaan
reagoinut lisätalousarviota tehdessään?

Vielä huomasin tänään, kun kävin valtiovarainministeriön kotisivuilla, että siellä lukee,
että valtiovarainministeriö toteuttaa hallituksen talouspoliittisia linjauksia. Tässä herää aja-
tus, toteuttaako valtiovarainministeriö edellisen hallituksen linjauksia vai uuden hallituk-
sen linjauksia tässä asiassa.

14.28 Ville Vähämäki ps (vastauspuheenvuoro): Kunnioitettu puhemies! On hyvä ja hie-
no asia, että SDP on nostanut esille tämän palkkatukiasian tässä toisen lisäbudjetin lähete-
keskustelussa, vaikkakaan tämä momentti ei ole auki tässä. Ja kuten kuultiin, niin edustaja
Kalli totesi, että mehän olemme saamassa selvityksen 5—6 ely-keskukselta, mikä on näit-
ten elyjen osalta tilanne palkkatuen kohdalla. Sitten myöskin täytyy huomioida se, että itse
asiassa 15.6. ely-keskuksille lähetettiin 10,1 miljoonaa. Tämän asian toki oppositio on te-
hokkaasti unohtanut. Ja tosiaan koetetaan selvittää niitä hallinnollisia esteitä, mitä tässä
5



Pöytäkirjan asiakohta PTK 22/2015 vp
kenties saattaa olla. Toivotaan tietenkin, että sinne palkkatukeen voitaisiin kaikki mahdol-
liset tuet saada, mutta kassan pohjat on katsottu aika lailla, tongittu pohjia myöten, ja tämä
10,1 miljoonaa (Puhemies koputtaa) sieltä on löytynyt.

14.29 Hanna Sarkkinen vas (vastauspuheenvuoro):  Edustaja Jokiselle voisi vastata —
hän kyseli, mikä on tilanne näiden määrärahojen suhteen — että se on hyvin yksiselitteis-
tä: Määrärahat ovat loppu. Pohjois-Pohjanmaalta ne ovat olleet loppu jo yli kuukauden
ajan. Uusia palkkatukijaksoja ei myönnetä. Uusia starttirahoja yrittäjille ei anneta.

Ei voi kuin ihmetellä tätä hallituksen lisätalousarvion teknistä luonnetta. Me tarvitsisim-
me nyt aidon, työllisyyttä edistävän, työllistävän, työllisyyden hoitoon keskittyvän lisäta-
lousarvion emmekä teknistä talousarviota.

Palkkatuki on hyvä sekä työttömille että valtiolle, kunnille ja työnantajille. On yhteis-
kunnan kokonaisedun kannalta järkevämpää keskeyttää ihmisen työttömyyden jatkumi-
nen positiivisen työllisyyden kautta.

Kysyisinkin: eikö olisi järkevää, kun kunnat maksavat näitä niin sanottuja työttömyys-
sakkoja valtiolle, että esimerkiksi nämä työttömyyssakkorahat ohjattaisiin takaisin alueille
näinä palkkatukityöllistämismäärärahoina?

14.30 Timo Harakka sd (vastauspuheenvuoro):  Arvoisa puhemies! Lisäbudjetin tulo-
puoli osoittaa selvästi sen kahtiajaon, jota hallitusohjelma entisestään vahvistaa. Pääoma-
tulo-, yhteisö- ja perintöveron tuottoja on kertynyt 570 miljoonaa euroa enemmän kuin piti
— eli yli puoli miljardia euroa lisää kertymää niiltä, jotka ovat saaneet monta miljardia eu-
roa osinkoja, voittoja, perintöomaisuutta. Ministeri Soini sanoikin aivan oikein täällä edus-
kunnassa, että pääomaveroa voisi nostaa. Mitä vastaa ministeri Stubb?

Kahtiajako näkyy selvimmin siinä, että tästä lisäkertymästä tasan puolet katoaa taivaan
tuuliin, koska arvonlisäveron tuotto jäi 283 miljoonaa euroa alle odotusten. Miksi näin? No
siksi, että ihmisillä ei ole varaa kuluttaa.

Näistä kahdesta luvusta on helppo tehdä johtopäätös: ylintä pääomaveroa on varaa hiu-
kan nostaa, jotta pienituloisimmat pitävät kuluttamalla talouden pyörät liikkeellä. Ikävä
kyllä hallitusohjelma toimii tasan päinvastoin. Teillä on väärä tilannekuva.

Vielä kerran vetoan hallitukseen: verottakaa rikkaita, säästäkää köyhät leikkauksilta.
(Puhemies koputtaa) Tämä on oman lisäbudjettinne selkeä viesti. Toimikaa sen mukaises-
ti.

14.31 Matti Vanhanen kesk (vastauspuheenvuoro): Arvoisa puhemies! Lisäbudjetin teh-
tävähän on korjata varsinaisen budjetin puutteita ja virheitä. On aika yllättävää, jos puoli-
välissä vuotta joku määräraha uhkaa loppua. Kyllä se tarkoittaa sitä, että viime joulukuus-
sa joko sitä asiaa ei ole pidetty tärkeänä tai sitten ei ole osattu ennustaa sitä, miten talous to-
dellisuudessa kehittyy.

Tämän lisäbudjetin tärkeä anti on se, että tämä antaa ajantasaisen, päiväntasaisen reaa-
likuvan siitä, miten tämä talous kehittyy. Ennen muuta se, että nämä äsken edustaja Hara-
kan esiin nostamat arvonlisäveron tuotto ja energiaverojen tuotto yli 400 miljoonalla heik-
kenevät, kuvaa juuri ehkä sitä reaalitalouden toimeliaisuuden supistumista, joka on käyn-
nissä. Tämän lisäbudjetin nämä ajantasaiset taustatiedot vain todistavat sen, että hallitus-
ohjelman linjaukset on kello 11:n vaiheessa annettu, viime hetkellä tehtyjä, (Puhemies ko-
puttaa) ja hallitusohjelma pitää toteuttaa.
6



Pöytäkirjan asiakohta PTK 22/2015 vp
14.33 Jutta Urpilainen sd (vastauspuheenvuoro): Arvoisa puhemies! Olen valtiovarain-
ministeri Stubbin kanssa samaa mieltä siitä, että kasvu- ja työllisyyssopimuksen syntymi-
nen on erittäin tärkeää. Mielestäni tämä sopimuksen jatko on myöskin osoitus siitä, että
suomalainen sopimusyhteiskunta toimii, ja työmarkkinajärjestöille kuuluu siitä kiitos.

Mitä tulee sitten tähän tilanteeseen, hieman ihmettelen edustaja Vanhasen puheenvuo-
roa, koska jos ajatellaan vaikka uusien yritysten syntymistä Pohjanmaan alueella: Meillä
on tällä hetkellä Pohjanmaan ely-keskuksen alueella starttirahat loppu. En usko, että kysy-
mys olisi siitä, että me emme olisi halunneet budjetoida sinne riittävästi rahaa, vaan että
yrityksiä on syntynyt, uusia yrittäjiä on löytynyt, starttirahalle on ollut kysyntää, ja se on
myönteinen asia. Sen takia toivoisin, että hallitus vielä arvioisi, löytyisikö työ- ja elinkei-
noministeriön sisältä mahdollisuuksia siirtää rahaa ely-keskuksille ja sitä kautta myöskin
palkkatukeen ja ennen kaikkea starttirahoihin, jotta saisimme uutta yritystoimintaa käyn-
tiin.

Aivan lopuksi, arvoisa puhemies, kysyisin vielä valtiovarainministeriltä liittyen päästö-
kauppatuloihin, kun olin näkevinäni, että (Puhemies koputtaa) oli julkistettu jo sellainen li-
sätalousarvioesitys, jossa päästökauppatuloja oltaisiin ohjattu kehitysyhteistyöhön viime
vaalikauden linjauksen mukaisesti, mutta nyt tuo päätös on muuttunut: mikä (Puhemies
koputtaa) tässä on taustalla?

14.34 Timo Heinonen kok (vastauspuheenvuoro): Arvoisa rouva puhemies! Yksi iso osa
tässä on Talvivaara. Talvivaara on suuri yhteinen huolemme. Purkuputkesta Nuasjärveen
on tehty ennätysmäärä muistutuksia, ja Talvivaaraan ei enää luoteta, sosiaalinen luotto on
valitettavasti nolla. Pian olemme menettäneet puoli miljardia yhteisiä valtion rahoja, 11
miljoonaa menee joka kuukausi. Pysäyttääkään tätä kaivosta ei kuitenkaan voi, ja näin ol-
len on välttämätöntä osoittaa sinne lisämäärärahoja. Jonkun on huolehdittava siitä, että ai-
nakin ympäristötuhoilta jatkossa vältytään. Muuten edessä voi olla vielä pahempi katast-
rofi. Tässä siis toivon hallitukselta erittäin suurta vastuullisuutta.

Autoveropäätös hallitusohjelmassa on aiheuttanut pienen markkinahäiriön autokaupas-
sa. Autokauppa on pysähtynyt, ja nyt odotetaan ratkaisua, linjausta ja päätöstä tästä auto-
verosta. (Puhemies koputtaa) Se olisi hyvin voinut olla tässä lisätalousarviossa. Kysyisin
ministeriltä: missä vaiheessa tässä asiassa pääsemme eteenpäin?

14.35 Anna-Maja Henriksson r (vastauspuheenvuoro): Arvoisa puhemies! On valitetta-
vaa, että me saimme tämän lisätalousarvioesityksen näin myöhään eduskuntaan, vasta
muutama tunti sitten. Jatkossa olisi suotavaa, että hallitus voisi antaa sen niin hyvissä ajoin,
että edustajat ehtivät perehtyä tähän kunnolla.

Mutta, arvoisa puhemies, jatkaisin tästä Talvivaara-asiasta. Se suurin yksittäinen kohde
tässä nyt on 112 miljoonaa euroa, joka taas menee Talvivaaraan. Me kaikki tiedämme sen
ongelman, me tiedämme, että ei ole mitenkään helppoa löytää ratkaisua, mutta haluaisin
myös kuulla nyt, miten valtiovarainministeri näkee tämän. Onko olemassa riski, että me
joudumme edelleen antamaan valtion varoista vielä lisää määrärahoja Talvivaaraan tule-
vaisuudessa, vai voidaanko nyt lähteä siitä, että se loppuu nyt tähän?

14.36 Sampo Terho ps (vastauspuheenvuoro): Arvoisa puhemies! Nähdäkseni tämä lisä-
talousarvio on vakaata ja pysyvää talouspolitiikkaa, mitä hallitus on päättänyt noudattaa.
Me emme tee äkkinäisiä liikkeitä, ja tämä on pieni osa suurta suunnitelmaa.
7



Pöytäkirjan asiakohta PTK 22/2015 vp
SDP totesi jo avauspuheenvuorossaan, että rahat ovat loppu. No, täytyy kysyä: Mistä-
hän tämä johtuu ja minkä hallitusten toiminnasta? Miksi edellisellä vaalikaudella ei panos-
tettu työllistämiseen riittävästi, jos nyt jo parin kolmen viikon toiminnan jälkeen uutta hal-
litusta pyydetään panostamaan työllistämiseen entistä enemmän? Ja mistä nämä rahat ote-
taan, kun ne kerran ovat loppu? Ilmeisesti velaksi jälleen. 

Mutta vakuutan oppositiolle ja koko maalle, että korjaamme kyllä edellisen vaalikauden
virheet, mutta se vaatii enemmän kuin kolme viikkoa.

14.37 Antti Rinne sd (vastauspuheenvuoro): Arvoisa puhemies! Pahoittelen, että edusta-
ja Kaikkonen kerkesi jo lähteä, kun olisin muutaman sanan näistä edellisen hallituksen,
jossa nykyinen valtiovarainministeri oli pääministerinä, toimenpiteistä tältä vuodelta to-
dennut. Elikkä 12. päivä helmikuuta annettiin lisätalousarvio, jossa työllisyyttä ja kasvua
tukevia valtuuksia ja määrärahanlisäyksiä oli kaikkiaan noin 280 miljoonaa euroa, mistä
suorat määrärahavaikutukset tälle vuodelle 80 miljoonaa euroa. Nämä ovat niitä konkreet-
tisia toimenpiteitä, joilla uusia työpaikkoja kyetään luomaan, eivät pelkkiä puheita. Nyt
näissä papereissa, tässä lisätalousarviossa, näyttää siltä, että tämä hallitus puhuu mutta ei
tee.

14.38 Anne Kalmari kesk (vastauspuheenvuoro): Arvoisa rouva puhemies! Kiitän edus-
taja Urpilaista rakentavasta puheenvuorosta. Juuri sellaista oppositiota tarvitsemme, joka
nostaa epäkohtia, vaatii niitä korjaamaan, mutta nostaa ne siinä hengessä, että oikeasti poh-
dimme, onko jotakin tehtävissä. Nimittäin on tärkeää, että yritykset menestyvät. Jos pienet
ja keskisuuret yritykset eivät menesty, emme saa tänne uutta työtä ja toimeentuloa. Siksi
meidän on siitä kilpailukyvystä pidettävä huolta, siksi meidän on pidettävä huolta esimer-
kiksi henkilöyhtiöitten verotuksen kohdalla, ettei se verotus nouse kohtuuttomaksi, että
saamme sitä uutta työtä tulemaan.

Se ei ole totta, etteikö tämä hallitus olisi verottanut rikkaita, se jatkaa solidaarisuusve-
roa. Se ei ole totta, etteikö tämä hallitus puuttuisi esimerkiksi hyväosaisten etuuksiin. Siel-
lä tulee Kela-korvausten (Puhemies koputtaa) poistamista, tulee lisämaksuja palveluitten
käyttöön, kaikkea sitä, (Puhemies: Aika on täynnä!) mitä voidaan tehdä niille, joilla ei pal-
jon etuuksia ole.

14.39 Aino-Kaisa Pekonen vas (vastauspuheenvuoro): Arvoisa puhemies! Edustaja Hei-
nonen kiinnitti jo tässä Talvivaaraan huomiota. Se nousee todella suurimmaksi yksittäisek-
si lisäykseksi, kuten valtiovarainministeri Stubb meille juuri kertoi. Talvivaaran loistava
alku on osoittautunut surkeaksi: seurasi ympäristövahinko toistaan. Nyt kun ollaan otta-
massa tämmöinen uusi askel, uusi alku, niin on erittäin tärkeää, ettei tämä vahinkokierre
enää toistu. Jos Talvivaara osoittautuu kannattamattomaksi tulevaisuudessa, on otettava
vastuu paitsi ympäristöstä myös niistä ihmisistä, joita siinä tilanteessa uhkaa työpaikan
menetys. Oikeastaan olisin kysynyt valtiovarainministeriltä: onko tähän varauduttu, ja mil-
tä näyttää Talvivaaran tulevaisuus?

14.40 Touko Aalto vihr (vastauspuheenvuoro):  Arvoisa rouva puhemies! Valtiovarain-
ministeri Alexander Stubb, miten vastaatte epäileville ihmisille, jotka pohtivat, miten Tal-
vivaarasta saadaan voittoa tuottava yhtiö markkinaehtoisesti? Sinne on pumpattu, sinne
pumpataan ja tullaan pumppaamaan jatkuvasti tulevaisuudessa, tällä hetkellä 11 miljoonaa
8



Pöytäkirjan asiakohta PTK 22/2015 vp
euroa kuukaudessa, ja toivotaan kädet ristissä, että joku yksityinen sijoittaja jossain vai-
heessa heltiäisi laittamaan sinne lisää rahaa. Mutta miten markkinaehtoisesti Talvivaara
voi millään laskelmilla tulevaisuudessa pärjätä? Kertokaa tämä. Vakuuttakaa minut. (Ben
Zyskowicz: Onko teillä ratkaisua?) — Alasajo.

14.41 Eero Heinäluoma sd (vastauspuheenvuoro):  Arvoisa puhemies! Jaan tämän pu-
heenjohtaja Rinteen huolen näistä työllisyysmäärärahoista, kun kerta on käynyt ilmi, että
on paljon nuoria, jotka olisivat halukkaita menemään tukityöhön mutta jotka eivät nyt pää-
se, ja on yrittäjiä, jotka haluaisivat työllistää, ja kun sitten ei tiedetä, mistä tämä johtuu, niin
täytyyhän tähän puuttua. Ja tässä ei todellakaan kannata nyt hakea sitä, kuka on syyllinen,
vaan sitä, mikä on ratkaisu. Se on oikea periaate.

Toinen asia, joka on yllättävä tässä lisäbudjetissa, on se, että kun tämä autoveroasia on
nyt nostettu hallituksen ohjelmaan ja on luvattu ei tosin poistaa mutta alentaa sitä, niin täs-
sä lisäbudjetissa ei ole ratkaisua, että ollaanko tälle tekemässä jotain. En tiedä, onko minis-
teri Stubb käynyt autoliikkeessä. Olin itse viime viikolla käymässä ja jouduin toteamaan,
että kovin on hiljaista. Myyjät ovat huolissaan tilanteesta. Moni yrittäjä on myös erittäin
huolissaan. Pienten katteiden oloissa tämä autokaupan pysähtyminen tuottaa suuria hanka-
luuksia. (Puhemies koputtaa) Koska tämä autoveropäätös saadaan? Se täytyisi saada en-
nen kesälomia ratkaistua.

14.42 Olavi Ala-Nissilä kesk (vastauspuheenvuoro):  Arvoisa rouva puhemies! Todella
me olemme budjettialijäämän piirissä tänä vuonna, ja se on Suomelle paitsi ongelma myös
häpeä, ja näin ei voida jatkaa. Meillä kuitenkin suurin vaje taloudessa on luottamusvaje.
Suomessa on ollut luottamusvaje: yritykset eivät uskalla investoida, ihmiset eivät uskalla
kuluttaa.

Tästä luottamusvajeesta me voimme nyt päästä pitkäjänteisellä työllä, ja luulen, että juu-
ri siihen, niin kuin edustaja Vanhanen totesi, hallitusohjelma uudistusohjelmineen — työl-
lisyys- ja kasvusopimus ja mahdollinen yhteiskuntasopimus — luo sellaista luottamuksen
pohjaa, ja sillä tavalla Suomi voi lähteä nousemaan. Nythän me olemme kuulleet tällä vii-
kolla jo ensimmäiset positiiviset investoinnit myöskin tuolla Turun suunnalla, ja luulen,
että tämä tulee jatkumaan, mikäli me voimme palauttaa luottamusta Suomen talouteen. Sen
takia tämä on meidän koko eduskunnan yhteinen asia tukea nyt tätä hallituksen ja ministeri
Stubbin johtamaa talouden tervehdyttämisohjelmaa.

14.43 Ben Zyskowicz kok (vastauspuheenvuoro): Arvoisa rouva puhemies! Täällä on ai-
heellisesti kannettu huolta tiettyjen ely-keskusten rahojen loppumisesta, mutta suuri kuva
on se, että kohta on koko Suomelta rahat loppu. Tämä suuri kuva kannattaa pitää mielessä.
On erinomainen asia, että työmarkkinoilla pystyttiin sopimaan työllisyys- ja kasvusopi-
muksen kolmannesta vuodesta, mutta avainasemassa on nyt, onnistutaanko sopimaan hal-
lituksen ja järjestöjen kesken sellainen yhteiskuntasopimus, jossa pystyttäisiin meidän kil-
pailukykyä kohentamaan.

Olen jo aikaisemmin kysynyt täältä, että ne, jotka tällaista yksikkötyökustannusten alen-
tamista vastustavat, kertokoot, minkä taloudellisen tutkimuslaitoksen tai asiantuntijan mu-
kaan se ei johda pidemmällä aikavälillä työllisyyden parantumiseen. Ei ole vastausta tul-
lut, eli se johtaa siihen. Nyt kysyn uudestaan edustaja Rinteeltä: kannattaako SDP tätä hal-
9



Pöytäkirjan asiakohta PTK 22/2015 vp
lituksen kaavailemaa yhteiskuntasopimusta? Edellinen vastauksenne oli mielestäni aika
tulkinnanvarainen.

14.44 Antti Rinne sd (vastauspuheenvuoro): Arvoisa puhemies! Niin kuin totesin aiem-
min, SDP kannattaa sellaista yhteiskuntasopimusta, jolla eri keinoilla suomalaista hintakil-
pailukykyä ja suomalaisen yhteiskunnan taloudellista liikkumavaraa kyetään paranta-
maan. SDP ei ole valmis tukemaan sellaista yhteiskuntasopimusta, jossa jotakin osapuolta
kiristetään kiristysruuvilla, niin kuin tämä hallituksen esitys tekee tällä hetkellä.

14.44 Ben Zyskowicz kok (vastauspuheenvuoro):  Arvoisa rouva puhemies! Olen aika
tyytymätön edustaja Rinteen vastaukseen. Ehkä pitäisi kysyä edustaja Viitaselta, joka leh-
titietojen mukaan on ryhmänne taloudellinen puhehenkilö.

Jos SDP kannattaa tätä yhteiskuntasopimusta, kannattaa sitä, että hallituksen tavoittele-
ma kilpailukyvyn parannus saadaan, ja kannattaa sitä, että tätä kautta täysin kiistatta — tai
esittäkää muunlaista evidenssiä — täysin kiistatta pidemmällä aikavälillä työllisyys para-
nee ja sitä kautta ihmisten toimeentulo, turvallisuus, koko maan tila paranee, jos te olette
tämän sopimuksen kannalla, niin en ymmärrä tätä venkoilua tästä kiristämisestä tai kiris-
tysruuvista. Hallitus on avoimesti kertonut, että jos ei saada sitä kilpailukykyhyppyä ja nii-
tä myönteisiä vaikutuksia, joita tällä yhteiskuntasopimuksella haetaan, jos ei niitä saada ai-
kaiseksi, niin silloin väistämättä joudutaan tekemään talouden tasapainottamiseksi uusia
toimia. Miten tämä voi vaikuttaa siihen, onko sopimus hyvä vai ei?

14.46 Antti Rinne sd (vastauspuheenvuoro):  Arvoisa puhemies! Vuonna 2013 kiersin
162 yritystä eri puolilla Suomea läpi ja tulin vakuuttuneeksi sitä, että siellä on tämmöisiä
pieniä toimenpiteitä, joilla tuottavuuskehitystä ja sitä kautta yksikköhintakustannuksia voi-
daan laskea. Ne eivät tule sillä tavalla, että kotimaista ostovoimaa heikennetään 5 prosen-
tin palkanalennuksilla tai työtunteja lisätään 100 tuntia tilanteessa, jossa käyttöaste koneil-
la on 60 prosenttia. Me tarvitsemme semmoisia ratkaisuja, jotka aidosti yksikkötyökustan-
nuksia alentavat tuottavuuden kasvun kautta — ja aidon tuottavuuden kasvun kautta. 

14.46 Krista Kiuru sd (vastauspuheenvuoro): Arvoisa puhemies! Minä en oikein ym-
märrä tätä edustaja Zyskowiczin logiikkaa, koska se lähtee siitä, että yhteiskuntasopimusta
tarvitaan — kuten mekin sosialidemokraateissa uskomme — mutta samaan aikaan te tar-
vitsette ja ajatte sellaista yhteiskuntasopimusta, jossa asetutaan vain toisen joukkueen puo-
lelle. Minä en ymmärrä, minkä takia hallituksen pitää ottaa etunenä, jossa asetutaan suo-
raan työnantajien puolelle. Luopukaa tästä kiristysruuvista, ja silloinhan kaikki valtakun-
nassa on hyvin.

Arvoisa puhemies! Kysyisin myös valtiovarainministeriltä, kun tunnette hyvin lisäta-
lousarviomenettelyn ja me olemme jo pitkään uskoneet siihen, että se on juuri se tapa, jolla
me voimme reagoida ajan haasteisiin: Meillä on lähes 450 000 työtöntä. Miksi ei voitu aja-
tella, että tartutaan siihen, että ely-keskuksilla ei ole enää mahdollisuutta työllistää? Puhun
aivan vakavasti esimerkiksi oman maakuntani puolesta. Kyllä meidän täytyy pystyä työl-
lisyyspolitiikkaa tässä ajassa tekemään. Kysyn valtiovarainministeriltä: miksi te ette käytä
tätä (Puhemies koputtaa) lisätalousarviota juuri tähän tarkoitukseen?
10



Pöytäkirjan asiakohta PTK 22/2015 vp
14.47 Sanna Lauslahti kok (vastauspuheenvuoro): Arvoisa puhemies! Ihmettelen SDP:n
ihmettelyä näistä ely-keskusten rahojen loppumisesta. Heillä on ollut työministeri, joka on
aivan ollut tarkalleen selvillä siitä, että rahat ovat olleet vähissä ja sen lisäksi on pitkät mak-
suajat näille työllistämistukirahoille, 10 viikkoa. Ja se oli siinä vaiheessa, kun meillä oli
valtiovarainministerinä Rinne ja myöskin SDP:llä työministeri. Voi mieluumminkin ky-
syä: miksi SDP ei tehnyt mitään, kun tiesi asiasta jo ollessaan hallituksessa?

Oikeastaan se ongelmatiikka tässä lienee tällä hetkellä se, että kunnilla on tänä päivänä
yhä suurempi vastuu pitkäaikaistyöttömien työttömyysturvan rahoituksesta. Meidän tulisi-
kin miettiä, millä tavalla tätä kokonaisjärjestelmää muutetaan siten, että kunnat, joilla vas-
tuu on myöskin rahoittaa tätä nykyistä enemmän, myöskin vastaavat näistä instrumenteis-
ta, jolloin meidän tulee pohtia, onko tämä mekanismi, jolla tällä hetkellä toimitaan, oikea
tähän hetkeen.

14.48 Sari Essayah kd (vastauspuheenvuoro): Kiitoksia, arvoisa rouva puhemies! Täällä
ollaan yhteen ääneen oppositiosta ja hallituksesta ihmetelty, miksi nämä palkkatukirahat
ovat loppu, ja syytelty toinen toisia. Yksi semmoinen looginen syy siihen, minkä takia ne
ovat loppu, on se, että tämä tuen enimmäismäärähän nousi 1 300:sta 2 000 euroon tässä
ihan alkuvuodesta, ja se tarkoittaa, että se sama raha riittää yhä pienemmälle joukolle ih-
misiä. Tietenkin on hienoa, että sitä kautta se palkan määrä nousi, mutta toisaalta sitten
tuettavien määrä laski.

Minun mielestäni tässä nyt välttämättä ei tarvittaisi niinkään uutta rahaa vaan ennen
kaikkea sitä uudelleen ohjeistamista. Tällä hetkellä monet heikommassa työllisyysasemas-
sa olevat ovat nimenomaan nyt tipahtaneet tämän palkkatukirahan ulkopuolelle, ja siinä
mielessä toivoisinkin, että ministeriöstä, nimenomaan sitten työllisyysministeriöstä, läh-
dettäisiin ohjeistamaan uudestaan tuonne kentälle, että voitaisiin palata näihin matalam-
piin tukimääriin, ja sillä tavalla saataisiin useampia ihmisiä vastaisuudessa sitten tämän
palkkatuen piiriin.

Sen lisäksi vielä (Puhemies koputtaa) pitäisi kiinnittää huomiota siihen, että tällä palk-
katuella...

Puhemies Maria Lohela: Aika on täynnä.

...tällä hetkellä yhdistyksissä ei ole voitu palkata, koska jos yhdistyksen on katsottu har-
joittavan elinkeinotoimintaa, niin sille ei ole voinut antaa palkkatukea. Tässäkin on kysy-
mys (Puhemies: Aika!) ei rahan lisäämisestä vaan tämän ohjeistuksen parantamisesta.

14.50 Aila Paloniemi kesk (vastauspuheenvuoro):  Arvoisa puhemies! Haluan vielä jat-
kaa edustaja Essayahin hyvää puheenvuoroa.

Tämä palkkatukilain uudistus tuli voimaan vuodenvaihteessa, ja se on tarkoittanut kyllä
ainakin kolmannen sektorin mielestä sitä, että kaikki kanavat ovat nyt tukossa. Siitä tuli
niin monimutkainen järjestelmä, että te-keskuksissa ei — vaikka meillä on 450 000 työtön-
tä — löydetä nyt sitten kriteerit täyttäviä, sopivia työttömiä. Tämä tulee ihan kaikilta, suu-
riltakin, kolmannen sektorin työllistäjiltä esille koko ajan, ja he sanovat, että tehkää jotain.
Eli myöskin lakiuudistukset voivat viedä näitä erittäin tärkeitä asioita taaksepäin, ja meillä
on kyllä nyt semmoinen tehtävä, että tämä pitää uudistaa tämä laki (Puhemies koputtaa) nyt
11



Pöytäkirjan asiakohta PTK 22/2015 vp
niin, että oikeasti tällä lailla pystytään löytämään ne työttömät ja työllistämään niin kuin
ennen tätä uudistusta.

14.51 Mika Niikko ps (vastauspuheenvuoro): Arvoisa puhemies! Haluan palata vielä tä-
hän Talvivaara-kysymykseen. Me olemme nytten toisessa lisätalousarviossa ensimmäisen
kanssa yhteensä lisäämässä 209 miljoonaa euroa määrärahoja tähän Talvivaara-operaa-
tioon, ja kuitenkin, kun tosiasia nyt varmasti on se, että meillä ei ole tiedossa siihen todel-
lista sijoittajaa, joka haluaa siihen rahaa laittaa — en usko, että se välttämättä tulee toteu-
tumaan — niin kuinka loppuun asti on harkittu sitä, katsommeko me nyt sen kaksi vuotta
vielä, että alkaako tämä liiketoiminta tuottaa jollakin tavalla voittoa ja löydämmekö me sii-
hen kumppanin, vai ovatko sen selkeät vaihtoehdot nyt olemassa nämä, että joko valtio itse
lähtee kaivostoimintaan mukaan tai sitten tämä Talvivaara ajetaan alas? Jos kaivostoimin-
ta ajetaan alas, sen hinnaksi on arvioitu noin 300 miljoonaa euroa — kuka tietää, onko se
sitten jopa vielä enemmän. Koska tästä saadaan se lopullinen päätös, miten tässä tullaan
etenemään?

14.52 Li Andersson vas (vastauspuheenvuoro): Arvoisa rouva puhemies! Tässä on vaa-
dittu oppositiolta rakentavaa otetta, ja pidän kyllä edustaja Lauslahden tapaa heittää pallo
takaisin edelliselle hallitukselle hivenen outona. Nythän käsitellään tämän hallituksen an-
tamaa lisätalousarviota, ja teillä on nyt nämä ratkaisut käsissänne.

Pidän myöskin outona tätä tapaa puhua siitä, että nyt pitää huolehtia kilpailukyvystä eikä
pitkäaikaistyöttömyyden hoitamisesta. Kyllähän nimenomaan työttömyyden pitkittämi-
sen ehkäiseminen on meidän kilpailukyvyn kannalta aivan keskeistä.

Tässä hallituksen lisätalousarviossa nyt myöskin varaudutaan kattamaan työttömyyden
noususta koituvia kustannuksia mutta ei panostamaan itse työttömyyden vähentämiseen
työllistämistoiminnan kautta. Tämä on kyllä minun mielestäni poliittinen eikä mikään tek-
ninen linjavalinta hallitukselta.

Pidän myös erittäin tärkeänä, että — riippumatta siitä, onko kyse nyt siitä, että ylipää-
tään on liian vähän resursseja tässä budjettimomentissa, vai siitä, että ne ovat väärin allo-
koituja — ei ainoastaan selvitetä vaan myöskin tehdään tälle asialle jotain.

Puhemies Maria Lohela: Myönnän vielä puheenvuorot edustajille Ihalainen, Vanhanen
ja Filatov, ja otetaan sitten ministeriltä 5 minuuttia.

14.53 Lauri Ihalainen sd (vastauspuheenvuoro):  Arvoisa puhemies! Kiinnittäisin huo-
miota myös näihin työllisyysrahoihin. Silloin kun Kataisen hallitus perustettiin, ensi töik-
seen se päätti nuorten työllisyyttä tukevasta tuhdista rahoituspaketista. Silloin rahoitusti-
lanne oli vähän samanlainen kuin se on tänäkin päivänä, mutta se oli arvovalinta.

Täytyy muistaa, että nyt me pystymme työllistämään, kouluttamaan ja aktiivitoimien
piiriin saattamaan noin 130 000 ihmistä, mikä on hieno asia. Se on ollut mahdollista vain
sen takia, että meillä on ollut kohtuullinen määrä työllisyysmäärärahoja. Nuorten työlli-
syyteen on pantu 100 miljoonaa joka vuosi, ja takuu on tässä suhteessa tuottanut paljon tu-
loksia. 

Mutta se ongelmahan on nyt se, että ensi vuodelta aiotaan leikata lisää työllisyysmäärä-
rahoja, kaikkiaan 110 miljoonaa euroa! Miten hoidetaan näitä asioita tästä eteenpäin, jos
tämä ajatus on tällainen? Ensi töikseen pitäisi tehdä lisäbudjetti ja huolehtia siitä, että tätä
12



Pöytäkirjan asiakohta PTK 22/2015 vp
leikkausta ei ensi vuonna tehdä, koska työttömyys on erittäin suurta. Nyt kysymys kuuluu:
onko tämä (Puhemies koputtaa) hallituksen kanta?

14.54 Matti Vanhanen kesk (vastauspuheenvuoro): Puhemies! Melkein jokaisessa kes-
kustelussa ja väittelyssä täällä aina vaihtelee se leikkausten kritiikin kohde. Tällä kertaa se
on työllisyysmäärärahat, jotka ovat äärimmäisen ikäviä liittyen myös vuoden 2016 budjet-
tiin. Hallitus joutuu leikkaamaan määrärahoja lähes jokaiselta sektorilta, ja näin tehdään,
koska tämä talous kehittyy huonosti. Me tarvitsemme tätä yhteiskuntasopimusta. Oikeas-
taan edustaja Rinteen viimeinen puheenvuoro herätti sen huoleni SDP:n suhtautumisesta
yhteiskuntasopimukseen, että ajatellaanko teillä niin, että tämä kilpailukykyloikka syntyy
niillä voisi sanoa yrityksessä tehtävillä tuottavuustoimilla, joita tehdään koko ajan muu-
toinkin. Hallitus hakee sellaista todellista lisäkilpailukykyloikkaa, jota Ruotsi ja Saksa ei-
vät tee. Se, mihin vastausta haluamme: tuetteko sitä 5 prosenttiyksikön kilpailukykyloik-
kaa, sitä tasoa, jota me haemme? Tuetteko sitä?

14.55 Tarja Filatov sd (vastauspuheenvuoro):  Arvoisa puhemies! SDP tukee nimen-
omaan tuottavuusloikkaa, mutta tuottavuuden tekijänä me näemme muunkin kuin hintakil-
pailukyvyn, ja tässä meillä on varmasti iso ideologinen ajatus, että hallitus lähtee enem-
män hakemaan hintakilpailukykyä, kun sosialidemokraatit taas katsovat tuottavuuden hie-
man laajemmin. Tätä perustelisin sillä, että teidän näkemyksenne — nimenomaan jos kat-
sotaan, mitä te aiotte tehdä sen jälkeen, jos tuota yhteiskuntasopimusta ei synny — on, että
te aiotte leikata aikuiskoulutuksesta, te aiotte leikata yliopistoilta, te aiotte leikata osaami-
sesta elikkä juuri niistä välineistä, joilla tuota tuottavuutta voidaan hakea osaamispohjai-
sesti eikä pelkästään hintakilpailukyvyn kautta. 

Mutta mitä tulee työllistämismäärärahoihin, niiden ennakointi on aina hyvin vaikeaa,
koska emme tiedä, miten paljon starttirahalla työllistyy, miten paljon koulutus vetää, mi-
ten paljon yritykset työllistävät, ja sen vuoksi on ollut perinteinen käytäntö, että työllistä-
mismäärärahoja arvioidaan lisäbudjetin yhteydessä ja nimenomaan tässä keväällä. Minis-
teri Ihalainen edellisen hallituksen ajalta on vaatimaton mies (Puhemies: Aika on täynnä!)
eikä kerro sitä, että hän lisäsi noita rahoja jakamattoman rahan kautta ja allokoimalla niitä
uudelleen, mutta nyt toivoisin, että jos hallitus lisää passiivista (Puhemies koputtaa) rahaa
tässä lisäbudjetissa, niin se olisi tehnyt sen myös aktiivisella puolella.

14.57 Valtiovarainministeri Alexander Stubb:  Arvoisa puhemies! Pyrin vastaamaan
muutamaan yksittäiseen kysymykseen ja sanon muutaman yleisen sanan.

Ehkä ensimmäisenä pitää muistaa — ehkä varsinkin kaikkien niiden, jotka seuraavat
tätä keskustelua tällä hetkellä — että kannattaa pitää mittakaava muistissa. Eli nyt me kes-
kustelemme lisätalousarviosta, jonka kokonaissumma on 172 miljoonaa, josta 112 miljoo-
naa menee Talvivaaran tukemiseen, johonka liittyen elinkeinoministeri vastaa tuossa het-
ken päästä. Tämä tarkoittaa sitä, että seuraavassa lisätalousarviossa syksyllä meille jää ja-
kamatonta varaa noin 128 miljoonaa euroa. Jos me sopeutamme ja suhteutamme tämän ko-
konaisuuteen, niin Suomen valtion budjetti pyörii siinä 53 miljardin euron hujakoilla ja
valtiovarainministeriön ennusteen mukaan meidän bruttokansantuote tänä vuonna tulee
olemaan 206 miljardia euroa. Tämä on todellakin tekninen lisätalousarvio, ja siltä pohjalta
sitä kannattaa käsitellä.

Esitän, puhemies, kolme huomiota:
13



Pöytäkirjan asiakohta PTK 22/2015 vp
Ensimmäinen liittyy talouden kokonaistilanteeseen. Tosiasia on se, että teimmepä mitä
tahansa tai kävimmepä miten värikästä keskustelua tahansa, niin tosiasia ei muutu: me
elämme matalan kasvun aikakautta. Parhaimmatkin arviot antavat meille seuraavien 15
vuoden aikana noin 1,5 prosentin kasvua. Ja totta kai valtion kautta julkisen talouden toi-
met pitää sopeuttaa tähän kokonaisuuteen.

Monissa puheenvuoroissa — oikein — kiinnitettiin huomiota työttömyyteen. Meillä on
valitettavasti se tilanne, että meillä on noin 105 000 pitkäaikaistyötöntä, lisäystä 15 pro-
senttia, ja meillä on noin 205 000 rakenteellisen työttömyyden piirissä olevaa, lisäystä 10
prosenttia. Eli meidän noin 9 prosentin työttömyydestä voidaan sanoa, että jopa 8 prosent-
tia on jollain tavalla rakenteellisen työttömyyden loukussa. Se on se ongelma, mikä mei-
dän täytyy saada kuntoon. Tämä liittyy totta kai paljon siihen, että on saatava aikaan kas-
vua, on oltava kilpailukykyisempi, on saatava aikaan vientiä.

Jos kuitenkin jotain positiivista tästä kokonaiskuvasta nostaisin esille, niin ehkä kaksi
asiaa: Jos te katsotte valtiovarainministeriön ennustetta tälle kesälle, niin yksityinen kulu-
tus tulee valtiovarainministeriön mukaan kasvamaan ja pysymään jopa aika reippaana.
Vuonna 2015 se kasvaa 1,2 prosenttia. Minkä takia? Sen takia, että ollut lainojenlyhennys-
vapaakausi, joka avasi noin 7 miljardia euroa, toisekseen energian hinta on matala, se avaa
noin miljardin verran, ja sitten odotukset itse asiassa tulevaan meidän kuluttajilla ovat suht-
koht myönteiset. Toinen hyvä uutinen: Ei kannata unohtaa kaikkien näiden vaikeuksien
keskellä, että meidän investoinnit ovat lähteneet pitkän kuivan kauden jälkeen uudestaan
vetämään. Ja myös se arvio, jonka valtiovarainministeriö meille antaa ja ennustaa vuosille
2016 ja 2017, on ilman muuta nousujohteinen, 4,6 prosenttia ja 4,2 prosenttia ja yksityisel-
lä puolella itse asiassa 5,7 ja 5,4. Viime päivien ajalta on pelkästään positiivisia uutisia: So-
neran datakeskus, Äänekosken sellulaitoksen investointi, tämän lisäksi telakkatilaus, kak-
si risteilyalusta. Ja jos vielä lisätään Finavian panostukset Helsinki-Vantaan lentoasemal-
le, niin tässä on nyt jotain tapahtumassa investointien puolella, ja minun mielestäni tämä on
kaiken kaikkiaan hyvä asia.

Toinen huomio, jonka halusin esittää, liittyy hallituksen toimiin. Meidän tavoitteemme
on sopeuttaa noin 6 miljardin euron edestä vuoteen 2021 mennessä. Yhteiskuntasopimus
on yksi keskeinen osa tätä, ja toivon — ja me toivomme — että se syntyy muodossa tai toi-
sessa. Meillä on kuitenkin oikeastaan kaksi johtavaa ajatusta tässä. Ensimmäinen on se,
että me emme voi kiristää veroja enää. Suomessa siis — tämä kaikille niille, jotka puhuivat
veroista äsken — on yksi  Euroopan korkeimmista veroasteista. Se on 44 prosenttia;
OECD:n keskiarvo on 34 ja EU15:n ja 39,5. Meidän veroasteen kiristyksen mahdollisuus
on aika rajallinen valitettavasti. Tämän lisäksi meillä on yksi vahvimmista progressioista.

Täällä viitattiin ministeri Soinin puheenvuoroihin pääomaveroista. Me tulemme katso-
maan, totta kai, aina verotusta kokonaisuutena, mutta en usko, että me tulemme löytämään
ratkaisua pääomaverotuksen progression kiristämisessä. Me tarvitsemme tähän maahan
tällä hetkellä enemmän investointeja ja investointi-insentiivejä, ei päinvastoin.

Täällä kysyttiin autoverosta, milloin tehdään se päätös. (Puhemies koputtaa) Kuten olen
eilen asian ulos kertonut, niin me teemme päätöksen kesäkuun aikana ja ilmoitamme tästä
päätöksestä, juuri nimenomaan sen takia, että markkinoilla ei olisi mitään epäselvyyksiä
meidän etenemisestämme.

Palkkatuista minun mielestäni käytiin kaikin puolin hyvä keskustelu. Siis tässähän se
muoto on muuttunut kiinteästä määrärahasta (Puhemies koputtaa) siirtomäärärahaksi, ja se
on aiheuttanut teknisiä haasteita. Nämä rahat eivät ole välttämättä loppu, mutta työ- ja elin-
14



Pöytäkirjan asiakohta PTK 22/2015 vp
keinoministeriö selvittää tällä hetkellä nopeassa aikataulussa sitä, miten tämä ongelma saa-
daan hoidettua. Eli pyydän tässä malttia.

Puhemies Maria Lohela: Onko halua vielä käyttää debattipuheenvuoroja?

15.03 Tytti Tuppurainen sd (vastauspuheenvuoro): Arvoisa puhemies! Keskustelu Tal-
vivaarasta on ollut käynnissä jo vuosia suurin odotuksin ja myöskin, ikävä kyllä, suurin
pettymyksin. Talvivaaralla on kuitenkin vielä mahdollisuudet nousta merkittäväksikin ja
taloudellisesti kannattavaksi kaivokseksi, ja siitä näkökulmasta lisärahoitus on paikallaan.

Talvivaaran merkitystä alueellisena työllistäjänä ei varmasti kiistä kukaan. Talvivaara
on kunnolla toimiessaan Kainuun merkittävin teollinen työnantaja. Talvivaaran kaivoksen
työllisyysvaikutus on kaiken kaikkiaan lähes 2 000 henkilötyövuotta, kun kerroinvaiku-
tukset otetaan huomioon, ja sen omasta henkilöstöstä kainuulaisten osuus on yhteensä lä-
hes 80 prosenttia. Myös kaivoksen urakoitsijoiden henkilöstöstä yli puolet asuu Kainuus-
sa. Talouskasvu ja työllisyys vahvistuvat Kainuun lisäksi seitsemässä muussa maakunnas-
sa. Isoimmat hyötyjät ovat Satakunta ja Lappi.

Oli kaivoksen tulevaisuus mikä tahansa, on huolehdittava siitä, että ympäristökysymyk-
set ratkaistaan kunnolla. Nykyaikaisen kaivoksen toiminnan perusedellytys pitää olla, että
ympäristönäkökulma on huomioitu kaikella vakavuudella. Yhtiön tulee kantaa vastuunsa
ympäristökysymyksissä, (Puhemies koputtaa) ja valtion tulee sekä edellyttää että taata, että
näin myös tapahtuu. Arvoisa elinkeinoministeri, kuinka te aiotte huolehtia tämän?

15.04 Sirpa Paatero sd (vastauspuheenvuoro): Arvoisa rouva puhemies! Kun täällä on
kerran tiedossa kaikilla, että työllisyysmäärärahat ovat riittämättömät, niin olen sitä miel-
tä, että meillä ei ole mitenkään varaa jättää näitä nuoria 90-luvun tapaan ilman sitä mah-
dollisuutta työllistyä ja saada sitä ensimmäistä työpaikkaa. Toivon ja luotan nyt tähän äs-
keiseen valtiovarainministerin puheenvuoroon, että kesäkuussa sinne lisätään rahoitusta.

Toinen kysymys valtiovarainministerille on se, että kun meillä on huoli tästä työllisyy-
destä, niin miksi tässä lisätalousarviossa ei ole sitten toimia kasvun ja työllisyyden lisää-
miseksi — niitä sellaisia hankkeita, joita valtio olisi voinut käynnistää, jotta niitä työpaik-
koja saataisiin lisää?

Kolmas kysymys on se, että kun kerran tässä ei ole näitä päästökauppatuloja käyttöön
nyt ollenkaan, mistä olen hyvin hyvin pahoillani, miten aiotte rahoittaa, kun ilmastoneu-
vottelut käydään joulukuussa ja me olemme sitoutuneet muistaakseni 80 miljoonan euron
edestä ilmastorahastoon?

15.05 Matti Vanhanen kesk (vastauspuheenvuoro): Arvoisa puhemies! Minä luulen, että
olemme kaikki siinä tilanteessa, että ylipäätään kovin merkittäviä lisämäärärahoja mihin-
kään ei tässä neljän seuraavan vuoden aikana tule menemään. Ehkä myös tässä nuoriso-
työttömyyden hoidossa meidän pitäisi omaksua se lähestymistapa, että ryhdytään toteutta-
maan niitä uudistuksia, joita hallitusohjelmassa on, jotka luovat yritysten puolelle ja työ-
voiman tarjontaan sellaisia uusia elementtejä, jotka kannustavat yritysten perustamiseen ja
uuden työvoiman palkkaamiseen. Minä luulen, että silloin kun on kukkaro tyhjä, niin kan-
nattaa hakea virtaa näistä uudistuksista.
15



Pöytäkirjan asiakohta PTK 22/2015 vp
15.06 Pia Viitanen sd (vastauspuheenvuoro): Arvoisa puhemies! Elleivät minun silmäni
nyt ihan erehdy, niin minä kyllä näkisin, että tuolla aitiossa nyt istuu kokoomuslainen val-
tiovarainministeri, ja näyttääpä siellä olevan edustaja Kaikkosenkin puoluetta edustava mi-
nisteri. Siksi minun mielestäni se keskustelu siitä, mitä joku edellinen hallitus on tehnyt tai
muuta, on sinänsä takapajuista. Ei ole tavatonta, että rahat loppuvat kesken, mutta on tava-
tonta, että jos näin käy, niihin ei puututa. Nimittäin aiemman hallituksen aikana aina lisä-
talousarviot sosialidemokraattien vaatimuksesta tehtiin työllistäviksi lisätalousarvioiksi.
Teillä on mahdollisuus puuttua tähän ongelmaan tässä ja nyt. Miten hallitus aikoo pärjätä
tämän nuorten työttömien ongelman kanssa, jos te ihan oikeasti jätätte nuoret yksin ja odo-
tatte jotain ensi syksyä? Päinvastoin te olette ensi vuonna leikkaamassa työllisyysmäärära-
hoja. Ihan oikeasti, rehellisyyden nimissä, voisitte nyt kertoa, miten te tämän tilanteen täs-
sä ja nyt ratkaisette. Se rahan puute on (Puhemies koputtaa) tässä ja nyt. Sitä ei auta mi-
kään muu kuin se, että panostamme sinne lisää.

15.07 Matti Vanhanen kesk (vastauspuheenvuoro): Arvoisa puhemies! Minulla on nel-
jän vuoden yhteistyökokemus sosialidemokraattisen valtiovarainministerin kanssa aikoi-
naan, ja he jokaisena vuotena pitivät eurolleen kiinni siitä, että lisäbudjettivaltuutusta, sitä
liikkumatilaa, ei koskaan ylitetä: että sitä — oliko se nyt 300 miljoonaa euroa tälle vuodel-
le, joka on lisäbudjettivaraa annettu — ei pidä ylittää. Se on osa sitä meidän luottamustam-
me. Meillä on vielä puoli vuotta edessä, ja jäljellä on siis reilu 100 miljoonaa euroa koko
tälle puolelle vuodelle. Myös syksyllä tarvitaan lisäbudjetti.

15.07 Pia Viitanen sd (vastauspuheenvuoro): Arvoisa puhemies! Toivon, että yhteistyö
on ollut miellyttävää sosialidemokraattisten valtiovarainministerien kanssa. (Matti Vanha-
nen: Ei raha silloinkaan puussa kasvanut!) Heidän vaatimuksestaan viime kaudella tehtiin
usea lisätalousarvio, jossa oli työllisyyspanostuksia, oli investointeja, huolehdittiin työlli-
syysmäärärahoista. Ensimmäinen, mitä edellinen hallitus teki, kun se aloitti kautensa, oli
nuoria työllistävä lisätalousarvio.

Ei se, että puhutaan jakamattomasta voimavarasta tai muusta, auta sitä nuorta pätkää-
kään, kellä työtä ei ole. Me puhumme arvovalinnoista, ja yksi arvovalinta on oikeudenmu-
kainen verotuslinja. Eli jos hallitus tekisi niin — pääministeri on myöntänyt, että nyt eivät
hyväosaiset osallistu talkoisiin — että vähän hyväosaisia pistettäisiin osallistumaan, niin
sillä me saisimme kerättyä myös lisää rahaa, voisimme perua joitain vaikeimpia säästöjä ja
estää sen, että myöskään ihmisten ostovoima ei kurjistuisi sellaisella talouspolitiikalla, että
sitä köyhimmiltä viedään ja sitä kautta myös ostovoimaa supistetaan.

15.08 Peter Östman kd (vastauspuheenvuoro): Arvoisa rouva puhemies! On hyvä, että
me käymme kunnon keskustelua näistä starttirahoista ja palkkatukirahoista, koska kyllä-
hän me ymmärrämme, että tällä hetkellä tämä tilanne on kestämätön.

Mutta ymmärtääkseni hallituksella on edelleen tänä vuonna jakamattomia varoja, ja oli-
si aika sitten puuttua näiden kautta tähän ongelmaan. Muuten lisälasku voi nousta suurem-
maksi vain sillä erotuksella, että raha tulee eri momentilta.

15.09 Kristiina Salonen sd (vastauspuheenvuoro): Arvoisa rouva puhemies! Olen vähän
hämmentynyt. Luulin, että hallitus kasattiin nimenomaan sellaisten puolueiden kesken,
joissa on yhteinen kokonaistilannekuva Suomesta. Luulin, että siihen kuuluu esimerkiksi
16



Pöytäkirjan asiakohta PTK 22/2015 vp
tieto siitä, että työttömyys on kasvanut, ja yhteiset ratkaisut olivat sellaisia, että aktivoi-
daan, ei passivoida. Luulin myöskin, että yhteinen tilannekuva oli se, että yrityksiä halu-
taan Suomeen lisää ja yksi sellainen keino on starttirahoilla avustaminen ja auttaminen yri-
tyksen alkuun.

Kun nyt sitten tiedetään, että juuri nämä asiat ovat tällä hetkellä rahan puutteesta joh-
tuen kärsimässä, niin en oikein ymmärrä sitä perustetta, että tekninen lisätalousarvio ei oli-
si antanut myöden panostaa näihin, koska se yhteinen tilannekuva on. Vaikeuksissa ovat
etenkin nyt ne alueet, joissa työttömyys on kasvanut ja jotka ovat jo aikaisemmin aktiivi-
sesti (Puhemies koputtaa) työllistäneet ihmisiä. Niissä rahat ovat nyt loppu, esimerkiksi
Satakunnassa.

15.10 Nasima Razmyar sd (vastauspuheenvuoro): Arvoisa puhemies! Tässä on moneen
otteeseen kysytty ministereiltä kehitysmäärärahoista, mutta valitettavasti oikein vastausta
ei näytä saavan. Mika Waltaria lainatakseni, sanotaan, että ihminen on ihmisen ainoa veli
tässä maailmassa. Luulen, että tämmöinen ajattelutapa on aika lailla valitettavasti unohtu-
nut. Täällä on paljon puhuttu näistä ikävistä päätöksistä, jotka kohdistuvat Suomeen, mut-
ta mitä tulee ulottuvuuteen maailmalla, haluaisin palauttaa vielä mieleen näitä ikäviä pää-
töksiä, mitä hallitus on valitettavasti tekemässä. 

Kuten me kaikki hyvin tiedämme, niin pakolaisia on maailmalla tällä hetkellä enemmän
kuin toisen maailmansodan jälkeen. Kysyn vielä jälleen kerran nimenomaan tästä 37 mil-
joonasta, jotka puuttuvat tällä hetkellä lisätalousarviosta: minkä takia näin on? On hyvä,
että tätä 19,5 miljoonan määrärahaa on lisätty nimenomaan turvapaikkahakijoille ja pako-
laisten vastaanottamiseen sekä sitten tämä 0,7 Maahanmuuttoviraston (Puhemies koput-
taa) turvapaikkakäsittelyyn. Nämä ovat kuitenkin laastareita. Me puhumme itse asiassa
niistä lääkkeistä, (Puhemies: Edustaja, aika!) joita maailmalla tällä hetkellä tarvitaan.

Puhemies Maria Lohela: Myönnän vielä puheenvuorot edustajille Henriksson, Niikko,
Aalto ja Lindtman, ja sitten ministeri Rehn.

15.11 Anna-Maja Henriksson r (vastauspuheenvuoro): Arvoisa puhemies! Nyt kun mi-
nisteri Rehn on saapunut paikalle, niin haluaisin esittää saman kysymyksen, jonka esitin
valtiovarainministeri Stubbille. Elikkä Talvivaarahan meitä monia kansalaisia nyt huoles-
tuttaa, ja 112 miljoonaa euroa on valtavan iso summa. Näkyykö nyt tälle meidän suurelle
ongelmalle minkäänlaista loppua? Onko hallitus tekemässä jotain sellaisia päätöksiä tai
edesauttamassa nyt sellaista ratkaisua, että me voisimme tulevaisuudessa nukkua yöt hy-
vin ja olla varmoja siitä, että hallitus ei joutuisi panostamaan vielä lisää miljoonia tähän?
Onko näköpiirissä sellaisia ratkaisuja, vai ovatko edelleen ongelmat edessäpäin?

15.12 Mika Niikko ps (vastauspuheenvuoro): Arvoisa puhemies! Kiinnitin huomiota tä-
hän samaan asiaan kuin edustaja Razmyar, tähän maahanmuuttokustannusten nousuun,
mutta vähän toiselta näkökannalta.

Kun on tämä 19,5 miljoonaa euroa, joka lisättiin näiden turvapaikanhakijoiden määrän
kasvamisen johdosta oleviin käsittelyihin ja kustannuksiin täällä Suomessa, ja saamani tie-
don mukaan tämä ei johdu niinkään siitä, että Välimeren mailta tulee turvapaikanhakijoita
tänne, vaan nämä tulevat suoraan Somaliasta. Suurin ihmisryhmä on somalialaiset. Olisin-
kin kysynyt tällaista asiaa: kun yhden kansanryhmän voimakas kasvu viittaa mielestäni jär-
17



Pöytäkirjan asiakohta PTK 22/2015 vp
jestäytyneeseen toimintaan, jos pystytään sieltä asti tänne tulemaan suurella joukolla, onko
tätä millään tavalla tarkoitus katsoa, kuinka paljon tähän pystytään vaikuttamaan, etteivät
tällaiset turvapaikkaturismin kaltaiset liikehdinnät ole järjestäytynyttä toimintaa? Minä tie-
dän, että Somaliassa toimii tällä hetkellä kahdeksan kansalaisjärjestöä, (Puhemies koput-
taa) jotka tekevät myös kehitysaputyötä siellä. Heidän tulisi siellä auttaa heitä, (Puhemies:
Aika!) ja siinä mielessä ei välttämättä olla onnistuttu, (Puhemies koputtaa) jos sieltä kum-
minkin tulee voimakkaasti turvapaikanhakijoita.

15.14 Touko Aalto vihr (vastauspuheenvuoro): Arvoisa rouva puhemies! Kysyin valtio-
varainministeri Alexander Stubbilta kahta kysymystä. Ensimmäinen koski Talvivaaraa —
en saanut vastausta. Toinen kysymys koski näitä päästöoikeushuutokauppatuloja — en
saanut vastausta.

Alexander Stubb otti hienosti esille monia hankkeita, investointeja, mutta niistä suurim-
masta osasta kuuluu kiitos muun muassa Antti Rinteelle: 138 miljoonaa kotiseudulleni
Keski-Suomeen Äänekoskelle. Kiitoksia siitä, että ette perunut sitä päätöstä, toisin kuin
peruitte jo sovittuja rahoja päästöoikeushuutokauppatuloista.

Ja mitä tulee työllisyyteen, kiteytän vain: Meillä on kaksi vaihtoehtoa. Joko me teemme
niin kuin me nyt teemme — maksamme siitä, että ihmiset ovat vailla työtä — tai maksam-
me siitä, että ihmiset saavat työtä. Näköjään hallitus valitsee sen linjan, että ihmiset ovat
vailla työtä, maksetaan lisää sosiaalitukia, mennään tämmöiseen vielä voimakkaampaan
taantumavelkakierteeseen. Ilman kasvua ei tule työtä.

15.15 Antti Lindtman sd (vastauspuheenvuoro):  Arvoisa rouva puhemies! Täällä siis
hallitus on keskittynyt perustelemaan sitä, miksi se ei nyt tässä lisätalousarviossa tee mi-
tään muuta kuin lisäleikkaa kehitysapua. Mutta juuri ne hankkeet, jotka valtiovarainminis-
teri Stubb tuossa esitteli, ovat osoituksia siitä, mitä voi saada aikaan, jos hallitus on aktii-
vinen: Äänekosken hanke — annettiin edellisen hallituksen lisäbudjetista 138 miljoonaa
infrahankkeisiin. Laivanrakennuksen innovaatiotuki mahdollistaa nämä tilaukset. Ja sitten
tämä Finavia, jonka te otitte esimerkiksi — osoitus siitä, mitä lisätalousarviolla voi saada
aikaan. Ministeri Urpilainen antoi 200 miljoonaa Finavialle, mikä nyt mahdollistaa sen,
että tällä hetkellä Vantaalla rakennetaan.

Ja kun te olette nyt puhunut tästä tilannekuvasta, että nyt tilannekuva on selvä, ja itse sa-
noitte, että työttömyys on ennakoitua korkeammalla, mikä osoittaa, että varaudutte passii-
visten rahojen lisääntymiseen, niin jos teillä kerran on tämä tilannekuva, miksi te ette nyt
tee mitään näitten työllisyysmäärärahojen kanssa? 128 miljoonaa (Puhemies koputtaa) ja-
kamatta. Loppuvuonna se on jo liian myöhäistä, niillä ei tee enää mitään. Jos kerran tilan-
nekuva on tämä, miksi te ette tee mitään?

Puhemies Maria Lohela: Sitten ministeri Stubb, 3 minuuttia.

15.16 Valtiovarainministeri Alexander Stubb: Arvoisa rouva puhemies! Kolmessa mi-
nuutissa kolme vastausta:

Ensimmäinen liittyy näihin investointeihin. Minun mielestäni on hirveän tärkeätä, että
poliitikot eivät rupea ottamaan kunniaa yksityisistä investoinneista. Nyt pitää pitää mieles-
sä, että joku Äänekosken investointi ei todellakaan ole poliitikkojen ansiota. Soneran da-
takeskus ei todellakaan ole poliitikkojen ansiota. Helsinki-Vantaa, Finavia — kyllä, se on
18



Pöytäkirjan asiakohta PTK 22/2015 vp
osittain sellainen, jota ollaan avitettu matkan varrella, mutta minun mielestäni sellainen
ajattelu, että me poliitikot olemme ne, jotka ikään kuin luomme niitä suuria investointeja,
kerta kaikkiaan luo väärää mielikuvaa siitä, mikä on poliitikon tai politiikan mahdollisuus
toimia, ja vielä lisäksi se luo aika vääristynyttä mielikuvaa siitä, mitä lisätalousarviossa
voidaan tehdä.

Toinen huomio liittyy itse asiassa tuohon kysymykseen, joka liittyi turvapaikkahakijoi-
hin ja maahanmuuttoon, ja haluaisin nyt sanoa tämän oikeastaan aika selväksi: Minä us-
kon, että yksi Euroopan ja Euroopan unionin tämän vuosikymmenen suurimmista ja kes-
keisimmistä haasteista ja kysymyksistä on pakolais- ja turvallisuuspolitiikka. Ja se menee
sen tyyppiseen luokkaan, joka minun mielestäni koskettaa koko Euroopan unionin perus-
olemusta. Ja tässä ei ole kyse lisätalousarvioista tai määrärahoista, vaan tulokulman tässä
on kerta kaikkiaan oltava humanitäärinen. Tällä hetkellä meillä on maita, jotka joutuvat
vastaanottamaan kymmeniätuhansia pakolaisia ja turvapaikanhakijoita, ja silloin meidän
pitää voida yhdessä yhteiseurooppalaisesti miettiä, miten tämä taakka kaikista parhaiten
jaetaan. Kyllä, ymmärrän niitä, jotka toteavat, että kehitysapurahojen leikkaaminen on sii-
nä mielessä ongelmallista, että meidän pitäisi hoitaa ongelmaa siinä kohdemaassa, mutta se
on kerta kaikkiaan se taloustilanne, missä ollaan.

Edustaja Aalto, en vastaa Talvivaarasta, koska meillä on asiasta vastaava ministeri tässä. 
Kehitysyhteistyöpuolella me kauan arvoimme sitä, mitä me teemme niillä päästökaup-

patuloilla, jotka olivat vielä tälle vuodelle muistaakseni 37,7 miljoonaa euroa, ja päädyim-
me valitettavasti tässä lisätalousarviossa siihen, että meillä ei ollut enää varaa. Minkä ta-
kia? Sen takia, että voi tulla yllätyksellisiä tilanteita myös syksyllä ja silloin me emme voi
ylittää kehystä ja meillä pitää olla sitä jakovaraa, josta edustaja Vanhanen mainitsi. Pahoit-
telen tätä, mutta se on jossain vaiheessa valtiovarainministerin valitettava valinta, missä se
viiva vedetään.

Puhemies Maria Lohela: Sitten ministeri Rehn, 3 minuuttia.

15.19 Elinkeinoministeri Olli Rehn: Arvoisa rouva puhemies! Arvoisat edustajat! En-
sinnäkin edustaja Henrikssonille: olin kyllä koko ajan paikalla, mutta olin tuolla kiltisti
pulpetissa ja kuuntelin ja tein muistiinpanoja keskustelusta. 

Tässä useat edustajat — Tuppurainen, Aalto, Henriksson, Heinonen muun muassa —
ovat esittäneet suoria kysymyksiä Talvivaarasta, ja voin sitä tässä kommentoida ja pyrin
vastaamaan eräisiin kysymyksiin. 

Lähtökohta on se, että päätöksiä Talvivaarasta ei voida enää siirtää eteenpäin, nyt on rat-
kaisujen aika. Veronmaksajien piikki ei voi olla loputtomasti auki. Tätä nykyä Talvivaara
kuluttaa 12 miljoonaa euroa kuukaudessa veronmaksajien varoja. 

Ensisijainen tavoite on saada kaivostoiminta Talvivaarassa jatkumaan operatiivisen
kumppanin kanssa. Tähtäimessä on siis se kaupallisesti kannattava ratkaisu. Samalla, jos
tämä ei onnistu, joudutaan kuitenkin varautumaan myös kaivoksen hallittuun sulkemiseen
valtion kustannuksella. Sekään ei olisi halpaa lystiä: hintalappu on arviolta 300 miljoonaa
euroa ja sekin ehkä alakanttiin. Mutta rempalleenkaan Talvivaaraa ei voi jättää. Ei olisi
vastuullista eikä ympäristölupien mukaista jättää kaivos heitteille ja retuperälle. Kaivok-
sen hylkääminen johtaisi siihen, että vahinkojen korjaaminen ja vahingonkorvaukset nou-
sisivat, mistä aiheutuisi korvaamattomia vahinkoja luonnolle ja elinympäristölle.
19



Pöytäkirjan asiakohta PTK 22/2015 vp
Edustaja Heinonen toivoi hallitukselta suurta vastuullisuutta. Näin on toimittava, ja sen
vuoksi valtio joutuu ottamaan aktiivisen roolin kestävän ratkaisun pohjustamiseksi, ja hal-
litus antoi nyt tämän 112 miljoonan euron lisätalousarvioesityksen koskien Talvivaaraa.
Tällä valtio varautuu siihen, että valtion on Terrafame-yhtiön kautta sitouduttava uuden
kaivosyhtiön omistajaksi alkuun aika merkittävälläkin osuudella. Tavoitteena on kuiten-
kin laajentaa uuden yhtiön omistus- ja rahoitusrakennetta aktiivisesti, ja liiketoimintasuun-
nitelman pohjalta on voitava osoittaa kahdessa vuodessa se, että kaivos voidaan saada toi-
mivaksi ja taloudellisesti kannattavaksi.

Kaivostoiminnan jatko on nyt jatkoajalla. Syntyykö jatkoajan avulla pitkäaikainen rat-
kaisu, riippuu monesta tekijästä. Mittatikkuna ovat vesien ja ympäristön tila, Kainuun
aluetalous ja työllisyys ja tietenkin veronmaksajien edusta huolehtiminen.

Edustaja Rinne peräänkuulutti huolta työllisyydestä. Se on aivan oikein. Olen aivan sa-
maa mieltä, me kannamme siitä huolta. Talvivaarassa on tällä hetkellä 400 työpaikkaa, ja
kuten edustaja Tuppurainen totesi, yhteensä 2 000 työpaikkaa Kainuussa riippuu Talvivaa-
ran tulevaisuudesta. Kyllä, kannamme huolta myös Kainuun työpaikoista tällä ratkaisulla.
Kannamme huolta ympäristön tilasta ja veronmaksajien edusta ja pyrimme löytämään sel-
laisen ratkaisun, joka pian luo edellytykset pitkäaikaiselle, kestävälle toiminnalle. 

Puhemies Maria Lohela: Näyttää vielä olevan halua muutamiin lisäkysymyksiin.

15.22 Antti Lindtman sd (vastauspuheenvuoro): Arvoisa puhemies! En tiedä, kuulinko
oikein, mutta olin kuulevinani, että valtiovarainministeri totesi tästä Finavia-investoinnis-
ta, että valtio on — sanatarkka sitaatti — "vähän avittanut" sitä investointia. Siis että on
vain vähän avittanut niillä päätöksillä, joita on tehty. Ensinnäkin tämä investointi tuo
14 000 rakentamisen aikaista työpaikkaa. Se tuo 5 000 pysyvää työpaikkaa, kun lentolii-
kenne lisääntyy. Se mahdollistaa omalta osaltaan sen, että esimerkiksi Finnair voi menes-
tyä. Tämä on valtionyhtiö, Finavia, ja tätä investointia ei olisi ollut mahdollista tehdä il-
man sitä päätöstä, joka tuli silloisen ministeri Urpilaisen lisätalousarvioesityksessä 2013.
Tätä investointia ei tällä hetkellä tehtäisi, (Puhemies koputtaa) ja te sanotte, että on vain vä-
hän avittanut. Mielestäni tämä on aikamoista aliarviointia. Mutta totean vielä: käyttäkää
sitä jakovaraa nyt, syksyllä on jo liian myöhäistä. 

15.24 Touko Aalto vihr (vastauspuheenvuoro):  Arvoisa rouva puhemies! Ministeri
Rehn, kysyin jo aikaisemmin valtiovarainministeri Stubbilta samaa kysymystä: miten va-
kuutatte yhdenkin sijoittajan siitä, että Talvivaara voi tulevaisuudessa markkinaehtoisesti
tuottaa voittoa, kun nikkelin hinta ei ole nousussa, Kiina tuottaa omaa nikkeli-rautaseos-
taan, kaivosala on yleisestikin taantumassa, Talvivaaran historia on karu, tuotantoproses-
sin toimivuudesta ei ole minkäänlaista selvyyttä, koko tässä nelivaiheisessa tuotantopro-
sessissa ei ole yhtään synkkausta, kaikki päävaiheet ovat käytännössä isoissa vaikeuksissa,
ja käytännössä tässä kysymys on erittäin suuresta startup-yrityksestä, suuresta riskistä,
joka on mennyt pieleen. Kaksi vuotta — mitä se tuo uutta? Kahden vuoden päästä ollaan
taas samassa tilanteessa, ja valtion rahaa, veronmaksajien rahaa, menee valtavasti huk-
kaan. Nyt on aika viheltää pilliin ja pistää tämä peli poikki. 
20



Pöytäkirjan asiakohta PTK 22/2015 vp
15.25 Lauri Ihalainen sd (vastauspuheenvuoro): Arvoisa puhemies! Minäkin haluaisin
ottaa osaa tähän keskusteluun valtion ja yritystoiminnan työnjaosta ja keskinäisistä vas-
tuista. 

Ministeri Rehn käytti punnitun puheenvuoron koskien Talvivaaraa. Tässäkin tänä päi-
vänä on tehty päätöksiä tai tullaan tekemään 112 miljoonan euron panostuksista, jotta sen
kaivostoiminnan edellytyksiä voidaan parantaa tai luoda edellytyksiä sille, että 2 000 ih-
mistä saa työpaikan pitää. Se on sitä valtion roolia. 

Turun telakan osalta valtio osallistui sekä omistuspohjaan, maapohjahankintaan että in-
novaatiotukiin. Ne olivat aivan keskeinen tekijä sille, että uusi telakka saatiin uuden ank-
kuriomistajan myötävaikutuksella siihen tilaan, missä se nyt on. Valtiolla oli tässä mieles-
sä tärkeä vipuvaikutuksen rooli. Sama koskee Äänekoski-investointia. Totta kai ne infra-
hankkeet eli energiatukipäätökset olivat keskeisesti vaikuttamassa siihen, että ne inves-
toinnit sinne tehtiin. 

Eli valtio voi omalla fiksulla tavallaan osallistua siihen, että elinkeinoelämä voi toimia,
ja luoda sille edellytyksiä. Tässä mielessä minusta tämä työnjako on selvä: valtio luo puit-
teita ja edellytyksiä ja tukee omalla politiikallaan, jotta tässä maassa syntyy työtä ja elin-
keinotoimintaa.

15.26 Päivi Räsänen kd (vastauspuheenvuoro):  Arvoisa herra puhemies! Valtiovarain-
ministeri totesi aivan oikein, että tulokulman pakolaispolitiikassa ja Euroopan siirtolais-
kriisissä on oltava humanitäärinen. Mutta kysyn: onko se oikea humanitäärinen linja, että
kaikkein hädänalaisimpien kiintiöpakolaisten määrää hallitus aikoo vähentää, jotta saa-
daan lisää tilaa turvapaikanhakijoille? Turvapaikanhakijoiden sisäiset siirrot eivät ratkaise
siirtolaisongelmaa vaan päinvastoin voivat sitä pahentaa, koska ne lisäävät laittoman maa-
hantulon vetovoimaa ja samalla ruokkivat edelleen ihmissalakuljettajien järjestäytynyttä
rikollisuutta. Pidän kyllä hyvin onnettomana sitä, jos Suomen auttamisjärjestelmässä lait-
tomia reittejä pitkin tulleet turvapaikanhakijat, jotka usein ovat pystyneet maksamaan mat-
koistaan tuhansia euroja, syrjäyttävät nämä kaikkein hädänalaisimmat kiintiöpakolaiset,
niin kuin hallitus on kaavaillut, ja siinä mielessä pidän huonona, että hallitus taipui tuohon
komission ehdotukseen eilisessä neuvoston kokouksessa.

Ensimmäinen varapuhemies Mauri Pekkarinen: Siirrymme pyydettyihin puheenvuo-
roihin.

15.28 Hanna Sarkkinen vas: Arvoisa puhemies! Tässä on tänään jo puhuttu tästä työlli-
syyden hoidosta ja Talvivaarasta, mutta palaan niihin kuitenkin vielä täältä pöntöstä.

Myös tämänkin keskustelun pohjalta ei voi kuin ihmetellä sitä toimettomuutta ja passii-
visuutta, jolla hallitus suhtautuu työllisyyden hoitoon. Sen sijaan että lisättäisiin panostuk-
sia työllisyyden hoitoon, tyydytään maksamaan kohoavia työttömyysturvamenoja. Tässä
tilanteessa tarvitaan työllisyyden hoitoon keskittyviä lisätalousarviotoimia. On panostetta-
va syyn hoitoon eli työttömyyteen eikä vain seurauksiin eli työttömyysmenoihin. Vastuul-
linen hallitus antaisi tässä tilanteessa työttömyyteen keskittyvän lisätalousarvion, mutta
sellaista meillä ei valitettavasti ole käsillä.

Tilanne tällä hetkellä on ympäri Suomea se, että uusia palkkatukijaksoja ei voida myön-
tää eikä starttirahoja antaa. Ihmisten työttömyys pitkittyy, syrjäytymisriski kasvaa, ja val-
tio maksaa kohoavia työttömyysturvamenoja. Kunnat ovat liemessä, kun ne joutuvat mak-
21



Pöytäkirjan asiakohta PTK 22/2015 vp
samaan valtiolle niin sanottua työttömyyssakkoa pitkäaikaistyöttömistä eli kuntaosuutta
pitkäaikaistyöttömien työmarkkinatuesta. Työttömyyssakon idea on aktivoida kuntia työl-
lisyyden hoitoon, mutta kunnat eivät yksinään kykene paljoakaan tekemään työttömyyden
vähentämiseksi, varsinkin kun uusia palkkatukijaksoja ei voida myöntää. Pitäisikin riittä-
vien määrärahojen turvaamisen lisäksi miettiä sitä, onko vastuun ja rahoituksen jako kun-
tien ja valtion välillä tässä työllisyyden hoidossa tällä hetkellä toimiva. 

Työllisyyden hoidon ja pitkäaikaistyöttömyyden kasvun estämisen tulisi olla hallituk-
sen kärkihanke. Tarvitaan aktiivista otetta ja uutta ajattelua, ja toivoisin, että esimerkiksi
kuntien valtiolle maksamat työttömyyssakkorahat voitaisiin kanavoida takaisin alueelle,
te-toimistolle palkkatukityöllistämiseen. Nyt kun pitkäaikaistyöttömyys kasvaa, niin nämä
kuntien maksamat työttömyyssakkorahat myös kasvavat, ja toivoisin, että avoimuutta täl-
laiselle uudelle rahojen siirtämiselle momentilta toiselle olisi. 

Kun palkkatukiin varatut rahat ovat loppu, niin pelkona on se, että aletaan käyttää työt-
tömien kannalta huonompia aktivointitoimenpiteitä, kuten väärin käytettyjä työkokeiluja
ja kuntouttavan työtoiminnan jaksoja, jotka väärin käytettyinä pahimmillaan tarkoittavat
työttömän kannalta niin sanotusti oikean työn tekemistä ilman palkkaa, ja työttömien pa-
kottaminen palkattomaan työhön ei kyllä mielestäni ole oikein. 

Hallituksen pitäisikin tuoda eduskunnalle esitys lisäbudjetista työllisyyden hoidon mää-
rärahojen lisäämiseksi, koska yhteiskunnan kannalta työllisyyden hoitaminen ja palkkatu-
kityöllistäminen on kannattavaa. Palkka tulee työttömyysturvan tilalle, joka säästyy, ja
työllisinä ihmiset maksavat enemmän veroja. Lisäksi ihmisten elämänhallinta yleensä pa-
ranee, hyvinvointi lisääntyy ja syrjäytymisen riski pienenee. Toivonkin, että otetaan järki
käteen ja tuodaan lisätalousarvio, ja toivon, ettei meidän enää tässä salissa tarvitsisi käsi-
tellä lisätalousarvioita, joissa puututaan tähän seuraukseen eli työttömyysturvamenojen
kasvuun, vaan voitaisiin puuttua syyhyn eli työttömyyteen. On muistettava, että me mak-
samme näitä työttömyyden kustannuksia monelta eri momentilta, ja valtiontalous olisi aika
lailla tasapainossa, jos työllisyys saataisiin hallintaan.

Sitten muutama sana Talvivaarasta: 
Nyt esitetään 112 miljoonaa lisää rahaa Talvivaaran konkurssipesälle, ja täytyy sanoa,

että kansanedustajana minua hämmentää se, kuinka vähillä tiedoilla eduskunnan pitäisi
näin merkittävä lisämääräraha antaa. Minun mielestäni meidän pitäisi saada laaja tietopa-
ketti konkurssipesän tilanteesta, jotta me osaisimme arvioida tarvittavat jatkotoimenpiteet
ja lisämäärärahatarpeet. 

Olennainen kysymys on tietenkin seuraava: Voidaanko Talvivaaran kaivos saada kan-
nattavaksi aiheuttamatta lisää ympäristövahinkoja? Pystytäänkö Talvivaaran kaivoksen
prosessi korjaamaan toimivaksi kannattavuuden puitteissa, ilman että pilataan lisää ympä-
ristöä? Mikäli kaivos voidaan saada toimimaan kannattavasti ympäristön reunaehtojen
puitteissa, kannattaa tarvittavat toimet tehdä ja kannattaa lisämääräraha antaa. Kaivokseen
on jo tehty valtavat investoinnit ja iso ympäristöalue on kärsinyt, joten kaivoksen toimin-
nan jatko pitää yrittää turvata, jos mahdollista, ja on muistettava, että Talvivaaralla on iso
työllistävä vaikutus Kainuun alueella. Ei ole kuitenkaan mitään järkeä pumpata jatkuvasti
lisää veronmaksajien rahaa kaivosyhtiöön, mikäli ei ole realistisia näköaloja siitä, että tuo-
tantoprosessi voidaan saada toimimaan ja yhtiö kannattamaan ympäristön reunaehtojen
puitteissa. Jatkuva rahan pumppaaminen yhtiöön on erittäin kallista työllistämistoimintaa.
Haluaisinkin kysyä paikalla olevilta ministereiltä: (Puhemies koputtaa) onko eduskunnalle
saatavilla lisätietoa tästä kaivoksen tämänhetkisestä tilanteesta päätöksenteon tueksi?
22



Pöytäkirjan asiakohta PTK 22/2015 vp
15.33 Päivi Räsänen kd: Arvoisa herra puhemies! Puutun tässä puheessani vain yhteen
asiaan lisätalousarvioesityksessä eli maahanmuutto-osioon, ja siinähän ehdotetaan Maa-
hanmuuttoviraston ja valtion vastaanottokeskusten toimintamenoihin sekä pakolaisten ja
turvapaikanhakijoiden vastaanoton määrärahoihin noin 20 miljoonan euron lisäystä. No,
nämä määrärahalisäykset ovat tarpeen, mutta kehitys on kyllä huolestuttava, varsinkin kun
tavoitteena on ollut, että saisimme säästöjä näistä kustannuksista, ja muistaakseni perus-
suomalaiset vaaliohjelmassaankin olivat asettaneet tavoitteekseen jopa 300 miljoonan eu-
ron säästöt maahanmuuttohallinnosta, eli suunta on nyt varsin toinen.

Maahanmuuttohallinnon tuloksellisuutta parannettiin aika huomattavasti viime vaali-
kaudella. Erilaisilla kehittämistoimilla neljän vuoden aikana, siis vuodesta 2011 aina tänne
2015:een, saatiin noin 16 miljoonan euron säästöt vastaanottomenoista eli 20 prosentin
säästöt. Ne saatiin sopeuttamalla turvapaikanhakijoiden vastaanottojärjestelmää, vähentä-
mällä majoituspaikkoja ja lakkauttamalla vastaanottokeskuksia. Turvapaikkahakemusten
käsittelyjä nopeutettiin ja lisäksi maasta poistamista koskevien päätösten täytäntöönpanoa
tehostettiin, eli esimerkiksi viime vuonna poliisi pani täytäntöön lähes 2 800 maastapois-
tamispäätöstä, mikä on Euroopan tehokkainta toimintaa. Toivon, että tässä linjassa tämä
nykyinen hallitus myös pysyy.

Maahanmuuton yksi tavoite edellisellä hallituskaudella ja nyt myös tässä uudessa halli-
tusohjelmassa on tämä turvapaikkahakemusten nopeampi käsittely, ja viime kaudella tuo-
ta käsittelyä pystyttiin lyhentämään 35 prosenttia eli lähes 93 vuorokaudella, eli se oli hy-
vin merkittävä lyhennys tuohon käsittelyaikaan. Samoin kuntiin siirtyminen sujuvoitui:
odotusaika vastaanottokeskuksesta kuntaan muuttoon laski 46 vuorokauteen, kun aiempi-
na vuosina odotusaika oli lähes kaksinkertainen.

Nyt on erittäin tärkeää, herra puhemies, että myös näinä tulevina vuosina pidetään huol-
ta sillä lailla viranomaisten resursseista, jotta nyt viime vaalikaudella saavutetut tulokset
eivät kärsi vaan että voidaan edelleenkin tehostaa tätä toimintaa. Se on sekä näiden turva-
paikanhakijoiden kannalta että sitten yhteiskunnan kustannusten kannalta tärkeää.

Palaan vielä tähän mainitsemaani tilanteeseen, kun Suomen hallitus taipui eilen Euroo-
pan unionin sisäministerikokouksessa enemmistön kantaan eikä vastustanut hanketta tur-
vapaikanhakijoiden uudelleensijoittamisesta. Ihmettelen kyllä sitä, että hallituksen maa-
hanmuuttopoliittinen linja ei kestänyt edes ensimmäistä kuukautta, vaikka tämä oli perus-
suomalaisille keskeinen vaaliteema. Sitä paitsi itselleni on jäänyt hämäräksi, mikä tuo
enemmistö lopulta oli. Ulkomaisessa mediassa on nimittäin kerrottu, että vain 10 maata
28:sta olisi kannattanut tuota sisäisten siirtojen esitystä, joka komissiosta tuli, vaikka meil-
lä vedottiin täällä siihen, että enemmistö on sen takana.

Todellakaan turvapaikanhakijoiden sisäiset siirrot eivät ratkaise tätä siirtolaisongelmaa,
vaan päinvastoin: ne voivat sitä pahentaa. Suomen hallitukset ja eduskunnat ovat tähän asti
johdonmukaisesti torjuneet ehdotukset siitä, että näitä turvapaikanhakijoita ryhdyttäisiin
siirtelemään maasta toiseen. Keskeinen periaate on ollut se, että jokainen maa vastaa omal-
le alueelleen tulevista turvapaikanhakijoista, sen tutkimisesta, täyttävätkö he pakolaisase-
man. Mutta sen sijaan me Suomessa olemme painottaneet kiintiöpakolaisten ottamista.
Heidäthän valitaan suoraan pakolaisleireiltä ja sijoitetaan suoraan kuntiin, ja esimerkiksi
supon turvallisuusselvitykset tehdään jo lähtömaassa. Turvapaikanhakijat taas puolestaan
sijoitetaan vastaanottokeskuksiin, mikä myös tuo huomattavasti enemmän kustannuksia
valtiolle, ja käytännössä heistä tällä hetkellä eri Euroopan maissa suurin osa vielä palaute-
taan kotimaahansa tämän tutkimisen jälkeen, kun todetaan, että he eivät täytä niitä kansain-
23



Pöytäkirjan asiakohta PTK 22/2015 vp
välisen suojelun edellytyksiä. Eli nämä turvapaikanhakijat ovat aivan erilaisessa asemassa
— he ovat paljon paremmassa asemassa lähtökohtaisesti, heillä on ollut varaa lähteä näille
kalliille, laittomille salakuljettajien järjestämille reiteille — kuin sitten ne hädänalaiset,
heikossa asemassa olevat pakolaiset pakolaisleireillä, joita me olemme kiintiöpakolaisina
ottaneet.

Pidän kyllä erittäin moraalittomana ja huonona vaihtoehtona sitä, jos hallitus todella me-
nee siihen, että kiintiöpakolaisten määrää sitten vähennetään, kun meidät ikään kuin niin
sanotusti pakotetaan ottamaan näitä turvapaikanhakijoita kiintiönä vastaan. Ei heitä voi
rinnastaa toisiinsa, ja mielestäni tässä hallituksen pitäisi pysyä nyt tiukalla linjalla. Sen ta-
kia vetoankin, että pääministeri Sipilä oikaisisi vielä Suomen linjan, kun tämä asia on tu-
lossa päämiesten pöydälle tässä kuussa.

Arvoisa puhemies! Kokemuksesta tiedän sen, että paine noissa neuvoston kokouksissa
voi olla kova, mutta kyllä silti Suomen pitää säilyttää oma linjansa, ja se on vielä kaiken li-
säksi koko Euroopan pakolaispolitiikan kannalta hyvä linja, jos me painotamme nimen-
omaan sitä, että tätä kiintiöpakolaisjärjestelmää kehitetään voimakkaasti kaikissa Euroo-
pan maissa mutta sen sijaan ei murreta sitä periaatetta, että jokainen Euroopan unionin
maa, jokainen Schengen-maa vastaa omalle alueelleen tulevien turvapaikanhakijoiden tut-
kinnasta ja näitä maita autetaan sitten eri virastojen, komission rahastojen ja asiantuntija-
avun kautta tekemään näitä ratkaisuja.

15.41 Pia Viitanen sd: Arvoisa herra puhemies! Tosiaan tässä keskustelun aikana on hy-
vin tullut esiin kysymys, joka liittyy suuressa määrin nyt siihen, miten ripeästi tartutaan toi-
meen uuden hallituksen toimesta. Tietenkin viittaan tässä siihen keskusteluun, joka käytiin
laajasti tuossa debatissa koskien työllisyysmäärärahoja. Me kaikki tiedämme faktan: ne
ovat loppu. Me kaikki tiedämme, että aika usein, kun näitä työllisyysmäärärahoja arvioi-
daan ja tehdään budjetteja, saattaa käydä niin, että jossain vaiheessa huomataan, että ne
loppuvat kesken, ja silloin on aika yleinen ja välttämätön käytäntö, että tilanteeseen reagoi-
daan tässä ja nyt. Ei ole tavatonta, että rahat loppuvat, mutta se on tavatonta, että siinä ti-
lanteessa ei tehdä mitään.

Kyllä me hieman siellä valtiovarainvaliokunnassa ihmettelimme, kun kuulimme tosiaan
asiantuntijalta, että seuraava lisätalousarvio on tulossa vasta käytännössä marraskuun alus-
sa, lokakuun viimeisillä päivillä. Se on myöhäistä silloin. Siellä ovat nyt nuoret vailla töitä,
ja tähän tilanteeseen täytyisi pystyä reagoimaan tässä ja nyt. Ei nyt ole varaa emmekä me
voi — me teemme politiikkaa, tämä on poliittinen eduskunta ja hallitus — puhua, että tämä
on nyt tekninen lisätalousarvio ja sillä hyvä ja jos rahat ovat loppu, niin se on korkeintaan
edellisen hallituksen vika. Eihän se nyt, hyvänen aika, näin voi mennä.

On tärkeää ja hyvä, että tulemme valiokunnassa hyvin tarkkaan tämän asian perkaa-
maan. Vetoan nyt hallituspuolueisiin, että eduskunnassa sitten, jos ei hallitus sitä halua teh-
dä, voisi tulla muutoksia tämän määrärahan osalta. Tosin hallitus ei ole tätä pykälää edes
aukaissut, että ilmeisesti työllisyysasiaa ei ole otettu tosissaan.

Täällä tuli myös toinen, suoraan tähän lisätalousarvion ajankohtaan liittyvä asia, sitä
muun muassa edustaja Heinäluoma täällä kysyi, ja se oli tämä autovero. Senhän perussuo-
malaisten varapääministeri Timo Soini lupasi tuossa vaalien alla aika kovallakin näyttä-
vyydellä. No, luonnollisesti tämä lupaus ei toteutunut, mutta kun hallitus nyt päätti sitten
lähteä alentamaan tätä autoveroa, niin tietenkään tällainen toteuttamistapa, että ruvetaan
puhumaan vaiheittaisuudesta, ei kerta kaikkiaan ole se oikea. Autokauppa seisoo, siellä on
24



Pöytäkirjan asiakohta PTK 22/2015 vp
monilla autokauppiailla iso huoli työllisyydestä ja siitä, miten tässä tilanteessa pärjätään, ja
siksi on välttämätöntä, että se linjaus tulee pian ja päätökset tehdään kerralla. Tätä me so-
sialidemokraatit edellytämme, ja tietenkin oli hyvä kuulla, että myös ministeri Stubb sii-
hen suuntaan puhui, mutta tietenkin se oikea paikka ratkaista asia olisi ollut tämä lisäta-
lousarvio, ja jäimme kovasti hämmästelemään, että tätä asiaa se ei sisällä.

Yleisesti ottaen täällä edustaja Harakka puhui hyvin näistä verotuloarvioista ja siitä, mil-
laista kuvaa se Suomesta antaa. Se kertoo, että meillä on varallisuuksia, meillä on pää-
omia, siellä jopa verotuotto kasvaa, ja samaan aikaan todellakin muun muassa arvonlisä-
veron tuotto pienenee, mikä kertoo, että ihmisillä jo nyt on ostovoiman kanssa ongelmia.
Tässä minä nyt ihan hyvin vakavissani vielä kerran vetoan hallitukseen ja myös hallitus-
puolueiden edustajiin siinä, että on inhimillisesti väärin, että me valitsemme sellaisen lin-
jan, että köyhimmät, pienimmät, heikoimmat — lapsiperheet, vanhukset, eläkkeensaajat,
työttömät — pistetään konkreettisesti säästöjen ja leikkausten kautta tämän vaikean tilan-
teen maksumiehiksi, maksunaisiksi, maksulapsiksi, ja toisaalta samaan aikaan sitten teh-
dään sellaista politiikkaa, että se hyväosainen ei lainkaan tähän talkooseen osallistu. Se on
inhimillisesti väärin, se on kohtuutonta näitä pienituloisia kohtaan — siellähän muutama
valtiosääntöprofessori jo kritisoi sitä, että tässä perusoikeudet jäävät jalkoihin näiltä hei-
koimmilta ihmisiltä, ja tämmöinen kritiikki pitää muuten ottaa vakavasti. Tämä on paitsi
inhimillisesti myös siksi väärin, että kun täällä puhutaan tänään lisätalousarviosta ja sitä
kautta talouspolitiikasta, niin kyllähän me nyt sen tiedämme, että eivät ne rattaat lisää pyö-
ri, jos ihmisillä on kukkarossa pelkkä reikä. Ihmisillä pitää olla ostovoimaa, ja nimen-
omaan pienempituloisten ihmisten ostovoimasta on kysymys ja sitä kautta myös koko ta-
louden hyvinvoinnista.

Löysin mielenkiintoisen artikkelin Financial Timesista eilen. Se kertoi IMF:n tutkimuk-
sesta, jossa oli tutkittu sitä, että jos esimerkiksi rikkaimmalla viidenneksellä nousevat tu-
lot, niin kaiken kaikkiaan kansantalous kääntyy sitä kautta hivenen miinusmerkkiseksi, ja
jos taas kaikkein pienituloisimmilta nousevat tulot, niin se vaikuttaa myönteisesti koko
kansantalouteen. Minun mielestäni tämmöiset kuvaavat sitä, miten myös talouspoliittisesti
tätä yhtälöä pitäisi lähteä purkamaan.

Sitten minä löysin tällaisen neuvon Ruotsista — kun usein kuunnellaan tätä naapurimaa-
ta herkällä korvalla — että täällä ruotsalaisen finanssitalon pääekonomisti sanoo, että äl-
kää leikatko nyt ja että julkisen talouden leikkaukset ja työttömyyden nousu heikentävät
entisestään juuri kotimaisen kysynnän kasvuedellytyksiä. Sinänsä velka on hallinnassa, ja
siksi tämä pääekonomisti lähettää terveiset, että uuden hallituksen pitäisi vauhdittaa kulu-
tusta eikä suinkaan leikata sitä. Mielestäni myös tämänkaltaiset asiat tulisi ottaa huo-
mioon, kun arvioimme tätä talouspoliittista kokonaisuutta kaikkinensa.

Tässä terveisiä. Toivon, että hallitus vielä miettii näitä omia veropoliittisia linjauksiaan.
Huomasin eilisestä Helsingin Sanomista, että siellä myös keskustan puoluevaltuutettuja ja
kansanedustajia oli huolissaan näistä painotuksista. (Puhemies koputtaa) Uskon ja toivon,
että näihin voidaan saada vielä muutoksia.

15.47 Simon Elo ps: Arvoisa herra puhemies! Turvapaikanhakijoiden määrän voimak-
kaan kasvun johdosta tässä lisätalousarviossa esitetään vastaanottomenoihin lisäystä va-
jaat 20 miljoonaa euroa. Tämä on tietysti merkittävä lisäys, mutta täytyy huomioida, että
kun katsoo viime vuosien valtion tilinpäätöksiä ja sieltä pakolaisten ja turvapaikanhakijoi-
den vastaanottokustannuksia, niin vielä vuonna 2010 melkein 100 miljoonaa euroa käytet-
25



Pöytäkirjan asiakohta PTK 22/2015 vp
tiin tähän momenttiin, vielä 2012 käytettiin 69 miljoonaa euroa ja nyt tämän lisätalousar-
vion myötä, jos se hyväksytään tähän, tänä vuonna noin 63 miljoonaa euroa. Eli selvästi ol-
laan saatu tätä asiaa suitsittua, ja se on oikea suunta, mutta totta kai täytyy tilannetta seu-
rata, ja se on kiistatonta, että tulijamäärät ovat olleet nyt tänä vuonna kasvussa.

Täällä vasemmisto-oppositiossa on usein hellitty ajatusta, että Suomi seuraisi Ruotsin
maahanmuuttopolitiikkaa myös pakolaisten ja turvapaikanhakijoiden osalta. Jos puhutaan
Suomen tasolla 63 miljoonasta eurosta pelkästään vastaanottokustannuksissa, kun Ruot-
siin tuli viime vuonna yli 80 000 turvapaikanhakijaa, niin siitä voi lähteä miettimään, mil-
laisia kustannuksia siitä on Ruotsin valtiolle pelkästään vastaanoton osalta. Eli kyllä siellä
vasemmisto-oppositiossa voitaisiin vähän miettiä tarkemmin, mitä se todella tarkoittaa.

Edustaja Räsänen, joka ehti salista jo poistuakin, peräänkuulutti perussuomalaisten lin-
jaa Välimeren kysymyksessä, laittomien maahantulijoiden kysymyksessä. Suomi on halli-
tuksena valmis käsittelemään komission esitystä sisäisiksi siirroiksi, mutta siinä on useita
ratkaistavia kysymyksiä vielä jäljellä. Lopullinen kanta päätöstekstiin tulee sen jälkeen
kun neuvosto on päättänyt asian käsittelyn. Eli suureen valiokuntaan, missä itsekin istun,
asia tulee vielä käsiteltäväksi. Perussuomalaisten linja on kielteinen asian suhteen.

15.50 Timo V. Korhonen kesk: Arvoisa puhemies! Tämän lisätalousarvion Talvivaara-
kirjaukset ovat erittäin myönteiset. Tällä esityksellä hallitus osoittaa sen, että siellä ymmär-
retään tämän alueen ympäristöriskit. Tämä osoittaa myös sen, että tässä ymmärretään Tal-
vivaaran merkitys kaiken kaikkiaan Kainuun maakunnalle. Vaikka tässä esityksessä nyt
mahdollistetaan myös se vaihtoehto, että tämä kaivos joudutaan kenties jossakin vaihtoeh-
dossa tai tilanteessa sulkemaan, niin totta kai on järkevämpää, että tässä nyt hallitus lisäta-
lousarvioesityksellään pyrkii löytämään kaikki mahdolliset ratkaisut sille, että kaivosta
pystytään jatkamaan. Toivottavasti tämä lisärahoitus nyt johtaa todella sitten sellaisiin rat-
kaisuihin, jotka ovat kestäviä niin aluetalouden, työllisyyden kuin ympäristön kannalta.

Kuten hyvin tiedetään, niin Talvivaara on myös erittäin iso ongelmakokonaisuus. Tie-
tyllä tavalla tämän kaivoksen kohtalonkysymyksiä on ainakin kaksi — tai ensinnäkin, voi-
ko tämä koko prosessi toimia kannattavasti? On tietysti hyvä kuulla ja ymmärtää se, että
monet asiantuntijat todella näkevät näin, että tämä prosessi on mahdollista saada toimi-
maan kannattavasti, mutta se edellyttää tietysti ainakin kahta asiaa, ensinnäkin sitä, että
Talvivaarassa tehdyistä virheistä otetaan nyt opiksi, ja etenkin sitä, että tämä tuotannon
liuotusongelma eli tämä metallien erottamisprosessi saadaan kaiken kaikkiaan merkittä-
västi nykyistä tehokkaammaksi ja paremmaksi. Tietysti kaikissa vaihtoehdoissa ja tilan-
teissa nyt on lähdettävä liikkeelle siitä, että nämä vakavat ympäristöongelmat otetaan huo-
mioon ja pyritään toimimaan niin, että nämä ongelmat pystytään korjaamaan.

15.52 Touko Aalto vihr: Kunnioitettu herra puhemies! Kohdistan puheeni ministeri Reh-
nille. Tuossa debatin aikana pyrin hakemaan kysymyksilläni vastausta siihen, kuinka Tal-
vivaara saadaan markkinaehtoisesti tuottamaan voittoa tulevaisuudessa. Tähän en saanut
vastausta valtiovarainministeri Stubbilta enkä myöskään teiltä, enkä oikeastaan keneltä-
kään taholta yhtään mistään milloinkaan.

Meillä on kolme vaihtoehtoa: se nollavaihtoehto, ettei tehdä mitään — tämä ei tieten-
kään ole mikään vaihtoehto käytännössä — toisena vaihtoehtona tämä kaupallinen ratkai-
su, mistä on puhuttu, ja kolmantena vaihtoehtona varautuminen kaivoksen sulkemiseen.
26



Pöytäkirjan asiakohta PTK 22/2015 vp
Toinen vaihtoehto ei ole mielestäni kannatettava, ellette pysty perustelemaan tuohon ky-
symykseeni vastausta. Siihen liittyen hallitus on tehnyt päätöksen 112 miljoonan euron
Terrafame Oy:n pääomittamisesta aikaisemman 97 miljoonan euron päälle. Aikaisempi
ehdollinen sopimus ei täyttynyt, kun ei saatu yksityistä rahaa, enkä usko, että yksityistä ra-
haa tullaan seuraavan kahden vuoden aikana saamaan. Kuten aikaisemmin totesin, Talvi-
vaara on käänteinen rahasampo, jonne on pumpattu, pumpataan jatkuvasti ja pumpataan
myös tulevaisuudessa valtavasti rahaa ilman että on mitään takeita siitä, että yhtiö voisi
markkinaehtoisesti tuottaa voittoa.

Valtion täytyy kaupallisessa vaihtoehdossa varautua yksin — siis yksin — koko uuden
kaivosyhtiön pääomittamiseen Terrafame Oy:n kautta ja toivoa kädet ristissä, että joku yk-
sityinen yhtiö jossain vaiheessa ehkä saattaisi kiinnostua sijoittamaan uuteen kaivosyh-
tiöön. Liiketoimintasuunnitelma tarkoittaa kahta lisävuotta tämän hulluuden jatkamista,
jonka jälkeen valtio sitten ei enää sitoutuisi uutta rahaa tähän laittamaan. Kuten tuossa on
monta kertaa puhuttu, koko tämä leikki maksaa noin 11—12 miljoonaa euroa kuukaudes-
sa.

Se skeptisyyteni liittyy nimenomaan siihen, minkä takia tähän ei uutta yksityistä rahaa
tulla saamaan. Toivon, että kumoatte nämä väittämät: kumoatte väittämän siitä, että nikke-
lin hinta ei ole nousussa; kumoatte väitteen siitä, että Kiina ei tuota mitään omia nikkeli-
rautaseoksiaan; kumoatte sen, että kaivosala ei ole missään hankaluuksissa; kumoatte sen
Talvivaaran historiaa leimaavan karmean tilanteen ja sen, että se sijoittajien silmissä ei sil-
tä näyttäisi; kumoatte sen, että koko tuotantoprosessit toimisivat täysin, että nämä neljä
päävaihetta tuotantoprosesseissa olisi saatu synkronoitua keskenään ja ylipäätään että näis-
sä päävaiheissa ei olisi itsessään missään mitään ongelmia. Nämä ovat niitä asioita, mitä
yksityiset sijoittajat katsovat koko ajan. Jos te olisitte yksityinen sijoittaja, lähtisittekö in-
vestoimaan tämänkaltaiseen yhtiöön? Tämä on se syy, minkä takia minä en usko, että kak-
si vuotta uutta peliaikaa tuottaisi toivottua ratkaisua. Ja minä pelkään, että kahden vuoden
päästä joudun toteamaan: valitettavasti sanoin tämän asian jo kaksi vuotta sitten. Ja koska
en ole saanut mitään vakuutuksia, kukaan ei ole kumonnut näitä väitteitäni, sen takia toi-
von, että kumoatte, arvon ministeri, nämä väitteeni.

Sen takia tämä kolmas vaihtoehtoni on mielestäni nyt aito ja todellinen vaihtoehto, va-
litettavasti, hyvin hyvin valitettavasti. Mutta sekin vaihtoehto edellyttää lisäpääomittamis-
ta, johon olen valmis. Mutta tavoitteena tulee olla nyt Talvivaaran alasajo. Se hallittu alas-
ajaminen on monen vuoden projekti, maksaa arvioiden mukaan noin 300 miljoonaa euroa
— mutta toki siihenkin pitää hakea vielä erikseen ympäristölupa, ja se määrittää uuden hin-
nan kokonaisuudessaan.

Tiedän myös sen, että toki muun muassa louhintaa pitää pystyä nyt jatkamaan, ja toivon
myös vastausta siitä, tulemmeko me jatkamaan sitä louhintaa, koska ensi talvi aiheuttaa
valtavan vesiongelman taas paikan päällä.

Kysymykseni, arvoisa herra puhemies, ministeri Rehnille: voitteko te vakuuttaa minut,
voitteko te vakuuttaa sijoittajat antamalla edes joitain vastauksia esittämiini kysymyksiin?
— Kiitoksia.

15.57 Timo Harakka sd: Arvoisa puhemies! Hallitus on korostanut sitä, että tämä on tek-
ninen lisäbudjetti. Tähän olemme täällä hyvässä uskossa valmistautuneet. Hyviin tapoihin
kuuluu, että uusi hallitus ei pura edellisen hallituksen päätöksiä ja sitoumuksia vaan tekee
oman budjettinsa ensimmäiselle kokonaiselle hallintovuodelleen. 
27



Pöytäkirjan asiakohta PTK 22/2015 vp
Sitä ikävämpi oli yllätys, kun vasta tänä aamuna ilmeni, että uusi hallitus on tehnyt tek-
nisestä lisäbudjetista selkeästi poliittisen lisäbudjetin. Toisin kuin valtiovarainministeriön
sivuilla esitetyissä tiedoissa, joihin olemme hyvässä uskossa nojautuneet, hallitus leikkaa
kehitysyhteistyövaroja 37,7 miljoonaa euroa jo tämän vuoden puolella — ikään kuin seu-
raaville vuosille määrätyt leikkaukset eivät vielä riittäisi. 

Tämä on siis uuden hallituksen ensimmäinen poliittinen budjetti. Se ilmenee siitä, mitä
siellä ei ole: ei mitään huolta työllisyydestä ja siihen varattuja rahoja, kuten edustaja Vii-
tanen ja moni muu on täällä viitannut; myös siitä, mitä siellä on: täysi piittaamattomuus
maailman hädänalaisimpien ihmisten elämästä, kuten edustaja Razmyar kauniisti kertoi.

Päästökaupasta saatavat varat — siis jo ennen nykyisen hallituksen aloittamista kerätyt
varat — ovat osa kehitysyhteistyön rahoitusta. Me emme tiedä, mitkä kehitysohjelmat nyt
pysähtyvät kuin seinään, mistä sopimuksista ja sitoumuksista Suomi lipeää, ketkä jäävät
kärsimään ja ihmettelemään uuden, uljaan Suomen itsekästä linjaa. Tämä ei ole tekninen li-
sätalousarvio vaan globaalista näkökulmasta traaginen lisätalousarvio. 

Mihin noita rahoja oikein tarvittiin? Oli surullista kuulla ministeri Stubbin perusteluita,
että maailman köyhimmiltä pois otetut rahat pannaan talteen hallituksen omaan jemmaan,
jos jotakin tarvetta sattuu ilmenemään. Tämä on suuri loukkaus. Samalla lausuma oli risti-
riidassa ministeri Stubbin vain hetkeä aikaisemmin esittämän vastuullisen ja viisaan ana-
lyysin kanssa: pakolaisongelma on EU:n suuri kriisi, johon Suomen täytyy tarjota osaltaan
rakentavia ratkaisuja. Mutta näillä äkkinäisillä ja julmilla leikkauksilla sekä yleisesti kan-
sallista uhoa henkivällä ohjelmallaan hallitus menettää Suomen puhevaltaa Euroopan
unionissa ja maailmassa. Hallitus kääntää selkänsä maailmalle, ja tämä on paitsi murheel-
lista myös vahingollista.

Edustaja Elo osoitti tuossa äsken varsin rajallista ymmärrystä siirtolaispolitiikasta.
Ruotsissa on todellakin huomattavasti enemmän maahanmuuttajia kuin Suomessa mutta
maahanmuuttajien työllisyysaste on aivan sama kuin kanta-asukkaiden. Samalla Ruotsin
työllisyysaste on kokonaiset 6 prosenttiyksikköä korkeampi kuin Suomessa. Se on lähellä
hallituksen asettamaa tavoitetta, joten on kiusaus kehottaa hallitusta lisäämään voimak-
kaasti työperäistä maahanmuuttoa. Ei se varmaan mahdotonta ole tälläkään hallituspohjal-
la. Perussuomalaisethan on tinkinyt kaikista periaatteistaan päästäkseen hallitukseen, jo-
ten varmaan neljän vuoden päästä edustaja Elo on ensimmäisenä rakentamassa kanssani
suurta moskeijaa Vantaalle. Hyvä näin. Mutta selvää on, että meillä on paljon opittavaa
Ruotsista siinä, kuinka maahanmuuttajat tuntevat olevansa tervetulleita ja kuinka tehok-
kaasti heidät otetaan mukaan koulutukseen ja työelämään. Ollaan mieluummin osa ratkai-
sua kuin osa ongelmaa.

Arvoisa herra puhemies! Lisätalousarvio osoittaa myös sen, miten itsekäs kansallinen
uho on myös taloudellisesti lyhytnäköistä. Katsotaan lisätalousarvion velan korkomenoja:
ne ovat 173 miljoonaa euroa pienemmät kuin odotettiin. Se johtuu siitä, että koko EU:ssa
valtiolainojen korko on laskenut ja talous vakaantunut, ja se on suuresti Euroopan keskus-
pankin ansiota, kun se tänä keväänä käynnisti suuren valtiolainojen osto-ohjelman, kauan
odotetun rahapoliittisen elvytyksen. 

Ikävä kyllä perussuomalaiset ovat olleet täysin väärässä tässäkin EU-asiassa. Se ilme-
nee välikysymyksestä, jonka puolue teki — ei tässä samassa salissa vaan siinä oikeassa sa-
lissa — 4. helmikuuta. Siitä on aikaa vain reilut neljä kuukautta. Puheenjohtaja Soini nosti
kovan metelin räikeistä sopimusrikkomuksista eli EKP:n osto-ohjelmasta, jonka hän julis-
ti yksiselitteisesti EU:n perussopimuksen vastaiseksi. Pari päivää sitten EU-tuomioistuin
28



Pöytäkirjan asiakohta PTK 22/2015 vp
kuitenkin osoitti Soinin yksiselitteisyyden vääräksi — EKP:llä oli täysi oikeus yrittää pe-
lastaa Euroopan talous. 

Soini tivasi välikysymyksessä hallituksen laskelmaa siitä, kuinka paljon velkapaperei-
den rahoitus Suomeen vaikuttaa. Vastaus on nyt tässä: 173 miljoonaa euroa lisää rahaa hal-
lituksenne kassaan, rakkaat perussuomalaiset siskot ja veljet! Olkaa hyvä, vaikka te ette to-
dellakaan tätä ansaitse. Silloin Soini vaati hallitukselta: lopettakaa kieroilu ja sumutus. En
usko, että rohkenen vaatia Soinilta samaa. Tyydyn toivomaan, että hän vähentää kieroilua
ja sumutusta.

Ensimmäinen varapuhemies Mauri Pekkarinen: Tässä vaiheessa ministeri Rehn, pai-
kalta 2 minuuttia. 

16.02 Elinkeinoministeri Olli Rehn (vastauspuheenvuoro): Arvoisa puhemies! Edustaja
Aalto, joka on joutunut poistumaan, kysyi, miten vakuutatte yhdenkään sijoittajan. Tämä
on mielestäni hyvin perusteltu kysymys, mutta esitän retorisen mutta asiallisen vastakysy-
myksen: Mitkä tekijät ovat estäneet yksityisten sijoittajien sitoutumisen tähän asti? Aina-
kin kolme tekijää: Ensinnäkin Talvivaara osakeyhtiön velkaantuneisuus ja epäselvyys yri-
tysjärjestelystä. Tämä on tarkoitus selkiyttää kesän mittaan, kuten kuvasin. Toiseksi ym-
päristön ja ympäristölupien tila, eli purkuputken rakentaminen Nuasjärveen on avainase-
massa kaupallisen ratkaisun ja vesien tilan parantamisen kannalta. Luvan täytäntöönpano
selvinnee heinäkuussa, se on Vaasan hallinto-oikeuden käsissä, ja heille annamme tieten-
kin työrauhan. Ja kolmas tekijä on nikkelin hinta. Sen ennustaminen on vaikeaa, mutta se-
kin on todennäköisesti keskipitkällä aikavälillä kuitenkin nousemaan päin. Eli kukaan ei
voi antaa varmaa vastausta, mutta nämä tekijät kun pystytään ratkaisemaan, niin kyetään
myöskin luomaan pohjaa kaupallisesti kestävälle ratkaisulle.

Herra puhemies! Haluan sanoa vielä sen, että louhinnan käynnistäminen Talvivaarassa
palvelee sekä kaupallisesti kestävän ratkaisun löytämistä että vesi- ja ympäristöongelmien
ratkaisemista, ja sen takia hallitus osaltaan kiirehti tätä lisäbudjettiesitystä. Vastaavasti sul-
keminen on vielä kalliimpi vaihtoehto kuin kaupallinen ratkaisu, se maksaisi 300 miljoo-
naa euroa ja kestäisi ainakin seitsemän vuotta.

Edustaja Korhonen totesi, että virheistä pitää ottaa opiksi. Se on totta. Nyt on huonot
housussa, ja sen takia kyse on siitä, miten pääsemme eroon vesi- ja ympäristöongelmista ja
kykenemme löytämään kestävän ratkaisun sekä yrityksen että Kainuun aluetalouden ja
työllisyyden kannalta järkevästi, hallitusti ja niin nopeasti kuin mahdollista. Tämä on hal-
lituksen pyrkimys.

16.05 Tarja Filatov sd: Arvoisa puhemies! "Ken tästä käy, saa kaiken toivon heittää", lu-
kee Danten Jumalaisessa näytelmässä helvetin portilla. Suomen talouskeskustelussa on
usein samoja piirteitä. On vain yksi totuus, kaikki muut valinnat vievät perikatoon, ja se
hieman näkyi tässä valtiovarainministerinkin puheessa. Tästä huolimatta oli erittäin posi-
tiivista, että valtiovarainministeri otti keskustelussa esiin myös niitä asioita, joita inves-
tointipuolella on tapahtunut, osa yritysten työn tulosta, osa jopa onnenkantamoisia, osa
taas edellisen hallituksen päätösten vipuvaikutusta. Outoa sen sijaan oli se, että valtiova-
rainministeri ei näytä uskovan valtion mahdollisuuksiin edistää investointeja tai ylipää-
tään vaikuttaa työllisyyteen.
29



Pöytäkirjan asiakohta PTK 22/2015 vp
Työtä ei voi käskeä syntymään, mutta voidaan luoda suotuisia olosuhteita. Näin valtio
on tehnyt Finaviassa, Äänekoskella, telakkateollisuudessa, ja itse asiassa tässäkin lisäbud-
jetissa hallitus tekee näin Talvivaarassa. Siellä syyt ovat kahtalaiset: ympäristön pelasta-
miseen liittyvät mutta toisaalta myös työllisyyteen liittyvät. Onneksi elinkeinoministeri
sentään uskoi enemmän hallituksen toimien vaikutuksiin.

Lisäbudjetin logiikka on outo. Se lisää rahaa passiiviseen työttömyysturvaan mutta ei
aktiiviseen työllistämiseen, koulutukseen, nuorten Sanssi-kortteihin tai yritysten perusta-
miseksi tarkoitettavaan starttirahaan. Tämä on poliittinen valinta. Valtiovarainministeri
perusteli tätä logiikkaa sillä, että kyse on vain teknisestä lisätalousarviosta, ei poliittisesta.
Edustaja Harakka taas mielestäni perusteli omassa puheenvuorossaan hyvin sitä, että tämä
ei ole ainoa poliittinen valinta, toinen liittyy kehitysyhteistyömäärärahoihin ja siihen, että
päästökaupparahakytkös leikataan pois.

Hallitus siis antaa mieluummin työttömien ihmisten olla työttömyysturvan varassa ko-
tona kuin työllistämistuen avulla työssä. Rahaa näissä molemmissa vaihtoehdoissa kuluu
suunnilleen yhtä paljon, jos katsotaan valtiontaloutta kokonaisuutena, otetaan huomioon
tukiraha mutta myös ne verotulot, jotka tätä kautta kehittyvät. Momentti tässä logiikassa
vain vaihtelee.

Ymmärrän hyvin sen, että hallitus ei ole vielä ehtinyt valmistella uusia lakeja tai avauk-
sia. Se kuitenkin muuttaa lisätalousarviossa talouden ennusteita, jotka kertovat, että kasvu
on heikompaa kuin viime syyskuussa ennakoitiin ja työttömyys nousee enemmän kuin
tuolloin ennakoitiin. Tätä muutosta vasten työllistämismäärärahojen lisäämättömyys ja tu-
levaisuudessa suunniteltu viidenneksen leikkaus on nurinkurinen.

Passiiviseen ansiosidonnaiseen työttömyysturvaan hallitus suunnittelee mittavaa leik-
kausta ja on ohjelmaansa kirjannut, että työttömyysturvan sanktioita pitää käyttää enem-
män. Ilmeisesti hallitus pyrkii tätä kautta säästämään passiivista työttömyysturvarahaa.
Mutta toivoisin, että hallitus näitä uudistuksia tehdessään perehtyisi väitöskirjaan, jossa on
tutkittu sanktioiden vaikutusta työllistymiseen ja aktivointiin. Tulos oli itsellenikin yllättä-
vä: Se kertoo, että ansiosidonnaisen puolella sanktiot eivät johda aktiivisuuteen vaan en-
nemminkin työvoiman ulkopuolelle siirtymiseen. Sen sijaan pitkään työttömänä olleiden
ihmisten kohdalla työmarkkinatuen sanktiot taas johtavat parempaan aktiivisuuteen —
tämä siitäkin huolimatta, että työmarkkinatuella olevien ihmisten kohdalla toimeentulotu-
ki on yleensä taloudellisesti suhteellisesti samaa tasoa kuin tuo työmarkkinatuki. Tätäkin
tulosta vasten on outoa, että ei huolehdita nimenomaan näistä aktiivirahoista vaan anne-
taan niiden loppua ja ihmisten odottaa loppuvuosi kotona passiivisen työttömyysturvan va-
rassa.

16.09 Harry Wallin sd: Arvoisa herra puhemies! Jatkaisin siitä, mihinkä edustaja Filatov
jäi. Täällä debatin yhteydessä haettiin syyllisiä siihen, että rahat ovat loppu, ja minun mie-
lestäni näin ei pitäisi toimia. Nyt ei ole syyllisten etsimisen aika, vaan aika etsiä keinoja,
millä voitaisiin näitä tukityöllistämisrahoja saada lisää.

Selvitin asiaa hieman ely-keskuksista, ja voi todeta, että Satakunnassa ja Pohjois-Poh-
janmaalla nämä palkkatukirahat ovat loppuneet, Uudellamaalla on käytetty 93 prosenttia
kaikista rahoista, Lapissa 90 prosenttia, ja tällä hetkellä sadat ja tuhannet nuoret ja yli 300
päivää työttömänä olleet henkilöt, pitkäaikaistyöttömät, ovat ilman tukirahaa, vaikka heil-
le olisi osoitettavissa työpaikka, jos tukirahaa olisi. Eli siinä mielessä nyt, kun ministeri
Rehn lähti pois, olisin toivonut, että hallitus nyt vielä kuitenkin katsoisi, että jos ei kerran
30



Pöytäkirjan asiakohta PTK 22/2015 vp
budjetin kautta tule lisärahaa, niin sitten sieltä työvoima- ja elinkeinoministeriön luokista
löydettäisiin lisärahoja, että voitaisiin saada lisää näitä palkkatukirahoja ja starttirahoja,
koska se on tosiaan henkilökohtainen tragedia, kun ihminen joutuu olemaan työttömyydes-
sä, vaikka hänellä olisi jo työpaikka.

Haluan samalla, kun olen viimeinen puheenvuoron pitäjä, toivottaa puhemiehistölle hy-
vää juhannusta ja myöskin pääsihteerille ja muille virkamiehille.

Keskustelu päättyi.

Asia lähetettiin valtiovarainvaliokuntaan.
31


