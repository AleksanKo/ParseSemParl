















































DEMB735.tmp.xml


Pöytäkirjan asiakohta PTK 126/2017 vp
Pöytäkirjan asiakohta 

PTK 126/2017 vp

Täysistunto

Keskiviikko 29.11.2017 klo 14.02—17.01

6. Hallituksen esitys eduskunnalle  laiksi maatalousyrittäjien  lomituspalvelulain  27 ja 
27 b §:n väliaikaisesta muuttamisesta

Hallituksen esitys HE 160/2017 vp
Valiokunnan mietintö StVM 13/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 6. asia. Käsittelyn pohjana on sosiaali- ja terveysvaliokunnan mietintö StVM 13/
2017 vp. Nyt päätetään lakiehdotuksen sisällöstä.

Keskustelu

15.32 Eerikki Viljanen kesk: Arvoisa puhemies! Maataloustuotteet kamppailevat poik-
keuksellisten sääolosuhteiden kärjistämän kannattavuuskriisin kanssa. Kriisi koskee kaik-
kia tuotantosuuntia, mutta tällä esityksellä pystytään nyt hieman tukemaan etenkin koti-
eläintuottajien työssäjaksamista. Siksi olen nyt tyytyväinen, että tätä maatalousyrittäjien
väliaikaista sijaisapumaksujen alentamista jatketaan ensi vuodellekin. Tämä tilapäinen
alennus ei maatalouden tai suomalaisen ruuantuotannon kannattavuuden suurta kuvaa ikä-
vä kyllä käännä kertalaakista paremmaksi, mutta tuo sentään pientä helpotusta kaikkein
hankalimmassa tilanteessa oleville.

15.33 Ritva Elomaa ps: Arvoisa puhemies! 2017 budjettiriihessä hallitus päätti 1 miljoo-
nan panostuksesta lomituspalveluiden sijaisapumaksujen alentamiseen. Esitys on hyvä,
mutta riittämätön ja määräaikainen. Tällä hetkellä viljelijät ovat todella ahtaalla. Olemme
tosi ristiriitaisessa tilanteessa. Kotimainen ruoka ja ruuantuotanto on elintärkeää jokaiselle
kansalaisellemme. Taloudellisesti monilla viljelijöillä menee todella huonosti, ja henkinen
jaksaminen on koetuksella. Kun tulee tiukka paikka, lomittajia on vaikea saada. Lomitta-
jan tulee olla osaava ja tietenkin luotettava. Siksi pitää varmistaa koulutuksen ja palkkauk-
sen muodossa myös lomittajien saatavuus tulevaisuudessa. Lisäksi tilalla on usein eläimiä,
joiden hyvinvointia edistetään tukemalla viljelijän jaksamista, ja sen takia on tärkeää, että
viljelijä saa sen pienen hengähdystauon, koska eläinten hyvinvointi on kaikille tärkeää,
sekä tuottajalle että myös kuluttajalle, joka haluaa ostaa eettisesti tuotettua ruokaa.

Perussuomalaisten varjobudjetissa on tähän osoitettu enemmän panostusta, ja varjobud-
jetissamme otamme huomioon viljelijän ahdingon paremmin.

15.34 Hannu Hoskonen kesk:  Arvoisa herra puhemies! Tämä sijaisapumaksun pieni
alentaminen, pitäminen vuodella eteenpäin tämä poikkeus voimassa, on ihan hyvä ja posi-
tiivinen asia, mutta toivoisin jonain päivänä kyllä tässäkin maassa, että saataisiin Suomeen
 Tarkistettu
4.1



Pöytäkirjan asiakohta PTK 126/2017 vp
laadittua semmoiset systeemit, että maatalouden kannattavuudesta aidosti pidettäisiin
huolta. Ymmärrän sen, että yhteinen eurooppalainen maatalouspolitiikka on ajanut tämän
tilanteen sellaiseksi kuin se on tällä hetkellä, mutta toivon, että siitä löytyisi kuitenkin se
kultainen keskitie, jolla voitaisiin mennä eteenpäin niin, että myös maanviljelijä saisi tuot-
tamastaan raaka-aineesta oikeudenmukaisen hinnan. Silloinhan tietenkin tällaisen sijais-
apumaksun taloudellinen vaikuttavuus on kovin heikko. Sen sijaan, kun ihminen saa levä-
tä ja saa sen sijaisavun vähän huokeammin kuin olisi saanut korotustilanteessa, niin sen-
hetkisessä tilanteessa sillä sijaisavulla on varmasti suuri merkitys, että ihminen pääsee ren-
toutumaan ja työpaineista hieman vapautumaan. 

Mutta toivoisin, että tässä maassa aloitettaisiin vihdoin viimein keskustelu siitä, että saa-
taisiin maanviljelijän myymistä tuotteista oikeudenmukainen hinta, koska tämän jatkuvan
ruuan halpuuttamisen todellinen maksajahan on ollut maanviljelijä. Raaka-ainehinnat on
poljettu niin alas, että on menty jo alle tuotantokustannusten. Kun siihen päälle luetaan vie-
lä nämä maataloustuotteiden viennin pakotteet, jotka ovat vaikuttaneet sillä keinoin, että
Venäjälle menevä maataloustuotteiden kauppa on todella tyrehtynyt, ja siitä ovat maanvil-
jelijät joutuneet kärsimään, maksamaan kovan hinnan, kun ei ole markkinaa tuotteille,
vaikka tuotamme maailman puhtainta ruokaa, jonka luulisi menevän maailmanmarkkinoil-
le kuin kuumille kiville, niin tähän pitää joku muutos saada. Tällä lakiesityksellä sitä ei tie-
tenkään saada, mutta toivottavasti sillä saadaan kuitenkin syntymään se tilanne, että maan-
viljelijät selviävät vaikeasta tilanteesta jotenkuten kohti parempia päiviä.

Yleiskeskustelu päättyi ja asian käsittely keskeytettiin.
2


