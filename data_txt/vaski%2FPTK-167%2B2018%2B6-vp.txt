















































DEM2943.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

6. Yhdenvertaisuusvaltuutetun kertomus eduskunnalle 2018
Kertomus K 6/2018 vp
Valiokunnan mietintö TyVM 14/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 6. asia. Käsit-
telyn pohjana on työelämä- ja tasa-arvovaliokunnan mietintö TyVM 14/2018 vp. Nyt pää-
tetään kannanotosta kertomuksen johdosta.

Keskustelu

18.05 Tarja Filatov sd (esittelypuheenvuoro): Arvoisa puhemies! Käsittelyssä on siis yh-
denvertaisuusvaltuutetun kertomus. Hänhän oli aikaisemmin vähemmistövaltuutettu, mut-
ta kun tämä tehtävä on laajentunut, niin on muutettu myös nimikettä. Yhdenvertaisuusval-
tuutetun kertomuksessa tuodaan esille niitä havaintoja, joita suomalaisesta yhdenvertai-
suudesta on. Tällä kertaa tässä kertomuksessa on yhdeksän erilaista suositusta, joista osa
koskee yhdenvertaisuuslain muutostarpeita, osa koskee ulkomaalaisten asemaa ja oikeuk-
sia Suomessa sekä ihmiskaupan uhrien aseman ja auttamisjärjestelmien parantamista. Eri
valiokunnat, jotka tästä ovat antaneet lausuntonsa työelämävaliokunnalle, ovat todenneet
— ja tähän toteamukseen myös työelämävaliokunta yhtyy — että kertomus antaa kattavan
kuvan yhdenvertaisuusvaltuutetun laajasta tehtäväkentästä ja keskeisistä ongelmista, jotka
siihen liittyvät.

Tässä kertomuksessa todetaan, että yhdenvertaisuuden edistämisen kannalta on tärkeää,
jotta tiedetään riittävästi, että meillä on vertailukelpoista ja säännöllisesti kerättävää dataa
ja tutkimustietoa, jonka pohjalta sitten voidaan tehdä politiikkasuosituksia ja ajatella, mi-
ten asioita voidaan viedä eteenpäin. Niinpä valtuutettu esittää tällaista syrjintäbarometriä,
ja tähän valiokunta omassa mietinnössään yhtyy, tällaiselle olisi tarvetta.

Toinen asia, joka on varmaan kaikkien valtuutettujen kohdalla totta, mutta erityisesti yh-
denvertaisuusvaltuutetun kohdalla: on kyse resursseista. Sen vuoksi tässäkin kertomukses-
sa on keskitytty tiettyihin asioihin, ei siis koko laajaan toimenkuvaan, vaan vain tiettyihin
asioihin, ja ilmeisesti ajatus on, että aina eri vuosina otetaan vähän eri asioita perusteelli-
semman tarkastelun kohteeksi. Tässä valiokunta on myös huolissaan siitä, että nämä re-
surssit ovat edelleen varsin rajalliset, ja valiokunta toteaa, että pitää miettiä, miten tämmöi-
siä yhteisiä vaikkapa viestintä- tai hallintoresursseja voitaisiin hyödyntää paremmin. 

Yksi keskeinen asia on työelämässä tapahtuva syrjintä, ja tässä yhdenvertaisuusvaltuu-
tettu on esittänyt toimivaltaan liittyviä kysymyksiä. Tämä on oikeastaan tällainen vanha
toimivaltakysymys, että minkä verran työsuojeluviranomaiset tekevät ja minkä verran yh-
denvertaisuusvaltuutettu tekee. Tällä hetkellä ajatus on se, että yhdenvertaisuusvaltuutettu
 Tarkistettu
4.0



Pöytäkirjan asiakohta PTK 167/2018 vp
olisi tällaisen laajan kuvan puolella ja sitten työsuojeluviranomaiset ikään kuin yksittäisis-
sä tapauksissa. Silloin kun tätä valmisteltiin, niin vaihtoehtoina ovat olleet seuraavanlaiset
mallit: malli, jossa valvonta kuuluisi yksinomaan työsuojeluviranomaisille, tai sitten se
kuuluisi yksinomaan yhdenvertaisuusvaltuutetulle, tai sitten kolmannen mallin mukaan
näillä toimijoilla on rinnakkainen toimivalta. Silloin päädyttiin siis siihen, että valtuutetun
tehtäviin ei kuulu valvoa yhdenvertaisuuslain noudattamista vaan se on säädetty näiden
työelämäkysymysten kohdalla työsuojeluviranomaisten tehtäväksi. 

Tästä valiokunta kävi pitkän keskustelun ja päätyi siihen, että se suhtautuu varaukselli-
sesti tähän yhdenvertaisuusvaltuutetun toimivallan laajentamiseen. Perusteina oli se, että
kun työsuojeluviranomaisilla on syvällinen tuntemus työelämästä ja heille kuuluu muun
muassa yleissitovien työehtosopimusten noudattamisen valvonta — he käyvät tarkastus-
käynneillä työpaikoilla ja heillä on valtakunnallisesti kattava toimipisteiden verkosto —
niin sen vuoksi vaaka ikään kuin kallistui valiokunnassa tälle puolelle ja valiokunta otti
kannan, jossa sanotaan, että ”valiokunta suhtautuu yhdenvertaisuusvaltuutetun työelämän
valvontaan liittyvän toimivallan lisäämistä koskevaan ehdotukseen varauksellisesti”. Mut-
ta toki ymmärsimme sen, että on sellaisia tilanteita, joissa kyse on laajemmasta toimival-
lasta.

Seuraava esitys on ollut yhdenvertaisuuslain osittaisuudistus, jossa on esitetty, että sil-
loin kun on kyse työsyrjinnästä, niin itse asiassa yhdenvertaisuus- ja tasa-arvolautakunta
voisi käsitellä asioita myös uhria nimeämättä. Tämä olisi sen takia tärkeää, että usein uhri
pelkää niitä seuraamuksia, joita tulee siitä, että nostaa asiansa esiin. Lisäksi tässä esitettiin,
että lautakunnalla olisi oikeus määrätä hyvitys syrjinnän uhreille. Tähän ikään kuin sa-
maan pakettiin kuuluu myös oppilaitosten toimintaan ja varhaiskasvatukseen liittyviä uu-
distusehdotuksia.

Sitten valiokunta käsitteli esitystä, joka liittyi siihen, että työnhakijalla olisi oikeus kai-
kissa tilanteissa saada selvitys työnantajalta niistä perusteista, joilla valintapäätös on tehty,
jos hän epäilee, että häntä on syrjitty. Tästä kävimme pitkän keskustelun, ja pohdimme
puolin ja toisin. Toisaalta se kuulostaa reilulta, että saa ne perusteet, mutta toisaalta riskinä
nykyrekrytointikäytännöissä on se, että jos joka tilanteessa työnantajalla on riski, että hän
joutuu perustelemaan valinnan erityisen tarkkaan hakijoille, niin käytetään ehkä enemmän
headhuntereita tai ylipäätään nämä rekrytointiprosessit menevät piiloon, ja se oli valiokun-
nan huoli. Siksi ajateltiin, että tätä kannattaa miettiä, mutta ei suoraan tähän yhdytty.

Valiokunta on kannattanut myös yhdenvertaisuuslain toimivuutta koskevan selvityksen
laajentamista. Itse asiassa tätä koskeva tutkimushanke on käynnissä, ja sen aikajänne on
2019—2020, ja jos tätä osittaisuudistusta lähdetään tekemään, niin siihen pitäisi varata riit-
tävästi aikaa ja pitäisi pystyä katsomaan, mitä tuo selvitys tuo tullessansa.

Yksi suuri asia oli vammaisten henkilöiden asema tämän yhdenvertaisuuslain näkökul-
masta, ja se itse asiassa on toiseksi yleisin syrjintäperuste niistä tapauksista, joita yhden-
vertaisuusvaltuutetulle tulee. YK:n yleissopimus vammaisten henkilöiden oikeuksista si-
sältää määräyksiä esteettömyydestä, saavutettavuudesta, kohtuullisista mukautuksista, ja
työelämä- ja tasa-arvovaliokunta yhtyy omassa mietinnössään siihen, että yhdenvertai-
suusvaltuutetun kertomuksessa todetaan, että jotta nämä oikeudet toteutuvat, niin ”lainsää-
täjältä tarvitaan aktiivisia toimenpiteitä ja vammaisuuden ja moninaisuuden ymmärtämis-
tä yhteiskunnan eri tasoilla ja esteettömän ja saavutettavan yhteiskunnan tietoista luomista
sekä myös perusoikeus- ja ihmisoikeusmyönteistä laintulkintaa”.
2



Pöytäkirjan asiakohta PTK 167/2018 vp
Valiokunta toteaa, että entistä tehokkaammat syrjimättömyyden edistämistoimet ovat
tarpeen, jotta vammaisten yhdenvertaisuus työelämässä ja vammaisten oikeus työhön to-
teutuisi nykyistä paremmin ja jotta me saisimme tehokkaampaa syrjinnän valvontaa ja jot-
ta me voisimme lisätä myös tietoisuutta siitä, mikä on syrjintää. Hyvin usein ihmiset koke-
vat, että ”no mä vaan sanoin niin, mä vaan tein niin, ei se ole syrjintää”, mutta olisi tärkeää
ymmärtää, mikä on lain näkökulmasta syrjintää ja mikä on ylipäätään yhteiskunnallista
syrjintää.

Valiokunta korostaa omassa mietinnössään niitä kantoja, joita sosiaali- ja terveysvalio-
kunta otti huomioon. Erityisesti nousi esiin vammaisen ihmisen yhdenvertainen oikeus va-
lita asuinpaikkansa, ja siitä keskustelimme eilen aika paljon ja onneksi hyvässä hengessä.

Esteettömyys ja saavutettavuus on yksi keskeinen asia. Valtuutettu nostaa esimerkiksi
digisyrjäytymisen riskin esiin ja korostaa sitä, että silloin kun suunnitellaan palveluita, pi-
tää ottaa huomioon se, että kaikki eivät pysty aina hankkimaan sopivia laitteita tai eivät
pysty käyttämään niitä tai eivät esimerkiksi saa pankkitunnuksia, jotta voisivat kirjautua
niihin palveluihin, joita vaikkapa viranomaiset siirtävät tänne sähköiseen maailmaan. Va-
liokunta korostaa, että yhdenvertaisuutta pitää lisätä näissä sähköisissä palveluissa, ja sii-
hen kuuluu myös selkokielisyys ja se, että nämä palvelut ovat helposti käytettävissä.

Sitten yksi asia, joka oli esillä, oli yhdenvertaisuusvaikutusten arviointi: miten esimer-
kiksi esteettömyys ja saavutettavuus pitäisi huomioida ennakoivasti silloin, kun tehdään
lainsäädäntöä ja uudistushankkeita. Tässä valiokunta yhtyi siihen, että meidän itse asiassa
pitäisi saada tämä arviointi normaaliksi arviointiprosessiksi silloin kun lakeja säädetään.

Yhdenvertaisuusvaltuutettu nosti esiin myös kielen — paitsi selkokielen niin myös
oman äidinkielen silloin, kun meidän lakimme mukaan on palveluja tällä äidinkielellä tar-
jottava — ja piti sitä merkityksellisenä asiana.

Sitten seuraava iso kokonaisuus on ulkomaalaisten asema ja oikeudet Suomessa. En käy
tätä kovin tarkkaan läpi, koska tässä on monia yksityiskohtaisia asioita ja ne voi lukea tuol-
ta valiokunnan mietinnöstä, mutta muutama kysymys sieltä. 

Esimerkiksi oikeusturva turvapaikanhakijoiden prosessissa nousi voimakkaasti esiin, ja
myös se, miten se toteutuu perheenyhdistämisessä, lapsen edun huomioimisessa ja ulko-
maalaista koskevissa päätöksissä. Tässä näytti siltä, että on olemassa erityisiä puutteita
asianmukaisen tuen tarjoamisessa. Työelämä- ja tasa-arvovaliokunta yhtyy niihin näke-
myksiin, joilla pitää miettiä, miten tämä turvapaikanhakijoiden oikeusapupalveluiden laa-
juus ja laatu toimii.

Toinen asia, jonka nostan näistä esiin, liittyy siihen, mikä on todistustaakka, miten se ja-
kautuu esimerkiksi näissä perheenyhdistämishakemuksissa, ja mitä tapahtuu toimeentu-
loedellytysten kohdalta. Valiokunta linjasi, että pakolaisaseman ja toissijaisen suojeluase-
man saaneiden perheenyhdistämishakemuksiin ei pitäisi soveltaa toimeentuloedellytystä,
ja erityisesti näin on silloin, kun on kyse 1lapsen perhe-elämään ja vanhempien hoivaan
liittyvistä kysymyksistä. Näihin samoihin tapauksiin liittyy se, että pitäisi turvata yhden-
mukainen käytäntö eri puolilla Suomea. Valiokunta näki, että se, että nämä käytännöt vaih-
televat eri puolilla, on ongelmallista ja siihen pitää puuttua.

Valtuutetun kertomuksen suositus 3 liittyi ihmiskaupan uhrin tunnistamisesta ja autta-
misesta annettuun lakiin ja niihin kysymyksiin, jotka sen taustalla ovat. Yksi niistä oli, että
maasta poistamisen täytäntöönpanon valvontaresurssit pitäisi vakinaistaa, ja tässä valio-
kunta oli samalla kannalla. Toinen liittyy siihen, mikä on palomuuri silloin, kun ilman oles-
kelulupaa oleva henkilö asioi viranomaisten kanssa ja hänen pitäisi pystyä hoitamaan
3



Pöytäkirjan asiakohta PTK 167/2018 vp
asioitansa ilman pelkoa maastapoistamispäätöksestä. Ja tässä siis kyse on ihmiskaupan uh-
reista. Tässä työelämä- ja tasa-arvovaliokunta katsoi, että asian selvittämistä tulee harkita,
että tätä palomuuria poistettaisiin, mutta tästä järjestelmästä ei kuitenkaan saisi luoda sel-
laista automaattia, joka turvaa laittomasti maassa oleskelevalle jonkinlaisen immuniteetin
viranomaisten puuttumiselle.

Ihmiskaupan vastainen toiminta liittyy myös tähän raporttiin ja siihen tuli erityisiä suo-
situksia. Ehkä näistä kannattaa nostaa esiin ihmiskaupan uhrien auttamisjärjestelmä, jossa
keskusteltiin siitä, pitäisikö olla erillislaki, joka kertoo tästä auttamisesta, vai voiko se olla
sillä tavalla kuin se tällä hetkellä lainsäädännössä on. Tuo taustahan liittyy siihen, että kun-
nissa esimerkiksi ei aina tunneta niitä velvoitteita, joita kunnilla on ihmiskaupan uhrien
auttamisessa. Tässä valiokunta pohti sitä, että jos asioita ei tunneta, niin tunnetaanko niitä
paremmin sen jälkeen, jos on toinen laki, johon ne on kirjattu. Päädyimme itse asiassa sii-
hen, että ennemminkin kyse on siitä, miten asiasta tiedotetaan, miten asianomaista henki-
löä koulutetaan, ja sitä kautta pitäisi lisätä lain tunnettavuutta ja kuntien velvoitteiden tun-
nettavuutta.

Sitten ehkä vielä yksi asia, joka liittyy erityisen haavoittuvassa asemassa oleviin: mil-
loin myönnetään jatko-oleskelulupia. Yhdenvertaisuusvaltuutettu ehdottaa, että ihmiskau-
pan uhrin jatkuvaluonteisen oleskeluluvan perusteita muutettaisiin siten, että oleskelulu-
van saamiseksi riittää uhrin haavoittuva asema. Nykyisin lainsäädännössä sanotaan, että
pitää olla erityisen haavoittuva asema, ja tässä valiokunta oli samojen ajatusten taustalla.

Sitten ehkä vielä lyhyesti ne ponnet, jotka valiokunta nosti esiin tässä kokonaisuudessa.
Elikkä valiokunta linjaa, että eduskunta edellyttäisi, että valtioneuvosto ”arvioi lainsäädän-
nön mahdollisia muutostarpeita yhdenvertaisuuslain toimivuutta koskevan tutkimushank-
keen päätyttyä” ja ”laatii tarvittavat lainsäädäntömuutokset sen mahdollistamiseksi, että
pakolaisaseman ja toissijaisen suojeluaseman saaneiden perheenyhdistämishakemuksiin ei
sovelleta toimeentuloedellytystä”, ja että valtioneuvosto ”toteuttaa tarvittavat toimenpi-
teet, joilla yhdenmukaistetaan viranomaisten tulkinnat perustuslain edellyttämän välttä-
mättömän toimeentulon ja huolenpidon sisällöstä” ja ”toteuttaa tarvittavat toimenpiteet,
joilla turvataan ihmiskaupan uhrien yhdenvertaisuus avun saannissa” sekä ”selvittää lain-
säädännön mahdolliset muutostarpeet ihmiskaupan uhrien auttamisen ja rikosprosessin
kytköksen heikentämisen, auttamisen uhrilähtöisyyden vahvistamisen sekä ihmiskaupan
uhrin oleskeluluvan perusteiden osalta”, sekä viimeinen, ”selvittää lainsäädännön muutos-
tarpeet, jotka koskevat työsuojeluviranomaisen toimivallan laajentamista ihmiskauppari-
koksiin nähden”.

Puhemies Paula Risikko:  Aika paljon meni ylitse, mutta... [Eduskunnasta: Tärkeä asia!]
— Tärkeä asia. [Antero Laukkanen: Kerran neljässä vuodessa!]. — Edustaja Kontula, 7
minuuttia.

18.20 Anna Kontula vas: Arvoisa puhemies! Keskityn puheenvuorossani kommentoi-
maan Suomen ihmiskauppaa ja ihmiskaupparaportoijan huomioita siitä. Perustan puheen-
vuoroni paitsi työhöni kansanedustajana myös aikaisempaan uraani epävirallisen työn tut-
kijana sekä niihin huomioihin, joita olen tehnyt Pro-tukipisteen puheenjohtajana. Pro-tuki-
piste on yhdistys, joka on keskeisesti ollut mukana luomassa meidän ihmiskauppapolitii-
kan kansalaisjärjestösektoria.
4



Pöytäkirjan asiakohta PTK 167/2018 vp
Minun nähdäkseni meillä on vakavia ongelmia meidän ihmiskauppapolitiikassa. Ensim-
mäinen niistä on jo tässä edellä esiin nostettu auttamisjärjestelmän kytkös rikosprosessiin.
Ajatelkaapa, jos meillä edellytettäisiin esimerkiksi ryöstön uhriksi joutuneelta henkilöltä,
ennen kuin hän saisi apua terveyskeskuksesta tai saisi terapiapalveluja, että hän osallistuu
rikosprosessiin. Ajatelkaapa, jos meillä lastensuojelussa ehtona sille, että lapsia suojel-
laan, olisi osallistuminen rikosprosessiin. Näinhän meillä sosiaali- ja terveyspalveluissa ei
tehdä, vaan oikeudet sosiaali- ja terveyspalveluihin ovat oikeuksia näihin palveluihin riip-
pumatta siitä, millaisia ratkaisuja henkilöt tekevät suhteessa muihin viranomaisprosessei-
hin. 

No, miksi tämä on erityisen ongelmallinen ihmiskaupan tapauksessa?
Ensinnäkin sen takia, että meillä on paljon uhreja, jotka eivät uskalla tehdä rikosilmoi-

tusta, koska he pelkäävät, että ihmiskauppiaat saattavat vainota heidän läheisiään koti-
maassa tai heitä itseään tässä maassa. He eivät luota suomalaisen viranomaisjärjestelmän
kykyyn suojella heitä ja heille tärkeitä asioita. Ongelma se on myös sen takia, että monissa
tapauksissa uhriutuminen ihmiskauppaan on tapahtunut ulkomailla ja suomalaisella polii-
silla ei välttämättä ole minkään näköistä intressiä käynnistää rikosprosessia. Ja jos autta-
misjärjestelmään pääseminen täällä on sidottu rikosprosessiin, niin näillä henkilöillä ei täs-
sä tilanteessa ole pääsyä auttamisjärjestelmään.

Kolmas tilanne, jossa se osoittautuu ongelmalliseksi, on tilanne, jossa tutkinta päätyy jo-
honkin vähäisempään rikosnimikkeeseen kuin auttamisprosessiin oikeuttavaan ihmiskaup-
paan tai sen läheisrikoksiin sen takia, että ei uskota todisteiden riittävän tunnusmerkistöl-
tään hankalan ihmiskaupan todistamiseen. Näissä tilanteissa voi olla, että kaikki asiaan pe-
rehtyneet viranomaiset ja järjestötoimijat ovat yksimielisiä ihmiskaupan tapahtumisesta,
mutta siitä huolimatta, koska ei uskota dokumentaation riittävän ja tekijöille kuitenkin ha-
lutaan tuomio, ei voida mennä tällä raskaammalla linjalla, ja henkilö jää jälleen niiden aut-
tamistoimien ulkopuolelle, jotka me olemme suunnitelleet ihmiskaupan uhreille. 

Näiden kaikkien seurauksena meidän ihmiskaupan uhrien auttamisjärjestelmä on niin
epävakaa, että monet ihmiskaupan uhrit itse asiassa arvioivat pärjäävänsä paremmin ilman
Suomen apua. Meillä Pro-tukipisteellä viime vuonna tunnistettiin 13 ihmiskaupan uhria.
Näistä yksikään ei halunnut suomalaiseen auttamisjärjestelmään. He katsoivat, että heillä
on parempi mahdollisuus selviytyä ilman apua kuin sillä diilillä, joka Suomen valtiolla oli
heille tarjota. 

Okei, tämä on siis iso keskeinen ongelma meidän ihmiskaupan uhrien auttamisjärjestel-
mässä.

Toinen ongelma on ulkomaaalaislain käännytyspykälä, jossa epäily seksin myynnistä on
käännytysperuste, siis pelkkä epäily seksin myynnistä. Tämä johtaa tilanteeseen, että Suo-
mesta käännytetään seksin myynnin perusteella todennäköisesti myös ihmiskaupan uhre-
ja, mikä luonnollisesti johtaa siihen, että nämä ihmiset eivät pääse suomalaiseen auttamis-
järjestelmään, mutta myös siihen, että ihmiskauppiaat eivät saa minkäänlaista tuomiota,
koska ei ole olemassa todistajia, jotka voisivat todistaa heitä vastaan.

Kolmas ongelma on meidän saatavuusharkintaan liittyvä lainsäädäntö. Alakohtainen lu-
pa, työperäinen oleskelulupa Suomessa tarkoittaa sitä, että jos henkilö onkin päätynyt sel-
laiseen työpaikkaan, jossa työehtoja rikotaan selkeästi, mahdollisesti ihmiskaupan tunnus-
merkistö täyttyy, niin hänellä ei ole lainkaan niin hyvät mahdollisuudet vaihtaa sitä työ-
paikkaa kuin olisi sellaisessa tilanteessa, jossa hän voisi vapaasti hankkiutua uuteen työ-
paikkaan. Miksi tämä on ongelmallista? Sen takia, että esimerkiksi HEUNIn tutkijat ovat
5



Pöytäkirjan asiakohta PTK 167/2018 vp
tuoneet esiin sen, että on viitteitä siitä, että tämä estää ihmiskaupan uhreja hakemasta apua.
Siis silloinkin on kysymys uhriutumisesta näin vakavaan rikokseen. Me tiedämme myös,
että yleensä silloin, jos työntekijät itse hakevat apua vähäisempäänkin riistoon ja hyväksi-
käyttöön, se tapahtuu vasta sen jälkeen, kun uusi työpaikka on löytynyt ja ollaan ikään kuin
turvassa suhteessa siihen työnantajaan. 

Neljäs ongelma meidän ihmiskauppapolitiikassa liittyy ihmiskaupan tunnusmerkis-
töön, joka perustuu meillä — siellä on useampia kategorioita — erityisesti jakoon seksu-
aalisesta hyväksikäyttöön, johon siis lasketaan lähinnä seksikauppa, ja toisaalta työperäi-
seen hyväksikäyttöön. Tämä jako on keinotekoinen, ja se johtaa siihen, että työperäistä hy-
väksikäyttöä käsiteltäessä jää näkemättä sellainen seksuaalinen hyväksikäyttö, jossa ensi-
sijaisesti se bisnesidea on ollut siinä ihmiskaupassa jokin muu, esimerkiksi kotitaloustyö,
johon hyvin usein liittyy seksuaalista hyväksikäyttöä, vaikka se ei ole se pääasiallinen asia
siinä. Toisaalta se estää seksityöntekijöitä, jotka ovat uhriutuneet seksin myynnissä, hakeu-
tumasta tähän järjestelmään, koska he eivät miellä sitä toimintaa seksuaaliseksi hyväksi-
käytöksi, vain työksi, ja heidän oma kokemuksensa siitä, mikä on se kategoria, ei kohtaa
meidän viranomaisten kategorisointia. 

Arvoisa puhemies! Yhdessä nämä kaikki tekijät johtavat siihen, että Suomi on edelleen
erittäin turvaton maa ihmiskaupan uhreille ja Suomessa ihmiskaupan uhrin on erittäin vai-
keaa saada apua, tukea tai suojelua.

18.28 Merja Mäkisalo-Ropponen sd: Arvoisa puhemies! Yhdenvertaisuusvaltuutetun
kertomus on laaja asiakirja, jossa on arvioitu suomalaisen yhteiskunnan tilaa yhdenvertai-
suuden näkökulmasta. Valiokunnan puheenjohtaja Tarja Filatov esitteli asiaa jo laajasti, ja
minä otan tässä omassa puheenvuorossani esille lyhyesti kaksi asiaa, jotka liittyvät toisiin-
sa: vammaisten henkilöiden asema ja esteettömyys ja saavutettavuus.

Vammaisuus on yhdenvertaisuusvaltuutetun kertomuksen mukaan ollut toiseksi yleisin
syrjintäperuste työelämäsyrjinnän jälkeen, jonka vuoksi valtuutettuun otetaan yhteyttä.
Keskustelimme täällä eilen Ei myytävänä -kansalaisaloitteesta, ja siinä yhteydessä tuli jo
esille, etteivät vammaiset ole yhdenvertaisessa asemassa muiden kanssa. Suomi on ratifioi-
nut YK:n vammaisten oikeuksien yleissopimuksen vuonna 2016, mutta edelleenkään Suo-
messa ei toimita tämän sopimuksen mukaisesti. Puutteita on vammaisten asumiseen, osal-
lisuuteen, työssä käymiseen ja työstä saatavaan palkkaan ja myös toimeentuloon liittyen.
YK:n vammaissopimuksen mukaan vammaisilla henkilöillä on yhdenvertaisesti muiden
kanssa oltava mahdollisuus valita asuinpaikkansa sekä se, missä ja kenen kanssa haluaa
asua, eivätkä he ole velvoitettuja käyttämään tiettyjä asuinjärjestelyjä. Luulisi olevan itses-
tään selvä asia, mutta ei vain ole. 

Vammaissopimuksen oikeuksien ja vammaisten henkilöiden tosiasiallisen yhdenvertai-
suuden toteutuminen edellyttää lainsäätäjältä aktiivisia toimenpiteitä: vammaisuuden mo-
ninaisuuden ymmärtämistä yhteiskunnan eri tasoilla, esteettömän ja saavutettavan yhteis-
kunnan tietoista luomista sekä perus- ja ihmisoikeusmyönteistä laintulkintaa. Entistä te-
hokkaammat syrjimättömyyden edistämistoimet ovat tarpeen, jotta vammaisten yhdenver-
taisuus työelämässä ja oikeus työhön toteutuisivat nykyistä paremmin. Lisäksi on tehostet-
tava syrjinnän valvontaa ja lisättävä tietoisuutta siitä, mitä syrjintä on ja miten siihen voi-
daan puuttua. 

On valitettavaa, että esimerkiksi osatyökykyisten työllistyminen on edelleen vähäistä,
vaikka asiasta on puhuttu vuosia — minusta tuntuu, että vuosikymmeniä. Kaikilla ihmisil-
6



Pöytäkirjan asiakohta PTK 167/2018 vp
lä tulisi olla oikeus osallistua taloudelliseen toimintaan, tehdä työtä ja kokea työpanoksen-
sa olevan merkityksellinen ja tuottavan tulosta ja hyötyä yhteiskunnalle. Merkityksellisyy-
den kokemiseen kuuluu myöskin se, että saa työstään palkkaa. Siksi on surullista, että esi-
merkiksi kehitysvammaiset ohjataan edelleenkin usein sosiaalitoimiston asiakkaiksi, vaik-
ka heillä olisi oikeus käyttää TE-toimiston palveluita. Toki TE-toimistoissa tarvittaisiin
myöskin työntekijöille lisää koulutusta, eli he tarvitsevat lisää tietoa ja taitoa esimerkiksi
juuri kehitysvammaisten työllistämiseen liittyvistä erityiskysymyksistä. Usein tarvittaisiin
alkuun rinnalla kulkemista ja myöskin työnantajien opastamista. Työnantajien pitäisi tie-
tää enemmän myöskin kohtuullisten mukautusten käytöstä ja niiden mahdollisuuksista tu-
kea vammaisten työelämässä toimimista. Koska asia on edennyt kovin hitaasti, on syytä
kysyä, olisiko meidän syytä asettaa vammaisia työntekijöitä koskevia selkeitä rekrytointi-
tavoitteita ja kehittää moninaisia tukitoimia, joilla vammaiset voisivat tehdä itselleen sopi-
vaa työtä. Osatyökykyisten kannalta on erityisen tärkeää myös helpottaa työnteon ja sosi-
aaliturvan yhdistämistä. 

Arvoisa puhemies! Esteettömyys ja saavutettavuus ovat yhdenvertaisuuden kannalta
oleellisia asioita. Esteettömyys ei ole vain liikuntaesteettömyyttä, niin kuin edelleen usein
kuulee kerrottavan tai puhuttavan. Esteettömyyteen kuuluvat myös näkö, kuulo, havaitse-
minen ja hahmottaminen, eli puhutaan kaikkien aistien esteettömyydestä. Ympäristön tu-
lisi olla sellainen, että siellä on helppo liikkua, nähdä, kuulla, havainnoida ja hahmottaa.
Esteetön ympäristö on kaikille hyvä ympäristö, eikä sen rakentaminen tule yhtään kalliim-
maksi, kun asia huomioidaan suunnittelun alusta alkaen, ja sen takia meillä täytyisi tavoit-
teena olla esteetön yhteiskunta.

Myös digitaalisen ympäristön tulee olla esteetön ja saavutettava. Erilaiset sähköiset pal-
velut luovat paljon uusia mahdollisuuksia, mutta ne sisältävät samalla riskejä myös yhden-
vertaisuuden näkökulmasta. Niin sanotun digisyrjäytymisen vaaravyöhykkeessä ovat kaik-
ki ne, jotka eivät syystä tai toisesta pysty hankkimaan sopivia laitteita, käyttämään niitä tai
saamaan esimerkiksi pankkitunnuksia kirjautuakseen palveluihin. Suomessa arvioidaan
tälläkin hetkellä olevan lähes miljoona henkilöä, jotka eivät osaa, pysty tai voi käyttää di-
gipalveluja. Verkkopalvelujen helppokäyttöisyyden edistämisessä on vielä paljon tekemis-
tä, ja myös selkokielen käyttöön tulisi panostaa palvelujen, ohjeiden ja verkkosivustojen
suunnittelussa ja toteutuksessa. Meidän tulisi luoda sellainen järjestelmä, jossa jokaisella
kansalaisella olisi oikeus ja mahdollisuus saada tukea digitaaliseen osallistumiseen ja osal-
lisuuteen. Tässä voitaisiin hyödyntää kirjastoja, vapaata sivistystyötä, nuorisotyötä ja kou-
luja, sosiaali- ja terveyspalveluja, järjestöjä ja vanhustyötä. Tällainen toiminta ehkäisisi
niin sanottua digiosattomuutta. Tämä digiosattomuushan on myöskin nuorten, diginatiivei-
na pidettyjen sukupolvien ongelma, eli nuoret saattavat osata hyvinkin toimia sosiaalises-
sa mediassa tai sosiaalisessa ympäristössä, mutta he eivät kenties osaakaan käyttää viralli-
sia lomakkeita netissä, ja tämä voi johtaa helposti nuorenkin digisyrjäytymiseen.

Arvoisa puhemies! Esteettömyys ja saavutettavuus pitäisi huomioida ennakoivasti uu-
distusten ja lainsäädäntöhankkeiden yhteydessä, ja kuten työelämä- ja tasa-arvovaliokun-
nan mietinnössä todetaan, olisi kenties syytä harkita yhdenvertaisuusvaikutusten arvioin-
nin vakiinnuttamista osaksi lainvalmisteluprosessia ja valtioneuvoston hankkeiden valmis-
telua. — Kiitos.

18.35 Antero Laukkanen kd: Arvoisa rouva puhemies! Tässä ensimmäisessä puheen-
vuorossani keskityn lähinnä kahteen asiaan. Ensinnäkin totean, että tämä on varsin laaduk-
7



Pöytäkirjan asiakohta PTK 167/2018 vp
kaasti ja korkealla kunnianhimolla valmistettu ensimmäinen yhdenvertaisuusvaltuutetun
kertomus, ja senpä takia sitä on myös tullut hyvin huolellisesti luettua. Täällä jo tehdyt ha-
vainnot ja puheenvuorot ovat myös kannatettavia. 

Keskityn nyt kahteen asiaan, joihin mielestäni yhdenvertaisuusvaltuutettu ei ole puuttu-
nut ja joihin olisin toivonut, että olisi voitu puuttua, koska molemmat näistä ovat hyvin il-
meisiä suomalaisessa yhteiskunnassa.

Ensinnäkin kristillisen vakaumuksen omaavien kansalaisten syrjintä yliopistossa. Var-
sin yleisesti on tiedossa, että henkilön, jolla tiedetään olevan kristillinen vakaumus, mah-
dollisuus saada virka missään yliopistoissa Suomessa on huomattavasti heikompi kuin
muiden ihmisten. [Markku Rossi: Aika kova väite!] — Tämä on täysin varma, joo kyllä. —
Ja jos sitten käy ilmi, kun on virassa, että on tällainen kristillinen vakaumus, niin on lähes
mahdotonta edetä omalla urallansa.

Olen saanut lukuisia yhteydenottoja yliopistomaailmassa, kun olen alkanut puhua kris-
tittyjen oikeudesta siihen, että heitä kohdellaan yhdenvertaisesti. Nämä ihmiset kirjoitta-
vat salaisesta sähköpostista, pyytävät, etten koskaan lähetä heidän virallisiin, yliopistossa
oleviin sähköposteihinsa viestejä, ettei käy ilmi, mikä heidän vakaumuksensa on. Siellä on
aivan yleistä pelkoa oman työn estymisestä ja uran kehittymisestä. Olen itse asiassa aika
hämmästynyt tästä. En olisi itse uskonut tätä, mutta sitten kun niitä tulee riittävän monta ja
niitä tulee hyvin monen ikäiseltä henkilöltä, niin on jotenkin pakko tähän asiaan reagoida.

Lähden siitä perusajatuksesta, että ihmisoikeudet ovat universaaleja ja ne kuuluvat kai-
kille kaikissa tilanteissa. Lähden myös siitä, että yhdenvertaisuus tarkoittaa yhdenvertai-
suutta kaikkien ihmisten kohdalla, kaikkien ihmisten vakaumuksen tunnustamista ja tun-
nistamista ja kunnioitusta ja arvostusta.

Toinen asia, jonka nostan esille, kun tässä kiinnitetään paljon huomioita yhdenvertai-
suustyöhön kouluissa ja varhaiskasvatuksessa — luen täältä näin: ”Jokaisella lapsella on
oikeus turvalliseen oppimis- ja kasvuympäristöön. Jotta tämä toteutuisi, lasten ja heidän
perheidensä moninaisuus pitää ottaa huomioon kaikessa koulun toiminnassa.” Nyt monet
kristillisen vakaumuksen omaavat perheet ovat hyvin huolissaan lapsiensa tilasta kouluis-
sa, koska kun meille tuli aikanaan koulutuksessa tällainen niin sanottu tunnustuksellisuu-
den ongelma, koettiin, että se on ongelma ja tunnustuksellisuus pitää poistaa laista, ja se
poistettiin laista. Nyt sen jälkeen sitten on koettu ongelmallisena se, että ylipäätänsä lap-
sella, joka tulee kouluun, on esimerkiksi omasta kodistaan kristilliseen kasvatukseen liit-
tyviä taipumuksia, kasvatukseen liittyviä omia uskonnon henkilökohtaiseen harjoittami-
seen liittyviä asioita, kuten vaikka ruokarukous koulussa.

Kun lapsi saa kotonaan kristillisen kasvatuksen, hän kokee sen hyvin turvallisena, se on
hänelle keskeinen turvaverkko hänen kehittymisessään ja hänen ajattelussaan, ja sitten,
kun hän tulee kouluun, niin koulussa hän saa yllättäen kuulla, että niitä monia asioita, jotka
hänelle ovat tärkeitä, koulussa ei voi tehdä. Minusta tässä olisi kyllä yhdenvertaisuusval-
tuutetulle jonkinlainen pohdinnan paikka, miten voidaan myös turvata yhdenvertaisesti
lapsen oikeus uskoa silloin, kun hän tulee kouluun, ettei hänen turvattomuutensa lisäänny
sen tähden, että joku sellainen asia, joka on hänelle tärkeä, siellä yhtäkkiä julistetaan kiel-
letyksi.

Opetusmateriaalien sisältöihin olisi myös hyvä kiinnittää enemmän huomiota, kunnioit-
tavatko ne myös kaikkia lapsia ja heidän uskonnollista taustaansa yhdenvertaisesti. Tämä
on sellainen kysymys. Meillä on Vantaalla tilanne, jossa useat kristillisen vakaumuksen
omaavat perheet ovat kieltäytyneet siitä, että heidän lapsensa osallistuvat yläluokilla sel-
8



Pöytäkirjan asiakohta PTK 167/2018 vp
laiseen sukupuolikasvatukseen, jota siellä annetaan. Nyt kuitenkin siellä ollaan tilanteessa,
että heitä on pakotettu osallistumaan siihen vastoin heidän vakaumustaan, vastoin heidän
kasvattajiensa vakaumusta. Pohdin ja mietin, olisiko tässä nyt myös sellainen syy, johon
yhdenvertaisuusvaltuutetun olisi hyvä kiinnittää huomiota. Meillä on oppivelvollisuus,
meillä on opetussuunnitelman perusteet, mutta entä jos ne loukkaavat sekä perheiden että
lasten omia vakaumuksia? Olisin toivonut, että edes jossakin kohtaa tässä paksussa rapor-
tissa olisi edes joltakin osin pohdittu, mitkä ovat nämä uskonnolliset vakaumukset, niihin
liittyvät syrjinnät ja syrjimättömyydet, niiden rajat, ja koskevatko ne kaikkia. Koskevatko
ne vain Suomessa asuvien ulkomaalaisten uskonnollista syrjintää kokevien henkilöiden
kokemuksia, vai voidaanko katsoa, että syrjimättömyys on kaikkien oikeus. — Tässä näin
aluksi.

18.42 Rami Lehto ps: Arvoisa rouva puhemies! Yhdenvertaisuusvaltuutetun kertomus
käsittelee hyvin laajasti monia eri sektoreita. Haluan kuitenkin tuoda esille tiettyjä asioita,
jotka kertomuksessa ovat nousseet esiin ja joita pidän selvinä epäkohtina, ja kiinnittää nii-
hin huomiota.

Ensinnäkin perussuomalaiset eivät voi hyväksyä sitä, että yhdenvertaisuusvaltuutettu on
kiinnittänyt hyvin laajasti huomiota paperittomien oikeuksiin, heidän hoivaansa, hoitoon-
sa ja asumiseensa. Perussuomalaiset katsovatkin, etteivät voi olla samaa mieltä yhdenver-
taisuusvaltuutetun kanssa tästä asiasta. Yhdenvertaisuusvaltuutetun kertomus nostaa esiin
voimallisesti myös niin sanotun vihapuheen ja sen merkityksen yhteiskunnalle, millä pys-
tytään osoittamaan sormella kantaväestöä ja sen puheita vallitsevassa yhteiskunnallisessa
tilanteessa. Perussuomalaiset haluavat kiinnittää huomiota myös samaten raportissa laajas-
ti palstatilaa saaneeseen asiaan eli perheenyhdistämisiin. Näissä tilanteissa varsin ongel-
mallista on se, että Suomeen saapuneet henkilöt ovat käyttäneet järjestelmäämme hyväksi
myös siten, että tänne etenkin vuonna 2015 ja sen jälkeen on tullut lähes ainoastaan nuoria
miehiä ja alaikäisiä poikia perheenyhdistämisen toivossa. Samaten perussuomalaiset näke-
vät ongelmallisena sen, että perheen merkitys kotoutumiselle huomioidaan niin keskeise-
nä, että katsotaan, että näissä tapauksissa toimeentuloedellytys tulisi poistaa. Me emme voi
tällaista kehitystä olla tukemassa.

Perussuomalaiset haluavat myös muistuttaa siitä, että haluamme edelleen säilyttää työ-
voiman saatavuusharkinnan EU- ja Eta-alueiden ulkopuolelta tulevalle työvoimalle. Tämä
siksi, että haluamme ensisijaisena tarkoituksena estää työmarkkinoiden vääristymistä hal-
patyövoimalla ja näin myös suojella suomalaista työntekijää. Esitänkin yhdenvertaisuus-
valtuutetun kertomukseen vastalausetta, joka kuuluu seuraavasti: ”Eduskunta edellyttää,
että valtioneuvosto ei ryhdy toimenpiteisiin kertomuksen suositusten 2—6 johdosta.” 

Sitten kun katsellaan näitä suosituksia täällä kakkoskohdassakin, niin on juuri tämä, että
”perheenyhdistämishakemuksiin ei sovellettaisi toimeentuloedellytystä”, elikkä vaikka ei
olisi minkäännäköistä toivoakaan elättää perheitä, niin tänne saadaan koko suku paikalle.
Kolmossuosituksessa ”vastaanottopalvelut eivät lakkaisi ennen kielteisen turvapaikkapää-
töksen saaneen hakijan maastapoistumispäätöksen toimeenpanoa”, elikkä menee todella
pitkälle, että saadaan sitten taas ihminen pois, jos hän saa täältä kaikki palvelut. ”Ilman
oleskelulupaa oleskeleville henkilöille taattaisiin mahdollisuus asioida viranomaisten
kanssa ilman pelkoa maastapoistamispäätöksen täytäntöönpanosta”, elikkä saat olla viran-
omaisten kanssa tekemisissä, ja, niin kuin tässä seuraavassa kohdassakin sitten on, ”välttä-
9



Pöytäkirjan asiakohta PTK 167/2018 vp
mätön huolenpito ja toimeentulo”, elikkä jokainen, joka täällä on, laittomastikin, saisi kai-
kennäköisen huolenpidon ja asumisen. 

Me emme voi olla koko maailman sosiaalitoimisto niin, että me hoitaisimme laittomille,
niille, ketkä ovat laittomasti täällä maassa, kaikennäköisiä toimenpiteitä ja palveluita. Me-
nemmekö me sitten seuraavaksi siihen, että kun vanki on vankilomalla ja päättää, että en
palaa vankilaan, niin hän saa olla viranomaisten kanssa tekemisissä ilman pelkoa, että hä-
net pidätetään, hän saisi asunnon, ruoan ja toimeentulon, eikä tarvitsisi palata ikinä vanki-
laan.

18.45 Jani Mäkelä ps: Arvoisa puhemies! Heti alkuun tuen edustaja Lehdon äsken esittä-
miä näkemyksiä ja kannatan hänen tekemäänsä vastalauseen muutosesitystä.

Tämä on sinänsä tärkeä aihepiiri, erityisesti mitä tulee aiemmin keskustelussa esille tul-
leisiin vammaisten ihmisten oikeuksiin ja työelämän syrjintäkysymyksiin. Olen myöskin
hyvilläni siitä, että edustaja Laukkanen toi esiin tärkeitä näkemyksiä uskonnollisen syrjin-
nän suhteen myös kantaväestöä koskien.

Mitä tulee sinänsä tähän mietintöön ja kertomukseen, niin on harmillista, että tämäkin
valtuutettu, kuten monet muutkin vastaavanlaiset valtuutetut, lähtee tehtävässään todella
härskiin ja räikeään ideologisuuteen, vaikuttamiseen ja politikointiin. [Eva Biaudet: Ihmis-
oikeudet on vaikeita!] Valiokunta ei tätä politikointia ole kyseenalaistanut, vaan on päin-
vastoin lähtenyt siihen täysillä mukaan, ja mikäs ihme se on, kun valiokunnan kuultavina
nähtävästi ovat olleet kaikki ne samat setat ja vastaavat, joiden linjoilla tämä kertomuskin
on alun perin laadittu. [Eva Biaudet: Te olette yksin eduskunnassa!]

Sinänsä voisi kannattaa ihmiskaupan uhrien auttamiseen etsittäviä keinoja, se olisi hyvä
ajatus, mutta noita muita kohtia valiokunnan ponsissa täytyy vain ihmetellä. Miten halli-
tuspuolueiden edustajat valiokunnassa ovat päästäneet läpi tällaisia ponsia, joissa suoraan
ja täysin häikäilemättä yritetään vesittää hallituksen omaa, sinällään jo varsin löysää turva-
paikkapolitiikkaa, mitä tulee perheenyhdistämiskysymyksiin ja paperittomien kysymyk-
siin? Onko tämä ollut tahallista vai vahinko hallituspuolueiden kansanedustajilta valiokun-
nassa?

18.47 Tarja Filatov sd (vastauspuheenvuoro): Arvoisa puhemies! Ihan lyhyesti vain, kun
tässä kyseenalaistettiin se joukko, jota valiokunta on kuullut, muistuttaisin siitä, että valio-
kunta valitsi yksimielisesti kaikki kuultavat. Siinä on ollut myös perussuomalaisten edus-
tus mukana, kun kuultavia on valittu.

18.47 Jani Toivola vihr: Arvoisa rouva puhemies! Päinvastoin kuin perussuomalaisten
edustaja, joka tässä ennen edustaja Filatovia puhui, niin haluan ehdottomasti ensimmäise-
nä nimenomaan kiittää yhdenvertaisuusvaltuutettua ja koko hänen toimistoaan ja henkilö-
kuntaansa tästä erittäin laajasta ja kattavasta raportista, joka missään tapauksessa ei mie-
lestäni ole mikään ikään kuin jonkun yhden ideologian tai suunnan tai oikun tai tahdon ele,
vaan se pohjautuu ihan perusihmisoikeuksiin, yhdenvertaisuuteen ja tasa-arvoon, sekä
kansallisiin näkemyksiin että myöskin niihin kansainvälisiin sopimuksiin, joihin me olem-
me sitoutuneet ja joiden eteen olemme tehneet pitkäjänteisesti vuosikymmeniä, vuosisato-
ja töitä ja meidän tulee ehdottomasti tehdä myöskin tulevaisuudessa ja tästä eteenpäin. 

On hyvä muistaa, että kun me puhumme yhdenvertaisuudesta, niin me puhumme ihmi-
sistä, yksilöistä, identiteetistä ja jokaisen yhdenvertaisista mahdollisuuksista rakentaa
10



Pöytäkirjan asiakohta PTK 167/2018 vp
omaa elämää ja tulevaisuutta suomalaisessa yhteiskunnassa. Koko sydämestäni toivon,
että tämä on tavoite ja tahtotila, johon jokainen tässä talossa toimiva ihminen haluaa yhtyä.
Riippumatta siitä, minkälaisia poliittisia taustoja me edustamme, jokaisen ihmisen elämäl-
lä ja mahdollisuuksilla on arvo, ja sitä tulisi aina tukea.

Kertomus on erittäin laaja ja kattava. Siinä on tehty ansiokasta työtä. Se nostaa esiin
muun muassa saamelaisten, romanien, vammaisten, ulkomaalaisten ja ihmiskaupan uhrien
oikeuksien toteutumiseen liittyviä kysymyksiä ja ottaa vahvasti niihin kantaa. Myöskin va-
liokunnan lausunto on kattava ja käsittelee monia kysymyksiä. 

Ehkä se tietty osa, mikä tästä oman näkemykseni mukaan osittain puuttuu, jonka haluai-
sin nostaa esiin, on nimenomaan vihapuhe ja rasismi, koska kuitenkin Yhdenvertaisuusval-
tuutetun toimiston mukaan edelleen ihmisen alkuperä on se yleisin syrjintäperuste, mikä il-
menee näissä kanteluissa, mitä Yhdenvertaisuusvaltuutetun toimistolle tulee, ja sen takia
haluan tässä kohtaa nostaa nimenomaan tuon vihapuheen ja rasismin. Tämä linkkautuu sil-
loin tietysti myös siihen, että näitä asioita ei valiokunnan lausunnossa ole selkeästi nostettu
esiin, vaikka ne kertomuksessa on. Ja tämä peilautuu myös siihen, että kun katsotaan sitä
listaa, keitä on kuultu, niin siellä ei oikeastaan ole eri etnisten taustojen omaavia ihmisiä
kuultu muita kuin romaniasioiden neuvottelukuntaa. Esimerkiksi etnisten asioiden neuvot-
telukunta olisi voinut olla yksi tämmöinen kokoava elin. Haluan tämän nostaa oikeastaan
en niinkään syytöksenä mutta huomiona, että nämä ovat nimenomaan niitä sellaisia kohtia,
kun me puhumme esimerkiksi rakenteellisesta syrjinnästä tai rasismista. En sano, että tämä
teko on ikään kuin rasismia, mutta se nostaa esille sen kysymyksen, että edelleenkään kai-
killa ihmisillä ei ole samaa pääsyä niihin tilanteisiin ja mahdollisuuksiin tulla kuulluksi,
saada oma äänensä kuuluviin ja myöskin vaikuttaa yhteiskuntaan sitä kautta, että voidaan
myöskin niitä rakenteita purkaa.

Vähän aikaa sitten EU-tasolla julkaistiin laaja tutkimus, Being Black in the EU, joka kä-
sitteli nimenomaan mustien ihmisten asemaa, ja siinä valitettavasti Suomi tuli ykköseksi.
Eli kun me puhumme rasismista, niin se on tällä hetkellä meille ehkä vielä akuutimpi ky-
symys kuin koskaan aikaisemmin — linkkautuu työelämään, linkkautuu asumiseen, opis-
keluun, varallisuuteen, palkkaukseen, läpileikkaa kaikki yhteiskunnan sektorit ja osa-
alueet. Tätä kautta itse ajattelen, että meidän täytyisi ehdottomasti pyrkiä mahdollisimman
pikaisesti luomaan hyvin systemaattinen, pitkäjänteinen antirasistinen ohjelma, joka ni-
menomaan pureutuu niihin rakenteellisiin ongelmiin, että me voimme ottaa sen seuraavan
askeleen ikään kuin siitä toteamuksesta, että me emme hyväksy rasismia tai rasismi on vää-
rin. Sen jälkeen meidän täytyy mennä niihin rakenteisiin, ymmärtää, että edelleen tänä päi-
vänä todella monelle ihmiselle pelkästään heidän identiteettinsä tai taustansa kautta mah-
dollisuudet eivät ole samanlaiset vaan ne rakenteet eri tavoin tulevat elämän eri vaiheissa
eteen.

Kun me puhumme pitkäjänteisestä antirasistisesta ohjelmasta, niin meillä on yksi refe-
renssi vieressä Ruotsissa, jossa työtä on tehty jo hyvin laajasti ja pitkäjänteisesti. Olin juuri
itse ministeriön tilaisuudessa, jossa esiteltiin nimenomaan mustien ruotsalaisten näkökul-
masta, mikä on heidän asemansa ruotsalaisessa yhteiskunnassa tänä päivänä. Tutkimuksen
tulokset olivat hälyttäviä, mutta toivoa antavaa siinä oli se, että meillä vihdoinkin oli tilas-
toja ja lukuja. Ja näin sen monen tilaisuuteen osallistuneen ihmisen kasvoilla myöskin, sa-
maan aikaan järkytyksen mutta samaan aikaan helpotuksen, koska siinä ymmärtää, että ne
omat kokemukset eivät olekaan ikään kuin omaan persoonaan liittyviä, vain henkilökoh-
11



Pöytäkirjan asiakohta PTK 167/2018 vp
taisia kokemuksia tai jotain, mikä minussa itsessäni olisi pielessä tai vikana, vaan ne ovat
ilmiöitä, joihin yhdistyy ikään kuin monen väestössä olevan ihmisen kokemukset. 

Hälyttävää tutkimuksessa oli myös se, että kun tutkittiin mustien ihmisten asemaa Ruot-
sissa, niin oikeastaan sillä ei ollut merkitystä, oliko ihminen syntynyt Ruotsissa vai oliko
hän muuttanut sinne jossain vaiheessa. Syrjinnän kokemukset olivat hyvin samantyyppi-
siä, ja niitä ilmeni sekä koulutuksen sektorilla, työelämässä, palkkatasossa että mahdolli-
suuksissa esimerkiksi edetä työelämässä. Tämä on mielestäni se data, mitä meidän täytyy
ruveta myöskin Suomessa keräämään, jotta me saamme ihan aidosti sen konkreettisen ko-
konaiskuvan, missä mennään, ja sen kautta luodaan systemaattiset askelmerkit, mitä tar-
koittaa syrjinnänvastaisuus ja näiden rakenteiden purkaminen, kun me puhumme koulu-
tuksesta, kun me puhumme ihmisten asemasta työelämässä, mahdollisuudesta työllistyä,
edetä siellä työelämässä, perustaa perhettä, toimeentuloa, asumista. Niin kuin sanoin, nämä
ovat läpileikkaavia kysymyksiä. [Markku Rossi: Kielitaidolla on merkitystä!] — Kielitai-
to on totta kai yksi osa. 

Mutta se on hyvin laaja kokonaisuus, niin kuin sanoin, ja sen pohjalla täytyisi nimen-
omaan olla se, että me käynnistämme systemaattista laajaa tukimusta, tilastointia. Osa sitä
täytyy myös ehdottomasti olla se, että eri väestöryhmiä kuullaan, ikään kuin kerätään vaik-
ka sellaista pankkia, mihin me saisimme niitä ihmisten ihan konkreettisia kokemuksia,
mitä se tarkoittaa, kun ihminen kokee syrjintää, jotta me myöskin ymmärrämme — minä
luulen, että aika moni meistä ei välttämättä vieläkään ihan tiedosta tai tiedä, mitä se tarkoit-
taa, kun me puhumme rakenteellisesta syrjinnästä ja rasismista — mitä se tarkoittaa käy-
tännön tasolla.

Viimeksi tänään Helsingin Sanomissa oli äärimmäisen rohkea puheenvuoro. Brigita
Krasniqi jakoi omaa kokemustaan, mitä on olla yliopistossa, isossa yliopistossa, ja kokea
siellä rasismia ja syrjintää. Suosittelen, että kannattaa lukea se artikkeli, koska se hyvällä
tavalla avaa, mitä on tänä päivänä olla 21-vuotias nuori Suomessa, yliopisto-opiskelija, ja
kaiken sen elämän keskellä edelleen kohdata rasismia tai syrjintää. 

Mutta edelleen kiitos Yhdenvertaisuusvaltuutetun toimistolle tästä tärkeästä kertomuk-
sesta — hyvä työ jatkuu — ja kiitos myöskin valiokunnalle erittäin arvokkaiden näkökul-
mien nostamisesta esiin.

18.55 Ozan Yanar vihr: Arvoisa rouva puhemies! Arvoisat edustajat, arvoisat katsojat!
Aloitan ensiksi sillä, että haluan kiittää edustaja Toivolaa loistavasta puheenvuorostaan.
Aina edustaja Toivolan jälkeen on vaikea tulla tänne pitämään puheita. Kiitos hänelle
myös hänen valtavan hyvästä työstään, huikeasta työstä, jonka hän on tehnyt tässä talossa
kahdeksan vuoden aikana. Haikea fiilis, että Jani ei jatka eduskunnassa tämän kauden jäl-
keen. Olet meille tosi tärkeä, ja haluan sanoa, että olet ollut pioneeri tässä talossa, ensim-
mäinen afrosuomalainen kansanedustaja. Se on huikeata, ja koen, että te olette avannut
esim. meille maahanmuuttajille, kuten itselleni, ja monelle muulle ovia tulla tähän yhteis-
kuntaan ja tähän eduskuntaan. — Okei, tämä puhe ehkä lähti vähän siihen suuntaan, johon
en ollut suunnitellut sen lähtevän.

Haluaisin kiittää yhdenvertaisuusvaltuutettua ja hänen toimistoaan tästä arvokkaasta ja
tarpeellisesta katsauksesta. Tämä on hyvin laaja katsaus ja ansaitsee valtavan kiitoksen.
Yhdenvertaisuuden ei pitäisi olla pelkästään sana tai joukko sanoja, joita käytetään juhla-
puheissa, vaan sen pitäisi olla arkea, ja kiitos työstänne sen eteen, mitä te teette näissä asia-
kysymyksissä. Teidän työnne on tarpeen.
12



Pöytäkirjan asiakohta PTK 167/2018 vp
Tulin tänne kritisoimaan yhden asian puoluetta, jonka nimi on perussuomalaiset, mutta
heidän edustajansa nyt totta kai lähtivät menemään. Tämä on jännä tilanne, kun kehtaavat
tulla tänne kritisoimaan tätä aivan loistavaa raporttia mutta sitten eivät halua kuunnella
vastauksia, mitä me heille annamme. Tämä oli itse asiassa oudoimpia vastalauseita, mitä
olen nähnyt tässä talossa, ja olen nähnyt outoja vastalauseita neljän vuoden aikana. 

Haluan käydä muutaman kohdan läpi, kun oudot heitot vilisivät tässä:
Ensinnäkin tämä vastalause alkaa sillä, että ”perussuomalaiset eivät voi hyväksyä sitä,

että yhdenvertaisuusvaltuutettu kiinnittää hyvin laajasti huomiota paperittomien oikeuk-
siin.” Vau. Tämä on jotenkin jännä lähestymiskulma. Sehän on hyvin inhimillinen asia,
että keskitytään tavallaan osittain tässä paperissa juuri paperittomien oikeuksiin. Helsin-
gissä me säädimme sellaisesta tarpeellisesta toiminnasta, että hyvin pienellä panostuksella
paperittomat saavat lisäterveydenhuoltoa, ja se on ollut hyvin toimiva. Se myös ennalta eh-
käisee monia terveysmenoja, ja sehän on viisasta, hyvin viisasta. Mutta on jännää, että sit-
ten tässä vastalauseessa perussuomalaiset linkittävät sen vielä siihen, että he sanovat näin:
”Perussuomalaiset katsoo, että tällainen palvelujen tarjonta heikentää kantaväestön tilan-
netta.” Tämä on todella paksua. Nyt sama puolue, joka on leikannut kaksi vuotta hallituk-
sessa opiskelijoilta, eläkeläisiltä, työttömiltä tulee tänne saliin ja yrittää — anteeksi nyt
vain — vähän jeesustella tässä. Se on aivan posketon tilanne.

Toinen juttu liittyy kritiikkiin, joka liittyy vihapuheeseen: Aivan käsittämätöntä, että se
on joku ongelma, että yhdenvertaisuusvaltuutettu puhuu siitä, että vihapuhetta pitää torjua.
Ihmisenä, joka kokee vihapuhetta, uhkauksia ja kaikennäköistä asiatonta kommenttia, mi-
nusta on jotenkin outoa, että tässä on puolue, jolle ilmeisesti on täysin ok, että ihmisiä hau-
kutaan, ihmisiä halutaan hiljentää ja ihmisiä uhataan. Vihapuhe on hyvin vakava asia, ja se
pitää ottaa vakavasti. Itse asiassa jos puhutaan esimerkiksi poliisin määrärahoista, olisi
hyvä kiinnittää siihen huomiota, että poliisille annetaan tarpeellisia määrärahoja, joilla tätä
ilmiötä kitketään. Lisäksi itse koen, että tässä vihapuheessa on tosi paljon harmaita alueita,
joita pitää kaventaa.

Kolmas asia, johon haluan puuttua, on se, että perussuomalaiset nyt tässäkin kritisoivat
perheenyhdistämistä, mutta se on jännää, että samalla muutaman lauseen jälkeen he puhu-
vat siitä, että tänne on tullut vain nuoria miehiä. No, olisiko syy siihen, että tänne on tullut
enemmistönä miehiä, se, että te tavallaan suljitte ovet? Te asetitte sellaiset tulovaatimuk-
set, joita ihan niin sanotuista kantasuomalaisista ei täytä kuin muutama kymmenen pro-
senttia ihmisistä, ja sitten valitatte siitä, että tänne ei tule naisia ja lapsia. Tämä on usko-
mattoman paksua. 

Sitten tämä vielä linkittyy tällaiseen kommenttiin: ”Emme voi olla tällaista kehitystä tu-
kemassa, koska oma kantaväestömme olisi sijaiskärsijänä muiden muassa mahdollisten
työpaikkamenetysten suhteen.” Siis anteeksi nyt vain. Minä luulin, että perheenyhdistämi-
nen esimerkiksi parantaa ihmisen kotoutumista Suomeen ja sitä kautta sitä, että ihmiset
osallistuvat tähän yhteiskuntaan. Minä luulin jotenkin ehkä naiivisti, että perussuomalai-
silla on tällainen aikomus, että ihmiset osallistuisivat yhteiskuntaan. Miten ihmeessä se on
poissa joltain niin sanotulta kantasuomalaiselta? Tämä on hyvin outoa identiteettipolitiik-
kaa, mitä tämä puolue rakentaa, ja sitä on tosi outoa kuunnella tässä, ja se on hyvin vahin-
gollista.

Haluan tähän loppuun kiittää — minusta tuntuu, että aikani on tulossa loppuun — yh-
denvertaisuusvaltuutettua vielä kerran, ja kiitos, valiokunta, työstänne. Tämä on hieno kat-
saus, ja siihen olisi toki syytä meidän kaikkien tutustua vielä laajemmin. — Kiitoksia.
13



Pöytäkirjan asiakohta PTK 167/2018 vp
19.02 Eva Biaudet r: Arvoisa puhemies, ärade talman! Mielestäni tämä yhdenvertaisuus-
valtuutetun kertomus ja sen käsittely eduskunnassa on huikea saavutus ja osoitus siitä, että
on tärkeä rakentaa tällaisia instituutioita, lainsäädäntöä, jossa oikeasti seurataan, rakenne-
taan, kerätään tietoa ja pystytään sen perusteella kehittämään meidän toimintaamme ja yh-
teiskuntaa parempaan suuntaan. Tämä on uniikki instituutio, ja meillä on kaikki syy var-
jella sitä tosi vahvasti. 

Minäkin haluan kiittää yhdenvertaisuusvaltuutettua. Näen, että koko toimisto, tai osa
pientä toimistoa, on tuolla ylhäällä parvekkeella, ja työ on valtavan hienoa. Toivon, että tä-
män raportin voisi painattaa, niin että se voisi olla myöskin seuraavan eduskunnan käytet-
tävissä. Se sisältää valtavasti tietoa, tutkittua tietoa eri alueilta, jotka liittyvät yhdenvertai-
suuteen, syrjinnän vastaisuuteen ja ihmiskaupan ehkäisyyn ja vastustamiseen. Mielestäni
se on osa tällaista modernia politiikkaa, ihmisoikeuspolitiikkaa, jossa kriittisesti tarkastel-
laan omaa toimintaa, jotta voitaisiin oppia ja kehittyä parempaan.

Ihmisoikeuksien toteutuminen tai yhdenvertaisuuden toteutuminen on prosessi, ja sitä
pitää jatkuvasti pohtia, miten vastata uusiin haasteisiin yhteiskunnassa. Tämä raporttihan
pohjautuu tutkittuun tietoon, kerättyyn tietoon, ihmisten yhteydenottoihin, se seuraa ihmis-
oikeussopimuksien toteuttamista, meidän syrjintäkiellon toteuttamista ja myöskin sitä,
millä tavalla meidän yhteiskunnassamme edistetään yhdenvertaisuutta. Itse asiassa täällä
on ensimmäistä kertaa eduskunta käsitellyt sitä näin laajasti, sosiaali- ja terveysvaliokunta
on mielestäni ensimmäistä kertaa, jos muistan oikein, myöskin käsitellyt sitä, ja olin siitä
iloinen, että se lausunto oli itse asiassa yksimielinen ja muut valiokuntien lausunnot ja mie-
tintö olivat melkein yksimielisiä. EU:ssakin puhutaan, että yksimielisyys miinus yksi on
ihan ok, ja sen takia en aio keskittyä siihen, mitä on tämä miinus yksi. Mielestäni kannattaa
puhua enemmän siitä, mitä valiokunnat puhuvat ja mistä raportti kertoo.

Täällä edustaja Toivola puhui rasismista. Mielestäni se oli erittäin tärkeä puheenvuoro,
ja on tietysti niin, että varmasti yhdenvertaisuusvaltuutettu voisi tehdä hyvin hyvin paljon
enemmän, jos olisi voimavaroja siihen. En usko, että he sitä vastustavat, mutta on myös
välttämätöntä aina välillä kohdentaa huomio joihinkin asioihin, niin että niitä voidaan sel-
vittää perin pohjin, mitä tässä on tehty, ja rasismi ja ulkomaalaisten asema ja turvapaikan-
hakijoiden heikko asema liittyvät toisiinsa. Väittäisin, että rasismi on yksi syy, minkä takia
ulkomaalaisten asema on niin heikko, minkä takia paperittomien asema on niin heikko
Suomessa ja minkä takia turvapaikanhakijoiden oikeuksien toteutumiseen ei kiinnitetä riit-
tävästi huomiota Suomessa. 

On hyvä myöskin muistaa se, että uussuomalaiset tai ulkomaalaistaustaiset henkilöt ovat
siinä mielessä aina lähtökohdiltaan ehkä vähän heikommassa asemassa kuin monet muut,
että heillä se yhteiskunnan tuntemus on heikompi ja tavallaan se tieto, mitä välineitä voisi
käyttää, jotta pääsisi oikeuksiinsa, on heikompi. Se ei kuitenkaan tarkoita sitä, että eri vä-
hemmistöjä millään tavoin kannattaa asettaa vastakkain, ja mielestäni se, minkä ehkä ha-
luaisin perussuomalaisille sanoa, on, että ihmisoikeuksien rikkominen koituu meidän kaik-
kien haitaksi. Ei ole yhtäkään ihmistä, johon se ei ulottuisi. Ei ole sellaista. Tämä aika on
mielenkiintoinen, kun enemmistöön kuuluvat ihmiset kokevat, että vähemmistöjen suoje-
lu tai jollain tavalla vähemmistöjen asioiden ja ongelmien esiin tuominen jotenkin heiken-
täisi heidän asemaansa. Se on merkillistä, ja sitä meidän täytyy pohtia vielä enemmän, mi-
ten siihen voisi vastata.
14



Pöytäkirjan asiakohta PTK 167/2018 vp
Olen itse ollut lakivaliokunnassa käsittelemässä tätä kertomusta, mutta ehkä ennen kaik-
kea se on koskettanut ihmiskaupan vastaista työtä, ja siellä lakivaliokunta on yhtynyt mie-
lestäni useaan valtuutetun suositukseen, aivan erityisesti ehkä poliisin erikoisosaamisen li-
säämiseen ja myöskin siihen, että rikosprosessin ja uhrin auttamisen kytkös on pakko jol-
lain tavalla katkaista ja lopettaa. Mielestäni se on arvokasta, mitä lakivaliokunta on arvioi-
nut, ja toivon, että se myöskin toimii ohjeena hallinnolle muuttaa tilanteita.

Ehkä vähän toisin kuin työ- ja tasa-arvovaliokunnan puheenjohtaja, edustaja Filatov,
itse kyllä näen, että on erittäin ongelmallista, että yhdenvertaisuusvaltuutetun mandaatti ei
kata työelämää samalla tavoin kuin muuta. En näe, että se on pois myöskään työsuojelusta.
Kyllä sitä työkenttää riittää, ja kun täällä edustaja Kontula sanoi, että on erilaista suojelua
esimerkiksi työperäisessä ja seksiperäisessä ihmiskaupassa, niin ajattelen itse, että työpe-
räisen ihmiskaupan uhrin asemaa on useampi taho ja instituutio suojelemassa ja vahtimas-
sa ja se on ollut sille toiminnalle hyväksi. Ajattelen samalla tavoin, että syrjimättömyyteen
liittyen on ihan hyvä, että on tämmöinen valvontamekanismi, kuten valtuutettu, joka voi eri
tavalla ehkä edistää yhdenvertaisia ratkaisuja myöskin työelämässä. Toivon, että päästään
tästä tilanteesta.

Yhdenvertaisuusvaltuutettu on minun mielestäni todella vakavasti kiinnittänyt huomio-
ta turvapaikanhakijoiden oikeusturvaan, perheenyhdistämisen ongelmiin, lapsen edun ar-
vioimisen puuttumiseen ja myös haavoittuvassa asemassa olevien turvapaikanhakijoiden
tunnistamiseen ja tuen saamiseen.

Tämä aika on merkillinen. Ehkä se, mikä on minun kokemukseni tästä eduskuntakau-
desta, on, että ihmisoikeusosaaminen politiikkojen parissa on heikentynyt valtavasti. Se ei
ole enää mikään itsestäänselvyys. Kuten täällä kuultiin, niin kyseenalaistetaan suoraan,
ovatko kaikki ihmiset samanarvoisia, pitääkö ihmisoikeussopimuksia noudattaa. Jopa hal-
lituksesta puhutaan, että ihmisoikeussopimukset ovat ongelmia. Mielestäni meidän tulisi
pohtia seuraavissa vaaleissa tosi vakavasti, millä tavalla voidaan lisätä osaamista ja tietout-
ta. Kannatan myöskin antirasistisen ohjelman rakentamista, ja toivon, että tämä keskustelu
jatkuu. 

On ihmeellistä... [Puhemies koputtaa] — Lopetan. Kiitoksia, puhemies, anteeksi! —
Mielestäni politiikkaa ja toimintaa ei voi rakentaa pelolle ja vihalle. Uskon, että yhdenver-
taisuus ja tasa-arvo ovat voimavara, mille Suomi rakentaa hyvinvointiaan. — Kiitos.

19.10 Satu Taavitsainen sd: Arvoisa puhemies! Hyvät edustajakollegat! Yhdenvertai-
suusvaltuutettu nostaa kertomuksessaan esille digitaalisen ympäristön saavutettavuuden,
ja valiokunnan mietinnössä huomautetaan siitä, että erilaiset sähköiset palvelut luovat pal-
jon uusia mahdollisuuksia, mutta sisältävät samalla riskejä yhdenvertaisuuden näkökul-
masta. Digisyrjäytymisen vaaravyöhykkeessä ovat kaikki ne, jotka eivät syystä tai toisesta
pysty hankkimaan sopivia laitteita, käyttämään niitä tai saamaan esimerkiksi pankkitun-
nuksia kirjautuakseen palveluihin.

Meillä on liikenne- ja viestintävaliokunnassa ollut useassa kohtaa tämä sama huoli.
Olemme useiden sähköistä palvelua koskevien lakiesitysten yhteydessä kirjoittaneet mie-
tintöön, että liikenne- ja viestintävaliokunta pitää sähköisen tunnistamisen palveluita tieto-
yhteiskunnan peruspalveluina, ja olemme kantaneet huolta kansalaisten tasa-arvoisesta
asemasta sähköisten tunnistusvälineiden osalta. Kysymys tunnistusvälineen saamisesta on
perustavanlaatuinen ja tärkeä kaikille kansalaille ja kuluttajille, sillä tunnistusväline on hy-
vin usein nykyään välttämätön sähköisten palveluiden saatavuuden ja verkkoasioinnin
15



Pöytäkirjan asiakohta PTK 167/2018 vp
kannalta. Kilpailu- ja kuluttajaviraston Pankkipalvelut 2015 -selvityksen mukaan noin
400 000 henkilöllä ei ole verkkopankkitunnuksia. Näihin henkilöihin kuului erityisesti elä-
keläisiä, työttömiä, ulosottovelallisia, matalasti koulutettuja, nuoria ja pienituloisia.

Arvoisa puhemies! Pidän siis ihan välttämättömänä, että huolehdimme sähköisten tun-
nistusvälineiden saatavuuden turvaamisesta näille edellä mainituille henkilöryhmille. On
myös muita henkilöryhmiä, joiden osalta sähköiset tunnistusvälineet muodostuvat ongel-
maksi. On esimerkiksi henkilöitä, jotka eivät alaikäisyyden, sairauden tai muun rajoitteen
vuoksi itse voi asioida sähköisesti, eikä toisella henkilöllä ole oikeutta toimia asiamiehenä
sähköisissä palveluissa eli asioida toisen ihmisen puolesta. Omaishoitajilla on usein vas-
taavia ongelmia hoitaessaan omaistaan, ja yli 10-vuotiaiden lasten vanhemmilta Kela on
evännyt Kanta-palveluiden käytön, jolloin vanhemmat eivät näe 10 vuotta täyttäneen lap-
sensa osalta, mitä esimerkiksi kouluterveydenhoitaja on lapsesta kirjannut. Tilanne on täl-
lä hetkellä aivan pöljä.

Niin kauan kuin kaikilla kansalailla ei ole sähköisiä tunnistusvälineitä eli pankkitunnuk-
sia, ei kirjeitse tapahtuvasta kanssakäymisestä voi luopua. Tämän takaa jo saavutettavuus-
direktiivikin.

Huomasin tässä vähän aikaa sitten sellaisen asian, että oikeusministeriön alla olevien
ulosottotoimistojen nettisivuilla ei ole tärkeitä lomakkeita, kuten vapaakuukausien hake-
mislomaketta, jolloin lomakkeen voisi tulostaa ja postittaa ulosottomiehelle kirjeitse. Va-
paakuukausilomake avautuu vain, jos sinulla on pankkitunnukset ja jos olet ulosoton asia-
kas. Valtakunnanvoudin käydessä täällä eduskunnassa johtamani ryhmän — sen niminen
ryhmä kuin Ulosottoon joutuneiden tukijat Eduskunnassa — vieraana kerroin valtakun-
nanvoudille tämän tekemäni havainnon, joka siis paljastui sillä tavalla, että yritin auttaa
erästä iäkästä rouvaa enkä saanut tulostettua hänelle vapaakuukausihakemusta. Tällä iäk-
käällä rouvalla itsellään ei ollut pankkitunnuksia, eikä hän näin ollen päässyt kirjautumaan
oikeusministeriön järjestelmään, jossa lomakkeet avautuvat vain ulosoton asiakkaille, ei-
vät muille. Nyt on edistystä tapahtunut niin, että valtakunnanvouti on lisännyt nämä lomak-
keet sivuilleen julkisiksi niin, että ne näkyvät kaikille, ja tällöin henkilö pystyy tulosta-
maan lomakkeen ja täyttämään sen käsin ja kirjeitse lähettämään. Tämä perinteinen vaih-
toehto, kirjeitse toimiminen, on pidettävä mahdollisena niin kauan kuin meillä on ihmisiä,
joilla ei ole sähköisen tunnistautumisen välineitä. Ja korostan, että heitä on 400 000.

Arvoisa puhemies! Minulle on ihan tällä viikolla viimeksi kansalaisten toimesta kerrot-
tu, että Kelan toimeentulotuen käsittelyyn tulee yksi lisäpäivä, jos hakemus jätetään pape-
rilla eikä sähköisesti. Aionkin selvittää tätä asiaa, sillä näinhän ei missään nimessä saa ol-
la. Ihmisiä pitää kohdella yhdenvertaisesti tukien myöntämisessä, eikä ketään saa syrjiä sil-
lä perusteella, että tukea hakee perinteisesti paperitse. Jos ihminen vie toimeentulotukiha-
kemuksen Kelan toimistoon, niin siihen on laitettava samalle päivälle saapunut-leima.
Seitsemän arkipäivän käsittelyaika on aivan ehdoton, ja on todella sietämätöntä, että Kela
rikkoo tätä lakia.

Arvoisa puhemies! Kiitän lämpimästi yhdenvertaisuusvaltuutettua hänen tekemästään
tärkeästä työstä ja työelämä- ja tasa-arvovaliokuntaa ja sen puheenjohtajaa tästä mietinnös-
tä ja tarkoista huomioista.

19.17 Antero Laukkanen kd: Arvoisa rouva puhemies! Muutama sana myös digisyrjäy-
tyneisyydestä, johon tässä mietinnössä on myös kiinnitetty huomiota. 
16



Pöytäkirjan asiakohta PTK 167/2018 vp
Digisyrjäytyneisyys kasvaa sen myötä, kun velvoite tehdä asioita digitaalisesti kasvaa,
ja se johtuu siitä, että se ei ole enää ainoastaan iäkkäisiin ihmisiin liittyvä asia vaan se liit-
tyy myös moneen vajaakykyisyyteen, mitä ihmisellä voi olla. Voi olla esimerkiksi niin
paha lukihäiriö, että ei pysty saamaan erilaisia salasanoja oikein voidakseen käyttää erilai-
sia ohjelmia ja tunnistautumiskeinoja. Tämä on asia, johon tulisi suhtautua yhteiskunnassa
nyt huomattavasti suuremmalla vakavuudella kuin tällä hetkellä tehdään. Olemmeko me
luomassa sellaisen joukon ihmisiä ja heille sellaiset elinolosuhteet, että he tahtomattaan
syrjäytyvät? Yhteiskunnallisessa toiminnassa tulee luoda sellaiset puitteet, että myös nämä
ihmiset ovat palveluiden piirissä.

Sitten kiinnittäisin huomiota tähän hallintovaliokunnan lausunnossa olevaan eriävään
mielipiteeseen, jossa oli erittäin perustellusti ja huolellisesti kiinnitetty huomiota moniin
maahanmuuttoon liittyviin asioihin, turvapaikanhakijoihin liittyviin asioihin. Nostan tästä
nyt yhden asian, joka on kansainvälistä suojelua saavien mahdollisuudet perheenyhdistä-
miseen. Näitä edellytyksiä on heikennetty merkittävästi, ja perheenyhdistäminen alkaa olla
lähes mahdoton asia. Ihmiset, jotka ovat täällä asuneet vaikka neljä viisi vuotta, joiden lap-
set osaavat kielen ja ovat koulussa, yhtäkkiä saavat ilmoituksen, että heidät karkotetaan
maasta. On hyvä, että yhdenvertaisuusvaltuutettu on kiinnittänyt näihin huomiota. Tämä
on epäkohta, ja pitäisi suomalaisessa yhteiskunnassa, joka kuitenkin vielä pitää perhettä
keskeisenä yhteiskunnallisena toimijana, lähteä siitä, että turvapaikanhakijoiden perheen-
yhdistäminen on myös keskeinen osa kotoutumista. Toivon, että myös tämä saa ansaitse-
mansa huomion ja tulevalla hallituskaudella sitten tämäkin asia voisi jollakin tavalla tulla
uudelleen huomioiduksi, että näiden ihmisten, jotka Suomeen ovat jo kotoutuneet, ovat
juurtuneet tänne, perheenyhdistämistä ei tarpeettomasti rajoitettaisi. 

19.20 Tarja Filatov sd: Arvoisa puhemies! Kun tuo esittelypuheenvuoro oli enemmän-
kin koko valiokunnan miinus yksi, jos tämä on se uusi termi, näkemys, niin haluan sanoa
muutaman sanan omasta näkökulmastani. 

Minusta on surullista se, että tässä salissa kyseenalaistetaan meidän valtuutettujen toi-
minta ja syytetään sitä ideologiseksi. Valtuutetut toimivat sen mandaatin ja sen lainsäädän-
nön mukaan, mitä eduskunta on heille säätäny, ja jos ollaan eri mieltä siitä säädetystä ikään
kuin agendasta, niin silloin itse asiassa ollaan eri mieltä siitä, mitä eduskunta on lailla sää-
tänyt, eikä siitä kannata syyttää valtuutettuja ja heidän näkemyksiänsä.

Jos ajatellaan vaikkapa yhdenvertaisuusvaltuutettua ja hänen toimistoaan, joka on teh-
nyt tässä huikean työn ja nostanut nimenomaan ajankohtaisia asioita esiin, niin kannattaa
muistaa, että heille lailla säädetty tehtävä on keskeisenä yhteiskunnallisena tavoitteena yh-
denvertaisuuden toteutumisen edistäminen, ja silloin puhutaan yhdenvertaisuudesta hyvin
laajassa mielessä niissä asioissa, jotka lain kautta heille kuuluvat. 

Tästä näkökulmasta se, että paperittomat ovat voimakkaasti esillä tässä kertomuksessa,
on aivan oikea valinta, koska se on meidän yhteiskunnassamme suhteellisen uusi ilmiö, se
on osittain meidän oman lainsäädäntömme seurausta ja siihen liittyy paljon sellaisia asioi-
ta, jotka vaikuttavat myös muiden ihmisten elämään, ei pelkästään paperittomien ihmisten
vaan koko yhteiskunnan elämään. Sen vuoksi meidän pitäisi pyrkiä sellaiseen politiik-
kaan, jossa jokaisella ihmisellä, joka täällä on, on yhdenvertaiset oikeudet, ja jossa meillä
olisi mahdollisimman vähän paperittomia. Pitäisi ikään kuin vähentää sitä joukkoa lainsää-
dännöllisillä toimilla eikä sillä, että ikään kuin syrjäytetään enemmän ja enemmän ihmisiä
tuohon joukkoon, ja sitten syytetään sitä joukkoa, jonka olemme itse saaneet aikaiseksi. En
17



Pöytäkirjan asiakohta PTK 167/2018 vp
tiedä, ymmärsittekö, mitä tarkoitin, mutta toivottavasti. [Eva Biaudet: Kyllä ymmärret-
tiin!]

Toinen keskeinen ongelma on perheenyhdistäminen, joka selkeästi alkaa olla hyvin, hy-
vin vaikeaa, ja me tiedämme sen, että perheenyhdistäminen on kotoutumisen näkökulmas-
ta hyvin keskeinen asia. Mietitäänpä vaikkapa sitä, kuinka paljon tässä salissa on puhuttu
kotoutumisen tärkeydestä ja siitä, miten me saisimme maahanmuuttajat paremmin kotou-
tumaan. Sitten me unohdamme keskeisen elementin, joka kotoutumisen näkökulmasta on
tärkeä. Minusta tätä pitäisi pohtia myös siitä näkökulmasta. 

Kyseenalaistettiin myös sitä, onko oikein, että vihapuhetta käsitellään tässä raportissa.
Minusta se on äärimmäisen oikein. Vihapuhe ei ole vain puhetta, ja vihapuhetta ei ole vi-
hainen puhe. Se ei estä sitä, etteikö saisi kritisoida asioita, mutta vihapuhe on asia, joka
kohdistuu paitsi yksilöön myös kaikkiin niihin, jotka kuuluvat tuohon samaan ryhmään, ja
silloin se on paljon laajempaa vihapuhetta kuin pelkästään yksilöä kohtaan, ja siksi se on
tärkeä ja merkittävä asia. Itse asiassa tasa-arvovaltuutettukin kiinnitti huomiota tähän sa-
maan asiaan. 

Kolmas asia, joka on mielestäni hyvin valittu, on digisyrjäytyminen ja ylipäätään saavu-
tettavuus sähköisissä palveluissa. Me joko onnistumme siinä tai me epäonnistumme siinä.
Ja kun me mietimme, kuinka paljon digitalisaation varaan lasketaan, niin Suomella ei ker-
ta kaikkiaan ole varaa epäonnistua siinä, että meidän digitaaliset palvelumme ovat saavu-
tettavia ja esteettömiä.

19.23 Satu Taavitsainen sd: Arvoisa puhemies! On niin tärkeä asia, että viriää useampia
puheenvuoroja. 

Yhdenvertaisuus tarkoittaa sitä, että kaikki ihmiset ovat samanarvoisia. Ketään ei saa
syrjiä iän, sukupuolen, ihonvärin, etnisyyden, seksuaalisen suuntautumisen tai muun hen-
kilökohtaisen syyn perusteella. Lain tavoitteena on muun muassa, että kaikilla on yhden-
vertaiset mahdollisuudet kouluttautua ja kehittää itseään, ja se velvoittaa viranomaisia ja
koulutuksen järjestäjiä edistämään yhdenvertaisuutta. 

Yhdenvertaisuusvaltuutettu valottaa ansiokkaassa kertomuksessaan niitä asioita, joissa
Suomi on yhdenvertaisuudessa onnistunut, mutta myös niitä, joissa on korjattavaa, esimer-
kiksi toimintatavoissa tai lainsäädännössä. 

Huomioni kertomuksessa kiinnittyi lasten ja nuorten yhdenvertaisuuteen varhaiskasva-
tuksessa ja koulussa. Viime aikoinahan on selvinnyt, että yksityisissä päiväkodeissa on
paljon laadullisia ongelmia, joiden juuret juontuvat taloudellisen voiton tavoittelemiseen.
Kyseessä ei ole sattuma tai pikku juttu, sillä yksityiset varhaiskasvatusyritykset ovat val-
lanneet yhä enemmän tilaa ja niitä on maassamme jo paljon. Tällä hetkellä Suomessa on
kuntia, joissa jopa 40 prosenttia varhaiskasvatuksesta ostetaan yksityisiltä yrityksiltä pal-
velusetelein. Yhdenvertaisuusvaltuutettu toteaa, että tämä trendi voimistuu, kun kunnat
siirtyvät entistä enemmän hankkimaan varhaiskasvatusta palveluseteleillä, ja ongelmia
syntyy siinä, että vaikka varhaiskasvatuslain ja valtakunnallisten varhaiskasvatussuunni-
telmien perusteet yhdenvertaisuudesta koskevat kaikkia päiväkotipalvelujen tuottajia, niin
yksityissektorin päiväkodeissa velvoite yhdenvertaisuuden edistämisestä tunnetaan hyvin
huonosti. Vanha sanonta ”poissa silmistä, poissa mielestä” pätee, eli kun yhdenvertaisuu-
den edistämisen periaatetta ei tunneta, niin sitä ei myöskään noudateta. 

Yksityisen varhaiskasvatuksen liiketoimintaan sisältyy lähtökohtaisesti taloudellisen
voiton tavoittelu. Tämä näkyy toiminnassa esimerkiksi siten, että kustannuksia minimoi-
18



Pöytäkirjan asiakohta PTK 167/2018 vp
daan palkkaamalla mahdollisimman vähän henkilökuntaa. Kun hoitajia on vähän, kiire ja
levottomuus päiväkodeissa lisääntyvät. On päiviä, jolloin hoitajat selviytyvät vain vaivoin
lasten perustarpeista. Aikaa lapsen muille tarpeille — läheisyydelle, kasvatukselle ja yksi-
lölliselle huomioimiselle — ei jää. 

Kun nämä yksityiset päiväkotiyritykset vähentävät kustannuksia, niillä on tullut todella
epäyhdenvertaisia käytäntöjä, esimerkiksi purkaa lapsen hoitosopimus, jos lapsi tarvitsee
erityistä tukea tai kun esimerkiksi lapsen ruoka-aineallergia vaatii erityisjärjestelyjä tai jos
lapsella on kielellisiä erityisvaatimuksia tai muuta, joka aiheuttaa tämän yrityksen mieles-
tä heille erityisjärjestelyjä ja kustannuksia. Syy on siis siinä, että yritys ei halua maksetta-
vakseen mitään ylimääräisiä kuluja, koska se pienentäisi sen taloudellista voittoa, mutta
tämä on syrjintää. Tämänkaltaiset käytännöt eivät ole lapsen edun mukaisia, eivätkä ne to-
dellakaan edistä lasten yhdenvertaisuutta. Pidän erittäin huonona sitä, että samaan aikaan
kun perusopetuslaissa, lukiolaissa, ammatillisen koulutuksen laissa ja vapaan sivistystyön
laissa on selkeästi kielletty koulutuksen järjestäminen taloudellisen voiton tavoittelemisek-
si, niin alle 7-vuotiaiden lasten varhaiskasvatuksessa tämä on mahdollista. 

Pidänkin erittäin hyvänä, että yhdenvertaisuusvaltuutettu kertomuksessaan painottaa,
että kuntien on valittava vain ne palveluntuottajat, jotka tietävät ja toteuttavat varhaiskas-
vatuslain tavoitteita täysimääräisesti. Mitään ohituskaistaa esimerkiksi sellaisten sopimus-
ehtojen solmimiseksi, että lapsen erityistarpeiden takia hoitosopimus voidaan lakkauttaa,
ei saa olla olemassa. Laadukas, yhdenvertainen varhaiskasvatus on jokaisen lapsen oikeus
ja tärkeä osa lasten koulupolkua. 

Yhdenvertaisuusvaltuutettu tuo koulujen yhdenvertaisuuden toteutumisessa esiin kou-
lukyselyissäkin ilmi tulleet ongelmat: kiusaamisen, seksuaalisen häirinnän, uhkailun ja ys-
tävien puuttumisen. Nämä ovat kaikki tekijöitä, jotka vaikuttavat suoraan kouluviihtyvyy-
teen, koulussa pärjäämiseen ja riskiin jättää koulu kesken. 

Lasten ja nuorten yksinäisyys on noussut esiin muun muassa viime syksyn kouluter-
veysraportissa. Yksinäisyys vähentää merkittävästi hyvinvointia, koska se alentaa lasten ja
nuorten elämänhallinnan tunnetta ja heikentää tyytyväisyyttä elämään. Erot nuorten välillä
ovat isoja, sillä yksinäisistä nuorista vain alle 30 prosenttia on tyytyväisiä omaan elämään-
sä, kun muista nuorista elämäänsä tyytyväisiä on 80 prosenttia. Yksinäisyys näkyy myös
uupumisena ja poissaoloina koulusta. Lisäksi lähes puolet yksinäisistä nuorista kärsii kes-
kivaikeasta tai vaikeasta ahdistuneisuudesta.

Eikä ole enää uutinen, että lapset ja nuoret kertovat toistuvasti kiusaamisesta koulussa.
Silti kiusaaminen on yhä ahdistavaa todellisuutta osalle alakoululaisista ja yläkoululaisis-
ta, joita kiusataan vähintään kerran viikossa. Myönteistä on ollut se, että kiusaaminen vä-
henee toiselle asteelle siirryttäessä. Kaikissa ikäryhmissä pojat kokevat tyttöjä enemmän
kiusaamista.

Arvoisa puhemies! Aika taitaa loppua. Jatkan tästä teemasta vielä toisessa puheenvuo-
rossa.

19.31 Antero Laukkanen kd: Arvoisa rouva puhemies! Edustaja Filatov totesi, että ei
tule syyllistää täällä yhdenvertaisuusvaltuutettua tai syyttää mistään, ja olen siitä samaa
mieltä, mutta kyllä haluan samalla sanoa, että ei yhdenvertaisuusvaltuutettu nauti mitään
koskemattomuutta. Kyllä hänen ratkaisuistaan ja hänen näkemyksistään voi omata myös
erilaisia mielipiteitä ja näkemyksiä, ja olen ollut yhteydessä yhdenvertaisuusvaltuutettuun
muutamastakin asiasta, joissa hänen ratkaisuistaan on minulla ollut hyvin merkittävästi
19



Pöytäkirjan asiakohta PTK 167/2018 vp
eriävä mielipide ja en ole pitänyt niitä ratkaisuja oikeudenmukaisina. Olenkin pohtinut, ke-
nelle voi valittaa yhdenvertaisuusvaltuutetusta, kun kokee, että hän ei ole yhdenvertainen
eikä edistä yhdenvertaisuutta. Silloin tietysti joudun kääntymään oikeusministeriön ja ehkä
oikeusministerinkin puoleen. 

Minusta on vain tärkeätä ymmärtää ja nähdä, kun näitä raportteja lukee, että niitä teh-
dään meille juuri sen takia, että yhdenvertaisuusvaltuutetun työ tulee meille tutuksi. Ja sa-
non sen nyt tässä, niin että ei synny väärää käsitystä, että pidän yhdenvertaisuusvaltuute-
tun työtä todella suuressa arvossa ja lähes kaikkia ratkaisuja hyvinä, mutta sitten niistä jois-
takin toivoisin, että osaisin oikealla tavalla ja hienosti kiinnittää Yhdenvertaisuusvaltuute-
tun toimiston huomiota ja ehkä käynnistää rakentavaa dialogia siitä, miten voisimme ym-
märtää toisiamme paremmin. En omassa puheenvuorossani siis halua syyttää enkä tuomita
vaan enemmänkin vaillinaisella kyvylläni ja tavallani käynnistää keskustelua.

19.33 Tarja Filatov sd (vastauspuheenvuoro): Arvoisa puhemies! Ei tietenkään kukaan
ole arvostelun ulkopuolella, ja aina saa esittää kritiikkiä ja keskustella, mutta minun mie-
lestäni se, jos leimataan meidän kaikki valtuutetut ikään kuin ideologisiksi toimijoiksi, on
surullista. En suinkaan tarkoittanut edustaja Laukkasen puheenvuoroa.

19.33 Eva Biaudet r: Arvoisa puhemies! Yhdenvertaisuusvaltuutettu on tietenkin erittäin
hyvä asiantuntija siinä, mitä meidän lainsäädäntömme sanoo ja mitä ihmisoikeussopimuk-
set sanovat, mutta sitten on varmaan niin, että kun pohditaan käytännön elämässä, miten
toimitaan ja tehdään, niin aina voi olla myöskin eri ratkaisuja. Mutta kyllä minä luotan tosi
vahvasti yhdenvertaisuusvaltuutetun asiantuntemukseen, että seurataan koko ajan sitä ke-
hitystä, mitä tapahtuu ympärillämme.

Haluaisin itse asiassa sanoa, että tapahtuu myöskin tärkeitä asioita, ja haluaisin vain
kiinnittää huomiota siihen. Tämä liittyy yhdenvertaisuusvaltuutettuun, mutta itse asiassa
on kysymys yhdenvertaisuus- ja tasa-arvolautakunnan ratkaisusta, jossa natsien hakaristi-
lipun näyttämisen on nyt selvästi todettu olevan yhdenvertaisuuslain vastaista. Minun mie-
lestäni tämä on merkittävää. Tämä helpottaa myöskin poliisin toimintaa silloin, kun selväs-
ti tehdään tällaista rasistista tai vihaa lietsovaa toimintaa, joten siinä mielessä on hyvä, että
myöskin tämä osa yhdenvertaisuuslaista tulee käyttöön.

19.34 Jani Mäkelä ps: Arvoisa puhemies! Tämä on ollut hyvin mielenkiintoinen ja avaa-
va keskustelu. Sen lisäksi, että aiemmin tuli esille kristittyjen kokema syrjintä, niin myö-
hemmissä puheenvuoroissa on tuotu ansiokkaasti esiin myöskin tämä, että miehiä ja poi-
kia sukupuolena syrjitään — tai he tulevat syrjityksi, syrjittiinpä heitä tai ei — esimerkiksi
koulukiusaamisen muodossa ja syrjäytymisen muodossa. Jos laajennetaan käsitettä, niin
sittenhän puhutaan siitä, että miehet jopa kuolevat nuorempina kuin naiset, ja se johtuu jos-
tain: mistä se johtuu, mikä on se yhteiskunnan rakenne, joka sen aiheuttaa? Tämä ehkä
enemmän menisi tasa-arvovaltuutetun leirin puolelle, mutta tasa-arvovaltuutettuhan kerto-
muksessaan muistaakseni ilmoitti, ettei hän ota erityisesti kantaa miesten asioihin, mikä oli
hyvin mielenkiintoinen kannanotto. Mutta sitä puidaan sitten erikseen hänen kertomustaan
käsiteltäessä.

Tässähän on sellainen piirre, että jos joku on ideologinen, silloinhan häntä pitää kutsua
ideologiseksi, ja kyllä tässä on tällainen aivan selvä ideologia nähtävillä, kuinka mielle-
tään tasa-arvo tai syrjintä: mitä sillä sanalla tarkoitetaan, mihin kaikkialle sitä käsitettä laa-
20



Pöytäkirjan asiakohta PTK 167/2018 vp
jennetaan, mitä asioita sitä käsiteltäessä tuodaan esille? Nyt ei tuoda miehiä eikä poikia, ei
tuoda kristittyjen syrjintää, vaan tuodaan kokonaan toisenlaisia asioita esille. Mielestäni se
on ideologiaa, jos tuo tällaiseen kertomukseen esille näitä omaa agendaa tukevia asioita,
eikä puhukaan muista. Sitä ihmettelen, että valiokunta ei ole tuonut esille näitä muita syr-
jimiseen tai tasa-arvoon liittyviä asioita kuin ne, mitä valtuutettu on kertomuksessaan tuo-
nut esille, tai vaatinut häntä myöhemmin niitä tuomaan. Elikkä tällaista parannettavaa täs-
sä käsittelyssä voisi jatkossa olla. 

Mitä tulee siihen, että ketä voidaan kyseenalaistaa, missä voidaan kyseenalaistaa, niin
missähän sitten voitaisiin kyseenalaistaa, ellei eduskunnan täysistunnossa?

Puhemies Paula Risikko:  Otetaan Filatovin vastauspuheenvuoro ja sitten edustaja Taa-
vitsainen.

19.36 Tarja Filatov sd (vastauspuheenvuoro): Arvoisa puhemies! En haluaisi pitkittää
keskustelua, mutta muistuttaisin vain, että valtuutettu toimii itsenäisesti, hän antaa kerto-
muksensa itsenäisesti. Valiokunta taas ottaa kantaa sillä, että se joko yhtyy tai ei yhdy val-
tuutetun näkemyksiin, ja tässä mielestäni on se valiokunnan rooli.

Sitten taas mitä tulee tähän poikien rooliin, niin luulen, että siihen keskusteluun pääs-
tään enemmän, kun käsitellään tasa-arvovaltuutetun kertomuksesta annettua mietintöä.

19.37 Satu Taavitsainen sd: Arvoisa puhemies! Jatkan vähän tuosta koulumaailmasta ja
kiusaamisesta, johon äsken jäin.

Tässä yhdenvertaisuusvaltuutetun kertomuksessa todetaan, että myös seksuaalivähem-
mistöihin kuuluvat nuoret kokevat muita enemmän kiusaamista ja ystävien puutetta. Pa-
rannusten saamiseksi yhdenvertaisuusvaltuutettu kehottaa kouluja laatimaan yhdenvertai-
suussuunnitelman ja ottamaan siinä huomioon yksilöllisesti erilaiset oppijat ja heidän per-
heensä. Suunnitelman laatimisessa tulee kuunnella oppilaita ja heidän vanhempiaan.

Ohjeista on syytä ottaa vaarin, sillä kaikki keinot lasten ja nuorten yksinäisyyden ja kiu-
saamisen vähentämiseksi on käytettävä, sillä kuten yksinäisyys myös kiusaaminen vaikut-
taa kielteisesti koulunkäyntiin. Kiusaamisen kohteeksi joutuneilla nuorilla on myös enem-
män ongelmia koulunkäynnissä ja terveydessä sekä humalahakuista juomista.

Arvoisa puhemies! Yhdenvertaisuusvaltuutettu toteaa kertomuksessaan, että yhdenver-
taisuus on yksi demokratian ja oikeusvaltion keskeisimmistä oikeuksista ja arvoista. Kan-
natan lämpimästi yhdenvertaisuusvaltuutetun esitystä yhdenvertaisuustyön vahvistamises-
ta varhaiskasvatuksessa ja kouluissa. Yhdenvertaisuudessa on pyrittävä sinnikkäästi aina
parempaan, eikä syrjinnälle pidä koskaan antaa tilaa, ja tämä pätee erityisesti lasten ja
nuorten kasvatus- ja oppimisympäristöihin.

Keskustelu päättyi ja asian käsittely keskeytettiin.
21


