















































DEMB126.tmpSave.xml


Pöytäkirjan asiakohta PTK 22/2016 vp
Pöytäkirjan asiakohta 

PTK 22/2016 vp

Täysistunto

Torstai 10.3.2016 klo 16.02—18.50

8. Lakialoite laiksi alkoholilain 14 §:n muuttamisesta
Lakialoite LA 4/2016 vp Eeva-Johanna Eloranta sd ym.

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 8. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Tämän asian yhteydessä sallitaan keskustelu myös asiakohdasta 9. Tässä on ensiksi
edustaja Eloranta, ja sen jälkeen esittelee toisen lakiehdotuksen edustaja Myllykoski.

Keskustelu

18.26 Eeva-Johanna Eloranta sd (esittelypuheenvuoro):  Arvoisa puhemies! Pienpani-
mot tuottavat alle 3 prosenttia kaikesta oluttuotannosta Suomessa. Pienpanimoala on kui-
tenkin kasvava teollisuudenhaara. Vaikeina taloudellisina aikoina kaiken kotimaisen teol-
lisuuden tukeminen lisää työllisyyttä ja tuo mukanaan kasvavaa toiveikkuutta. Suomessa
pienpanimoiden koko vaihtelee yhden henkilön työllistävistä mikroyrityksistä aina kym-
meniä työntekijöitä työllistäviin pienyrityksiin. Suomessa toimii tällä hetkellä 60 pienpa-
nimoa. Näistä noin 60 prosenttia tuottaa vuodessa alle 200 000 litraa olutta. Pienpanimot
ovat kuitenkin tärkeä osa alueidensa paikallista pienyrittäjyyttä, ja niillä on usein tärkeä
merkitys alueelle myös matkailullisesti. Siksi pienpanimoiden toimintaa on tuettava.

Mietojen, enintään 4,7 prosentin alkoholijuomien suoramyynnin salliminen pienpani-
moille ei aiheuttaisi myöskään sosiaalisia tai terveydellisiä ongelmia vaan ohjaisi pieneltä
osaltaan kulutusta kalliimpiin ja erikoisempiin suomalaisiin oluisiin sekä vahvistaisi pai-
kallista pienyritystoimintaa. Ulosmyynti suoraan panimoilta esimerkiksi erilaisten vierai-
lijaryhmien tekemien tutustumiskäyntien yhteydessä korostaisi ja vahvistaisi paikallisuut-
ta ja helpottaisi yrittäjyyttä. Enintään 4,7 prosentin mietojen alkoholijuomien suoramyyn-
nin salliminen pienpanimoille olisi järkevä helpotus, jolla ei olisi negatiivisia kansanter-
veys- tai kilpailuvaikutuksia, sillä usein nämä juomat liittyvät olutharrastukseen eivätkä
niinkään ongelmakäyttöön.

Pienpanimoiden oluen suoramyynti on tällä hetkellä turhan hankalaa. Tällä hetkellä näi-
den alle 4,7 prosenttia alkoholia sisältävien juomien suoramyynti pienpanimoista on mah-
dollista ainoastaan perustamalla panimon yhteyteen elintarvikekioski, joka täyttää kaikki
aluehallintoviraston elintarvikekioskeille asettamat vaatimukset. Kioskissa pitää olla vali-
koimassa määrätty määrä elintarvikkeita kattavasti eri tuoteryhmistä. Alkoholin myynti ei
myöskään saa olla kioskissa määräävässä asemassa kokonaismyynnistä. Tällä hetkellä ki-
oskiluvalla omia juomiaan myyvien pienpanimoiden alkoholimyynti on kuitenkin helposti
yli puolet kokonaismyynnistä, sillä yhdenkään pienpanimon varsinaiseen strategiaan ei
 Tarkistettu
4.0



Pöytäkirjan asiakohta PTK 22/2016 vp
kuulu elintarvikkeiden myynti. Asiasta on tullut pienpanimoille myös huomautuksia alue-
hallintovirastolta. Järjestely on hankala sekä teennäinen ja aiheuttaa kiusauksia säädösten
kiertoon. Lupamenettely on hankala myös siinä mielessä, että kaikille alueille ei enää lupia
myönnetä, sillä aluehallintovirasto katsoo, että joillakin alueilla on jo riittävästi näitä elin-
tarvikekioskeja. Näin ollen pienpanimo ei aina lupaa kioskilleen edes saa.

Toinen vaihtoehto pienpanimoille on oluen myyminen jonkun paikallisen kaupan kaut-
ta. Tässä mallissa asiakas hakee juomansa panimolta tai ne toimitetaan hänelle suoraan. Pa-
nimo tekee siis kaksi laskua. Toisessa se laskuttaa asiakasta paikallisen kauppiaan nimissä
niin, että rahat kulkevat kauppiaan tilille, ja toisessa se laskuttaa kauppiasta pienemmällä
summalla. Tämä on viranomaisten ehdotus toimintamalliksi, kun olemassa oleva laki ei
suoramyyntiä salli. Menettely on kuitenkin hankala ja teennäinen eikä mahdollista tuottei-
den suoramyyntiä panimovierailijoille.

Tässä lakialoitteessa ehdotetaan, että alkoholilain 14 §:ää voitaisiin muuttaa siten, että
käymisteitse valmistetun enintään 4,7 tilavuusprosenttia etyylialkoholia sisältävän alkoho-
lijuoman vähittäismyyntiä saa alkoholiyhtiön lisäksi harjoittaa se, jolle lupaviranomainen
on myöntänyt tätä koskevan vähittäismyyntiluvan, sekä lupaviranomaisen luvalla alkoho-
li- ja alkoholijuomaverosta annetun lain 9 §:n tarkoittama yritys elikkä nimenomaan tämä
pienpanimo itse valmistamiensa tuotteiden osalta. Myös vähittäiskaupan edunajaja Päivit-
täistavarakauppa-yhdistys puoltaa myynnin sallimista pienpanimoille. Kuitenkaan suora-
myynnin ulottaminen yli 4,7 prosentin alkoholijuomiin, niin kuin tässä seuraavaksi käsi-
tellyssä aloitteessa, ei sen sijaan liene viranomaisten mielestä perusteltua, koska näin ollen
heidän mukaansa pitäisi oikeus sallia myös muille eurooppalaisille yli 4,7 prosentin oluil-
le. Toimenpiteellä syrjittäisiin muista jäsenvaltioista peräisin olevia tuottajia, jotka pääse-
vät Suomen markkinoille vain Alkon kautta, ja samalla ratkaisu olisi ilmeisesti ristiriidas-
sa Alkon monopoliaseman kanssa. Sen vuoksi tässä aloitteessa on rajattu tämä suoramyyn-
ti koskemaan näitä alle 4,7 prosentin oluita.

Alkoholilain kokonaisuudistus on ilmeisesti tulossa eduskuntaan lähiaikoina, ja sen tar-
koitus on tietenkin lisätä lainsäädännön ja valvonnan mahdollisuuksia estää alkoholihait-
toja sekä kehittää paikallisia mahdollisuuksia vaikuttaa elinympäristön turvallisuuteen ja
häiriöttömyyteen. Toivon, että pienpanimoiden tukeminen sallimalla tämä edellä mainittu
suoramyynti tulisi osaksi tätä alkoholilain kokonaisuudistusta. Näinä taloudellisesti haas-
tavina aikoina meidän tulee tehdä kaikki voitavamme kotimaisen teollisuuden toiminta-
edellytysten parantamiseksi varsinkin, kun sillä ei tässä tapauksessa voida katsoa olevan
haitallisia sosiaalisia tai terveydellisiä vaikutuksia, vaikka panimoteollisuudesta kyse on-
kin.

18.31 Jari Myllykoski vas (esittelypuheenvuoro):  Arvoisa rouva puhemies! Otan kiinni
heti ennen esittelyä siitä, millä lailla tämä voisi olla ristiriitainen tämän 4,7:n kanssa, kun
tässä omassa lakialoitteessani viime kaudelta, joka oli jokaisen, lähes jokaisen, eduskunta-
ryhmän edustajan allekirjoittama, ei todellakaan ole ristiriitaa sen suhteen, mikä on se pro-
senttimäärä siihen nähden, mikä on EU-lainsäädännön tai Alkon monopolin kannalta mer-
kittävää. Kysymys on siitä, että me voimme myydä ja edistää täällä meidän omaa tuotan-
toamme ja sitä kautta me emme estä ulkomaisten toimijoiden täällä harjoittamaa toimin-
taa. Näillä kahdella esitetyllä lakialoitteella ei estetä sitä, etteikö irlantilainen taikka belgia-
lainen pienpanimotoimija voisi tulla Suomeen ja ruveta tekemään täällä olutta ja myymään
sieltä omalta panimoltaan näitä tuotteita. Minä en näe tässä semmoista ristiriitaa, että tämä
2



Pöytäkirjan asiakohta PTK 22/2016 vp
olisi jotenkin hankala asia, joka murtaisi Alkon monopolia. Jokainen yrittäjä on tähän maa-
han varmasti tullut. Edellisellä hallituskaudella, tällä hallituskaudella varmasti hallituspuo-
lueet ovat sitä mieltä, että me haluamme tähän maahan investointeja. Ja kyllä me voimme
odottaa — että tervetuloa tähän maahan, belgialaiset oluenpanijat, jotka voivat sitten omia
panimotuotteitaan myydä sieltä omasta paikastaan. Se on ihan fine, eikä meillä tule siinä
mielessä EU-lainsäädännön kanssa mitään probleemia.

Mutta se, miksi olen omaan lakialoitteeseeni nostanut tämän prosentin 9,5:een, liittyy
siihen, että makunautintojen ja olutharrastajien piireissä on erityisen tärkeää se, että kun
halutaan hyviä oluita, niin halutaan hyviä oluita. Ja kuten edellä kuulimme, niin en usko
myöskään, että kukaan suurkuluttaja tulee konttaamaan pienpanimon ovelle saadakseen
krapularyypyn. Kyllä he ovat ihmisiä, jotka haluavat nauttia hyvästä oluesta. Meidän on
muistettava, että tämä on täysin kotimaista tällä hetkellä, siis viljapohjaltaan. Mallasohra-
pelloilta kuluttajien osalta työllisyysvaikutus on noin 30 000 henkeä. Ja hieman vastoin
kuin tuossa edellä esitettiin, niin tällä hetkellä vuoden 2014 tilaston mukaan pienpanimot
tuottavat 3,4 prosenttia kaikesta myydystä oluesta, mutta työntekijöistä alalla on 10 pro-
senttia — ja nämä ovat kotimaisissa yrityksissä, ja sitä kautta tällä on erittäin suuri merki-
tys alkutuotannon ja sitten teollisuuden osalta työntekijöiden työllisyyden kannalta. Emme
kai me voi vastaväittää, etteikö tilanne olisi se, että jos me isojen täysin ulkomaalaisten yri-
tysten osalta tuotamme olutta, niin emmekö me voisi olla vähän itsekkäitä ja tuottaa tätä
ihan kotimaista ja lisätä työllisyyttä ja turvata sitä kautta myös alkutuotannon mahdollisuu-
det: puhdasta, tuoretta viljaa ja siitä tehtyä olutta ja koko ketju täällä kansallisesti.

Tällä on erittäin suuri mahdollisuus myös matkailullisesti, ja toivonkin hartaasti, että
kun alkoholilainsäädännön kokonaisuudistus tulee eduskuntaan, niin sitä ei käsitellä vain
sosiaali- ja terveysvaliokunnassa, vaan huomioidaan paitsi se, että alkoholi on meidän ar-
kipäivää, niin myös se, että sillä on vaikutuksia myös talousvaliokunnan näkökulmasta,
missä on matkailu-, kilpailu-, kuluttajanäkemykset, sekä se, että maa- ja metsätalousvalio-
kunta, joka vastaa isosta osasta kymmeniätuhansia hehtaareja peltoa, mitä on tässä meidän
alkoholin valmistuksen alkupään ketjussa, on siellä mukana.

Viime viikolla keskustelimme edustaja Kaikkosen tuomasta lakialoitteesta, siitä, kuin-
ka alkoholia nautitaan julkisissa tilaisuuksissa. Oli ilahduttavaa näin satakuntalaisena to-
deta, että siinä vaiheessa keskusteltiin erityisesti siitä, että on mahdollista, että Pori Jazzeil-
la ja Järvenpäässä voitaisiin edelleen järjestäjien ja poliisin yhteisellä sopimuksella päättää
siitä, kuinka alkoholia nautitaan. Meidän alkoholipoliittinen keskustelu pitää avata rehelli-
semmin. Meidän ei pidä luoda mahdollisuuksia ryypätä, mutta meidän pitää luoda mahdol-
lisuuksia nauttia.

Arvoisa puhemies! Pienpanimoiden ulosmyyntioikeuden salliminen vähentäisi turhaa
byrokratiaa, eikä muutoksella olisi sosiaalisesti tai kansanterveydellisesti negatiivisia vai-
kutuksia. Erikoisoluiden harrastus on verrannollista viiniharrastukseen, ja siksi pienpani-
moiden tuotteet eivät johda alkoholin ongelmakäyttämiseen.

18.38 Krista Mikkonen vihr:  Arvoisa puhemies! Alkoholipolitiikkahan on asia, joka he-
rättää usein tunteita, ja joskus tuntuu, että siitä on ehkä vaikea keskustella sivistyneesti,
mutta onneksi tällä kertaa siitä ei ole huolta: kun me olemme vain edustaja Myllykosken
kanssa yhdessä täällä salissa, niin keskustelun taso säilynee sivistyneenä.

Minä tervehdin ilolla näitä aloitteita. Minun mielestäni olisi tosi tärkeää, että pienpani-
moille saataisiin ulosmyyntioikeus. Tässä edellä tulivat jo esille ne näkökulmat hyvin vah-
3



Pöytäkirjan asiakohta PTK 22/2016 vp
vasti. Me tiedämme, että vaikka alkoholi aiheuttaa paljon erilaisia sosiaali- ja terveyson-
gelmia, niin nämä erikoisoluet eivät ehken ole se tuoteryhmä, joka niitä paljon aiheuttaa,
koska kyse on nimenomaan olutharrastelijoitten suosimista tuotteista, jotka ovat hinnal-
taankin kalliimpia kuin se peruskeskiolut, jota yleensä enemmän humaltumistarkoituksel-
la käytetään.

Sitten toisaalta me tiedämme, että matkailullisesti pienpanimoilla on erittäin suuri po-
tentiaali, ja sen takia tämä ulosmyyntioikeus olisi heille erityisen tärkeää, niin että siihen
ympärille voitaisiin luoda erilaisia matkailupalveluita ja tuotteita. On kohtuutonta, että nyt
nämä pienpanimot, jotka ulosmyyntiä harrastavat, joutuvat usein tekemään sen kiertoteit-
se ja vähän vippaskonstilla kehittämällä olosuhteet sellaisiksi, että elintarvikemyyntiä pi-
tää olla siitä kioskista yli puolet. Se tavallaan tehdään hyvin keinotekoisesti, kehitellään
keinoja, miten se raja ylitetään, ja se ei ole järkevää politiikkaa, että me luomme lakeja, jot-
ka sitten aiheuttavat sitä, että mietitään, miten niitä saataisiin kierrettyä.

Kuten tässä tuli esille, niin myös työllisyyden näkökulmasta pienpanimoiden työllisyys-
merkitys suhteessa siihen, kuinka paljon ne tuottavat, on huomattavasti suurempi. Sen ta-
kia näen kyllä, että nyt kun pienpanimoita on paljon syntynyt ja syntyy koko aika lisää, niin
meidän pitäisi miettiä, miten me mahdollistamme sen, että niitten liiketoiminta on sitten
myös kestävämpää, ja se, että he pystyvät itse myymään ulos tuotteita, on siinä yksi keino.

Mitä tähän prosenttiin tulee, niin se on kyllä ihan totta, että usein nämä erikoisoluet ovat
vahvempia kuin 4,7 prosenttia, ja siinä mielessä pitäisin järkevänä, että rajaa ei laiteta tä-
hän 4,7:ään, vaan ehkä se 9,5 tai joku siinä suunnassa voisi olla se raja, että silloin päästään
niihin prosentteihin, mitä usein näillä pienpanimoiden tuottamilla erikoisoluilla on, koska
myös olutharrastajien näkökulmasta se maku syntyy sitten siellä.

Mutta kaiken kaikkiaan, nyt kun me tiedämme, että alkoholilaki on tulossa tänne meille
käsittelyyn, niin minä toivoisin, että siinä todella huomioitaisiin muutkin näkökulmat kuin
ihan pelkästään sosiaali- ja terveysnäkökulma, vaikka totta kai se on ehkä koko lain osalta
se kaikkein oleellisin. Mutta ei estetä tämmöistä uuden yrittäjätoiminnan syntymistä, ei es-
tetä sitä, että me voisimme pienpanimoiden avulla työllistää yhä enemmän ihmisiä, ja ei es-
tetä myöskään sitä, että kuluttajilla on paremmin mahdollisuus saada laadukasta kotimais-
ta lähiolutta.

18.42 Jari Myllykoski vas: Arvoisa rouva puhemies! Koetan kiteyttää 2 minuuttiin. Saat-
taa olla, että ihan en siihen pysty, mutta sitten vielä varaan kerran.

Nyt täytyy sanoa, että tämä on hyvä keskustelu siinä mielessä — vaikka vähän suppeal-
la väellä tätä keskustelua tässä käydäänkin — että on todella tärkeätä, että me voimme näh-
dä, mitä on se matkailullinen ja koko elinkeinopolitiikka, mitä tämä eduskunta voisi sitten
kokonaisuudistuksen osalta tehdä. On tärkeätä nähdä se, miksi pienpanimolla, jolla on ki-
oski, täytyy olla oma ovi. Se ei ole lainsäädännössä, se on vain jonkun virkamiehen tekemä
ratkaisu siitä, että et voi käydä ostamassa pienpanimotuotteita — jos on perustettu kioski,
niin sinne pitää olla oma sisäänkäynti. Et sinä voi mennä varaston kautta, et sinä voi mennä
ravintolan kautta, sinne pitää olla oma sisäänkäynti. Kyllä se kiinteistötiloissa on täysin
mahdotonta. Meillä on hallitsematonta byrokratiaa koko tässä järjestelmässä.

Olisikin tärkeää nähdä, että meidän alkoholikulttuuri lähtisi siihen suuntaan, että me hel-
potamme sitä tilannetta, että meiltä on nyt kadonnut esimerkiksi palvelusektorin työpaik-
koja ravintoloista niin paljon. Vaikka tässä sosialidemokraatit paheksuvatkin hallitusta sii-
tä, että ollaan alentamassa alkoholin verotusta, niin minun täytyy vasemmistolaisena sa-
4



Pöytäkirjan asiakohta PTK 22/2016 vp
noa, että minä symppaan hallitusta tässä kohtaa ja olisin kyllä valmis ravintola-alvin hintaa
laskemaan, jotta me voisimme ohjata kulutusta: ei valvottuihin olosuhteisiin vaan sinne,
missä on palvelua, missä voidaan nauttia sen ruuan kanssa alkoholia eli viiniä.

18.44 Krista Mikkonen vihr: Arvoisa puhemies! Haluaisin vielä lisätä yhden asian, jon-
ka äskeisessä puheenvuorossani unohdin sanoa. Tämä edustaja Myllykosken esitys siitä,
että tämä lakialoite olisi syytä lähettää myös muihin valiokuntiin kuin pelkkään sosiaali- ja
terveysvaliokuntaan, on minun mielestäni tosi tärkeä nimenomaan siksi, että siinä tulisi
huomioiduksi sitten myös muut aspektit, mitkä liittyvät siihen alkoholilakiin, liittyen ni-
menomaan esimerkiksi tähän pienyrittäjien toimintaan ja siihen matkailulliseen potentiaa-
liin, mitä tämä ulosmyynti mahdollistaisi — ja miksei myös sinne maa- ja metsätalousva-
liokuntaan siihen nähden, miten se vaikuttaa meidän viljelyyn ja niihin aloihin. Itse asias-
sa, jos me mietimme tätä olutta, niin humalan viljelyhän on asia, mikä varmasti tulee en-
tistä ajankohtaisemmaksi, kun näitä pienpanimoita tulee enempi ja heillä olisi tarvetta ja
halua käyttää kotimaista humalaa ja sitä on tosi heikosti saatavilla. Että tähän liittyy myös
muita näkökulmia kuin pelkkä sosiaali- ja terveyspoliittinen näkökulma.

18.45 Jari Myllykoski vas: Aivan lopuksi, rouva puhemies: toivottavasti media ei ole he-
reillä ja sano, että edustaja Mikkonen haluaa viljellä humalaa suomalaisen kansan keskuu-
teen.

Oli hyvä ottaa esille myös tämä, mutta erityisen tärkeätä on se, että tässä omassa laki-
aloitteessani en millään tavalla väheksy alkoholin haittoja. Me emme pääse niistä mihin-
kään. Me maksamme siitä aivan hirvittävän hinnan. Kysymys on vain siitä, että me voisim-
me muuttaa alkoholikulttuuria, jotta voitaisiin välttyä näiltä haitoilta mutta samalla edistää
suomalaista elinkeinoelämää ja työllisyyttä. Mennään käsi kädessä parempaan alkoholi-
kulttuuriin, annetaan mahdollisuus paremmalle käyttäytymiselle ja toiminnalle, mikä tar-
koittaa sitä, että meidän alkutuotanto, yritykset, työntekijät, jotka saavat palkan siitä, voi-
sivat toimia tässä meidän omassa kehyksessämme niin, että se on meille kaikille hyväksi.
Ja tunnustetaan aina: jokainen juotu litra — on aivan murheellista, kun siitä tulee liikakäyt-
töä. 

Kiitän niistä kommenteista omalta osaltani, joita tämä käsittely on tänään saanut. Ja eri-
tyisesti rouva puhemiehelle kiitos siitä, että yhdistitte nämä kaksi asiaa, jotka olivat pro-
sentuaalisesti erilaisia mutta kuitenkin samanlaisia.

Keskustelu päättyi.

Asia lähetettiin sosiaali- ja terveysvaliokuntaan.
5


