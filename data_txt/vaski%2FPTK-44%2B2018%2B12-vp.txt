















































DEM709D.tmp.xml


Pöytäkirjan asiakohta PTK 44/2018 vp
Pöytäkirjan asiakohta 

PTK 44/2018 vp

Täysistunto

Keskiviikko 2.5.2018 klo 13.59—18.58

12. Hallituksen esitys eduskunnalle  laeiksi  vuokra-asuntolainojen ja asumisoikeustalolai-
nojen korkotuesta annetun lain, aravarajoituslain ja asumisoikeusasunnoista annetun lain 
16 a §:n muuttamisesta

Hallituksen esitys HE 12/2018 vp
Valiokunnan mietintö YmVM 3/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 12. asia. Käsittelyn pohjana on ympäristövaliokunnan mietintö YmVM 3/2018
vp. Nyt päätetään lakiehdotusten sisällöstä.

Yleiskeskustelu alkaa — valiokunnan puheenjohtaja edustaja Hassi.

Keskustelu

18.23 Satu Hassi vihr (esittelypuheenvuoro):  Arvoisa puhemies! Myös tämä valiokun-
nan mietintö on erimielinen. Tässä tapauksessa valiokunnan mietintöön jätetyssä vastalau-
seessa ei esitetä pykälämuutoksia vaan ponsia, koska tähän asiaan liittyvät kiistanalaiset
asiat on hallitus suunnitellut ratkaistavaksi asetuksella. 

Tässä on taustalla tämän eduskunnan aikaisemmassa vaiheessa hyväksymä ponsi, jossa
velvoitetaan hallitus valmistelemaan uudistuksia tähän 40 vuoden korkotukijärjestelmään,
jolla siis valtio tukee sitä, että rahoitetaan kohtuuhintaista vuokra-asuntotuotantoa. Tämän
eduskuntakauden aikanahan on sitten uutuutena tuotu tämmöinen niin sanottu 10 vuoden
korkotukimalli. Ympäristövaliokunta ja eduskunta totesivat, että tämä 10 vuoden malli on
kaikilta osin edullisempi lainanottajalle, vuokra-asuntojen rakennuttajalle, kuin tämä pi-
dempään toiminut 40 vuoden malli. 

Lyhyessä korkotuessa eli siis siinä 10 vuoden mallissa sallittu maksimituotto on suu-
rempi, 6 prosenttia, kun pitkässä mallissa se on 4 prosenttia. Omavastuu on pienempi, 2,5
prosenttia, kun pitkässä mallissa 3,4 prosenttia. Sitten tässä 10 vuoden mallissa tämä tuki
jatkuu koko laina-ajan, kun sen sijaan 40 vuoden mallissa vain 23 vuoden ajan. 

Ympäristövaliokunnan ehdotuksesta eduskunta siis hyväksyi ponnen, että tämä 40 vuo-
den pitkä korkotukimalli pitää uudistaa sellaisella tavalla, että nämä ovat keskenään tasa-
vertaisia. Tämä on nyt tämän hallituksen esityksen tavoite. Erimielisyys koskee sitä, onko
tämä hallituksen esitys nyt riittävä korjaus nykytilanteeseen.

Hallituksen esitys siis parantaa jossain määrin tämän 40 vuoden mallin ehtoja siten, että
omavastuukorkoa alennetaan ja sitten tätä sallittua omarahoitusosuuskorkoa nostetaan 6
prosenttiin, mutta kiistaa on sitten herättänyt se, että samalla kielletään varautuminen ra-
kennusten ja asuntojen tuleviin perusparannus-, ylläpito- ja hoitokustannuksiin. Korko-
tuen maksuaikaa pidennetään mutta ei kuitenkaan siihen 40 vuoteen tai siihen täyteen ai-
 Tarkistettu
4.1



Pöytäkirjan asiakohta PTK 44/2018 vp
kaan. Sinänsä näitä kaikkia pykälämuutoksia, mitä hallitus esittää, valiokunta kannattaa
yksimielisesti. 

Valiokunta toteaa mietinnössään myöskin sen, että Suomen asuntokannasta alle puolet
eli noin kolmasosa on vuokra-asuntoja ja näistä reilu kolmasosa on näitä valtion tukemia
korkotuki- tai aravalainoitettuja asuntoja. Nykyisen korkotason aikana tämä valtiontuki
varsinaisen korkotuen muodossa on ollut vähäinen. Kohtuuhintaista asumista tai asukkaal-
le kustannuksiltaan kohtuullista asumista valtio tukee myös asumistuen muodossa. Viime
vuonna asumistukea maksettiin noin 2 miljardia euroa ja sen lisäksi toimeentulotukea
maksettiin noin 300 miljoonaa euroa asumismenojen kattamiseen eli käytännössä lähinnä
vuokriin. 

Valiokunta toteaa myöskin sen, että asumisen hintaan kaikkein eniten vaikuttava seikka
on se, onko asuntoja tarjolla riittävästi vai ei. Valiokunta kommentoi myöskin sitä keskus-
telua, mitä käydään siitä, syrjäyttääkö tämä korkotuettu asuminen, jossa vuokrat ovat koh-
tuullisempia kuin vapailla markkinoilla, muuta asuntotuotantoa. No, tietenkin se syrjäyt-
tää sellaisilla alueilla, joilla tontit ovat haluttuja, tämmöistä markkinaehtoista tuotantoa,
mutta valiokunta toteaa, että on sinänsä perusteltua tuottaa näitä valtion korkotuettuja
asuntoja, koska sillä tavalla taataan, että asuma-alueilla on asukaskannan monimuotoisuut-
ta, eli toisin sanoen ehkäistään asuma-alueiden segregaatiota, minkä ehkäisemisen hyödyt
yhteiskunnalle ovat erittäin moninaiset, myöskin taloudelliset. 

Valiokunta toteaa myöskin huolestuttavana piirteenä tämänhetkisissä asuntomarkki-
noissa sen, että uusia omistusasuntoja myytäessä näiden taloyhtiölainojen osuus on kasva-
massa. Se voi olla jopa 70 prosenttia, mikä osaltaan voi kiihdyttää asuntojen hinnannousua
mutta myöskin siten luoda tällaisia tilanteita, joissa ihmiset joutuvat velkaloukkuun, mikä-
li korot nousevat eikä ole realistisesti arvioitu tämän taloyhtiön lainan vaikutusta kykyyn
rahoittaa asunto. Eli toisin sanoen valiokunta korostaa sitä, että kun verrataan näitä tarjon-
ta- ja kysyntätukia eli tätä korkotukea ja sitten asumistukea, niin pitää ottaa huomioon
asuntopolitiikassa muitakin kuin tällaisia välittömiä taloudellisia seikkoja, kuten muun
muassa segregaation estäminen. 

Valiokunnan mietintöön jätetyssä vastalauseessa esitetään neljää pontta, joiden tavoit-
teena on parantaa tämän 40 vuoden korkotukimallin kilpailukykyä. — Kiitoksia. 

18.31 Riitta Myller sd:  Arvoisa puhemies! Todellakin tämän lainsäädännön alku on
eduskunnan hyväksymässä ponnessa, jossa kannettiin huolta siitä, että tämä pitkä korkotu-
ki on ehdoiltaan sellainen, että kasvukeskuksiin ei synny riittävästi kohtuuhintaista asun-
totuotantoa, niin että ne olisivat pitkään, itse asiassa ikuisesti, vuokra-asuntokäytössä, niin
kuin kuntien rakennuttamat pitkällä korkotuella rakennetut asunnot ovat käytännössä.

Todellakin tähän liittyi se, että tämä ponsi tehtiin siinä yhteydessä, kun tällainen toinen
korkotukilaki hyväksyttiin eli tällainen lyhytaikaisessa vuokrakäytössä oleviin asuntoihin
tarkoitettu korkotuki. Siinä nämä ehdot olivat paremmat kuin tässä pitkässä korkotuessa,
vaikka vuokrataso tässä 40 vuoden korkotuessa on lähes puolet edullisempi kuin tässä ly-
hyessä korkotuessa. Tätä lyhyttä korkotuettua asumista luonnehdittiinkin lähinnä sitten täl-
laisena tukena rakennuttajille, joka sitten tietysti realisoituu silloin, kun mahdollisesti 10
vuoden kuluttua nämä asunnot myydään, ja jos niihin on saatu vielä näitä kuntien edullisia
tontteja, niin se on suoraa tulonsiirtoa silloin rakennuttajille, vaikka tarkoituksena on tie-
tysti rakentaa asuntoja tarvitseville ja tässä tapauksessa erityisesti pienituloisille asuntoja
tarvitseville henkilöille ja perheille.
2



Pöytäkirjan asiakohta PTK 44/2018 vp
Todellakin, me emme esitä tätä lakiehdotusta hylättäväksi, koska ne suurimmat muutok-
set, mitkä tähän liittyvät, tai ne esitykset, mitkä tähän liittyvät, tullaan tekemään asetuksis-
sa. On sanottava, että tämä lakiehdotus on oikeansuuntainen. Siinä lyhennysten etupainot-
teisuus kasvaa, korkotukiaikaa pidennetään, mutta ei todellakaan koko tähän laina-aikaan,
ja enimmäisrahoitusosuutta nostetaan 95 prosenttiin. Eli nämä ovat kaikki niitä elementte-
jä, jotka parantavat tätä 40 vuoden korkotukimallia.

Mutta jotta tämä todella saataisiin toimivaksi, niin vastalauseessa on esitetty ne keinot
ponsien muodossa:

”1. Eduskunta edellyttää, että valtioneuvoston asetuksella pitkäkestoisen korkotukimal-
lin ehdot säädetään lyhytkestoista houkuttelevammiksi. Omarahoitusosuuden korko noste-
taan 8 prosenttiin ja omavastuukorko asetetaan seuraamaan yleisen korkotason muutoksia.

2. Eduskunta edellyttää, että korkotukiaika ulotetaan koko laina- ja rajoitusajan mittai-
seksi ja että korkotukena maksettavan tuen määrä on vakio koko laina-ajan.

3. Eduskunta edellyttää, että hallitus seuraa lakimuutoksen vaikutuksia peruskorjausten
toteutumisen ja asukkaiden yhdenvertaisen kohtelun osalta.” — Tässähän on todella niin,
että pitkässä korkotuessa kielletään varautuminen asuntojen peruskorjauksiin, kun taas 10
vuoden korkotuessa tämä varautuminen sallitaan, ja aika harva uskoo, että vielä 10 vuoden
aikana peruskorjauksiin joudutaan.

”4. Eduskunta edellyttää, että hallitus tekee viipymättä kokonaistarkastelun pitkän ja ly-
hyen korkotukimallin toimivuudesta.”

Nämä ovat siis niitä esityksiä, joita tässä vastalauseessa ehdotetaan, jotta tästä esitykses-
tä saataisiin sellainen, että se todellisuudessa lisäisi asuntotuotantoa sinne, missä asuntoja
tarvitaan, ja se nimenomaan lisäisi kohtuuhintaista asuntotuotantoa.

Itse olen myös sitä mieltä, että nimenomaan todella kohtuuhintaisella korkotukimallilla
rakennettujen asuntojen, joitten neliövuokra on siellä 10 euron pinnassa, pitäisi olla esi-
merkiksi täällä pääkaupunkiseudulla noin 40 prosenttia kaikista vuokra-asunnoista. Se oli-
si sellainen osuus, jolla todella hillittäisiin myöskin sitten tätä yleistä vuokratason nousua.

18.36 Markku Eestilä kok: Arvoisa puhemies! Tämä kysymys sivuaa aika mielenkiin-
toista ilmiötä, mikä Suomessa aika voimakkaana tänä päivänä näkyy: se on tietenkin muut-
toliike ja asuntojen hintojen erilaisuus eri puolilla Suomea. On selvää, että asuntojen kal-
leus ja vuokran kalleus ovat tietenkin sellaisille ihmisille ongelma, joilla ei ole maksuky-
kyä, ja sen takia tämäkin hallituksen esitys sitten sitä parantaa, eli valtio eli veronmaksajat
tukevat vuokra- ja asumisoikeusasuntoja, niin että niitä rakennettaisiin enemmän. Se on
ymmärrettävää, kun väkeä muuttaa kasvukeskuksiin, erityisesti Helsinkiin, että asunto-
tuotantoa sitten tällä tavalla kiihdytetään. Mutta kun se tapahtuu monella eri tavalla, niin se
väistämättä johtaa tilanteeseen, jossa jollakin tavalla pitäisi kompensoida niiden asuntojen
hintojen laskua, joka tapahtuu sitten muualla Suomessa, mutta tulen siihen hieman myö-
hemmin omassa puheessani.

Valtion tukema asuntotuotanto on vain pieni osa valtion asuntopolitiikan koko keinova-
likoimasta. Suomen asuntokannasta noin kolmasosa on vuokra-asuntoja, ja näistä reilu
kolmasosa valtion tukemia korkotuki- ja aravalainoitettuja asuntoja. Sen lisäksi, kuten
täällä valiokunnan puheenjohtaja totesi, Suomessa maksetaan asumistukia noin 2 miljar-
dia euroa — se sitten eriytyy eri tavalla, kenelle niitä maksetaan — ja mietinnön mukaan
myös 300 miljoonaa toimeentulotukea ohjautuu käytännössä asumiseen eli vuokriin. Eli
kyllähän tämäkin valtava asumistukipaketti pitää asuntojen hintoja ja sitä kautta vuokria
3



Pöytäkirjan asiakohta PTK 44/2018 vp
korkealla, ja sitä pitäisi kyllä miettiä, että onkohan tämä nyt aivan oikea mekanismi sitten
ohjata valtion eli veronmaksajien rahaa asuntoihin, koska se on kyseenalaista, kenellekä se
raha sitten viime kädessä menee.

Sitten tullaan aika mielenkiintoiseen asiaan, mitä valiokuntakin on täällä hyvin sivun-
nut: ”Huolta aiheuttaa uusimuotoinen rahoitusmalli, jossa uusien omistusasuntojen myyn-
nissä taloyhtiölainojen osuus voi olla jopa 70 prosenttia asunnon hinnasta, mikä voi paitsi
kiihdyttää asuntojen hintojen nousua, merkitä myös kasvavia velkariskejä korkotason
noustessa.” Tämä on hyvä huomio, sillä minun mielestäni saattaa jopa olla niin, että se
kauppahinta, joka käteisellä maksetaan, on vielä pienempi kuin tämä 30 prosenttia, ja tämä
on nyt johtanut sellaiseen ilmiöön, jota uusasuntotuotannossa aika paljon käytetään, että
kun tällainen taloyhtiölaina otetaan, niin taloyhtiö voi tulouttaa tämän omistajan maksa-
man rahoitusvastikkeen tuloslaskelmaan, jolloin siitä tulee omistajalle vähennyskelpoi-
nen, esimerkiksi vuokrasta. Tämä on kyllä erikoinen tulkinta — en tiedä, mihin lainkoh-
taan se perustuu, mutta se on erikoinen tulkinta — jos jossakin bisneksessä velan lyhennys
on yhtäkkiä käärittynä johonkin, tällä kertaa rahoitusvastikkeen muotoon — oikeus siihen,
että se vähennetään tuotosta, velan lyhennys vähennetään tuotosta. On monia sellaisia ele-
menttejä, mitkä kiihdyttävät asuntotuotantoa mutta kiihdyttävät myös sitten asuntojen hin-
nannousua, ja sehän ei voi olla vähävaraisten näkökulmasta tarkoitus eikä kyllä oikein
muidenkaan ihmisten näkökulmasta tarkoitus. 

Mutta jos olen oikein tulkinnut, niin vielä vakavampi oikeusvaje sisältyy korkeimman
hallinto-oikeuden tulkintaan, että kun tavallinen ihminen, joka ei itse asu tämmöisessä
asunnossa, ostaa tällaisen asunnon, maksaa käteisellä pienen hinnan, sen jälkeen maksaa
nämä taloyhtiölainat pois eli sen rahoitusvastikkeen, vaikka puolen vuoden kuluttua ker-
ralla, mutta ei asu siinä itse ja myy, niin silloin verottaja tulkitsee niin — vaikka hän myisi
sen samalla hinnalla kuin on ostanut, kun on velat maksanut pois — että sitä velanmaksua
ei otetakaan huomioon sitten asunnon hankintahinnassa. Käy niin, että vaikka tämä pahaa-
aavistamaton kansalainen myy tämän asunnon pois samalla hinnalla kuin on ostanut, niin
hän saa merkittävän luovutusvoittoverolapun verottajalta. Näin on tapahtunut, ja silloin
meidän täytyy ruveta perkaamaan, jos tällainen epäoikeudenmukaisuus kohtaa sellaista
henkilöä, joka ei ole tietoinen siitä, miten taloyhtiö on kirjanpidossaan käsitellyt rahoitus-
vastiketta. 

Ja jos ajatellaan kokonaisuutena tätä ilmiötä — velan lyhennys muodostaa vähennyskel-
poisuuden tuloista — niin kyllä me aika erikoisen ilmiön kanssa olemme tekemisissä, kos-
ka yritysmaailmassa kuitteja ja tositteita täytyy säilyttää käsittääkseni kymmenen vuotta.
Kuka näitä enää viidentoista vuoden kuluttua selvittää, että kuka on vähentänyt rahoitus-
vastiketta ja mistä. Eli kyllähän tälläkin tavalla tuetaan aivan selvästi asuntotuotantoa, ja
jossakinhan tämä homma nyt on ehkä katkaistava, ja on ruvettava katsomaan, onko tämä
oikeus ja kohtuus enää. Nimittäin tämähän johtaa siihen, että kun joku ostaa asunnon ja
vuokraa sen asunnon ja saa vähentää hoitovastikkeen ja rahoitusvastikkeen siitä, niin se on
plus miinus nolla ja hän ei maksa vuokrasta euroakaan veroa. Kyllähän nämä ovat jonkun-
moisia verovapaamatkustajia minun käsityksen mukaan. Täytyy tutkia tätä asiaa tarkem-
min ja katsoa, mitä tälle voidaan tehdä.

Mutta varsinainen asia tämän esipuheen näkökulmasta: Ehkä joku saattaa ymmärtää,
minkä takia tässäkin salissa olen usein puhunut siitä, että kun asuntojen hinta jossain päin
Suomea tietenkin laskee, kun se jossain päin nousee muuttoliikkeen takia, niin kuitenkin
kiinteistöverossa verotusarvoa sitä kiinteistöä kohtaan lasketaan rakentamiskustannusten
4



Pöytäkirjan asiakohta PTK 44/2018 vp
perusteella, eli käytännössä se on lähes sama eri puolilla maata. Minun mielestäni, jos me
hyväksymme tämän, että täällä pystyy tätä taloyhtiölainaa käyttämään ikään kuin rakenta-
misen kiihdykkeenä ja myynnin kiihdykkeenä, silloin meidän pitäisi oikeudenmukaisuus-
syistä hyväksyä se, että me tarkastelemme kiinteistöveron perusteita niin, että kiinteistöve-
ron verotusarvo on sidoksissa kiinteistön todelliseen arvoon. Silloin me pääsemme siihen
oikeudenmukaisuuteen, että jos jollakin omaisuuden arvo laskee tämän muuttoliikkeen ta-
kia, niin silloin häntä ei veroteta niin rankasti kuin tällä hetkellä tehdään, eli eihän omai-
suuteen liittyvä vero voi olla semmoinen, että sitäkin omaisuutta, mitä ei ole olemassa, ve-
rotetaan. 

Nämä ovat isoja asioita, ja on hieman harmi, että täällä on paikalla vain muutama kan-
sanedustaja, jotka kuuntelevat niitä asioita, joista tämän salin pitäisi huomattavasti enem-
män keskustella. Nämä koskevat Suomessa satojatuhansia ihmisiä, ja nämä ongelmat ovat
joka päivä läsnä, ja sen takia näille pitää pyrkiä jotakin tekemään. 

Tiedän, että valtiovarainministeriö tällä hetkellä arvioi uudelleen kiinteistöverotusta ja
nimenomaan verotusperusteita, mutta siitä, kuinka nopea se prosessi on ja mikä se loppu-
tulos on, [Puhemies koputtaa] minä en ole varma.

18.43 Pauli Kiuru kok: Arvoisa rouva puhemies! Edustaja Eestilä nosti puheeksi merkit-
täviä asioita, ja jatkan näistä asuntomarkkinoista näin laajemmassa näkökulmassa, myös
mitä ympäristövaliokunnassa mietintöön muutama kappale laitettiin.

Taloyhtiölainat — 70 prosentin luokkaa korkeimmillaan — on kyllä semmoinen tekijä,
joka madaltaa kynnystä oman asunnon ostamiseen. Se on sinänsä aivan hyvä, mutta siihen
liittyy merkittävä riski asuntokuplan syntymisestä, ja kun tähän samaan tilanteeseen ote-
taan matalat korot ja vielä se, että on näitä maksuvapaavuosia, niin ostajalle saattaa syntyä
harhainen kuva omasta maksukyvystään. Ja nyt on kyllä markkinoilla ainakin paikallises-
ti, joillakin alueilla, nähtävissä ihan selviä ylikuumenemisen merkkejä.

Nämä tukiasiat: 2 miljardia asumistukeen ja 300 miljoonaa euroa toimeentulon kautta
vuokrien maksuun ovat todella isoja rahoja, ja siinä kyllä kannattaa ruveta jo vähän miet-
timään ja todellakin perkaamaan sitä, kiihdyttävätkö ne vuokrien nousuja, asuntojen hin-
nannousuja, mihin ne tuet loppujen lopuksi siirtyvät. Vaikka olen puhemiehistä katsottuna
täällä oikealla reunalla, niin en kuitenkaan kannata törkyahnetta kapitalismia, jossa valtion
maksamat tuet valuvat ahneiden kapitalistien käsiin. Tavoitteena tässä nyt on se, että jokai-
selle suomalaiselle saadaan kohtuuhintainen asunto ja tukimuodot ovat sellaisia, että ne
mahdollistavat järkevän asumisen ja ne mahdollistavat myös järkevän vuokra-asuntojen
tuotannon, mutta kohtuuttomia ja liian byrokraattisia järjestelmiä ei tietenkään pidä maa-
han rakentaa.

Edelleen me olemme 20—30 vuoden välein asuntokuplassa, ja pidän pienenä yllätykse-
nä, jos en kolmen neljän vuoden sisällä näe jonkinlaista kuplan puhkeamista.

18.45 Riitta Myller sd:  Arvoisa puhemies! Tässä tuli muutamia asioita, joitten vuoksi
pyysin puheenvuoron. Tämä kysymys asumistuesta ja sitten tästä rakentamisen tuesta eli
kysyntätuesta ja tarjontatuesta — kysyntätuki on tätä asumistukea — ja siitä, mihin se oh-
jautuu: Ymmärtääkseni siitä on tehty kyllä selvityksiä, eli se ei ole se seikka, joka nostaa
vuokria. Mutta sen vuoksi tarvitsemme näitä tarjontatukia, että meillä on sitten vaihtoeh-
toja tuolla asuntomarkkinoilla ja vuokra-asuntomarkkinoilla, että näitä todella edullisia
vuokra-asuntoja on tarjolla ja sellaisia vuokra-asuntoja, jotka ovat omakustannushintaisia
5



Pöytäkirjan asiakohta PTK 44/2018 vp
ja jotka rakennetaan sillä tavalla, että niistä ei synny voittoa kenellekään vaan se edullisuus
tulee nimenomaan asunnon tarvitsijan eduksi. Itse kannatan, että tätä puolta lisätään, jol-
loin sitten saadaan enemmän tasapainoa sinne markkinoille. Mutta toki on niin, että ylipää-
tänsä se, että meillä on asunnot oikeassa paikassa eli siellä, missä ihmiset, riittävästi asun-
toja siellä, missä kasvavaa kysyntää on, on kokonaisuutena ottaen tietysti se keino, jolla
niitä asumiskustannuksia hillitään.

On hyvä, että nyt nämä taloyhtiölainat ovat nousseet esille. Itse ehkä puoli vuotta sitten
tein kirjallisen kysymyksen tästä asiasta asuntoministerille. Hän ei nähnyt mitään ongel-
maa näissä kasvavissa taloyhtiölainoissa. Itse olen myöskin huolissani siitä, aiheuttaako se,
että on tällainen hyvin pieni omavastuuosuus siinä alussa, sen, että ehkä yliarvioidaan se
oma maksukyky ja sitten joudutaan ehkä hankaluuksiin.

Ylipäätänsä niitä hyviä asioita, mitä meillä asuntopolitiikassa on tapahtunut viimeisten
vuosien aikana, on se kehitys, mikä on tapahtunut valtion ja kuntien välillä näitten MAL-
sopimusten kautta, mikä on merkinnyt sitä, että yhä paremmin ollaan voitu asuntoja sijoit-
taa liikenteellisesti hyville paikoille. Tämä on esimerkiksi ympäristönäkökulmasta erittäin
tärkeä asia mutta myös siitä näkökulmasta, että työpaikkojen ja asumisen välillä nämä yh-
teydet paranevat. Tätä työtä pitää kehittää ja nämä MAL-sopimukset viedä myös pääkau-
punkiseudun ulkopuolelle muihin kasvukeskuksiin.

Ja olen samaa mieltä näistä kahtia jakautuneista asuntomarkkinoista. Sinne, [Puhemies
koputtaa] missä kysyntää on vähän, pitää löytää keinoja ratkaista niitä ongelmia.

18.48 Markku Eestilä kok: Arvoisa puhemies! On hyvä, että näistä asioista rakentavasti
keskustellaan. Kyllä nämä taloyhtiölainat saattavat olla oikeasti ongelma silloin, kun kor-
kotaso lähtee nousemaan. Me elämme vieläkin negatiivisten korkojen aikaa. Kuitenkin
Amerikassa aika vahvasti korot, pitkät korot, ovat nousseet, ja on oletettavaa, että jollakin
aikajänteellä ne alkavat nousta myös täällä, ja silloin kyllä jotkut saattavat joutua vaikeuk-
siin, koska he ovat ehkä mitoittaneet sitten jollakin tietyllä korkotasolla oman elämänsä.
Taloyhtiölainat ovat tällä vuosikymmenellä nousseet 10 miljardia, ne ovat tällä hetkellä
noin 17 miljardia, ja kulmakerroin nousussa näkyy olevan 45 astetta, niin että kyllä se jon-
kunmoinen ongelma on. Niin kuin äsken totesin, ehkä sitä kautta vielä saattaa se ongelma
tulla suuremmaksi, kun huomataan, miksi meidän pitää oikeasti veroeuroilla tukea sitten
sellaisia kirjanpidollisia järjestelmiä, että taloyhtiöissä sitten tuloslaskelmaan viedään.
Kyllähän meidän pitäisi sillä tavalla muuttaa lainsäädäntöä, että se kuuluu taseeseen. Ta-
loyhtiöhän on käytännössä vain bulvaani siinä välissä. Kun tämä omistaja maksaa, lyhen-
tää lainaa, niin taloyhtiö ottaa sen ikään kuin tuloutukseen. Minun mielestäni meillä on
liian monta mekanismia, joilla kiihdytetään asuntorakentamista, ja se johtaa juuri siihen,
mihin se on johtanut. 

Näen itse kyllä hieman eri lailla kuin edustaja Myller sen, että kun meillä on noin mas-
siivinen asumistuki Suomessa, 2 miljardia, josta sitten 30 prosenttia kenties kohdistuu tän-
ne pääkaupunkiseudulle, ja vielä toimeentulotuen kautta 300 miljoonaa pannaan lisää, niin
kyllähän sen täytyy ruveta näkymään asuntojen hinnassa ja asuntojen vuokrissa. Nimen-
omaan tämähän kiihdyttää sitä asuntotuotantoa ja sijoittajien asuntokauppaa, kun on niin
pieni raha, millä pääsee itse ostamaan, ja kun vielä sattuu tietämään sen, että on sellainen
taloyhtiö, joka tulouttaa tuloslaskelmaan tämän rahoitusvastikkeen, että kun vuokraa saat,
niin et maksa euroakaan veroa, koska verottaja tulee sitä asunnon hintaa sitten ikään kuin
kumppanina ajamaan kiinni, ja sitten aikanaan, kun vuokrailet sitä, joskus muutat, itse asut
6



Pöytäkirjan asiakohta PTK 44/2018 vp
pari vuotta ja myyt pois, saat tehdä sen verovapaasti. Näitäkin asioita pitää nimenomaan
tässä salissa pohtia. 

18.51 Pauli Kiuru kok:  Arvoisa rouva puhemies! Edustaja Myller viittasi siihen, että
nämä kysyntätuet, siis asumislisä ja toimeentulotuki siltä osin kuin se kohdistuu vuokriin,
eivät siirry korottavasti vuokriin. Ymmärrän tämän väitteen, koska olen kuullut sen saman
väitteen. Se taisi olla asiantuntijakuulemisessa valiokunnassa, kun kuulimme tästä asiasta,
ja itse hämmästyin sitä. Tietysti asiantuntijaa mielellään uskoisin, mutta ajattelen vähän sa-
malla tavalla kuin Eestilä, että jos 2,3 miljardia jotain tuetaan, niin kyllähän sen nyt jossain
täytyy näkyä, jos sitä tavaraa siellä hyllyllä on kuitenkin rajallinen määrä, tässä tapaukses-
sa niitä vuokra-asuntoja. Ihan tämmöinen omaehtoinen kokemus kentältä tukee sitä, että
kyllä se nyt jossain näkyy — ei ehkä siinä määrin kuin euroista voisi päätellä, mutta jon-
kinlaista.

No, sitten edustaja Myller otti kyllä myös hyvän asian esille, MAL-sopimukset ja liiken-
neasiat. Kun asuntopolitiikasta puhutaan, silloin ei puhuta pelkästään rakennettavista ta-
loista tai tuista, silloin puhutaan myös liikennepolitiikasta. Siihen liittyy myös ympäristö-
politiikka, päästöt ynnä muut tällaiset. Nyt jos ajatellaan esimerkiksi tätä asuntotilannetta
pääkaupunkiseudulla, hinnat nousevat sellaisella kertoimella, että tavallisella, tavallista
työtä tekevällä ihmisellä on todella suuria vaikeuksia selvitä vuokrista, saati että sitten läh-
tee säästämään omaa asuntoa. Ja millä sitä painetta voidaan purkaa, niin yksi keino on to-
dellakin nämä MAL-sopimukset, toimivat liikenneyhteydet. Jos me saamme toimivat rai-
deyhteydet Tampereen suuntaan ja Turun suuntaan, niin että se yhteys on noin tunnin, sil-
loin tämä on yhtenäistä työssäkäyntialuetta, ja moni mielellään käy esimerkiksi Hyvin-
kään, Hämeenlinnan, Riihimäen, Tampereen suunnalta pääkaupunkiseudulla töissä ja pa-
laa sitten illaksi kotiin, mutta jos se matka kestää lähes kaksi tuntia suuntaansa, se ei ole toi-
miva vaihtoehto. Tunti on semmoinen raja, jossa päivittäinen työmatka suuntaansa vielä
auttavasti toimii.

18.53 Riitta Myller sd:  Arvoisa puhemies! Ihan lyhyesti: Nyt olisi varmaan todellakin
aika selvittää sitä, mistä tämä vuokrien nousu johtuu, koska kyllä se todella huonosti ohjaa
politiikkaa, jos meillä on sellainen käsitys, että asumistukia leikkaamalla vuokria ikään
kuin saadaan laskettua, koska silloin me nimenomaan leikkaamme niiltä kaikkein pienitu-
loisimmilta henkilöiltä. Tähänhän se johtaa, jos kategorisesti tämä väite otetaan. 

Todellakin asiantuntijat ovat todenneet, että tämmöistä suoraa linkitystä ei ole vaan sii-
nä on monia muita syitä, minkä takia tämä vuokrataso on täällä niin korkea. Tietysti se, että
asuntoja on ylipäätänsä liian vähän, on se iso kysymys. Toki nämä liikennejärjestelyt ovat
hyvin tärkeitä, sanonpa tässä, eri osissa Suomea, koska esimerkiksi tänne pääkaupunkiseu-
dulle tullaan töihin eri puolilta Suomea, sekä idästä, keskemmältä että lännestä, mutta toki
meidän pitää huolehtia siitä, että niitä työpaikkoja on myös muualla kuin täällä pääkaupun-
kiseudulla.

18.54 Markku Eestilä kok: Arvoisa puhemies! Täytyy käyttää puheenvuoro sen takia, et-
tei kukaan tulkitse, että esimerkiksi edustaja Kiurun kanssa me olisimme täällä sitä mieltä,
että lähdettäisiin suoraan vaan asuntotukia vähentämään. Jokainen Suomessa tarvitsee ka-
ton pään päälle ja totta kai pitää jonkun vastata siitä, että vuokrat maksetaan näin, ja sen ta-
kia meillä on tämmöinen järjestelmä. Mutta sitä pitäisi miettiä, onko se nyt oikein, että me
7



Pöytäkirjan asiakohta PTK 44/2018 vp
panemme tietyn prosentin, joka maksetaan, vai pitäisikö jotenkin niitä kriteereitä muuttaa,
että jokainen asuu vähän myös sillä tavalla, mihin varat riittävät, että ei ihan suoraan men-
nä mekanismilla nostattamaan asuntojen hintaa ja sitä kautta tietenkin vuokrien hintaa.
Yleisesti ottaenhan voidaan ilmeisesti kohtalaisen riidattomasti todeta, että kaikki tuet jol-
lakin tavalla valuvat hintoihin. Niillä vaan on se taipumus. Olipa maataloustuista kysymys
tai mistä tahansa, niin kyllä ne vaan hintoihin menevät. Sanokoot asiantuntijat mitä tahan-
sa, niin sellainen taipumus niillä on. Kyllä tämä pitäisi kokonaisuudessaan uudelleen miet-
tiä.

Ennen kaikkea minä toivoisin, että myös sieltä toiselta puolelta salia lähdetään mukaan
siihen, että kiinteistöveron verotusarvo pitää jollakin tavalla, postinumeron tai muun pe-
rusteella, toteutuneiden kauppojen perusteella, arvioida sillä tavalla, että kiinteistöveron
verotusarvo vastaa paremmin kiinteistön todellista arvoa. Onhan se aika erikoista, kun jos-
sain päin Suomea kiinteistön kauppahinta on pienempi kuin vuosittain maksettava kiinteis-
tövero. Kyllähän siinä jollakin tavalla lainsäädäntö ja se, mitenkä tämä kiinteistöveron ve-
rotusarvo muodostuu, ovat pielessä. Pakkohan sitä on ruveta tutkimaan ja tervehdyttä-
mään.

Yleiskeskustelu päättyi.

Eduskunta hyväksyi hallituksen esitykseen HE 12/2018 vp sisältyvien 1.—3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
8


	12
	18.23
	18.31
	18.36
	18.43
	18.45
	18.48
	18.51
	18.53
	18.54


