















































DEM53C5.tmpSave.xml


Pöytäkirjan asiakohta PTK 4/2017 vp
Pöytäkirjan asiakohta 

PTK 4/2017 vp

Täysistunto

Torstai 9.2.2017 klo 15.59—20.24

3.3. Suullinen kysymys kilpailukykysopimuksesta (Kari Uotila vas)
Suullinen kysymys SKT 4/2017 vp

Suullinen kyselytunti

Puhemies Maria Lohela: Seuraava kysymys, edustaja Uotila.

Keskustelu

16.28 Kari Uotila vas: Arvoisa rouva puhemies! Vasemmistoliitto on ainoana puolueena
ollut sitä mieltä, että kiky-sopimuksen mukanaan tuomilla palkansaajien rajuilla työehto-
jen heikennyksillä ei Suomen taloutta tasapainoteta, työllisyyttä paranneta tai kilpailuky-
kyä palauteta. Esimerkiksi kunnissa raskasta työtä tekeviltä, pienipalkkaisilta kuntatyönte-
kijöiltä leikataan kolmannes lomarahoista, pakotetaan heidät tekemään kolmen työpäivän
verran palkatonta työtä vuodessa lisää ja heille siirretään maksettavaksi työnantajien sosi-
aalimaksujen osuutta — sillä ei näitä tavoitteita saavuteta. Nyt talouspolitiikan arviointi-
neuvosto on tullut siihen tulokseen, että tänä vuonna joudumme ottamaan itse asiassa 500
miljoonaa velkaa lisää kiky-sopimuksen seurauksena. Arvoisa ministeri Orpo, mitä luulet-
te näiden heikennysten kohteena olevien palkansaajien nyt ajattelevan, kun he näiden koh-
teeksi joutumisen lisäksi joutuvat toteamaan, että julkinen talous vain heikkenee kilpailu-
kykysopimuksen myötä?

16.29 Valtiovarainministeri  Petteri  Orpo  (vastauspuheenvuoro): Arvoisa puhemies!
Ensinnäkin kaikki hallituksen toimet, kuten myöskin kilpailukyvyn parantaminen, lähte-
vät siitä tavoitteesta, että meidän pitää saada meidän työllisyys kasvuun ja yhä useampi
suomalainen töihin. Vain sitä kautta me saamme vahvistettua meidän veropohjaa ja pys-
tymme huolehtimaan myöskin julkisen sektorin työntekijöiden palkanmaksusta myös tule-
vaisuudessa, heidän työsuhteistaan ja julkisen sektorin tärkeiden palveluiden kehittämises-
tä. Tästä on kyse, kun me olemme tehneet nimenomaan tämänkaltaisen kilpailukykysopi-
muksen.

Sitten mikä on kilpailukykysopimuksen työllisyysvaikutus: Valtiovarainministeriön
kansantalousosasto on arvioinut sen 30 000—40 000:een pidemmällä aikavälillä. Nyt ta-
louspolitiikan arviointineuvosto arvioi sen muistaakseni 16 000:een. Tästä voidaan käydä
akateemista keskustelua, mutta tosiasia on se, että kilpailukykysopimus parantaa Suomen
hintakilpailukykyä, palkkakilpailukykyä meidän tärkeillä vientimarkkinoilla, ja kun me
tiedämme vielä, että muun muassa Ruotsi, Saksa, meidän keskeiset kilpakumppanit, ovat
jo nostaneet ja nostamassa palkkoja, me pystymme saavuttamaan sitä isoa kilpailukyky-
kuilua, [Puhemies koputtaa] saamaan suomalaiset, hienot tuotteet maailmalle ja talouden
kasvuun.
 Tarkistettu
4.0



Pöytäkirjan asiakohta PTK 4/2017 vp
Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan.

16.31 Kari Uotila vas (vastauspuheenvuoro): Arvoisa puhemies! Vasemmistoliiton mie-
lestä työehtojen heikentämistä parempi tapa olisi satsata osaamiseen, tutkimukseen, tuote-
kehitykseen. Hallitus tilasi noin vuosi sitten OECD:ltä riippumattoman arvion siitä, mitä
pitäisi tehdä meidän tutkimus- ja tuotekehitysrahoitukselle, jotta siitä tulisi tehokkaampaa
ja se palvelisi paremmin yhteiskunnan kokonaisetua. OECD:n viesti oli selvä: lisätkää ra-
hoitusta tutkimukseen, tuotekehitykseen ja osaamiseen, olemme jäljessä verrokkimaista
tässä suhteessa. Haluan nyt kysyä, kun hallitus valmistautuu puolivälitarkasteluun ja ke-
hysriiheen, vaikkapa arvoisalta tuoreelta ministeri Lintilältä, jalkapallojoukkueen kärki-
hyökkääjältä: [Naurua] hoidatteko nyt, että kehysriihessä todella tapahtuu suunnanmuutos
vasemmistoliiton tahdon mukaisesti ja näiden työehtojen heikentämisten sijaan ryhdytään
oikeasti satsaamaan osaamiseen, tuotekehitykseen ja tutkimukseen ja niihin varataan riit-
tävät voimavarat?

16.32 Elinkeinoministeri  Mika  Lintilä  (vastauspuheenvuoro): Arvoisa rouva puhe-
mies! Ihan ilman vasemmistoliiton suosiollista osoitustakin kyllä hallitus on reagoinut tä-
hän tilanteeseen ja tulee varmasti puolivälitarkastelussa pitämään yhtenä kärkihankkeena
sitä, että innovaatiorahoituksen koko ketju saadaan kuntoon, koska kyllä me olemme tun-
nistaneet ja tunnustamme sen, että me olemme innovaatiorahoituksessa menneet leikkauk-
sissa siihen pisteeseen, että mikäli me haluamme Suomesta jatkossakin tuoda koulutettuja
ihmisiä, hyviä tuotteita, innovaatioita, jotka ovat uutta taloudellista pohjaa luomassa, niin
me joudumme panostamaan sinne enemmän. Tapa, millä se tulee tapahtumaan, on sitten
eri asia.

Puhemies Maria Lohela: Ministeri Grahn-Laasonen täydentää.

16.33 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa rouva puhemies! Olen todella iloinen, että nimenomaan tästä näkökulmasta
tarkastelitte asiaa. Todella eilen olemme saaneet vastaanottaa OECD:n arvion tästä tutki-
mus- ja innovaatiojärjestelmästä, ja sitä tullaan hyvin tarkasti käymään läpi. Sen lisäksi
hallitus on jo budjettiriihessä asettanut kansliapäällikkö Lehikoisen johtamana työryhmän,
jonka tehtävä ja toimeksianto on valmistella kestäviä tapoja rahoittaa jatkossa vielä vah-
vemmin tutkimusta ja nimenomaan korkeakouluja siten, että voimme samaan aikaan sitten
varmistaa ja turvata sen, että Suomi rakentuu jatkossakin korkealle osaamiselle.

16.33 Li Andersson vas (vastauspuheenvuoro): Arvoisa puhemies! Valtiovarainministe-
ri Orpo, tämä ei ole vain akateeminen kysymys, vaan tässähän on kyse koko tämän kilpai-
lukykysopimuksen perusteluista ja perustasta. Nyt suomalaisille on perusteltu palkanalen-
nuksia ja työajan pidennystä sillä, että työllisyys nousee, mutta tämä professoreiden jouk-
ko kyseenalaistaa nimenomaan tämän sopimuksen työllisyysvaikutuksia ja hallituksen ar-
vioita työpaikkojen määrän lisäyksestä. Eli keskeisin kysymys on: miksi hallitus, joka ta-
voittelee julkistalouden tasapainottamista, ajaa työmarkkinasopimusta, joka lisää julkista-
louden epätasapainoa? Kuka tästä hyötyy, muut kuin yritysten omistajat?
2



Pöytäkirjan asiakohta PTK 4/2017 vp
16.34 Valtiovarainministeri  Petteri  Orpo (vastauspuheenvuoro): Arvoisa puhemies!
Tästä hyötyy suomalainen työtön, joka saa mahdollisuuden päästä töihin, kun meidän vien-
tiyritystemme kilpailukyky paranee. Meillä on ollut tiedossa se, että tässä tuetaan nimen-
omaan avointa vientisektoria, koska me tarvitsemme sen vetoa. Me olemme tällä hetkellä
talouskasvussa aika pitkälle kotimarkkinoiden, kotimaisen kysynnän rakentamisen varas-
sa. Me tarvitsemme meidän viennin vetoa, ja tämä on täsmä siihen. Minä edelleenkin sa-
non, että ne valtiovarainministeriön luvut — eivät siis hallituksen arviot, valtiovarainmi-
nisteriön kansantalousosasto tekee riippumattomat arviot — ovat korkeammat tämän työl-
lisyysvaikutuksista. Ja en pidä vähäisenä sitäkään arvoa, että kansainvälisesti muun muas-
sa luottoluokittajat pitävät erittäin suuressa arvossa kilpailukykysopimusta osoituksena sii-
tä, että Suomessa pystytään edelleen sopimaan asioita, pystytään tekemään merkittäviä
päätöksiä yhdessä. Sekin on meille tärkeä asia. Yksi prosenttiyksikkö lisää valtionlainan
korkoihin: miljardi korkomenoissa.

16.35 Anders Adlercreutz r (vastauspuheenvuoro): Värderade talman, bästa minister Si-
pilä! Ni konstaterade i går att ni outtröttligt arbetar för jämställdhet. 

  Pääministeri Sipilä, totesitte eilen, että teette väsymättömästi töitä tasa-arvon eteen. Tä-
nään totesitte, että kaikki helpot toimet työllisyyden parantamiseksi on jo tehty.

Arvoisa puhemies! Kaikkea ei ole tehty eikä varsinkaan kaikkia helppoja toimenpiteitä,
ehkä kuitenkin kaikki ne, joihin hallitus suostuu. On hieno asia, että työllisyys on noussut
34 000 työllisen verran vuodessa. Se ei ole pelkästään opposition ansiota. Kun katsoo nu-
meroiden taakse, huomaa, että näistä 34 000:sta ainoastaan 3 000 on naisia. Naisten työl-
lisyysaste ei juuri nouse, ja siihen olisi olemassa varsin helpot lääkkeet. Sen lisäksi, että
paikallista sopimista tulisi edistää, sen lisäksi, että tarvitaan nuorison työllisyyttä edistäviä
toimia, esimerkiksi ehdottamamme minijob-malli, tarvitsemme myös vanhempainvapai-
den ja kotihoidon tuen uudistuksen. Pääministeri Sipilä, [Puhemies koputtaa] kykeneekö
hallitus siihen?

16.36 Pääministeri Juha Sipilä (vastauspuheenvuoro): Arvoisa puhemies! Me totesim-
me hallitusneuvotteluissa, että olemme noin 15 prosenttia keskeisiä kilpailijamaitamme
jäljessä kilpailukyvyssä. Lähdimme sitä taklaamaan kolmella eri asialla. Kilpailukykyso-
pimus on yksi. Siellä on muun muassa työajan pidennys, joka on merkittävä toimi. Sitten
on maltilliset palkkaratkaisut, joilla kurotaan umpeen eroa esimerkiksi Saksaan. Ja sitten
ovat nämä tuottavuutta lisäävät toimet, joihin esimerkiksi tämä OECD:n arviointineuvosto
on nyt puuttunut, ja niitä toimia katsotaan. Niitä pullonkauloja on muitakin, ja näitä pul-
lonkauloja, esimerkiksi naisten työllistymisen ja naisten työllisyysasteen nousemisen es-
teitä, pitää avoimesti tarkastella puolivälin riihessä. Ahvenanmaa on aika hyvä esimerkki.
Siellä naisten työllisyysaste on miesten työllisyysastetta suurempi.

16.38 Kari Uotila vas (vastauspuheenvuoro): Arvoisa puhemies! Sisällön lisäksi vasem-
mistoliitto on arvostellut kilpailukykysopimusta sen luonteesta, millä tavalla se syntyi. Pe-
russuomalaisten ryhmäpuheenvuorossa eilen verrattiin kilpailukykysopimusta jopa tam-
mikuun kihlaukseen. Tammikuun kihlauksessa 23.1.1940 Suomen kansa yhdistettiin yh-
teistä uhkaa vastaan ja silloin saatiin työmarkkinaosapuolille sopimusoikeudet. Kiky-sopi-
muksella itse asiassa asiallisesti näitä sopimusoikeuksia kavennettiin. Hallitus painosti, ki-
3



Pöytäkirjan asiakohta PTK 4/2017 vp
risti ja uhkasi lisäleikkauksilla eläkeläisille, työttömille ja lapsiperheille, jolleivät palkan-
saajat taivu näihin työehtojen heikennyksiin. Aikooko hallitus jatkaa tätä hyvin kaukana
tammikuun kihlauksesta olevaa linjaa tulevissa ratkaisuissa suhteessa työmarkkinaosapuo-
liin?

16.39 Pääministeri Juha  Sipilä  (vastauspuheenvuoro): Tämä kilpailukykysopimus on
historiallinen. Se on meidän yhteinen sopimus yhteistä vihollista eli työttömyyttä vastaan.
Se on tehty yhdessä työmarkkinajärjestöjen kanssa. Ja kun tässä nyt keskustellaan siitä,
mikä sen vaikutus on — onko se 16 000 vai 35 000 vai 40 000 — työmarkkinajärjestöt itse
asiassa itse arvioivat tätä vielä suuremmaksi kuin mikä oli valtiovarainministeriön kansan-
talousosaston ennuste. Kyllä me näemme nyt tässä käänteessä myöskin kilpailukykysopi-
muksen vaikutuksen. Esimerkiksi Uudenkaupungin tilanteessa keskustelin, että mikä sen
vaikutus on. Olen keskustellut monen monen yrityksen kanssa siitä, että mikä on kilpailu-
kykysopimuksen vaikutus teidän investointipäätökseenne tai työllistämispäätökseenne, ja
kaikissa tapauksissa saan vastauksen, että sillä on merkittävä vaikutus. Ihan jossakin peli-
teollisuudessa tai täällä, missä haetaan ihan korkeimman tason ammattilaisia, kilpailuky-
kysopimuksella [Puhemies koputtaa] ei juurikaan ole merkitystä.

Kysymyksen käsittely päättyi.
4


