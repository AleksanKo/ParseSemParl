















































DEMCE0C.tmpSave.xml


Pöytäkirjan asiakohta PTK 22/2016 vp
Pöytäkirjan asiakohta 

PTK 22/2016 vp

Täysistunto

Torstai 10.3.2016 klo 16.02—18.50

2.2. Suullinen kysymys osinkojen verotuksesta (Li Andersson vas)
Suullinen kysymys SKT 23/2016 vp

Suullinen kyselytunti

Ensimmäinen varapuhemies Mauri Pekkarinen: Siirrymme seuraavaan kysymykseen.
Edustaja Andersson.

Keskustelu

16.38 Li Andersson vas: Arvoisa puhemies! Samaan aikaan, kun hallitus ajaa rajuja leik-
kauksia opiskelijoiden ja palkansaajien toimeentuloon, olemme taas saaneet kuulla, kuin-
ka kaikkein varakkaimpien listaamattomien yhtiöiden omistajat eivät maksa juuri lainkaan
veroja tuloistaan. Veroja kierretään laillisesti niin holdingyhtiöillä kuin vakuutuskuorilla-
kin. Niitäkin suuria pääomatuloja saavia, jotka reilusti maksavat veronsa, verotetaan vä-
hemmän kuin vastaavia tuloja saavia palkansaajia. Arvoisa pääministeri Sipilä, miten te
aiotte osallistaa suurituloiset osingonsaajat säästöpolitiikkaan, ja eikö tämä olisi oikeuden-
mukaisempi vaihtoehto kuin pienituloisilta opiskelijoilta leikkaaminen.

16.39 Pääministeri Juha Sipilä (vastauspuheenvuoro):  Arvoisa puhemies! Se on totta,
että kun listaamaton yritys maksaa toiselle listaamattomalle yritykselle osinkoa, niin siitä
välistä ei mene veroa. Tämän hallituksen ohjelmassa ei ole ainakaan vielä, että tämä tie pu-
rettaisiin. Tämä on tehty sitä varten, että tämmöiset yritysrakenteet pystyvät keskenään tu-
louttamaan ja konsernista sitten verotetaan. Tämä on se lähtökohta tälle asialle. Tätä ei
suinkaan ole tehty veronkiertotarkoituksessa.

Mutta kun me tätä veropohjan laajentamista käymme läpi, niin tätäkin asiaa tullaan tar-
kastelemaan.

Ensimmäinen varapuhemies Mauri Pekkarinen: Pyydän niitä edustajia, jotka haluavat
esittää lisäkysymyksen, nousemaan ylös ja painamaan V-painiketta.

16.40 Li Andersson vas (vastauspuheenvuoro):  Arvoisa puhemies! Tämä oli ilahdutta-
vaa kuulla. Mutta pääministeri Sipilä, te olette itse järjestänyt omaisuuttanne niin sanottu-
jen vakuutuskuorien kautta. Näiden vakuutuskuorien suosiohan on kasvanut huomattavas-
ti viimeisten vuosien aikana juuri siitä syystä, että ne mahdollistavat niin omistusten piilot-
tamisen kuin myöskin osinkojen saamisen verottomana. Eli kyllä käytännössä on kyse suu-
rituloisten suomalaisten harjoittamasta verosuunnittelusta.

Minusta on erittäin positiivista, jos hallitus nyt pohtii myöskin suurituloisten mukaan ot-
tamista tähän säästöpolitiikkaan, mutta pääministeri, aiotteko ryhtyä toimenpiteisiin näi-
 Tarkistettu
4.0



Pöytäkirjan asiakohta PTK 22/2016 vp
den vakuutuskuorien avaamiseksi, jolloin myöskin te itse osallistuisitte hyvinvointivaltion
rahoittamiseen.

16.40 Pääministeri Juha Sipilä (vastauspuheenvuoro):  Arvoisa puhemies! Se, että tässä
vihjaillaan, että olisin henkilökohtaisesti jotenkin kiertämässä veroja, on loukkaavaa. Sii-
hen olisi ollut toki monessa tilanteessa mahdollisuus: kun yrityskauppoja olen tehnyt, niin
olen saanut ehdotuksia tehdä niitä Luxemburgin kautta. Mutta olen aina vastannut niihin
ehdotuksiin niin, että minä haluan maksaa Suomeen veroni, koska olen täällä saanut opis-
kella ja kasvaa ja tämä on turvallinen maa ja haluan myöskin omalla veronmaksukäyttäy-
tymiselläni olla esimerkkinä.

Meillä on erilaisia tuotteita, joissa esimerkiksi metsänkasvusta maksetaan vero silloin,
kun se realisoituu; on olemassa vakuutussäästöjä, joitten tuotto realisoituu silloin, kun se
tuotto nostetaan; on olemassa esimerkiksi yritysomaisuutta, jota myytäessä vasta verote-
taan. Se, että meillä on tällaisia tuotteita, ei tee kenestäkään veronkiertäjää. (Hälinää)

16.42 Valtiovarainministeri Alexander Stubb (vastauspuheenvuoro):  Arvoisa puhe-
mies! Kysymys taisi lähteä osinkoveroista. Sehän on sanomattakin selvää, että jokaisen
yrityksen tavoitteena on myydä tuotteita tai palveluita ja tuottaa voittoa omistajilleen. Me
valtiovarainministeriön puolella olemme totta kai aina kiitollisia silloin, kun pystymme tu-
louttamaan veroja. Se tarkoittaa sitä — riippumatta siitä, onko suurituloinen vai pienituloi-
nen — että jokaisen verotulon, jonka me saamme valtiovarainministeriöön sisään, pystym-
me käyttämään hyvinvoinnin luomiseksi. Sen takia toivoisin, että emme lähtisi lajittele-
maan näitä veroja sillä tavalla, että jollain tavalla mustamaalataan yhtä veroa toista veroa
vastaan.

Ensimmäinen varapuhemies Mauri Pekkarinen: Myönnän vielä puheenvuoron edusta-
ja Anderssonille. 

16.42 Li Andersson vas (vastauspuheenvuoro):  Arvoisa puhemies! Minä en omassa pu-
heenvuorossani viitannut veronkiertoon vaan verosuunnitteluun eli siihen, että Suomessa
on niin yrityksiä kuin yksityishenkilöitä, jotka tietoisesti pyrkivät minimoimaan omaa ve-
rorasitusta, eivät rikkomaan lakia. Minusta tässä on nyt kyse siitä, aikooko hallitus omassa
veropolitiikassaan tähdätä siihen, että periaate siitä, että jokainen suomalainen maksaa ve-
roa maksukykynsä mukaan, toteutuu. Aikooko hallitus ryhtyä toimenpiteisiin esimerkiksi
osinkoverotuksen uudistamiseksi niin, että verotus Suomessa myöskin toimii tämän suo-
malaisille tärkeän periaatteen mukaan?

16.43 Valtiovarainministeri Alexander Stubb (vastauspuheenvuoro): Arvoisa herra pu-
hemies! Meillä on tällä hetkellä monta eri veroselvitystä menossa, ja me selvitämme myös
tätä ketjuverotuskokonaisuutta, johonka te äsken viittasitte. Siinä on myös tiettyjä EU-ra-
joitteita olemassa, mutta me katsomme tätä kokonaisuutta, kun laadimme verosuunnitel-
maa kokonaisuudessaan.

16.43 Timo Harakka sd (vastauspuheenvuoro): Arvoisa puhemies! On selvää, että Suo-
mi ei menesty, elleivät yritykset ja yksilöt menesty — mukaan lukien pääministeri.
2



Pöytäkirjan asiakohta PTK 22/2016 vp
Suomalaiset ja Suomessa toimivat rahalaitokset tekevät ennätysvoittoja, jakavat miljar-
dien edestä osinkoja. Pankkien liiketoimintaa ei koske arvonlisävero, siksi muun muassa
Britanniassa verotetaan pankkien tulosta noin 10 miljardilla eurolla. Ruotsissa valmistel-
laan pankkiveroa, jolla tavoitellaan vähintään 400 miljoonan euron tuottoa. Eikö olisi nyt
pohjoismaisen yhteistyön paikka, kuten sosialidemokraattien vaihtoehtobudjetissa esitäm-
me? Sen sijaan, että leikataan opiskelijoilta ja muilta vähäosaisilta, miksi emme keräisi
pankkiveroa noin 200 miljoonaa euroa vuodessa. Eikö kannattaisi ottaa niiltä, joilla on,
eikä vain niiltä, joilla ei ole? (Eduskunnasta: Hyvä kysymys!)

16.44 Valtiovarainministeri Alexander Stubb: Arvoisa herra puhemies! Pankithan tie-
tysti maksavat tuloksistaan veroa ihan niin kuin muutkin yhtiöt ja yritykset. Kun me kat-
somme verokokonaisuutta, niin totta kai me katsomme erilaisia ratkaisuja, mutta pankki-
vero ei ole meidän agendallamme juuri nyt.

16.45 Olavi Ala-Nissilä kesk (vastauspuheenvuoro): Arvoisa puhemies! Minusta edusta-
ja Anderssonin kysymys oli loukkaava, mutta kysyn hieman laajemmin. Hallitus tekee ny-
kyistä veropolitiikkaa aika ahtaassa raossa. Siellä on hyviä elementtejä, jotka edistävät
työllisyyttä ja yrittäjyyttä. Toisaalta verotuksessa on isoja haasteita kansainvälisen veroyh-
teistyön osalta, meillä on tulossa maakuntauudistus, meillä on tulossa perustulouudistus ja
meillä on kannustinloukkuja. Kysyn ministeri Stubbilta: onko ajateltu, että asettaisimme
laajan asiantuntijaryhmän miettimään laajempaa verouudistusta? Lähinnä ajattelen seuraa-
vaa vaalikautta varten, jolloin voitaisiin vastata näihin moniin haasteisiin siten, että olisi
hyvä keskustelupohja sitten meidän poliitikoillamme linjata asiantuntijatyöryhmän perus-
teella.

16.46 Valtiovarainministeri Alexander Stubb (vastauspuheenvuoro): Arvoisa herra pu-
hemies! Se on ilman muuta selvää, että kun esimerkiksi olemme katsoneet sote-rahoitusta,
niin olemme miettineet, kannattaako tässä tehdä laajamittaisempi verouudistus. Olemme
kuitenkin tässä vaiheessa päätyneet siihen, että veropolitiikan näkökulmasta jatkuvuus ja
uskottavuus ja poukkoilun välttäminen on erittäin tärkeää. Sen takia olemme määritelleet
aika pitkälti sekä hallitusohjelmaan että hallitusohjelman liitteisiin sen, mikä meidän pe-
rusveropolitiikkamme on ja missä kysymyksissä me teemme edelleen selvityksiä.

Perustavoite meillä on se, että kokonaisveroaste ei kiristy, koska se on yksi Euroopan ja
länsimaiden korkeimpia, yli 44 prosenttia karkeasti, kun OECD:n keskiarvo on 34 prosent-
tia. Ja toinen perustavoite meillä on, että kenenkään työn verotus ei kiristy. Näistä kahdes-
ta pidetään kiinni. Uutta, kokonaisvaltaista verouudistusta emme tämän hallituskauden ai-
kana ole tekemässä.

Kysymyksen käsittely päättyi.
3


