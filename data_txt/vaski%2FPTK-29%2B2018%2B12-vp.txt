















































DEMAA76.tmp.xml


Pöytäkirjan asiakohta PTK 29/2018 vp
Pöytäkirjan asiakohta 

PTK 29/2018 vp

Täysistunto

Keskiviikko 4.4.2018 klo 14.00—18.19

12. Lakialoite laiksi lastensuojelulain 13 b §:n muuttamisesta
Lakialoite LA 97/2017 vp Li Andersson vas ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 12. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Keskustelu

18.02 Li Andersson vas (esittelypuheenvuoro):  Arvoisa puhemies! Tämä lakialoite on
vastaus yli tuhannen sosiaalityöntekijän ja sosiaalialan opiskelijan marraskuussa viime
vuonna julkaisemaan hätähuutoon koskien lastensuojelun parissa työskentelevien ihmis-
ten ylikuormitusta. Lasten oikeuksien päivänä julkaistu adressi herätti erittäin tervetullutta
ja tarpeellista keskustelua suomalaisen lastensuojelun tilanteesta. Valitettavasti se ei ole
ensimmäinen kerta. Pienen Eerikan äärimmäisen traaginen tapaus johti myös edellisellä
vaalikaudella laajaan poliittiseen keskusteluun lastensuojelun resursseista ja niiden suun-
taamisesta. Kehittämistoimenpiteitä laadittiin ja resurssejakin kyllä on lisätty, mutta siitä
huolimatta tilanne ei ruohonjuuritasolla työtä tekevien näkökulmasta selvästikään ole pa-
rantunut.

Tämäkin hallitus on omalta osaltaan ryhtynyt toimiin ja on käynnistänyt laajan selvityk-
sen lastensuojelutyön kuormittavuudesta. Se on tervetullutta ja tarpeellista, kuten myös eh-
dotukset ennaltaehkäisevän perhetyön sekä lastensuojelun tiimimallityöskentelyn kehittä-
misestä.

Hallituksen asettaman selvityshenkilön Aulikki Kananojan ensimmäinen väliraportti
julkaistiin pari viikkoa sitten. Väliraportissa arvioidaan, että valtakunnallisen keskimäärän
ylittäviä sosiaalityöntekijöiden asiakasmääriä esiintyy noin 40 prosentissa palvelujen jär-
jestäjistä. Se on todella paljon ja kertoo siitä, että tilanne suomalaisissa kunnissa edelleen
on hyvin vakava. Marraskuussa julkaistussa sosiaalityöntekijöiden laatimassa adressissa
ilmaistaan vakava huoli lasten ja nuorten heitteillejätöstä, jota lastensuojelutyön krooni-
nen aliresursointi saa aikaan useassa kunnassa. 40, 60, jopa 80 lasta sosiaalityöntekijää
kohden on kestämätön tilanne, kun asiakkaina on lapsia, joiden tilanteet ovat vakavasti
vaarantuneita ja turvattomia.

Sosiaalityöntekijöiden kuormituksen taustalla on monenlaisia tekijöitä. Asiakasmää-
rien kasvu voi johtua työn organisoinnin puutteista, pätevien työntekijöiden saamisen vai-
keuksista tai kunnan pienestä koosta, ja asiakkaiden tilanteiden vakavuus eli työn intensi-
teetti myös vaihtelee. Kananojan väliraportissa painotetaan yksintekemistä yhtenä vaka-
vimmista riskeistä lastensuojelutyössä. Työn henkistä kuormittavuutta lisää toisin sanoen
myöskin se, että monet työntekijät tekevät vaativaa työtä liian yksin.
 Tarkistettu
4.1



Pöytäkirjan asiakohta PTK 29/2018 vp
Matalan kynnykset palvelut ovat keskeisin keino vähentää raskaiden korjaavien toimen-
piteiden tarvetta. Siksi tässä väliraportissa esitetyt ehdotukset muun muassa tiimimallin
käyttöönotosta sekä matalan kynnyksen perhetyön lisäämisestä ovat varsin kannatettavia.
Perhetyön vahvistaminen neuvoloissa ja perhekeskuksissa sekä kotipalvelun vahvistami-
nen entisestään ovat tärkeitä toimia varhaisen tuen ja ennaltaehkäisevien palveluiden lujit-
tamiseksi.

Varhaisen tuen merkityksestä ei siis ole erimielisyyttä, mutta Kananoja tulee raportis-
saan siihen johtopäätökseen, että sote- ja maakuntauudistuksen aiheuttamassa lasten ja per-
heiden palvelujen nykyisessä muutostilanteessa sosiaalityöntekijöiden lakisääteiset asia-
kasmitoitukset eivät ole tarkoituksenmukaisia. Pidän erittäin huonona, jos hallitus tämän
seurauksena nyt on rajaamassa pois lakisääteisen enimmäisasiakasmäärän keinona puut-
tua lastensuojelutyön kuormitukseen. Varhaiseen tukeen ja perhetyöhön kohdistuvien pa-
nostusten lisäksi tarvitaan myös välittömiä ja heti vaikuttavia toimia kuormituksen vähen-
tämiseksi. Muun muassa ammattijärjestö Talentia, joka selvitysryhmässä jätti eriävän mie-
lipiteen juurikin mitoituksesta, on todennut, että lapsen asioista vastaavan sosiaalityönte-
kijän lakisääteinen asiakasmitoitus on ainoa keino, jolla voidaan välittömästi ja konkreet-
tisesti puuttua sosiaalityöntekijöiden kuormitukseen. 

Lastensuojelun kuormituksen vähentäminen on äärimmäisen tärkeää ja akuuttia. Se on
lasten oikeuksiin ja hyvinvointiin suoraan vaikuttava kysymys, ja suhtautuminen ratkaisui-
hin ei voi olla varhaisen tuen ja lakisääteisen asiakasmitoituksen asettaminen vastakkain,
vaan ongelman purkaminen laaja-alaisesti niin välittömästi vaikuttavilla toimilla kuin ke-
hittämällä perheille suunnatun tuen malleja ja sosiaalityötä.

Lastensuojelun lakisääteinen enimmäisasiakasmäärä ei siis ratkaise kaikkia niitä ongel-
mia, joita tämänpäiväiseen lastensuojelutyöhön liittyy, mutta se olisi ehdottomasti ja sel-
keästi parannus nykytilanteeseen verrattuna. Lakisääteinen mitoitus ei ole ristiriidassa sen
kehittämistyön kanssa, jota nyt tehdään, mutta se loisi lakisääteisen perälaudan resurssien
turvaamiseksi myös niissä kunnissa ja niiden työntekijöiden kohdalla, jotka edelleen ja jat-
kossakin kamppailevat liian suuren asiakasmäärän kanssa.

18.08 Merja Mäkisalo-Ropponen sd:  Arvoisa puhemies! Tänään oli Kansalaisinfossa
lapset ja sote-uudistus -seminaari, ja siellä Lastensuojelun Keskusliitosta Sauli Hyvärinen
totesi minusta osuvasti, että lastensuojelu on hyvinvointivaltion kuumemittari. Kuumemit-
tari näyttää selkeästi tällä hetkellä, että yhteiskunnassamme on vakava sairaus. Siksi tämä
lakialoite on hyvä ja kannatettava.

Jokainen voi ymmärtää, että jos yhdellä sosiaalityöntekijällä on lastensuojelussa 40, 60
tai jopa 80 lasta, niin lasten ja perheiden auttaminen on melko mahdotonta. Lastensuojelun
piirissä olevat lapset ja perheet tarvitsevat kohtaamista ja rinnalla kulkemista. Jotta lapsi ja
perhe tulisi autetuksi, on työntekijällä oltava mahdollisuus paneutua kokonaistilanteeseen
riittävän huolellisesti. Lastensuojelutilanteissa on hyvä mahdollisuus kääntää lapsen, nuo-
ren ja myös koko perheen tilanne niin sanotusti uusille urille, mutta se vaatii sitä, että syn-
tyy luottamuksellinen vuorovaikutussuhde. Tällainen auttava suhde ei synny, jos lapsi,
nuori tai perhe aistii, ettei työntekijöillä ole hänelle tai heille aikaa.

Arvoisa puhemies! Toisaalta tilanne on kohtuuton myös työntekijöiden näkökulmasta,
sillä mikään ei ole niin uuvuttavaa kuin ammatti-identiteetin ja todellisuuden välinen risti-
riita. Moni sosiaalityöntekijä kokee, ettei pysty tekemään työtään niin hyvin kuin pitäisi ja
2



Pöytäkirjan asiakohta PTK 29/2018 vp
haluaisi, ja kun se on jatkuva olotila, niin kyllä varmasti uuvuttaa. Ja kun työolosuhteet
ovat nykyisen kaltaisia, niin en yhtään ihmettele, jos sosiaalityöntekijöistä on pula.

Kannatan lämpimästi tätä lakialoitetta.

18.10 Hanna Halmeenpää vihr:  Arvoisa rouva puhemies! Lastensuojelulakia koskeva
lakialoite siitä, että lapsen asioista vastaavalla sosiaalityöntekijällä saisi olla vastuullaan
vain sellainen määrä lapsia, että hän, viranhaltija, voi suoriutua lastensuojelulakiin tai
muuhun lastensuojelua koskevaan lainsäädäntöön sisältyvistä velvoitteista, on erittäin pe-
rusteltu. Yksittäisellä lapsen asioista vastaavalla voisi lakialoitteen mukaan näin olla vas-
tuullaan enintään 30 lasta.

Arvoisa puhemies! Monet lapset ja nuoret Suomessa voivat hyvin mutta valitettavasti
eivät kaikki. Viime vuosina kuilu hyvin ja huonosti voivien lasten ja perheiden välillä on
jopa kasvanut. Päättäjien keskuudessa on laaja yhteisymmärrys siitä, että eriarvoistumisel-
le ja syrjäytymiselle pitää, kannattaa ja ehdottomasti tulee tehdä jotakin, vieläpä nopealla
aikataululla. Monissa kunnissa toteutus kuitenkin ontuu. Menokehykset eivät veny, resurs-
seista on pulaa, toimet ja tavoitteet eivät aina ole kunnossa. Missään olosuhteissa valtio,
kunnat ja me päättäjät emme kuitenkaan voi väistää vastuutamme siitä, että lasten hyvin-
vointia vakavasti vaarantaviin tilanteisiin ja kaltoinkohteluunkin on pystyttävä reagoi-
maan nopeasti, kuten laki edellyttää.

Lapsi ja hänen hätänsä ei saa hukkua juoksevien asioiden virtaan lastensuojelussa sen
vuoksi, että äärimmäisen tärkeää työtä tekevät sosiaalityöntekijät olisivat ylikuormitettuja.
Siinä vaiheessa, kun lapsen kannalta moni asia on jo mennyt niin pahasti pieleen, että ol-
laan lastensuojelun viranomaistyön piirissä, ei uusiin vahinkoihin, eli tässä vaiheessa vi-
ranomaistyössä tapahtuviin vahinkoihin, kohtuuttomuuksiin ja lapsen kannalta jopa täysin
peruuttamattomiin virheisiin ole varaa. Siinä vaiheessa on ehdottomasti pystyttävä varmis-
tamaan, että lastensuojelun lainsäädännölliset velvoitteet ja lapsen etu toteutuvat ja että siis
varmistetaan myös lastensuojelun resursointi. Voidakseen suojella vakavasti hyvinvointia
vaarantavissa tilanteissa olevia lapsia lastensuojelun sosiaalityöntekijät tarvitsevat aikaa ja
rauhaa tutustua lapseen, luoda ja ylläpitää luottamusta sekä selvittää riittävästi lapsen asioi-
ta, ihmissuhteita ja arjen kokemuksia. Kiire ja ruuhka häiritsee lastensuojelutyössä ja vaa-
rantaa vakavasti työn laatua ja vaikuttavuutta. Riski virheisiin kasvaa kiireessä. Myös moni
lastensuojelun työntekijä jää liian kiireen ja kuormituksen vuoksi työyhteisössään vaille
vaativan ja vastuullisen työnsä edellyttämää tukea.

Arvoisa puhemies! Kuntaliiton loppuvuodesta 2017 toteuttamaan lastensuojelun kunta-
kyselyyn vastasi 92,3 prosenttia kaikista Suomen lastensuojelun järjestäjätahoista. Kyse-
lyssä kartoitettiin muun muassa lastensuojelun käytössä olevia resursseja ja työn kuormi-
tustekijöitä sekä kuntien lastensuojelun näkemyksiä sote-uudistuksesta. Kunnat arvioivat
myös, millä tavoin lapsiin kohdistuvien pahoinpitely- ja seksuaalirikosepäilyjen selvittä-
minen nykyisin toimii. Samaan aikaan julkaistiin jo mainittu yli tuhannen sosiaalityönte-
kijän adressi, jonka taustalla on vakava huoli siitä, että lapset ja nuoret kokevat jo suora-
naista heitteillejättöä lastensuojelun kroonisen aliresursoinnin vuoksi. Kun asiakkaana on
lapsia, joiden tilanteet ovat vakavasti vaarantuneita ja turvattomia, 40, 60 tai jopa 80 lasta
sosiaalityöntekijää kohden on kestämätön tilanne. Kuntaliiton kyselyn mukaan 43 prosent-
tia lastensuojelun järjestäjätahoista arvioi tällä hetkellä olevansa tilanteessa, jossa heiltä
myös puuttuu lastensuojelussa tarvittava sosiaalityöntekijöiden sijaisresurssi kokonaan tai
3



Pöytäkirjan asiakohta PTK 29/2018 vp
sitä on täysin riittämättömästi. On selvää, että puute työntekijöistä heikentää lastensuoje-
lua ja viranomaistehtävien hoitoa. 

Arvoisa puhemies! Kuntien tehtävä on järjestää sekä ennaltaehkäisevät lasten ja perhei-
den palvelut että lastensuojelun resurssit siten, ettei lapsen kannalta täysin kohtuuttomia ja
lainvastaisia tilanteita viranomaistyön puutteiden vuoksi aiheuteta. Meidän lainsäätäjien,
eduskunnan, velvollisuus on huolehtia siitä, että lastensuojelulakiin kirjataan lapsen edun
ja kohtuuden mukaiset rajat, jotta lastensuojelun viranhaltijalla on oikeus ja mahdollisuus
suoriutua tehtävistään asiallisesti ja lainmukaisesti. Siksi tämän lakialoitteen kannattami-
sen voi olettaa olevan jokaisen kansanedustajan kanta. Näin itse vahvasti toivon.

18.15 Ville Skinnari sd: Arvoisa puhemies! Kiitos arvokkaasta lakialoitteesta. Varmasti
jokainen sana, mikä siihen on kirjoitettu, on totta. Itselläni on ollut tilaisuus nyt niin sai-
raanhoitopiirin hallituksen puheenjohtajana kuin valtuuston puheenjohtajana nähdä yhden
maakunnan ongelmat lastensuojelussa ja oikeastaan se kierre, mihin liian moni lapsi jou-
tuu ja mitä ne vaikeudet sitten käytännössä tarkoittavat.

Mutta haluaisin tuoda tämän resurssipulan lisäksi, minkä tiedämme, myös tämän talou-
den näkökulman, kun tietysti nykyaikana tykätään puhua euroista ja säästämisestä. Me
kaikki tiedämme, mitä lapsen sijoittaminen maksaa. Puhumme jopa keskimäärin 100 000
euron vuosikustannuksista ja samaan aikaan puhumme ennaltaehkäisystä, mutta silti us-
kallan väittää, että meidän ennaltaehkäisevä työ ei vieläkään ole sillä tasolla kuin se voisi
olla. Kysymys ei ole vain resursseista vaan myös asiakasohjauksesta, miten osaamme ot-
taa lapsen haltuun, miten näemme ne perheen ongelmat mahdollisimman aikaisin päiväko-
dissa, koulussa tai muualla.

Yksi ongelmakenttä, joka on tullut vastaan, liittyy lasten ja nuorten päihdehuoltoon.
Liian usein kentältä kuuluu viestiä, että ei suhtauduta riittävällä vakavuudella siihen, että
nuorella on päihdeongelma, ja liian usein viestiä tulee siitä, että lastensuojelussa ei ehkä
tehdä oikealla tavalla arviota nuoren hoidosta tai sen tarpeesta. Kuulee jopa siitä, että nuo-
ria säilötään sen sijaan, että heidät ohjattaisiin hoitoon.

Joten toivon, että tämän lakialoitteen innoittamana ja avulla saisimme keskusteluun
myös laajemmin lastensuojelun tilanteen ja sen, että jokaisella nuorella olisi mahdollisuus
hoitoon, jos hän sitä tarvitsee, etenkin huume-, päihde- tai alkoholiongelman osalta.

18.17 Merja Mäkisalo-Ropponen sd: Arvoisa puhemies! Kiitos edustaja Skinnarille hy-
västä puheenvuorosta. Kannattaa aina kysyä, mitä maksaa, jos asiat jätetään hoitamatta.
Lapsiin ja nuoriin panostaminen on paras tulevaisuuden investointi, minkä voimme ikinä
tehdä. Jos lapset ja nuoret jätetään hoitamatta, niin tulevaisuuden kustannukset kasvavat
huomattavasti. Totta on, että ennaltaehkäisy ja varhainen puuttuminen ovat kaikkein kus-
tannusvaikuttavimpia toimenpiteitä, joita voidaan tehdä tästäkin näkökulmasta. Olen sa-
maa mieltä edustaja Skinnarin kanssa, että aivan liian huonosti tämä asia on yhteiskunnas-
samme ja kunnissa hoidettu.

Mutta toisaalta, kun puhutaan jo lastensuojelun parissa olevista lapsista, niin silloinkin
ne kaikki toimenpiteet, joita tehdään heidän auttamisekseen, ovat kuitenkin sekä inhimil-
lisiä että myöskin yhteiskunnan talouden kannalta järkeviä toimenpiteitä, ja tästä on kysy-
mys tässä lakialoitteessa. Jos lastensuojelun parissa olevat lapset eivät saa riittävää apua
siinä vaiheessa, kun he sitä tarvitsevat, niin se on suunnattoman suuri menetys inhimilli-
sesti ja taloudellisesti koko yhteiskunnalle.
4



Pöytäkirjan asiakohta PTK 29/2018 vp
Keskustelu päättyi.

Asia lähetettiin sosiaali- ja terveysvaliokuntaan.
5


	12
	18.02
	18.08
	18.10
	18.15
	18.17


