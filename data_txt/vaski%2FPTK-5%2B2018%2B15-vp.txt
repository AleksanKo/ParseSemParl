















































DEMD132.tmp.xml


Pöytäkirjan asiakohta PTK 5/2018 vp
Pöytäkirjan asiakohta 

PTK 5/2018 vp

Täysistunto

Tiistai 13.2.2018 klo 14.02—16.38

15. Hallituksen esitys eduskunnalle laeiksi rajavartiolain ja ulkomaalaislain muuttamises-
ta sekä eräiksi niihin liittyviksi laeiksi

Hallituksen esitys HE 201/2017 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 15. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan ja puolustusvaliokunnan on annettava lausunto.

Keskustelu käynnistyy. — Ministeri Mykkänen, olkaa hyvä, esittelette lakia.

Keskustelu

15.12 Sisäministeri Kai Mykkänen (esittelypuheenvuoro):  Arvoisa puhemies! Tässä la-
kiesityksessä on siis kyse Rajavartiolaitoksen toimintaedellytysten parantamisesta niin,
että se voi varautua uudenlaisiin uhkatilanteisiin ja toimia nopeasti ja tehokkaasti tilantei-
den edellyttämällä tavalla. Rajavartiolaitoksen osalta kyse on erityisesti senkaltaisista ti-
lanteista, joissa esiintyy suunnitelmallista voimankäyttöä, häirintää tai soluttamista ilman
sotilaallisten tunnusten käyttöä. Toimintaympäristömme on sikäli muuttunut, että meidän
tulee lainsäädännön keinoin varautua myös tämänkaltaisiin hybridiuhkiin, jotka tyypilli-
sesti ovat suunnitelmallisia tapoja aiheuttaa yhteiskuntaan painetta, vahinkoa, epävarmuut-
ta tai epävakautta.

Esityksessä siis muutettaisiin Rajavartiolaitoksen normaaliolojen toimintavaltuuksia,
jolloin nopeasti syntyvissä häiriötilanteissa voitaisiin reagoida, ja onkin tärkeää, että viran-
omainen voi reagoida välittömästi olemassa olevilla toimintavaltuuksillaan. Näin on mah-
dollista uhkaavan tilanteen pysäyttäminen tai rajoittaminen heti sen alkuvaiheessa ennen
kuin häiriö pääsee laajenemaan.

Rajavartiolaitos on jo nykyisin keskeinen toimija Suomen sisäisen ja varsinkin ulkoisen
turvallisuuden ylläpitämisessä. Rajavartiolaitos varautuu hybridiuhkiin rajaturvallisuus-
tehtävissään, aluevalvontatehtävissään, mutta myös meripelastustehtävissä sekä suojates-
saan omia keskeisiä toimintojaan Suomen sisällä.

Esittelen tässä viisi erityistä kohtaa, jotka olennaisilta osiltaan ovat lakiesityksen muu-
tosten kohteina.

Ensinnäkin esityksen tarkoituksena on täydentää rajavartiomiehen toimivaltuuksia ja yl-
läpitää yleistä järjestystä ja turvallisuutta rajanylityspaikoilla, Rajavartiolaitoksen toimiti-
loissa sekä Rajavartiolaitoksen hallinnassa olevilla alueilla. Rajavartiolaitos vastaisi toi-
menpiteistä silloin, kun poliisi on estynyt sitä tekemästä, samoilla valtuuksilla kuin polii-
silla olisi.
 Tarkistettu
4.1



Pöytäkirjan asiakohta PTK 5/2018 vp
Toiseksi Rajavartiolaitoksen mahdollisuuksia antaa ja toisaalta saada virka-apua tarkis-
tettaisiin. Rajavartiolaitos voisi jatkossa antaa poliisille terrorismin torjunnassa myös soti-
laallista asevoimaa sisältävää virka-apua merialueen lisäksi myös rajanylityspaikoilla ja
rajan läheisyydessä. Lisäksi Puolustusvoimat voisi antaa nykyistä laajemmin virka-apua
Rajavartiolaitokselle. Muutokset parantaisivat turvallisuusviranomaisten mahdollisuuksia
tehdä nopeaa yhteistyötä häiriötilanteiden hallitsemiseksi.

Kolmanneksi rajavartiomiehelle ehdotetaan oikeutta puuttua miehittämättömän ilma-
aluksen ja lennokin kulkuun voimakeinoja tai teknisiä toimenpiteitä käyttämällä. Tällä py-
ritään turvaamaan esimerkiksi rajaturvallisuutta, meripelastusta tai muuta Rajavartiolai-
toksen erittäin tärkeää toimintaa.

Esityksessä ehdotetaan myös, että asevelvollisia ja vapaaehtoista asepalvelusta suoritta-
via naisia voitaisiin käyttää tehokkaammin Rajavartiolaitoksen toiminnan tukena poik-
keuksellisissa tilanteissa. Heille voitaisiin tietyissä tilanteissa antaa tilapäisesti ohjatusti oi-
keus esimerkiksi henkilötuntomerkkien ottamiseen, liikenteen ohjaamiseen, ajoneuvojen
pysäyttämiseen tai turvallisuustarkastusten tekemiseen. Kyse ei olisi vaarallisista tehtävis-
tä, asevelvolliset koulutettaisiin näihin tehtäviin, ja he olisivat aina kantahenkilökunnan
ohjauksessa.

Viimeiseksi liikenteenharjoittajien, siis erityisesti varustamojen ja laivaliikenteen har-
joittajien, nykyiset velvollisuudet ulkorajaliikenteessä, esimerkiksi matkustusasiakirjojen
tarkastaminen ja matkustajaluetteloiden toimittaminen, ulotettaisiin koskemaan myös sisä-
rajaliikennettä silloin, kun rajavalvonta on erikseen päätetty väliaikaisesti palauttaa sisära-
joille. Tällä pyritään tehokkaaseen maahantulon hallintaan poikkeuksellisessa tilanteissa.

Lisäksi esitys sisältää erinäisiä muita yksittäisiä muutosehdotuksia Rajavartiolaitoksen
toimivaltuuksiin. Muutoksista ei aiheudu merkittäviä lisämenoja valtiontaloudelle. Uudet
toimivaltuudet kyllä edellyttävät lisäkoulutusta rajavartiomiehille ja rajavartijoiksi opiske-
leville. Koulutus pystytään toteuttamaan työpaikoilla ja rajavartijan peruskurssin opinnois-
sa.

Arvoisa puhemies! Lakimuutokset siis parantaisivat Rajavartiolaitoksen kriisinsietoky-
kyä ja valmiutta hallita riittävän nopeasti ja tehokkaasti laajoja häiriötilanteita sekä turval-
lisuusviranomaisten yhteistyömahdollisuuksia. Muutoksilla olisi myönteinen vaikutus val-
tion turvallisuuteen jatkuvasti muuttuvassa ja vaikeasti ennustettavassa toimintaympäris-
tössä. Lakimuutosten ehdotetaan tulevan voimaan mahdollisimman pian vuonna 2018.

Puhemies Paula Risikko:  Kiitoksia. — Sitten puhujalistaan.

15.17 Kari Kulmala sin: Arvoisa puhemies! Hallituksen esityksen tarkoituksena on ke-
hittää Rajavartiolaitoksen ja rajavartiomiehen normaaliolojen toimivaltuuksia siten, että
Rajavartiolaitos voi varautua nopeasti ja tehokkaasti vastata Suomen turvallisuusympäris-
tössä ilmeneviin uhkiin sekä itsenäisesti että yhteistyössä muiden toimivaltaisten viran-
omaisten kanssa. Pidän esitystä tältä osin erittäin hyvänä.

Esityksen tarkoituksena on erityisesti täydentää rajavartiomiehen toimivaltuuksia ylei-
sen järjestyksen ja turvallisuuden ylläpitämisessä rajanylityspaikoilla, Rajavartiolaitoksen
toimitiloissa ja Rajavartiolaitoksen hallinnassa olevilla alueilla silloin, kun poliisi on esty-
nyt sitä tekemästä. Monesti rajan pinnassa rajavartioston partio onkin ensimmäinen paikal-
le tuleva partio.
2



Pöytäkirjan asiakohta PTK 5/2018 vp
Lisäksi täydennettäisiin Rajavartiolaitoksen toimivaltuuksia poliisin pyynnöstä tai po-
liisin tukena suoritettavissa tehtävissä. Tämä toiminta ja erityisesti yhteispartiointi ovat ol-
leet jokapäiväistä toimintaa tietyillä alueilla Suomessa. Pidänkin erittäin hyvänä, että raja-
miehen toimivaltuuksia tältä osin täydennetään.

Nykyisen lainsäädännön mukaan poliisilla on ollut oikeus saada Rajavartiolaitokselta
aseellista virka-apua vain merialueilla terrorismin torjumiseksi. Nyt annettaisiin oikeus
virka-avun antamiseen osittain myös maa-alueilla. Hyvä muutos tämäkin. Rajavartiolaitos
saa jatkossa myös paremmat edellytykset vastata nopeasti kehittyviin uhkiin sekä antaa po-
liisille sotilaallista virka-apua terrorismin torjunnassa. Lainsäädäntö kohottaa Suomen so-
tilaallista valmiutta. Tämän pitäisi olla jo selvä asia, mutta tähän asti se ei ole sitä ollut.

Rajavartiomiehellä olisi oikeus jatkossa puuttua myös miehittämättömän ilma-aluksen
ja lennokin kulkuun, jos se on välttämätöntä rajaturvallisuuden ylläpitämiseksi, turvaamis-
tehtävän tai meripelastustehtävän suorittamiseksi taikka Rajavartiolaitoksen erittäin tär-
keän toiminnan suojaamiseksi. Tämä on tärkeä muutos, koska erilaiset miehittämättömät
ilma-alukset lisääntyvät jatkuvasti niin siviilien kuin ammattilaistenkin käytössä.

Rajavartiolaitoksen ydintoiminnot on turvattava entistä paremmin. Erityisesti rajavar-
tioita on lisättävä itärajalla, Helsinki-Vantaan lentoasemalla ja satamissa. Vanhentuneet
maarajojen ja merialueen valvontajärjestelmät tulee uusia ja modernisoida jatkossa. Raja-
vartiolaitos on viime vuosina joutunut ankaralle säästökuurille samaan aikaan, kun tehtä-
vät ovat lisääntyneet ja EU-velvoitteet rajoilla kasvaneet. Tämä kehitys pitää saada kään-
nettyä terveempään suuntaan. Pitää ymmärtää, että Rajavartiolaitos on yleisen turvallisuu-
den kivijalka siinä kuin poliisi.

15.20 Mats Löfström r: Värderade fru talman! Denna proposition kommer att utveckla
Gränsbevakningsväsendets befogenheter under normala förhållanden så att man snabbt
och effektivt kan möta de hot som kan uppstå i Finlands säkerhetspolitiska omgivning.
Lagförslagets utformning är mycket viktig. Det handlar inte bara om hur det organiseras i
praktiken, utan också om principer. Lagförslaget berör också till många delar Åland, men
inte samtliga eftersom lagstiftningsbehörigheten om allmän ordning och säkerhet med vis-
sa undantag är landskapets behörighet enligt självstyrelselagens 18 § 6 punkt.

I propositionen föreslås det att Gränsbevakningsväsendets befogenheter gällande upp-
rätthållande av allmän ordning och säkerhet samt polisuppdrag utvidgas. De föreslagna be-
fogenheterna gäller dock inte i landskapet. Gränsbevakningsväsendets uppgifter i landska-
pet Åland bestäms enligt gränsbevakningslagen, självstyrelselagen för Åland samt över-
enskommelseförordningen om Gränsbevakningsväsendets uppgifter i landskapet Åland.
Gränskontroll och övrig lagstiftning som gäller Gränsbevakningsväsendet hör dock med
stöd av 27 § 34 punkten i självstyrelselagen till rikets behörighet.

Förslagen i denna proposition gällande teknisk övervakning, ingripande i obemannade
luftfartygs eller modellflygplans färd, temporärt avbrytande eller temporär begränsning av
sjötrafik, rätten att använda fastigheter, begränsningar i rätten att röra sig på fastigheter
samt transportörers skyldigheter vid trafik över de inre gränserna hänför sig till gränskont-
roll och tryggande av Gränsbevakningsväsendets verksamhet, och således tillämpas de
också på Åland.

Enligt 27 § 34 punkten i självstyrelselagen har riket lagstiftningsbehörighet i fråga om
ordningsmaktens verksamhet för tryggande av statens säkerhet. Enligt detaljmotiveringen
omfattar begreppet bland annat lagstiftningen om bekämpning av terrorism. De bestäm-
3



Pöytäkirjan asiakohta PTK 5/2018 vp
melser om handräckning mellan riksmyndigheter vid terrorismbekämpning som föreslås i
denna proposition gäller således med beaktande av de nedan nämnda överenskommelser-
na även dessa myndigheters verksamhet i landskapet. 

Det är dock av fundamental betydelse att de internationella överenskommelserna gällan-
de Ålands demilitarisering och neutralisering noggrant respekteras. Lagförslaget innebär
nämligen möjlighet till handräckning från Försvarsmakten, vilket har en alldeles särskild
betydelse för de internationella avtalen gällande Ålands demilitarisering. Enligt artikel 4 a i
1921 års konvention får Finland när utomordentliga omständigheter det kräver, dit införa
och där temporärt hålla utöver reguljär polispersonal sådana väpnade styrkor som är strängt
nödvändiga för ordningens upprätthållande. Sådan handräckning vid bekämpning av terro-
rism som föreslås i denna proposition kan även inbegripa användning av militära maktme-
del. Bekämpning av terrorism kan betraktas som en ovan avsedd exceptionell situation,
men bestämmelsernas tillämplighet på Åland ska dock alltid bedömas från fall till fall.

Beslut om sådan handräckning som omfattar militära maktmedel fattas eller fastställs i
sista hand vid statsrådets allmänna sammanträde, där uttryckligen verksamhetens berätti-
gande med tanke på överenskommelserna om demilitarisering och neutralisering samt frå-
gans andra utrikespolitiska dimensioner naturligtvis måste beaktas. 

Hantering av terrorism är i första hand en polisiär uppgift. I händelse av ett misstänkt ter-
rorbrott på Åland bör frågan således i första hand skötas av polisen, och det kan inte bli frå-
ga om handräckning från Försvarsmakten så länge det inte är fråga om åtgärder som är
strängt nödvändiga för ordningens upprätthållande. Detta kriterium kan anses vara upp-
fyllt då det är fråga om en överhängande risk för människors liv eller hälsa eller då stora
miljö- eller egendomsskador står på spel.

Undantagen i de internationella konventionerna ska alltid tolkas strikt. Bekämpning av
terrorism kan betraktas som en ovan avsedd exceptionell situation, men bestämmelsernas
tillämplighet på Åland ska alltid bedömas från fall till fall.

Värderade fru talman! Lagförslaget har tagit remissyttrandena gällande Åland i beaktan-
de, vilket är mycket viktigt och något jag noterar att man har gjort i förhållande till det för-
sta utkastet av lagförslaget, som innehöll problem. De problemen är nu lösta i förslaget.
Det är jag nöjd över att man har gjort eftersom det gör att propositionen blev en balanserad
helhet också gällande de speciella dimensioner som berör Åland.

Framöver är det ändå viktigt att utskotten som kommer att behandla frågan också note-
rar och bevakar detta samt hör Ålands position, via Ålands landskapsregering, i utskotts-
behandlingen.

15.30 Mika Kari sd: Arvoisa rouva puhemies! Herra ministeri, lämpimät onnittelut vas-
tuullisesta tehtävästä, jota tämän tasavallan eteen ja tämän eduskunnan eteen pääsette nyt
puurtamaan. Itse hallintovaliokunnan jäsenenä tervehdin ilolla tämän tyyppisen lainsää-
däntöpaketin työstämistä, jossa yli ministeriöiden eri toimivaltaisten viranomaisten kanssa
yhdessä tehdään myös turvallisuuden peiton yhteistä parsimista ja ajantasaistamista. Tässä
yhteydessä myös kiitos edellisille ministereille vastuullisesta tehtävästä ja hyvästä yhteis-
ymmärryksestä eduskunnan kanssa.

Muutama kysymys kuitenkin.
Kysymyksen toinen osa liittyy ”hybridi”-käsitteen määrittelyyn, joka myös tässä laki-

luonnoksessa on kirjoitettu, ehkä hieman väljästi, auki. Kun näihin nopeasti muuttuviin ti-
lanteisiin, niin sanotusti hybridiuhkiin ja vaikeasti tunnistettaviin uhkiin, lähdetään ikään
4



Pöytäkirjan asiakohta PTK 5/2018 vp
kuin sillä ajatuksella, että jos jotain tapahtuu, niin toimivallat joustavasti siirretään sisäisen
turvallisuuden viranomaiselta — poliisilta, Tullilta, Rajavartiolaitokselta — Puolustusvoi-
mille tai päinvastoin, niin miten, ministeri, näette: eikö hieman ongelmallista ole, että jos
näitä hybriditilanteita ei tarkkarajaisemmin kuvata, niin lainsäädäntöön edelleenkin jää ti-
lanne, jossa toimivaltaiset viranomaiset pallottelevat vastuuta ja johtovastuuta toinen toi-
silleen tai päinvastoin ottavat itselleen johdettavaksi operaatioita, jotka eivät sitten kum-
minkaan ole oman toimivallan ääressä? Pitäisikö tähän lainsäädäntöön tarkemmin kuvata,
minkä tyyppisissä tilanteissa toimivallat siirtyvät?

Ja toinen kysymys. Olisi mielenkiintoista kuulla tässä ensimmäisessä keskustelussa
myös teidän näkemyksiänne kaksoiskansalaisuuskysymykseen. Millä tavalla näette kak-
soiskansalaisuusasian, joka osaltaankin liittyy tähän lakiehdotukseen, mutta ehkä hieman
lakiehdotusta laajemmassakin näkökulmassa?

15.32 Kari Tolvanen kok:  Arvoisa rouva puhemies! Yhteistyö on Suomessa voimaa,
etenkin viranomaisten yhteistyö. Meillä vähälukuiset viranomaiset ovat jo aikoja tehneet
yhteistyötä — PTR-yhteistyö, poliisi, Tulli, Rajavartiolaitos, Puolustusvoimat sekä peh-
meänä viranomaisena pelastuslaitos — ja tätä on tultu ihailemaan aina ulkomaita myöten ja
ihmetelty, miten tämä on mahdollista. Ja se on Suomessa mahdollista. Tämä lainsäädäntö
on hyvä jatkumo sille. Riippumatta siitä, kuinka paljon meillä on rajavartijoita, poliiseja,
tullimiehiä, me tarvitsemme tämän lainsäädännön, koska ihan päivittäistoiminnassa pitää
olla niin, että on tarkoin säädelty, mitkä ovat yksittäisen rajavartijan oikeudet. Lain pitää
olla myös selkeä: jos jotain alkaa yllättäen tapahtua jossain rajanylityspaikalla ja poliisi ei
ole paikalla vaan siellä on rajavartiomies, miten hän voi toimia? Rajavartiomiehen toimin-
ta tällaisessa tilanteessa ei voi nykypäivänä perustua jokamiehenoikeuksiin, ei missään ta-
pauksessa.

Sitten vielä, että tähän pakettiin ei tietysti kuulu Tullin osuus, ja se on oman keskuste-
lunsa aihe, miten Tulli myös eräänä tärkeänä sisäisen turvallisuuden toimijana otetaan tä-
hän entistä kiinteämmin mukaan. Rajavartiolaitoksen lainsäädäntöähän tutkinnan osalta on
jo kehitetty, ja tämä on hyvää jatkumoa sillekin.

Tietysti tässä on myös se pahan päivän vara, mikä nykyisin pitää olla — se ei ole toden-
näköistä, mutta mahdollista — tietyille hybridiuhkille. Nyt on määritelty, miten voidaan
jopa sotilaallista voimaa käyttää, ja johtosuhteet täysin selkiytetään. Valitettavasti se on
nykypäivää. Lainsäädännön pitää olla aikaansa edellä, ei aikaansa jäljessä, ja tämä on sit-
ten siellä kassakaapissa ja toivottavasti pysyy siellä, mutta jos se tarvitsee sieltä ottaa, niin
meillä on toimiva lainsäädäntö.

15.34 Olli-Poika Parviainen vihr: Arvoisa rouva puhemies! Kun puhutaan hybriditilan-
teista ja hybridiuhista, pitää aina varautua odottamaan odottamatonta, ja siksi on tärkeää,
että lainsäädäntö on joustava niiltä osin kuin se on mahdollista joustavaksi tehdä ja että me
annamme esimerkiksi rajavartijoille oikeudet reagoida muuttuviin tilanteisiin niin, että
mahdollisimman harva — tai ei kukaan — joutuu vaaraan.

Ensisijaisesti Rajavartiolaitoksen toiminta jatkossakin tapahtuu tietenkin raja-alueilla,
rajapisteillä, rajanylityspaikoilla, Rajavartiolaitoksen omissa tiloissa, mutta on tärkeää,
että tarvittaessa tästä voidaan joustaa. Tämä liittyy myös siihen, että meillä on meneillään
parhaillaan useitakin hankkeita, joissa Euroopan unioni pyrkii tekemään rajavalvontayh-
5



Pöytäkirjan asiakohta PTK 5/2018 vp
teistyötä erilaisissa odottamattomissa ulkorajatilanteissa Euroopan unionin rajoilla ja ulko-
rajoilla. Sikälikin on tärkeää, että Suomen lainsäädäntö on ajan tasalla.

Kiinnittäisin huomiota siihen, että kun miehittämättömät lennokit on nyt tässä esitykses-
sä nostettu erääksi esimerkiksi, niin meidän kannattaa miettiä jatkossa myös sitä, että saat-
taa tulla muita teknologisia innovaatioita, jotka tuottavat meille vastaavan tilanteen. Eli toi-
von, että sisäministeriössä olette myös uuden ministerin johdolla valppaana, ja uskonkin,
että näin olette.

Yleisesti, kun puhutaan Suomen kokonaisturvallisuudesta, en voi olla korostamatta lii-
kaa tarpeettomien siilojen purkamisen merkitystä. Jos tämä pieni maa haluaa hoitaa asian-
sa turvallisuusnäkökulmasta mahdollisimman kiitettävästi, niin silloin meillä ei ole varaa
sellaisiin siiloihin, mitä voi syntyä, jos eri virkakunnat eivät keskustele keskenään. Siksi-
kin tämä lainsäädäntö vaikuttaa tervetulleelta, ja odotan mielenkiinnolla sen valiokuntakä-
sittelyä.

15.36 Hannu Hoskonen kesk: Arvoisa rouva puhemies! Hallituksen rajavartiolakia ja ul-
komaalaislakia täydentävä lakiesitys on erittäin hyvä ja kannatettava. Tämän päivän maa-
ilma on muuttunut niin nopeasti, että lainsäädäntömme ei meinaa pysyä ajan tasalla. Kun
esimerkiksi rajavartijoiden työtä tänä päivänä katsoo rajanylityspaikoilla, esimerkiksi sa-
tamissa taikka nyt itärajan pinnassa olevilla rajanylityspaikoilla, niin tilanteet muuttuvat
erittäin nopeasti ja rajavartijoilla pitää olla valtuudet kunnossa. Sen me kaikki tiedämme
tässä talossa, että kaiken julkisen toiminnan tulee perustua lakiin ja lakia on tarkoin nou-
datettava. Elikkä rajavartija ei voi tilanteessa tehdä mitään, jos ei ole valtuuksia, mutta täl-
lä lainsäädännöllä asetamme nämä valtuudet kuntoon ja ennen kaikkea pääsemme sellai-
seen tilanteeseen, jossa poliisin ja rajavartijoiden yhteistyö on mutkatonta ja rajavartijat
tarvittaessa saavat nopeasti poliisilta apua tai päinvastoin. Tämä toimii totta kai rajanyli-
tyspaikoilla, mutta tällä on suurta merkitystä myös maaseutukunnissa, joissa monessa ta-
pauksessa poliisi ei ole lähellä. Se lähipoliisipartio voi olla vaikka kotikunnassani Ilomant-
sissa, ja kun joku tilanne on päällä, niin se voi olla vaikka sadan kilometrin päässä. Ja ra-
javartijat ovat siinä äärellään: ihan kirkonkylän keskustassa on Pohjois-Karjalan rajavar-
tioston toimitilat, ja siellä on lukuisia rajavartijoita. Kaikki eivät tietenkään yhtä aikaa ole
saapuvilla, mutta työvuorossa olevat rajavartijat varmasti auttavat siinä tilanteessa polii-
sia, koska kun tilanne etenee nopeasti, niin silloin siinä tarvitaan nopeita toimenpiteitä. Tä-
män takia tämä lakiesitys on erittäin hyvä ja kannatettava.

Erikoisesti pidän tässä lakiesityksessä erittäin hyvänä sitä, että näiden dronien torjuntaa
varten saadaan vihdoinkin lainsäädäntö, koska ne ovat leviämässä niin hurjaa vauhtia. Al-
kaa olla kohtapuoliin tilanne, että näitä lentäviä pieniä koneita on yltympäriinsä, eikä min-
käännäköistä lainsäädäntöä niille saada. Nämä muodostavat ihan varmasti joissakin tilan-
teissa turvallisuusuhkan, ja viranomaisilla pitää olla keinot, millä näihin tilanteisiin puutu-
taan.

15.38 Ville Tavio ps: Arvoisa rouva puhemies! Tuossa aikana, kun olin hallituspuolueen
kansanedustajana ennen tätä, käytiin paljon keskustelua siitä, että pitää varautua poikkeus-
oloihin ja tarvitaan näihin poikkeusoloihin hyvät toimintatavat, tarvitaan riittävät lainsää-
dännöt. Tämäkin sivuaa sitä tilannetta, että rajavalvonta väliaikaisesti palautettaisiin. Ti-
lannehan oli vuonna 2015 sellainen, että se rajavalvonta olisi tullut väliaikaisesti palauttaa.
Silloin kyllä huomattiin, että tällainen lainsäädäntökehikko tarvittaisiin ilman muuta, ja
6



Pöytäkirjan asiakohta PTK 5/2018 vp
tämä on varmaan vain yksi osa sitä. Toivottavasti sitä, nimenomaan tätä poikkeustilaa ja
sitä lainsäädäntöä, käsitellään lisää. Sinänsä tämä oli hyvä tältä osin, vaikkakin vähän
myönnän nyt, että jälkikäteen surkuttelen yhä, että silloiset ministerit olivat kyvyttömiä
toimimaan siinä tilanteessa silloin 2015.

Tässä sivutaan myös valvontaa merialueilla ja virka-avun antamista esimerkiksi terro-
ristisessa tilanteessakin. Tämä on hyvä, että myös valvontaa ja toimialuetta selkeytetään ja
kehitetään. Mutta tästä tuli mieleeni sellainen, että — käytän nyt hyödyksi, kun sisäminis-
teri on paikalla — olen muutaman muun kanssa pohtinut sitä, että kun ulkomailla liikkuu ja
siellä on turvatarkastuksia joka välissä, jos mennään vaikka matkustaja-alukseen, Suomes-
sa kun mennään Ruotsin-laivalle tai Tallinnan-laivalle, niin nähdään, että ne turvatarkas-
tukset ovat aika heikot, se turvallisuuskehikko on siellä hyvin puutteellinen vielä. Siksi eh-
dottaisinkin, että tätä lähdettäisiin hallituksessa tutkimaan, että niihin tarvitaan, valitetta-
vasti eletään sellaista maailmanaikaa, kunnolliset turvatarkastukset, ja käydään läpi, että
myös nuo matkustajalautat ovat turvattuina siten, ettei sinne ihan noin vain tehdä terroristi-
iskuja tai oteta niitä lauttoja haltuun siten, että kuljetetaan aseita sinne.

15.40 Eero Heinäluoma sd: Arvoisa puhemies! Maailma muuttuu, ja lainsäädännön pi-
tää tietysti seurata maailman muutosta. Tänään käsityksemme uhkakuvista on kovin toi-
senlainen kuin mitä se oli 10 vuotta sitten, ja tämä koskee tietysti lavealti kaikkia euroop-
palaisia valtioita. Tässä mielessä nämä kaksi lakikokonaisuusmuutosehdotusta ovat perus-
teltuja. On todellakin katsottava, että kykenemme toimimaan erilaisten uhkien oloissa niin,
että viranomaisten keskinäiset vastuut ovat kiistattomat ja on tiedossa, kuka tekee ja kenen
johdolla toimitaan. On perusteltua, että valiokunta käy tämän ehdotuksen kuitenkin huo-
lella lävitse, ei vähiten sen takia, että pitkin matkaa on osoittautunut, että on tullut uutta tie-
toa siitä, miten varautuminen parhaiten hoidetaan ja miten se tehdään niin, että kansalais-
ten perusoikeudet ovat kaikissa oloissa turvattuja.

Sitten täytyy varoa ylilyöntejä, ja otan nyt kaksi tällaista ylilyöntiasiaa tässä yhteydessä
esille:

Ensimmäinen koskee sitä päätöstä, joka viime vuonna tässä eduskunnassa tehtiin ja jos-
sa Euroopan unionin rajavartiolaitokselle annettiin toimintaoikeudet Suomessa ohi Suo-
men hallituksen kannan. Pidän tätä päätöstä edelleenkin käsittämättömänä linjauksena —
sitä, että ohi Suomen suvereniteetin Suomeen voidaan lähettää aseistettuja henkilöitä teke-
mään rajavalvontaa. Tuota linjausta ei koskaan täällä kunnolla perusteltu, vaan se vietiin
lävitse olemattomalla keskustelulla. Valitan tapahtunutta enkä ymmärrä, miten tämmöi-
nen tilanne voisi olla kenenkään intressissä, että maan hallituksen kannan vastaisesti Eu-
roopan unioni lähettää aseistettuja henkilöitä tekemään vaikkapa rajavalvontaa. Mielestä-
ni sellaisen täytyisi aina tapahtua yhteydessä maan hallituksen viralliseen linjaan ja pyyn-
töihin.

Toinen asia koskee sitten tätä kaksoiskansalaisuuskeskustelua, johon edustaja Kari tääl-
lä jo aikaisemmin viittasi. Tästähän puolustusministeri Niinistö käytti maanpuolustuskurs-
sin avajaisissa, hyvin arvovaltaisella paikalla, puheenvuoron, jossa hän leimasi Suomen
kaksoiskansalaiset ”viidenneksi kolonnaksi”. Se oli käsittämätön puheenvuoro. Meillä on
100 000 suomalaista, joilla on jonkun toisen maan kansalaisuus, ja he ovat toimineet hy-
vässä uskossa sen mukaisesti kuin Suomen valtio on kehottanut toimimaan vuosien ajan:
joko säilyttämään oman aikaisemman kansalaisuutensa ja ottamaan Suomen passin tai sit-
ten toisinpäin, säilyttämään Suomen passin ja ottamaan sen uuden asemamaan passin. Ja
7



Pöytäkirjan asiakohta PTK 5/2018 vp
nyt yhtäkkiä maan hallituksen riveistä sanotaan, että tällaiset henkilöt edustavat viidettä
kolonnaa, siis uhkaa Suomen turvallisuudelle. Pidän puheenvuoroa erittäin huonosti har-
kittuna ja ihmettelen myös sitä, että se on otettu hiljaisuudella vastaan hallituksen riveissä.
Meillä on jopa hallituksen sisällä henkilöitä, jotka ovat kaksoiskansalaisia. Heidänkin isän-
maallisuutensa asetetaan tällaisella puheenvuorolla kyseenalaiseksi. Ymmärrän riskeihin
varautumisen, se on oikein, mutta kyllä on erityinen vastuu siinä, että valtioneuvoston jä-
senet eivät leimaa kokonaisia kansanosia mielivaltaisella tavalla epäisänmaallisiksi, ris-
keiksi Suomen turvallisuudelle. Tämä kysymys on edelleenkin hallituksen pöydällä, mitä
tämän kaksoiskansalaisuusasian osalta tehdään. Tiettävästi hallitus harkitsee edelleenkin
sellaisia rajoituksia, joissa joistakin viroista säädettäisiin niin, että niihin ei voi hakeutua,
jos on jonkun toisen maan kansalaisuus. Kun nyt paikalla on uusi sisäministeri, pitäisin pe-
rusteltuna, että hän valottaisi omaa näkökantaansa tähän keskusteluun, ei vähiten sen ta-
kia, että sisäministeriön hallinnonala on tietysti yksi ala, jota tämmöinen turvallisuuskes-
kustelu koskee, ja oletan, että myös sisäministeriön palveluksessa on henkilöitä, joilla tällä
hetkellä on Suomen lakien mukainen kaksoiskansalaisuus, johon Suomen valtiovalta on
aktiivisesti kehottanut ihmisiä hakeutumaan.

Tässä asiassa tarvitaan avoin keskustelu, eikä niin, että hallitus menee omaan linnaansa
ja tekee päätöksen ja sitten sanoo eduskunnalle, että kaikki tätä noudattakoot, ja keskustelu
päättyy siihen. Ennen kuin päätös tehdään, eri näkökohtien pitäisi tulla esille. Mehän olem-
me tehneet tähän liittyen jo aikaisemmin lainsäädäntömuutoksia, joissa turvallisuusarvi-
ointia on kiristetty, ja ne ovat olleet perusteltuja hankkeita, mutta jään kysymään, onko täl-
lainen isojen kansanosien leimaaminen perusteltua. Onko se oikein oikeusvaltiossa, ja
onko se oikein myöskään meidän turvallisuutemme kannalta? Ja peräänkuulutan sitä, että
hallituksen ministerit lausuvat tässä asiassa oman kantansa, jotta eduskunta voisi ottaa tä-
hän asiaan puolestaan kantaa ja näin vaikuttaa niihin esityksiin, mitä hallitus on eduskun-
taan tässä asiassa tuomassa.

15.46 Mika Kari sd: Arvoisa rouva puhemies! Edustaja Heinäluoman painavaan puheen-
vuoroon on helppo yhtyä, myös hallintovaliokunnan jäsenenä. Puolustusvaliokunnan jäse-
nenä olen saanut toimia vuodesta 2011 alkaen, siis kahden eduskunnan aikana näissä sa-
moissa valiokunnissa, ja, arvoisa ministeri, olette neljäs sisäministeri tässä arvokkaan sisä-
ministeriketjun jatkona. Tämä kaksoiskansalaisuusasiahan ei meille ole uusi. Toki se nou-
si silloin 2014 osana Ukrainan tilannetta esiin hallintovaliokunnassa ja puolustusvaliokun-
nassa viime kauden lopulla, ja myös tämän kyseisen hallituksen alussa parlamentaarisesti
yritettiin etsiä niitä lainsäädännön uudistamistarpeita, joita tähän kaksoiskansalaisuusky-
symykseen liittyy. Kuitenkin puolustusministerin puheenvuorot ”viidennestä kolonnasta”
ovat puheenvuoroja, joihinka pitää hallitukselta tulla vastaus. Ne eivät voi olla vain yksit-
täisen ministerin sinänsä arvokkaassa tilaisuudessa heittämiä omia henkilökohtaisia mieli-
piteitä, vaan väkisin eri lainsäädännön uudistamisen vaiheissa tulee esiin, mikä on hallituk-
sen virallinen kanta tähän kaksoiskansalaisuuskysymykseen. Meillä kaikilla niin valtio-
neuvostossa kuin muuallakin on yhteisiä tuttuja kaksoiskansalaisia, joidenka isänmaalli-
suuden epäily kategorisesti ei ole millään tavalla perusteltavaa, päinvastoin tuomittavaa.
Tähän asiakokonaisuuteen uskon, että ministeri vastaa.

Sitten kysyisin vielä tähän lakiesitykseen liittyvästä Rajavartiolaitoksen toimivallasta
poliisin tehtäviin. Täälläkin kuuli — en muista, kuka edustajakollega mainitsi, edustaja
Hoskonen taisi olla — että on tehokasta esimerkiksi raja-alueilla käyttää Rajavartiolaitok-
8



Pöytäkirjan asiakohta PTK 5/2018 vp
sen resursseja poliisin tehtävien hoitamiseen. Kuitenkin viime vuoden puolella alkoholi-
laissa siirrettiin 150 poliisia käytännössä juoppokuskeiksi, näin kansanomaisesti sanottu-
na. Ei kai nyt taustalla ole ajatus, että Rajavartiolaitokselle annetaan voimankäyttöön ja
pakkokeinoihin sellaisia suoria toimivaltoja raja-alueen asukkaiden turvaksi? Kyllä edel-
leenkin rajallakin tarvitaan koulutettuja poliiseja, jotka ovat erikoistuneet tähän poliisitoi-
mialaan, ja sitten Rajavartiolaitos tukee silloin, kun tuettavaa on, mutta ei kategorisesti
niin, että annetaan poliisin tehtävät Rajalle.

15.48 Eero Heinäluoma sd:  Arvoisa puhemies! Puhun tästä kaksoiskansalaisuusasiasta
myös sen takia, että olen saanut paljon yhteydenottoja henkilöiltä, jotka ovat huolissaan sii-
tä, ovatko he tervetulleita Suomeen tai ovatko he tervetulleita jäämään Suomeen, jos he ha-
luavat säilyttää oman aikaisemman kansalaisuutensa — henkilöiltä, jotka ovat erilaisissa
tehtävissä tällä hetkellä ja kokevat, että heidän toimintansa ja heidän hyväksyttävyytensä
on asetettu kyseenalaiseksi. Tähän ei pitäisi suhtautua välinpitämättömästi eikä hiljaisuu-
della, koska emme kai halua, että kansainvälistyvässä maailmassa ja Suomessa me luom-
me tällaisille henkilöille ennakkokäsityksiä, että he ovat erityisesti luupin alla tai että hei-
dän isänmaallisuuttaan ja hyväksyttävyyttään asetetaan kyseenalaiseksi. Tämä ei koske
vain näitä, jotka ovat suoraan kaksoiskansalaisia, vaan totta kai myös heidän perheenjäse-
niään ja sukulaisiaan. Eli tämä asia koskettaa välittömästi satojatuhansia, ja kun näin ras-
kas syyte on esitetty, että he ovat tämmöinen ”viides kolonna”, jonka uhka pitää eliminoi-
da jo rauhan aikana, niin kyllähän tämä täytyy läpi käydä. Valitan sitä, että puolustusmi-
nisteri ei ole tässä yhteydessä paikalla eikä ole ollut eduskunnassa mahdollisuutta tätä asiaa
häneltä suoraan kysyä. Kun semmoinen mahdollisuus tarjoutuu, aion jatkaa keskustelua.
Mutta tämähän ei koske vain puolustusministeriön hallinnonalaa vaan laveammalti koko
valtioneuvoston toimintaa ja valtioneuvoston käsitystä ylipäänsä kansalaisten oikeuksista
ja tasaveroisesta kohtelusta Suomessa.

Puhemies Paula Risikko:  Otetaan vielä edustaja Hoskonen, ja sen jälkeen ministeri vas-
taa.

15.50 Hannu Hoskonen kesk: Arvoisa rouva puhemies! Edustaja Karin puheenvuoroon
sen verran vain, että kyllä maaseutukuntien olosuhteissa on meidän pakko tunnustaa se to-
siasia, että viimeisen kymmenen vuoden aikana poliisin toiminta on keskittynyt suuriin
keskuksiin. Tämä on kylmä tosiasia. Olipa se edellisen hallituksen tai sitä edellisen halli-
tuksen tai tämän istuvan hallituksen syy, niin näin on vain käynyt. [Eero Heinäluoma: Näin
on käynyt!]

Mutta toisaalta sitten ei pidä tähänkään itkuvirteen jäädä itkemään, vaan tosiasia on se,
että on olemassa viranomaisia, tässä tapauksessa rajavartijat, jotka esimerkiksi Ilomantsis-
sa ovat hyvin näkyvässä roolissa: 135 kilometriä yhteistä rajaa Venäjän kanssa tietysti te-
kee sen toimintaympäristön, missä rajavartijat toimivat. Mutta pitää muistaa, että näillä ra-
javartijoilla tämän lain myötä on mahdollisuus toimia myös tavallisten ihmisten turvana. Ja
muistakaa se, hyvät edustajakollegat, että nämä rajavartijat — joita sattumoisin kaksi asuu
ihan naapurissani, erittäin turvallista asua, vielä yhdellä heistä on rajakoira, niin että kyllä
siinä ihan mukava on asua, kun rajakoirakin pitää huolen siitä, että Varpukujalla ei ihmisiä
paljon kulje, tai siellä kulkee toki ihmisiä, mutta siellä eletään siivosti ja kiltisti — pysty-
vät omassa työssään, esimerkiksi rikostutkinnassa taikka sitten kadonneen ihmisen etsin-
9



Pöytäkirjan asiakohta PTK 5/2018 vp
nässä, aivan eri tason suorituksiin kuin pelkkä poliisipartio. Heillä on se ammattitaito,
maastossa liikkumisen osaaminen ja ennen kaikkea loistava paikallistuntemus.

Puhemies Paula Risikko: Sitten ministeri Mykkänen, ja sitten vielä jatkuu. — Ministeri
Mykkänen, 3 minuuttia.

15.51 Sisäministeri Kai Mykkänen: Arvoisa puhemies! Kiitos edustajille hyvästä, olen-
naisiin asioihin tarttuvasta keskustelusta.

Edustaja Kulmala viittasi tässä alkuvaiheessa Rajan resursseihin, säästöpaineisiin, val-
vontalaitteistojen uusimistarpeeseen. Nämä ovat kaikki täyttä totta, ja näiden paineiden
keskellä tietysti toimitaan. Onneksi jonkun verran resursseja viime vuonna hallitus lisäsi,
ja tänä vuonna varmasti tarkastellaan asioita jälleen.

Edustaja Löfström puuttui Ahvenanmaan erityiskysymyksiin. Tässähän sinänsä Raja-
vartiolaitokselle selkeästi kuuluu rajavalvontatehtävät ja meripelastus sekä poliisin pyytä-
mä virka-apu myös Ahvenanmaan osalta, ja näihin tehtäviin sekä ulkomaalaislakiin liitty-
viin tehtäviin liittyen tämä lainsäädäntöpaketti koskee myös Ahvenanmaata, mutta ylei-
seen järjestykseen ja turvallisuuteen liittyvät osat eivät koske — ja asevelvollisten osalta
sitten osittain koskee.

Edustaja Kari kysyi, onko hybridiuhan käsite liian tulkinnanvarainen. Itse lähtisin siitä,
että arkijärkisesti tässä erityisesti sotilaallisen voiman käyttö Rajavartiolaitoksen toimesta
on selkeästi rajattu edelleen, ja toisaalta, kuten edustaja Parviainen hyvin korosti, jotta
hybridiuhkiin voidaan muuttuvassa ympäristössä tarttua, meidän on myöskin pystyttävä
olemaan viranomaisten kesken joustavia ja kuvittelemaan myös sellaisia tilanteita, jotka
eivät tällä hetkellä tunnu todennäköisiltä. Onneksi meillä Suomessa vahvuus turvallisuu-
dessa on nimenomaan viranomaisten keskinäinen yhteistyökyky ja luottamus tässä yhteis-
kunnassa, ja sitä vahvuutta meidän kannattaa myöskin edelleen hyödyntää. Tähän liittyen
myös muiden kuin lennokkien, uusien teknologioiden hyödyntämiseen varautuminen, ku-
ten edustaja Parviainen viittasi, on toki meillä koko ajan luupin alla.

Tällä Rajan valtuuksien vahvistamisella toki, kuten edustaja Hoskonen täällä korosti, on
mahdollista parantaa erityisesti rajakuntien ihmisten turvallisuutta. Se on myönteinen asia
nykytilanteeseen verrattuna. Mutta ei ole tarkoitus tämän lainmuutoksen seurauksena
ikään kuin vähentää poliisin näkyvyyttä näissä kunnissa sinänsä.

Sitten mitä tuli tässä muutamien edustajien viittauksiin kaksoiskansalaisten virkoihin
hakeutumisen mahdollisuuksista, se ei tietysti liity tähän lakiin, mutta olen itse kyllä julki-
sestikin esimerkiksi viime Helsingin Sanomissa lauantaina todennut, että itse en voi alle-
kirjoittaa viidennen kolonnan viittauksia. Meillä on laillinen oikeus kaksoiskansalaisuu-
teen olemassa, ja ihmiset ovat tietysti tasavertaisia suomalaisia silloin. Samalla kun mie-
timme sitten esimerkiksi Rajavartiolaitoksen avainvirkojen kelpoisuuksia, on selvää, että
meillä on, valitettavasti, korostunut riski painostuksesta myös kaksoiskansalaisuuteen liit-
tyen ulkovaltojen taholta, ja tähän meidän on tarpeen löytää keino puuttua myös näiden ky-
seisten viranhaltijoiden oman turvallisuuden kannalta. Toisaalta olen sitä mieltä, että mei-
dän täytyy pyrkiä löytämään keino, joka mahdollisimman vähän loukkaa tasavertaisuutta
lain edessä kansalaisuuksiin katsomatta. Tätä työtä nyt kyllä tehdään ja toivottavasti pääs-
tään tasapainoiseen ratkaisuun. Vaikka ratkaisu koskee pientä joukkoa, niin se on periaat-
teellisesti merkittävä ja tarkoin punnittava asia, kuten täällä myöskin edustajat Heinäluo-
ma ja Kari ovat sanoneet.
10



Pöytäkirjan asiakohta PTK 5/2018 vp
Puhemies Paula Risikko: Puhujalistaan.

15.55 Mika Kari sd: Arvoisa rouva puhemies! Halusin vain sillä alkoholilakiesimerkillä
muistuttaa siitä, että kaikki toimet, joita teemme sisäisen turvallisuuden kentässä, vaikut-
tavat sisäisen turvallisuuden kenttään, resursseihin, ovat ne resurssit sitten ihmisiä, poliisi-
miehiä ja -naisia, rahoja tai poliisiautoja tai Ilomantsin poliisilaitoksen partiopistettä ja niin
poispäin. Nyt alkoholilailla siirsimme 150 poliisia kuljettamaan asiakkaita aamukolmen ja
aamuviiden välillä. Sen ratkaisun eduskunnan enemmistö teki, ja sen todellisuuden kanssa
eletään.

Meille tulee huomenaamulla puolustusministeri puolustusvaliokuntaan kuultavaksi, ja
kun arvaan, että tätäkin keskustelua media seuraa, niin luulenpa, että huomenna viidenteen
kolonnaan tavalla tai toisella valiokunnassakin tulemme palaamaan ja kysymyksiä esittä-
mään. Ministerin kysymykseen: Olin oikein tyytyväinen siitä, että kansanosaa ei voi vain
kategorisesti tuomita epäisänmaalliseksi tällaisilla ilmaisuilla. Sitähän tämä ilmaisu käy-
tännössä tarkoitti.

Oikeastaan kysyisin vielä ministeriltä tähän varsinaiseen lakiesitykseen liittyen, kun täs-
sä puhutaan lennokeiden torjunnasta ja muusta vastaavasta: seuraako tätä lakiesitystä sisäi-
sen turvallisuuden puolelle talousarvioesityksessä joku lisälaajennus tai muu vastaava?
Erilaisia koneita ja laitteita tarvitaan myös näitten koptereiden maahan saattamiseen — ja
muuta vastaavaa lainsäädäntötarvetta.

15.56 Eero Heinäluoma sd: Arvoisa puhemies! Haluan kiittää ministeri Mykkästä asial-
lisesta vastauksesta ja myös kysymykseen tästä kaksoiskansalaisuudesta ja sitten tähän liit-
tyviin julkisiin puheenvuoroihin. Oli miellyttävää kuulla, että uusi ministeri ajattelee tältä
osin hyvin selkeäsanaisesti ja lähtien kansalaisten yhdenvertaisesta kohtelusta. Toivoisin,
että hallitus saisi oman ajattelunsa selkiinnytettyä mahdollisimman nopeasti, jotta tämä
epäselvä vaihe, joka selvästi jäytää nyt ihmisiä, olisi mahdollisimman lyhytaikainen. Mut-
ta kiitoksia tästä linjauksesta.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan ja puolustusvaliokun-
nan on annettava lausunto.
11


	15
	15.12
	15.17
	15.20
	15.30
	15.32
	15.34
	15.36
	15.38
	15.40
	15.46
	15.48
	15.50
	15.51
	15.55
	15.56


