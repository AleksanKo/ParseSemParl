















































DEM6E17.tmp.xml


Pöytäkirjan asiakohta PTK 23/2018 vp
Pöytäkirjan asiakohta 

PTK 23/2018 vp

Täysistunto

Torstai 15.3.2018 klo 15.59—18.58

3.2. Suullinen kysymys kansanedustajien sopeutumiseläkkeestä (Rami Lehto ps)
Suullinen kysymys SKT 30/2018 vp

Suullinen kyselytunti

Puhemies Paula Risikko: Seuraava kysymys, perussuomalaisten eduskuntaryhmä, edus-
taja Lehto.

Keskustelu

16.25 Rami Lehto ps: Arvoisa puhemies! Tänään tv-kameroiden sammuttua täällä alkaa
tärkeä keskustelu kansanedustajien sopeutumiseläkkeistä. Samaan aikaan, kun oikeaa työ-
tä tehneiden eläkeläisten ostovoima heikkenee ja meillä on puoli miljoonaa eläkeläistä
köyhyysrajan alapuolella ja oikeista eläkeläisistä jopa joka kymmenes jättää menemättä
lääkäriin, koska ei ole varaa, meillä on sopeutumiseläkkeellä elosteleva eliitti, [Simon Elo:
Eivät Elostele!] joka saa jopa 6 000 euron eläkettä iästä ja varallisuudesta riippumatta. Pe-
russuomalaisten kanta on selvä. Me olemme valmiit poistamaan tämän epäoikeudenmu-
kaisen sopeutumiseläkkeen. Asiasta on jo huhtikuussa 2016 jätetty meidän toimestamme
lakialoite. 

Hyvä hallitus, te ette ole pystyneet huolehtimaan maamme oikeista rakentajista, tavalli-
sista eläkeläisistämme. Kysyn hallitukselta: miten suhtaudutte sopeutumiseläkkeen poista-
miseen ja oletteko valmiita osoittamaan oikeutta oikeille eläkeläisillemme [Puhemies: Ai-
ka!] parantamalla heidän ostovoimaansa?

Puhemies Paula Risikko: Nyt ministeri, joka vastaa eläkejärjestelmästä, on poissa, mutta
haluaako joku ministereistä vastata vastuuministerin poissa ollessa? Toivotaan tietysti, että
asianomaiset ministerit olisivat paikalla, mutta haluaako pääministeri? — Olkaa hyvä.

16.26 Pääministeri Juha Sipilä (vastauspuheenvuoro): Arvoisa puhemies! Nämä edus-
kunnan kansanedustajien eläkeratkaisut on ratkottu eduskunnassa, ja näin on myös tällä
kertaa tarkoitus toimia. Puhemies on ansiokkaasti käynnistänyt tästä selvitystyön, ja sen
selvitystyön perusteella eduskunta sitten tekee ratkaisuja. Nämä eivät ole hallituksen esi-
tyksen takana olevia asioita tälläkään kertaa, vaan eduskunta ratkoo tämän asian itse.

Puhemies Paula Risikko: Tänään tosiaan keskustelemme tästä asiasta täällä salissa, ja sen
lisäksi on olemassa erilaisia toimia meneillään, eli tähän palataan vielä monta kertaa. [Ju-
ho Eerola: Lehdolle jatkokysymys!] Mutta jatkokysymyksen voitte saada, edustaja Lehto.
 Tarkistettu
4.1



Pöytäkirjan asiakohta PTK 23/2018 vp
16.27 Rami Lehto ps (vastauspuheenvuoro): Arvoisa puhemies! Julkisuudessa olleiden
tietojen mukaan sopeutumiseläkkeen käytössä on havaittu härskiä toimintaa, kun esimer-
kiksi oman yrityksen kautta on nostettu pääomatuloja, jotka eivät vaikuta sopeutumiseläk-
keen suuruuteen. Tällaiset moraalittomuudet on estettävä, ja ilman niitäkin tällainen suo-
jaraha pitää poistaa. Tämä on veronmaksajien rahaa, mutta niillä duunareilla, yrittäjillä tai
muilla palkansaajilla, jotka verot kasaavat, ei koskaan tällaisia suojatuloja ole. Samaan ai-
kaan kun Suomen talous nousee, te, hyvä hallitus, ette anna oikeille eläkeläisillemme kuin
roposia. Ökyeliitti porskuttaa sen sijaan suojatuloilla, joita eivät ole edes ansainneet. 

Arvoisa ministeri, voisitteko kuitenkin kertoa, mikä on hallituksen kanta sopeutumi-
seläkkeiden poistamiseen?

Puhemies Paula Risikko: Kun tämä varsinaisesti, aivan kuten kuulitte, ei ole hallituksen
käsissä vaan se on meidän kaikkien, niin se olisin itse asiassa minä, joka siihen vastaan.
Mutta koska minulla ei ole sitä mahdollisuutta, niin haluaako joku ministereistä vastata? —
Pääministeri, olkaa hyvä.

16.28 Pääministeri Juha Sipilä (vastauspuheenvuoro): Arvoisa puhemies! Itse asiassa jo
vastasin tähän, elikkä tämä on eduskunnan käsissä oleva asia, ja toivon, että myöskin pe-
russuomalaisten ryhmä tuo sitten tähän oman panoksensa, kun tätä asiaa käsitellään. Jär-
jestelmässä on varmasti puutteita, ja uskon, että juuri se on ollut syy siihen, että puhemies
on käynnistänyt tällaisen selvitystyön. Asia on eduskunnan käsissä. Hallitus ei ole tuonut
aiemminkaan esitystä tähän asiaan liittyen eikä tuo nytkään vaan luottaa siihen, että edus-
kunta tämän asian ratkaisee sitten aikanaan.

Puhemies Paula Risikko: Tämän kevään aikana se ratkaistaan. 

Kysymyksen käsittely päättyi.
2


	3.2
	16.25
	16.26
	16.27
	16.28


