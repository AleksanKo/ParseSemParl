















































DEM4EF3.tmp.xml


Pöytäkirjan asiakohta PTK 21/2019 vp
Pöytäkirjan asiakohta 

PTK 21/2019 vp

Täysistunto

Tiistai 25.6.2019 klo 14.01—18.44

4. Hallituksen esitys eduskunnalle laiksi ampuma-aselain muuttamisesta annetun lain voi-
maantulosäännöksen muuttamisesta

Hallituksen esitys HE 4/2019 vp
Valiokunnan mietintö HaVM 1/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on hallintovaliokunnan mietintö HaVM 1/
2019 vp. Nyt päätetään lakiehdotuksen sisällöstä.

Keskustelu

18.38 Riikka Purra ps (esittelypuheenvuoro): Arvoisa rouva puhemies! Hallituksen esi-
tys koskee uuden ampuma-aselain voimaantulosäännöksen muuttamista ja on luonteeltaan
varsin tekninen. Ampuma-aselain muutoksen hyväksyi edellinen eduskunta vuoden 2018
valtiopäivien lopulla. Lakimuutoksessa on kyse EU-direktiivin kansallisesta täytäntöönpa-
nosta. Nyt esiteltävänä oleva mietintö on uuden hallintovaliokunnan ensimmäinen.

Säännöksen oli määrä astua voimaan 15. heinäkuuta, mutta voimaantulosäännöstä eh-
dotetaan muutettavan niin, että säännös tulee voimaan seitsemän ja puoli kuukautta myö-
hemmin eli 1. maaliskuuta 2020 — tämä siksi, että sähköinen järjestelmä ei ole valmistu-
massa aikataulussa, kuten jo aiemmin tiedettiin. Säännösten voimaantulo on välttämättä si-
dottu poliisin asetietojärjestelmän uudistuksen valmistumiseen ja käyttöönottoon.

Hallituksen esityksessä ehdotetaan, että kun sähköisen asioinnin soveltamisen mahdol-
listama asetietojärjestelmä ei ole käytettävissä, tulee yksilöintitiedot esittää poliisilaitok-
sella fyysisesti asioimalla ja esittämällä se ampuma-ase, tehokas ilma-ase tai aseen osa,
jota ilmoitus koskee, eli tässä tapauksessa 29. helmikuuta 2020 asti.

Hallintovaliokunta katsoo, että hallituksen esityksessä ehdotetut voimaantulosäännök-
sen teknisluonteiset muutokset ovat tarpeellisia. Valiokunnan saamien asiantuntijalausun-
tojen perusteella järjestelmän valmistumisesta tässäkään aikataulussa ei kuitenkaan ole
varmuutta. Valiokunta haluaakin kiinnittää huomiota myös siihen, että poliisin lupahallin-
non resurssit ovat niukkoja suhteessa asehallinnon uudistamisen edellyttämiin tehtäviin.

Valiokunnan mietinnössä nostetaan esille myös asiantuntijakuulemisessa julki tuotu
säännöksen epäloogisuus, joka koskee harrastuksen jatkumisen osoittamista. Laissa tarkoi-
tettu velvollisuus ei koske aselupaa, jonka voimassaolo jatkuu voimaantulosäännöksen 11
momentin nojalla, minkä vuoksi harrastuksen jatkumisen osoittamista koskeva velvolli-
suus poistuisi käytännössä kaikkien itselataavien pistoolien lupien osalta, jos luvat on
myönnetty viimeistään 12.6.2017. Tämä ei valiokunnan käsityksen mukaan ollut lain tar-
koitus.
 Tarkistettu
4.0



Pöytäkirjan asiakohta PTK 21/2019 vp
Hallintovaliokunta ehdottaa hallituksen esitykseen sisältymättömän siirtymäsäännök-
sen 11 momentin muuttamista niin, että harrastuksen jatkumisen osoittamisvelvollisuus
säilyy pistoolien osalta.

Arvoisa rouva puhemies! Hallintovaliokunta pitää siis hallituksen esitystä tarpeellisena
ja tarkoituksenmukaisena sekä puoltaa lakiehdotuksen hyväksymistä muutettuna.

18.41 Mauri Peltokangas ps: Arvoisa rouva puhemies! Hallituksen esitys ampuma-ase-
lain ja nimenomaan tämän teknisen kuvion korjaamisesta on mielestäni ihan ok, mutta en
malta olla sanomatta muutamaa sanaa edellisen hallituksen luomasta ampuma-aselaista,
joka tuo lisärajoituksia, jotka kohdistuvat urheiluampujiin, ampumaharrastajiin ja aseke-
räilijöihin — lainkuuliaisiin kansalaisiin. Se lisää byrokratiaa ja kustannuksia, eikä sillä ole
mitään vaikutusta terroristeihin tai rikollisiin, jotka käyttävät laittomia aseita.

On pakko muistuttaa, että tätä me saamme Euroopan unionilta. Tämä on sitä haitallista
politiikkaa. Ampuma-aselain uudistus perustuu direktiiviin, jossa ei ole minun mielestäni
eikä varmasti harrastajista suuren osan mielestä vähäisintäkään järkeä. Uudistus rankaisee
kunnon kansalaisia jihadistiterroristien teoista.

No, on ollut positiivista kuunnella, että keskusta, en muista nyt edustajaa, on muuta-
maankin otteeseen maininnut, että ampuma-aselakia ei kiristetä enää. Se on hienoa kuulla,
ja toivon, että ei, koska keskusta nimenomaan kiristi sitä viime kaudella hyväksyessään
Euroopan väännökset. — Kiitos.

18.43 Riikka Purra ps: Arvoisa rouva puhemies! Hallituksen esitys ampuma-aselain voi-
maantulosäännöksen muuttamisesta on itsessään perusteltu, kuten tuli esille. Mutta tässä-
kin yhteydessä haluan korostaa kuten edustaja Peltokangaskin tämän taustalla olevan am-
puma-aselakiuudistuksen virheitä ja melko harhaista luonnetta. 

Lakiuudistus todella kohdistuu lainkuuliaisiin urheiluammunnan harrastajiin ja aseke-
räilijöihin. Se lisää sekä kustannuksia että byrokratiaa ja nakertaa omaisuudensuojaa. Ur-
heiluammunnassa käytettyjen puoliautomaattisten aseiden rooli rikollisuudessa tai terro-
rismisissa on olematon, joten lakiuudistus ei edistä niitä tavoitteita, joilla sitä perustellaan.
Lakiuudistus perustuu vuonna 2016 hyväksyttyyn direktiiviuudistukseen, jota leimasi ide-
ologinen asevastaisuus, vaikutusarvioiden puuttuminen ja asiantuntijalausuntojen sivuut-
taminen. Direktiiviuudistusta perusteltiin lukuisilla islamistisilla terrori-iskuilla, joissa
kuitenkin käytettiin laittomia sotilasaseita. Islamistisen terrorismin todellisiin syihin ei ha-
luta tai uskalleta puuttua, vaan toimenpiteet kohdistetaan laillisten aseiden omistajiin, jot-
ka eivät ole turvallisuusongelma.

Yleiskeskustelu päättyi.

Eduskunta hyväksyi hallituksen esitykseen HE 4/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
2


	4
	18.38
	18.41
	18.43


