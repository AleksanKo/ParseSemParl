















































DEM52BE.tmp.xml


Pöytäkirjan asiakohta PTK 66/2019 vp
Pöytäkirjan asiakohta 

PTK 66/2019 vp

Täysistunto

Tiistai 19.11.2019 klo 13.59—19.56

12. Hallituksen esitys eduskunnalle laiksi alueiden kehittämisen ja rakennerahastohank-
keiden rahoittamisesta annetun lain muuttamisesta

Hallituksen esitys HE 51/2019 vp
Valiokunnan mietintö HaVM 6/2019 vp

Ensimmäinen käsittely

Puhemies Matti Vanhanen: Ensimmäiseen käsittelyyn esitellään päiväjärjestyksen 12.
asia. Käsittelyn pohjana on hallintovaliokunnan mietintö HaVM 6/2019 vp. Nyt päätetään
lakiehdotuksen sisällöstä.

Keskustelu

19.18 Seppo Eskelinen sd: Arvoisa puhemies! On äärimmäisen tärkeää, että hallitus läh-
tee etupainotteisesti toteuttamaan hallitusohjelmaan kirjattua aluepolitiikan suuntaa, jossa
alueiden välistä ja kuntien sisäisen eriytymisen kehitystä pyritään pysäyttämään. Hallitus-
ohjelmassa on todettu, että luodaan alue- ja teemalähtöisesti sopimusperusteisuuteen ja
kumppanuuteen perustava aluekehityksen malli, jolla tuetaan alueiden kasvua ja vahvuuk-
sien vahvistamista. Tällä lainsäädäntömuutoksella, mikä nyt on vireillä, sitten rakennam-
me näitä työkaluja. Edellisen hallituksen kasvuohjelmat, esimerkiksi AIKO-rahoitus, oli-
vat onnistuneita työkaluja monille kaupunkiseuduille, jotka pääsivät rahoituksen piiriin.
AIKO-rahoituksella juuri tuettiin alueita, joilla oli vahvoja, fokusoituja kasvu- ja osaami-
saloja. 

Maakunnille on äärimmäisen tärkeää, että maakunnan kehittämisraha palautetaan. Maa-
kunnan kehittämisraha on räätälöity kestävän kasvun ja elinvoiman lisäämisen määräraha.
On myös tärkeää, että maakuntaliitoille kohdennetaan tätä nopeaa ja joustavaa kansallista
aluekehitysrahoitusta, jolla pystytään nopeasti ja aidosti reagoimaan maakunnan kehityk-
sen kannalta strategisesti tärkeisiin selvitys- ja kehittämistarpeisiin. Tällä hetkellähän maa-
kunnan kehittämisraha -aukkoa on pitkälti paikattu kuntarahoituksella maakunnissa, ja ne
rahat ovat kohtuuminimaalisia tällä hetkellä.

Hallituksen 40 miljoonan euron panostus tulevaisuusinvestointeihin varatusta rahoituk-
sesta on aluekehityksen työkaluna hallitukselta maakuntien osalta hieno tulevaisuuslinja-
us. Määräraha vuosille 2020—22 on tärkeä osa myös hallituksen työllisyys- ja kasvuta-
voitteiden rakentamisen työkaluja. Rahoituksessa on tärkeintä, että sitä pystytään suuntaa-
maan maakunnan omiin lähtökohtiin, vahvuuksiin ja erikoistumiseen perustuviin kehittä-
mistoimiin, niin kuin lainmuutoksen henki onkin.

Arvoisa puhemies! Tärkeää olisi myös saada kansalliseen alue- ja kehittämispolitiik-
kaan pitkäjänteisyyttä ja tukea myös yli hallituskausien. Onnistuneitten ja käynnissä ole-
vien kasvu- ja kehittämisohjelmien jatko olisi erityisen tärkeää tulosten näkökulmasta, jot-
 Tarkistettu
3.1



Pöytäkirjan asiakohta PTK 66/2019 vp
ta pystyttäisiin kasvua rakentamaan erityisesti niiden onnistumisten kautta, jotka ovat eri
ohjelmien väliarvioinneissa saaneet kehittämisessä ja kasvussa hyviä tuloksia.

Meillä on hallituskausittain tapana keksiä pyörä vähän uudestaan tai ainakin teema uu-
siksi. Ensimmäinen isompi osaamisen ja alueiden kehittämisohjelma, aluekehitysrahoitus,
oli Lipposen hallituksen Osaamiskeskusohjelma, ja voi kyllä todeta, että Pohjois-Karjalan
metsäosaamisen keskittyminen ja vahvistuminen pitkälti lähti siitä liikkeelle, ja tällä het-
kellä tulokset puhuvat puolestaan. On ollut Inka-ohjelmaa, on AKOa, KOKOa ja AIKOa
muun muassa. Ei nimi asiaa tietysti pahenna, mutta jatkuvuutta kansalliseen aluepolitiik-
kaan tarvitaan tuloksien aikaansaamiseksi niin aluekehitystyökaluissa kuin niiden rahoi-
tuksessa. Tähänhän noissa lausunnoissa erityisesti myös sitten maakuntaliitot ja kunnat
ovat ottaneet kantaa.

19.23 Toimi Kankaanniemi ps: Arvoisa herra puhemies! Aluepolitiikka on todella vii-
me vuosina jäänyt paljolti kuntien ja toisaalta sitten EU-rahoituksen varaan ja tämä valtio-
valta on luistanut siitä melko lailla pois. Se näkyy siinä, että toiminta on ollut lyhytjänteis-
tä ja pätkittäistä ja paljolti projekteja ja tulokset ovat olleet heikkoja.

Täytyy hallitukselle antaa kiitos siitä, että nyt tämä maakunnan kehittämisraha jälleen
palaa. Sillä voidaan tehdä osittain maakunnan omaehtoista aluekehitystyötä. Toki tämä
summa ensi vuodelle, 21 miljoonaa euroa, on hyvin vähäinen, kun se vielä jakautuu kol-
meen osaan, 5 miljoonaa maakuntien omaehtoiseen kehittämiseen ja 15 miljoonaa sopi-
musperusteiseen yhteistyöhön ja pieni osa valtakunnallisiin hankkeisiin. Esimerkiksi tuo 5
miljoonaa tekee 20 maakunnan osalta 250 000 per maakunta noin keskimäärin ja tämä 15
miljoonaa sopimuspohjaista taas 750 000 per maakunta, eli ei näillä ihmeitä tehdä, mutta
ihan hyvä avaus. Valiokuntahan onkin yksimielisesti tämän esityksen hyväksynyt ja koros-
tanut kaikessa tätä maakuntien omaa osallistumista ja vaikutusmahdollisuuksia varojen
käytössä.

Arvoisa puhemies! Nyt on käynnissä EU:n rahoitusneuvottelut, ja siellä maatalouden
osalta on kylmä tuuli puhaltamassa. Saattaa olla, että myös maaseudun kehittämisrahojen
suhteen olemme kärsimässä menetyksiä ja sitä kautta olemme nettomaksajina entistä
enemmän EU:ssa. Tämän korvaamiseksi tarvitaan kansallista aluepolitiikkaa ja siihen pa-
nostuksia.

Luin tuossa taannoin entisen kansanedustajan Seppo Kääriäisen viimeisen kirjan, ja hän
kovasti korosti sitä, että tarvitaan todella vahvaa aluepolitiikkaa. Tähän yhdyn kyllä, että
me tarvitsemme sitä ja meillä on pidettävä koko maa asumiskelpoisena, ja myös tässä suh-
teessa näitä edellytyksiä voidaan vahvistaa.

Ministerit Kulmuni ja Kaikkonen ovat heittäneet viime aikoina esityksiä näitten valtion
toimintojen sijoittamisesta eri puolille maata. Ne ovat hyviä tavoitteita mutta erittäin vai-
keita monelta osin toteuttaa. Ne saattavat tietysti olla enemmän politikointia kuin todellis-
ta asioihin vaikuttamista maakuntien hyväksi, mutta hyvä niinkin. 

19.26 Piritta Rantanen sd: Herra puhemies! Tämä lakiehdotus siis nimenomaan täyden-
tää tämän aluekehittämisen rahoitusvälineitä ja tukee näitä maakuntaliittojen tehtäviä alue-
kehitysviranomaisen roolissa, ja kokonaisuutena, niin kuin edustaja Kankaanniemikin to-
tesi, tässä on kyse 21 miljoonan euron rahasta, ja erityisesti kiinnitän samaan asiaan huo-
miota, että tästä määrärahasta vain 5 miljoonaa euroa kohdennetaan suoraan maakuntien
omaehtoiseen kehittämiseen ja 15 miljoonaa menee sopimusperusteiseen yhteistyöhön.
2



Pöytäkirjan asiakohta PTK 66/2019 vp
Määrärahalla on tärkeä tavoite edistää alueiden, kaupunkien ja kuntien kestävää kasvua
ja kehittämistä, mutta on erittäin tärkeää, että rahoitus on joustavaa ja että sitä on mahdol-
lista käyttää maakunnissa tärkeiksi katsottuihin kehittämistoimiin. Mutta mitään tulokse-
tonta hankehumppaa tästä ei saa tulla. Lisäksi on huomioitava, että työ- ja elinkeinominis-
teriön tehtäväksi jäävän määrärahan jakamista on valmisteltava yhdessä maakuntaliittojen
kanssa niin kuin he ovat toivoneet.

Aluekehittäminen on äärimmäisen tärkeää, ja tähän keskittyminen ja tämän edistämi-
nen on koko maan etu. Vaikka tämä määräraha on suuruudeltaan melko pieni, rahoituksen
kriteerien on oltava samanlaisia eri maakunnissa ja rahoituksen on oltava avointa, läpinä-
kyvää ja oikeudenmukaista eikä byrokratia saa olla rahoituksen saamisen esteenä. Tällä ra-
hoituksella tehtyjä toimia on myös jälkikäteen pystyttävä mittaamaan, ja hankeraporttien
on oltava julkisia.

19.28 Kimmo Kiljunen sd: Arvoisa puhemies! Kuten edustaja Eskelinen avauspuheen-
vuorossaan totesi, tämä on tärkeä avaus, jossa pyritään alueellista eriarvoisuutta tasoitta-
maan. Hallitusohjelmahan lähtee liikkeelle yhdenvertaisuudesta ja siitä, että me pyrimme
selkeästi eriarvoisuuden voittamiseen, on se sitten sosiaalista tai alueellista. Itse olen kan-
sanedustajana täältä pääkaupunkiseudulta, ja haluaisin tältäkin puolelta sanoa sen näkökul-
man, että alueellisesti tasapainoinen kehitys ympäri Suomen on meidän kaikkien yhteinen
etu. Ei ole mitenkään palkitsevaa ja järkevää, että väestö voimakkaasti ahtautuu tänne pää-
kaupunkiseudulle — siitä on meillekin paineita tällä seudulla myöskin palvelurakenteiden
kehittämisen osalta. Ennen kaikkea lähtökohtanahan pitäisi olla se, että sellaisten toimien,
joiden on välttämätöntä sijaita täällä pääkaupunkiseudun alueella, Ruuhka-Suomessa, on
järkevää sijoittua tänne. Mutta on monia toimia, joiden ei ole täysin välttämätöntä olla tääl-
lä, vaan ne voidaan myöskin alueellisesti hajasijoittaa, ja itse olen ollut aina sen periaat-
teen kannalla, että on mielekästä turvata alueellisesti tasapainoinen kehitys ympäri Suo-
men, ja siinä tämä on tietysti pieni, pieni askel, mutta on askel oikeaan suuntaan.

Yleiskeskustelu päättyi.

Eduskunta hyväksyi hallituksen esitykseen HE 51/2019 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


	12
	19.18
	19.23
	19.26
	19.28


