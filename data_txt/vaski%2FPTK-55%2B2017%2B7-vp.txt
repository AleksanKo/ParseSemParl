















































DEM137B.tmp.xml


Pöytäkirjan asiakohta PTK 55/2017 vp
Pöytäkirjan asiakohta 

PTK 55/2017 vp

Täysistunto

Keskiviikko 17.5.2017 klo 14.05—16.45

7. Eduskunnan pankkivaltuuston kertomus 2016
Kertomus K 16/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

16.02 Matti Vanhanen kesk (esittelypuheenvuoro): Arvoisa puhemies! Eduskunnalla on
nyt käytettävissään pankkivaltuuston kertomus vuodelta 16. Kertomus keskittyy normaa-
liin tapaan kertomusvuoden tapahtumiin, ja sisällöstä mainittakoon, että se sisältää aiem-
pien vuosien tapaan erilliset osat Suomen Pankin ja Finanssivalvonnan toiminnasta ja hal-
linnosta. Nimenomaan pankkivaltuuston käsittelemät asiat ja sen arviot Suomen Pankin ja
Finanssivalvonnan toimista löytyvät omista erillisistä alaluvuista. Kertomuksen kolmas
osa sisältää kuusi ajankohtaisiin erityisteemoihin keskittyvää kirjoitusta. Nämä erityistee-
mat käsittelevät EKP:n rahapolitiikan epätavanomaisia toimia, EKP:n laajennetun omai-
suuserien osto-ohjelman vaikutuksia Suomeen, digitalisaatiota rahoitusmarkkinoilla, koti-
talouksien velkaantuneisuutta ja asuntolainojen riskipainoja, pankkien sivuliikkeitä sekä
Suomen Pankin tilinpäätöksen laatimista ja sen perusteita. Kertomuksen viimeisessä osas-
sa kuvataan lyhyesti myös eräitä kertomusvuoden jälkeisiä tapahtumia. 

Arvoisa puhemies! Oma esittelyni jakaantuu kahteen osaan. Käsittelen ensin muutamia
tärkeitä EKP:n rahapolitiikkaa ja Suomen Pankkia koskevia asioita, jotka tapahtuivat ker-
tomusvuoden aikana, ja sen jälkeen lyhyesti Finanssivalvontaa. 

EKP:n rahapolitiikan osalta keskeisiä havaintoja: 
Ensinnäkin EKP:n ensisijaisena tavoitteena on pitää yllä hintatason vakautta. Sen neu-

voston määritelmän mukaan tämä tavoite tarkoittaa, että kuluttajahintojen vuotuisen nou-
sun tulisi olla alle 2 prosenttia mutta lähellä sitä keskipitkällä aikavälillä. EKP voi myös
pyrkiä toimillaan tukemaan hyvää työllisyyttä ja kestävää talouskasvua, kunhan nämä toi-
met eivät vaaranna hintatason vakauden tavoitetta. EKP ja Suomen Pankki seurasivat ker-
tomusvuoden aikana tarkasti hintavakaustavoitteen toteutumista ja euroalueen talouskehi-
tystä. 

Rahapoliittinen toimintaympäristö oli varsin tapahtumarikas ja osin haasteellinen. Toi-
saalta esimerkiksi Ison-Britannian EU-eropäätös kertomusvuoden kesäkuussa ei lopulta
vaikuttanut niin paljon lyhyen aikavälin talousnäkymiin kuin oli odotettu tai ehkä pelätty.
Rahapolitiikka itsessään oli elvyttävää koko kertomusvuoden. En käy läpi rahapoliittisia
toimia tässä tarkemmin, mutta esimerkkinä toimista mainitsen EKP:n neuvoston maalis-
kuun rahapolitiikkakokouksen päätökset. Tuolloin EKP päätti ensinnäkin laskea keskeisiä
 Tarkistettu
4.3



Pöytäkirjan asiakohta PTK 55/2017 vp
rahapoliittisia ohjauskorkojaan. Lisäksi se päätti kasvattaa laajennetun omaisuuserien
osto-ohjelman kuukausittaisia ostoja ja laajentaa osto-ohjelman kattavuutta. Kattavuutta
laajennettiin hyväksymällä ohjelman piiriin euroalueen yritysten liikkeeseen laskemat eu-
romääräiset investointiluokan joukkolainat. EKP:n keskeisiä rahapoliittisia toimia on ku-
vattu tarkemmin sekä Suomen Pankin vuosikertomuksessa että tämän kertomuksen erityis-
teemakirjoituksessa.

Arvoisa puhemies! Suomen Pankin osalta kaksi asiaa: 
Ensinnäkin kertomusvuoden syksyn kuluessa pankkivaltuusto valitsi johtokuntaan kak-

si uutta jäsentä johtokunnan jäsenten Pentti Hakkaraisen ja Seppo Honkapohjan kausien
päättymisen vuoksi. Pankkivaltuusto nimitti yksimielisesti oikeustieteen kandidaatti Mar-
ja Nykäsen ja filosofian tohtori Olli Rehnin johtokuntaan. Molempien toimikausi alkoi nyt
helmikuun alussa 17 ja kestää viisi vuotta. Väliaikaisesti tämän vuoden ajan meillä on nel-
jä johtokunnan jäsentä, kunnes Seppo Honkapohja siirtyy eläkkeelle, ja pankkivaltuusto on
jo etukäteen päättänyt, että johtokunnan koko tämän jälkeen palautuu kolmen johtokunnan
jäsenen kokoluokkaan. 

Toisena asiana nostan esiin Suomen Pankin riskiprofiilin ja taseen. Pankkivaltuustohan
seuraa säännöllisesti niiden kehitystä, ja niin tehtiin myös kertomusvuonna. Keskuspank-
kitehtävien hoitaminen ja oman rahoitusvarallisuuden sijoittaminen tuottavat pankille tu-
loja mutta toisaalta aiheuttavat sille myös erilaisia riskejä. Pankilla on noin 17,4 miljardin
euron suuruinen rahoitusvarallisuus. Sijoittaessaan tätä rahoitusvarallisuutta Suomen
Pankki altistuu sekä luotto- ja likvidiysriskeille että markkinariskeille. Markkinariskejä
ovat muun muassa valuuttakurssiriski ja korkoriski. Rahoitusvarallisuuden ja rahapolitii-
kan vuositason yhteenlasketut riskit olivat vuoden 16 lopussa 2 miljardia euroa pois lukien
kullan riski. Laskettu riskiluku pysyi lähes ennallaan edellisvuoteen verrattuna.

Edellä mainittu riskiarvio, 2 miljardia euroa, sisältää Suomen Pankin rahoitusvarallisuu-
den ja eurojärjestelmän rahapoliittisten ohjelmien riskit. Tämä riskiarvio sisältää Suomen
Pankin omalla riskillä olevat operaatiot sekä Suomen Pankin pääoma-avaimen mukaisen
osuuden eurojärjestelmän riskeistä. Vakiintuneen mallin antama riskiarvio perustuu histo-
rialliseen tilastoaineistoon ja informaatioon, joten se ei voi täysin sisältää uusia, ennennä-
kemättömiä tapahtumia. Arvio perustuu lähtökohtaan, jonka mukaan eurojärjestelmä toi-
mii nykyisen muotoisena, ja tätä riskiarviota täydennetään erilaisilla skenaarioanalyyseil-
lä. Joka tapauksessa vuoden 16 lopussa Suomen Pankin koko oman pääoman määrä oli 9,4
miljardia euroa ja pankkivaltuuston näkemys on, että pankin vakavaraisuus oli kertomus-
vuoden lopulla riittävä kattamaan pankin tehtävien hoitamisesta johtuvat riskit.

Mitä pankin taseeseen tulee, niin sen koko voi vaihdella vuoden aikana huomattavasti.
Vuodenvaihteessa taseen koko pieneni väliaikaisesti noin 80 miljardiin euroon, mutta esi-
merkinmukaisesti tämän vuoden huhtikuun lopussa, juuri äsken, taseen loppusumma oli
135 miljardia euroa. Taseen kasvu johtuu pitkälti harjoitetusta rahapolitiikasta. Osto-ohjel-
mat ja pitkäaikaiset rahoitusoperaatiot ovat lisänneet voimakkaasti likviditeettiä, ja tämä
ylimääräinen likviditeetti on jakautunut epätasaisesti kansallisten keskuspankkien välillä.
Suomen Pankkiin on tullut keskimääräistä huomattavasti enemmän ylimääräistä likvidi-
teettiä eli rahapoliittisia talletuksia. Huhtikuun lopussa näitä talletuksia oli peräti 101 mil-
jardia euroa Suomen Pankin taseessa.

Arvoisa puhemies! Finanssivalvonta toimii hallinnollisesti Suomen Pankin yhteydessä
mutta on päätöksenteossa riippumaton tästä. Pankkivaltuusto vastaa Finanssivalvonnan
toiminnan yleisen tarkoituksenmukaisuuden ja tehokkuuden valvonnasta, ja pankkival-
2



Pöytäkirjan asiakohta PTK 55/2017 vp
tuuston tehtävänä on nimittää Finanssivalvonnan johtokunta ja johtokunnan esityksestä
johtaja. 

Mitä tulee Finanssivalvonnan toimintaan, niin nostan siitä esille neljä asiaa.
Ensinnäkin, vaikka kyse on kertomusvuoden jälkeen, keväällä 17, tapahtuneesta, todet-

takoon, että pankkivaltuusto on nimittänyt Suomen Pankin johtokunnan jäsen Olli Rehnin
Finanssivalvonnan johtokunnan puheenjohtajaksi tämän vuoden helmikuun alusta alkaen.
Finanssivalvonnan johtokunnan varapuheenjohtajana toimii valtiosihteeri, kansliapäällik-
kö Martti Hetemäki.

Toiseksi, Finanssivalvonnan johtokunta on antanut pankkivaltuustolle kertomuksen Fi-
nanssivalvonnan toiminnasta kertomusvuodelta 16 sekä julkaissut Finanssivalvonnan toi-
mintakertomuksen. Näiden kertomuksien, pankkivaltuuston kokouksissa käytyjen keskus-
teluiden ja muiden saamiensa tietojen pohjalta pankkivaltuusto arvioi, että Finanssivalvon-
nan toiminnalle laissa säädetty tavoite on toteutunut. Finanssivalvonnan toiminnan yleisen
tehokkuuden näkökulmasta pankkivaltuusto arvioi, että Finanssivalvonta on hoitanut val-
vonnan jatkuvasti muuttuvaa tehtäväkenttää tehokkaasti ja kustannuskehityksen kannalta
tarkoituksenmukaisella tavalla.

Kolmanneksi, pankkitoiminnan sivukonttoristuminen ja pankkikonsernien kotipaikko-
jen muutokset ovat uusia ilmiöitä — tästähän Nordean kohdalla tällä hetkellä keskustel-
laan — jotka voivat nopeastikin muuttaa tietyn maan rahoitussektorin kokoa ja riskikeskit-
tymiä. Samoin tämänkaltaiset finanssimarkkinoiden rakennemuutokset voivat luoda pai-
neita sopeuttaa Finanssivalvonnan toimintaa. Näihin haasteisiin vastaamiseksi tarvitaan
monitahoista viranomaisyhteistyötä, ja pankkivaltuusto pitää tärkeänä, että kukin finanssi-
sektorin toimija osallistuu yhtiömuodosta tai valitusta toimintamallista riippumatta tasa-
puolisella tavalla niiden valvontakustannusten kattamiseen, joita sen toiminnan valvonta
edellyttää.

Ja neljäntenä asiana Finanssivalvontaan liittyen on syytä nostaa esiin kotitalouksien vel-
kaantuminen ja Finanssivalvonnan toimet asuntolainoitukseen liittyen. Finanssivalvonta
on nostanut yhtenä keskeisenä riskinä esille kotitalouksien korkean velkaantuneisuuden.
Myös Euroopan järjestelmäkomitea antoi Suomelle viime vuoden marraskuussa varoituk-
sen asunto- ja asuntolainamarkkinoiden keskipitkän aikavälin riskeistä johtuen kotitalouk-
sien velkaantuneisuuden korkeasta tasosta, ja pankkivaltuusto on käsitellyt aihetta sään-
nöllisesti. Välittömänä toimenpiteenä Finanssivalvonta valmistelee asuntolainojen vaka-
varaisuuslaskennan riskipaineen korotusta 1.1.18 alkaen, ja lisäksi Finanssivalvonta arvioi
tarvetta laajentaa asuntolainoitukseen vaikuttavaa makrovakausvälineistöä yhteistyössä
muiden viranomaisten kanssa.

Arvoisa puhemies! Lopuksi: Suomen Pankin taseen loppusumma vuoden 16 lopussa on
hieman vajaat 80 miljardia euroa ja tilikauden tulos oli 130,6 miljoonaa euroa. Kertomus-
vuoden tilinpäätös on esitelty yksityiskohtaisesti eduskunnalle annetun kertomuksen liit-
teessä. Pankkivaltuusto päätti, että Suomen Pankin kertomusvuoden voitosta 39,6 miljoo-
naa euroa käytetään Suomen Pankista annetun lain perusteella vararahaston kartuttami-
seen ja muu osa, eli 91 miljoonaa euroa, siirretään valtion tarpeisiin.

16.12 Pia Viitanen sd: Arvoisa rouva puhemies! Kiitoksia puheenjohtaja Vanhaselle hy-
västä esittelystä. Tämä pankkivaltuuston kertomus on kaiken kaikkiaan hyvä paperi, ja täs-
sä on paljon kiinnostavaa tietoa ja varmasti jokaiselle meistä edustajista kiinnostavaa luet-
tavaa. Kysymykset yleisesti rahapolitiikasta Euroopassa ja yleisesti talouspolitiikasta niin
3



Pöytäkirjan asiakohta PTK 55/2017 vp
Suomessa kuin maailmalla ovat varsin ajankohtaisia ja mielenkiintoisia kaiken kaikkiaan.
Me olemme nähneet aikamoisia mullistuksia, ja tosiaan tässä kertomusvuonna muun
muassa näitä brexit-asioita olemme ihmetelleet monesti.

Puhemies! Juuri siksi, koska tämä euroalueen tulevaisuus on kaiken kaikkiaan hyvin
ajankohtainen ja koko ajan tapetilla — viimeksi muuten eilen otsikoissa — ajattelin tässä
yhteydessä käyttää puheenvuoron myös siitä, että kun viime aikoina hallituksen tuore eu-
rooppaministeri on ottanut tai oikeastaan ollut ottamatta kantaa näkemyksiinsä siitä, mikä
on euroalueen tulevaisuus, niin väkisinkin näin opposition näkökulmasta tilanne vaikuttaa
hyvin oudolta ja hämmentyneeltä. 

Täällä eduskunnan salissahan on jo useampia kertoja tämänkin kevään aikana puhuttu
siitä, että eduskunnalla olisi tarve laajalla foorumilla, avoimella foorumilla eduskuntasalis-
sa käydä keskustelua ylipäätään euroalueen tulevaisuudesta ja kaiken kaikkiaan Euroopan
tulevaisuudesta ja erilaisista ytimistä, niihin menosta ja tahdista, ja esimerkiksi tämä eili-
nen uutisointi ei yhtään vähentänyt sitä tarvetta. Nimittäin tuore eurooppaministerihän ei
oikeastaan suostunut lopulta määrittelemään, mitä mieltä hän henkilökohtaisesti ja yleises-
ti on siitä, pitäisikö Suomen ylipäätään kuulua Euroopan unioniin tai euroon. Hänhän vä-
läytti, että ennen pitkää, tai jossain vaiheessa joka tapauksessa, tarvitaan jäsenäänestys
Suomen EU-jäsenyydestä, ja myöskin että hän ei itse juuri tässä ja nyt kerro, mitä mieltä
hän on itse siitä, pitääkö [Puhemies koputtaa] Suomen kuulua Euroopan unioniin vai eikö
pidä, ollaanko euron sisällä vai ulkona. 

Puhemies! Se pointti, mikä minulla tässä nyt on lopuksi, on se, että koska eurooppami-
nisteri puhuu näin ja meitä, tätä keskustelua, seurataan varmasti Euroopassa aika tarkkaan,
[Puhemies koputtaa] niin olisi kyllä nyt jos koskaan aika hallituspuolueiden ja hallituksen
selkeyttää, mikä on hallituksen [Puhemies koputtaa] euroa ja Euroopan unionia koskeva
linjaus.

16.15 Hannu Hoskonen kesk: Arvoisa rouva puhemies! Se linjahan on selkeästi kirjoitet-
tu hallitusohjelmaan, siitähän ei ole kahta sanaa. Elikkä sitä on turha spekuloida. Se, mitä
mieltä joku yksityishenkilö joskus on, ei vaikuttane tähänkään paperiin, mitä parhaillaan
käsitellään eli pankkivaltuuston kertomusta vuodelta 2016.

Merkillepantavaa on kuitenkin se, että Euroopan omien velkakirjojen eri tahoilla on vel-
kaa valtavasti: on valtioilla, on kunnilla, on yrityksillä, on yksityisillä henkilöillä. Tämä-
hän se on tämän meidän eurooppalaisen rahamarkkinan jättimäinen ongelma. Tuoreessa
muistissa on muutama aika sitten, kun Saksan suurin pankki, Deutsche Bank, oli vaikeuk-
sissa ja Saksan liittovaltio piti sitä sitten pystyssä antamalla sille lisärahaa, että se ei romah-
da. Se olisi ollut Euroopan mittapuussa aivan valtava katastrofi, jos Euroopan suurin pank-
ki olisi kaatunut. Herää vain kysymys, minkä tautta eurooppalainen finanssivalvonta ja
yleensä nämä valvontaelimet siellä, kun valvovat näiden pankkien vakavaraisuutta... Muis-
tamani mukaan näitä stressitestejä on tehty noin 10 kappaletta, saattaa olla jo enemmän-
kin, ja aina on tullut tulos, että ei mitään ongelmia, mutta siitä huolimatta meno on ollut yhä
hurjempaa koko ajan.

Todellakin nyt Euroopan keskuspankki on lähtenyt näiden velkakirjojen ostoon, ostaa
yksityisiltä, yrityksiltä, pankeilta, valtioilta ja kaikilta niitä velkakirjoja pois markkinoilta
— elikkä sitä paperimassaa, jolla ei ole käytännössä mitään arvoa. Eli nyt Euroopan kes-
kuspankki osallistuu siihen toimintaan, mille aikoinaan suomalaiset naureskelivat, että pai-
netaan setelejä, kuten muutamassa edesmenneessä valtiossa aikanaan tehtiin. Silloin se
4



Pöytäkirjan asiakohta PTK 55/2017 vp
tuntui kummalliselta. No, nyt me sitä itse teemme, olemme siinä osallisena. Että ei kannata
mennä naapurille nauramaan, jos itse on siinä samassa myöhemmin mukana.

Toivon tässä asiassa kuitenkin sen verran, että Suomessa talouspolitiikka otettaisiin nyt
ihan aidosti vakavasti ja ruvettaisiin tervehdyttämään tätä valtiontaloutta, koska nämä
joukkovelkakirjojen ostot, mitä EKP parhaillaan tekee, pitävät korot kuitenkin kohtuulli-
sen alhaalla. Ja jos saamme omaa velkaista talouttamme — joka koskee myös kotitalouk-
sia tässä maassa — vahvistettua, niin se olisi Suomelle suuri rikkaus. Muuten, kun korko
lähtee jonain päivänä nousemaan, sitten alkavat vaikeudet.

16.17 Maria Tolppanen sd: Arvoisa puhemies! Kiitoksia tosiaan hyvästä alustuksesta.
Mutta mitä minä tässä pohdin ylipäätään tästä meidän taloustilanteestamme, niin nyt näyt-
tää siis siltä, että kotitalouksien velkaantuminen oli vuoden 2016 lopussa 126,5 prosenttia,
eli kasvua on liki 2 prosenttiyksikköä. Samanaikaisesti säästämisaste painui miinukselle, ja
näin on viimeisen 40 vuoden aikana käynyt vain viisi kertaa, eli 80-luvulla, 2000-luvulla ja
70-luvulla kolme kertaa. Pohdin sitä, mistä tämä kertoo.

Tuleeko tähän vaikuttamaan nyt sitten mahdollisesti brexit ja brexitin vaikutukset, kun
tällä hetkellä unionissa puhutaan ennen kaikkea siitä? Jos esimerkiksi ajatellaan unionin
virkamiesten eläkkeitä, niin Britannian velvoitteet olisivat noin 7 miljardia, joka ymmär-
tääkseni on liki 10 prosenttia Suomen Pankin taseesta, että se on aikamoinen määrä kuiten-
kin siellä. Ja jos nyt käy niin, että Britannia kieltäytyy näistä velvoitteista, mitä sillä ilman
muuta on tuonne 2020-luvulle saakka ja ehkä vielä vähän eteenpäinkin, jos Britannia kiel-
täytyy maksamasta, niin miten se tulee vaikuttamaan meihin ja miten se tulee vaikutta-
maan sitten ihan meidän kotitalouksiimme? Onko esimerkiksi Suomen Pankki varautunut
siihen sillä tavalla, että jostakin pitäisi ottaa Suomen osalta myöskin koppi silloin, jos Bri-
tannia ei velvoitteitaan hoida? Siis nämä tilanteethan ovat kaikki ihan auki tällä hetkellä,
sillä esimerkiksi koko tämä eläkepaketti, mikä sieltä on tulossa, on muistaakseni 60—70
miljardia ja Britannian osuus siitä on todellakin 7 miljardia, että se on aikamoinen määrä.
Nämä ovat asioita, jotka vähän huolestuttavat.

16.19 Pia Viitanen sd: Arvoisa puhemies! Kyllä ne huolestuttavat, ja tämä viimeisinkin
asia oli ehkä yksi lisäperuste sille, miksi on syytä siihen, että tätä koko Euroopan unionia ja
sen tulevaisuutta koskevaa keskustelua käytäisiin enemmän ja laajemmin myös tässä salis-
sa. Olemme sitä jonkin verran sivunneet valtiovarainvaliokunnassa, ja tiedän, että suuri va-
liokunta käsittelee, mutta myöskin tällä foorumilla sitä olisi hyvä käydä läpi ja käydä tätä
keskustelua, ennen kaikkea tietää, puhemies, mikä on Suomen hallituksen linja näihin
asioihin. Varmasti eduskunnan tulisi esimerkiksi tässä Britannian velvoitetapauksessa olla
tiukkana ja antaa hallitukselle ikään kuin sanomaa siitä, että meidän on edellytettävä, että
Iso-Britannia velvoitteensa hoitaa.

Mutta, puhemies, palaan nyt vielä tähän edelliseen keskusteluun. Siitä edustaja Hosko-
selle myös totean, että eihän se nyt niin voi olla, että meillä on ministeri, joka on euroop-
paministeri, ja tämä meidän eurooppaministerimme lausuu maailmalla sanoja, että Suo-
men ei kenties pitäisikään olla tulevaisuudessa Euroopan unionin jäsen ja pitäisi niin kuin
alkaa käydä jossain vaiheessa tällaista keskustelua. Onhan se tilanne vähintäänkin outo ja
epäselvä. Sanoisin, että juuri tästäkään syystä minun mielestäni ei ole ollenkaan liikaa
edellyttää, että Suomen hallitus selkeyttää linjaansa ja tulee sitten myös eduskunnan eteen
5



Pöytäkirjan asiakohta PTK 55/2017 vp
tämän linjansa kanssa ja voimme tässä yhteydessä käydä sitä keskustelua, antaa kaiken
kaikkiaan näitä terveisiä. 

Edustaja Hoskonen niin ikään omassa puheenvuorossaan viittasi talouspolitiikkaan, että
se on otettava vakavasti ja valtiontaloutta tervehdyttävä, viittasi näihin tuleviin mahdolli-
siin koronnostoihin. Se on ihan oikea asia, näin on, ja juuri siksikin olemme kantaneet
huolta siitä, että niin Suomen Pankin kuin monien muidenkin ennusteiden mukaan, vaikka
maailmantaloudessa näitä pieniä toipumisen merkkejä on — ja nyt on myötätuulta, toisin
kuin aiemmin — niin tästä myötätuulesta huolimatta hallitus on omankin kertomuksensa
mukaan jäämässä niin työllisyystavoitteestaan kuin velkatavoitteistaan. Ne ovat äärimmäi-
sen huolestuttavia asioita, ja siitä mielestäni meidän on myös syytä täällä käydä keskuste-
lua.

16.21 Hannu Hoskonen kesk: Arvoisa herra puhemies! Tässä asiassa kannattaa panna
merkille vielä se, että Euroopan keskuspankin velkakirjojen osto-ohjelman 80 miljardia
euroa joka kuukausi on valtava määrä rahaa ja Euroopan keskuspankilla sitä rahaa ei ole,
vaan sitä todellakin painetaan sillä setelikoneella, että markkinoille yritetään saada synty-
mään tilanne, jossa inflaatio lähtisi liikkeelle. Onneksi se on jonkun verran lähtenytkin liik-
keelle: siitä on pikkuisen hyötyä, kunhan pidetään homma hallussa, ettei se karkaa käsistä
niin kuin entisen pojan kulotus, ei tullut siitäkään mitään hyvää.

Mutta tässä asiassa on tärkeää huomata nyt se, että Suomella valtiona ja Euroopan uni-
onin jäsenmaana ja euroalueen maana on velvollisuus pitää tässä maassa tuotantotalous
kunnossa ja saada tuota vientiä etenemään. Olen huolestuneena seurannut viime aikoina
keskustelua siitä, kun vihdoin ja viimein on lähtenyt vienti vetämään. Tämän päivän uuti-
sissa Iltalehden etusivulta — olette varmaan tämän päivän lehdet lukeneet — on erittäin
rohkaisevia uutisia, miten uusia työpaikkoja on saatu syntymään. Nyt meillä pitää olla täs-
sä maassa järkeä ja malttia siinä, että ei lähdetä ylettömillä vaatimuksilla esimerkiksi tu-
lossa oleviin neuvotteluihon työmarkkinajärjestöjen kesken, että siinä pidetään maltti mie-
lessä, ettei tätä orastavaa kasvua ja niitä mahdollisuuksia tuhota heti alkuun, koska pitkäs-
sä juoksussa on ainoa oikea tie saada talous kuntoon, töitä lisää, työttömyyttä alas, koska se
työttömyys maksaa kaikkinensa lähes 7 miljardia ja meillä ei kerta kaikkiaan ole varaa sel-
laiseen työttömyyteen tässä maassa, ei valtiontalouden eikä ennen kaikkea ihmisten kan-
nalta, inhimillisen elämän kannalta. Jokainen ihminen, kuka kynnelle kykenee, on saatava
töihin ja sitä kautta hänen omaa elämäänsä parannettua, ja siinähän samalla paranee myös
tämän kyseisen ihmisen eläketurva, koska tämän päivän eläketurva, kuten tiedämme, koos-
tuu siitä pitkästä työhistoriasta, minkä ihminen elämänsä aikana tekee. Sen takia toivon,
että Suomessa kannetaan nyt vastuuta aidosti. Kun on saatu kasvu liikkeelle vihdoin ja vii-
mein kahdeksan pitkän vuoden korpivaelluksen jälkeen, niin kyllä tässä pitää maltti säilyt-
tää ja järki päässä, muuten tästä ei hyvä tule.

16.23 Maria Tolppanen sd: Arvoisa puhemies! Onpa todella harmi, että eurooppaminis-
teri ei ole paikalla nimenomaisesti tätä asiaa käsiteltäessä, koska kyllä hän nytten antaa
aika kummallista kuvaa Suomesta tuonne maailmalle: pitääkö olla eurossa vai eikö pidä
olla eurossa, pitääkö järjestää kansanäänestys vai eikö pidä järjestää kansanäänestystä, pi-
tääkö järjestää kansanäänestys nyt vai joskus tulevaisuudessa? Minun mielestäni nämä
ovat aika vaarallisia puheita juurikin sen takia, että brexit on nyt juuri käsittelyssä. Jos Suo-
mi antaa vielä viestiä tässä, että meilläkin saatetaan samanlaista tehdä lähivuosien aikana,
6



Pöytäkirjan asiakohta PTK 55/2017 vp
niin se varmasti näyttää aika kummalliselta ja näyttää myöskin pelottavalta ihan EU:n puo-
lelta ja varmasti vaikuttaa sitten myöskin niihin asioihin, niihin toimiin, mitä meidän vien-
titeollisuutemme kanssa tehdään, mitä meiltä ostetaan, ja siihen, uskalletaanko Suomeen
sijoittaa, uskalletaanko tuoda tänne autoteollisuutta ja akkuteollisuutta, mitä me ainakin
tuolla Vaasassa kovasti odotamme, että sinnekin tulisi.

Sinänsä harmittavaa noin kansalaisten kannalta tällä hetkellä — en tiedä, miten Suomen
Pankki voisi siihen vaikuttaa, mutta ehkä ainakin hallitus voisi vaikuttaa — on se, että
meillä köyhyys kasvaa. Näyttää jopa siltä, että meillä on suunniteltua köyhyyttä, vaikka
varmasti jokainen tietää, että köyhyys ei maan taloutta paranna eikä lisää euroja tuo. Kun
nyt esimerkiksi tämä asumistuen muutos tulee siirtämään ihmisiä perustoimeentulotuelle
ja hallitus tietää sen, niin mikä apu siitä on meidän taloudellemme, koska rahaa otetaan
vain toisesta taskusta ja siinä nöyryytetään ihmisiä? Tämä suunta, mihin meillä mennään,
on jotenkin aivan käsittämätön.

Toinen asia, mitä on pakko ihmetellä: kun sattumoisin tuossa kuulin, että muun muassa
tämän talon virkamiehet tekevät Sipilän minuutit — joka päivä 6 minuuttia per päivä lisää
työtä — niin millä tavalla se lisää Suomen vientiä, että eduskunnan virkamiehet tekevät
[Puhemies koputtaa] 6 minuuttia per päivä?

16.25 Matti Vanhanen kesk: Arvoisa puhemies! Olen edustaja Tolppasen kanssa täsmäl-
leen samaa mieltä näistä Britannian velvoitteista. Unionin pitää kyetä selkeästi yksilöi-
mään, mihin ne ikään kuin maksamattomat osuudet perustuvat, ja Britannian pitää ne mak-
saa. Eläkevelvoitteet ovat tyypillinen esimerkki siitä. On selvää, että niiden Britannian
kansalaisten osalta, jotka ovat olleet töissä unionissa ja joiden eläkkeestä on sitten osa jää-
nyt maksettavaksi unionin yhteisestä budjetista, totta kai sen velvoitteen pitää siirtyä Bri-
tannialle, ja minusta meidän muiden pitää olla yksiselitteisiä tässä vaatimuksessa, että ei
tällaisista asioista ole edes tarvetta neuvotella. Mutta en heti keksi sellaista linkkiä, jonka
kautta mahdollisesti näissä syntyvät kiistat saattaisivat kääntyä ikään kuin EKP:n ja esi-
merkiksi Suomen Pankin velvoitteeksi, koska nämä eivät ole EKP:hen liittyviä velvoittei-
ta vaan selkeästi unioniin liittyviä velvoitteita.

Edustaja Hoskosen pohdintaan näistä osto-ohjelmista: Siinä on iso rahapoliittinen ope-
raatio käynnissä, mutta kaikki se, mitä siitä on kuultu, viittaa siihen, että sen mittakaava,
vaikka se kuulostaa miljardeina valtavan suurelta, on harkittu, sitä tehdään johdonmukai-
sesti juuri sillä tavoitteella, että lähestyttäisiin asetettua inflaatiotavoitetta. Kuitenkin näyt-
tää siltä, että tämän osto-ohjelman ikään kuin suurin tarkoitus, tavoite, on toteutumassa,
että se on oikeaan suuntaan tehty toimenpide.

16.27 Pia Viitanen sd:  Arvoisa herra puhemies! Tästä on hyvä olla samaa mieltä. Olen
myös sitä mieltä, että nämä osto-ohjelmat, vaikka ne mittakaavaltaan kovin isoja ovatkin,
ovat olleet sen kaltaista elvyttävää rahapolitiikkaa, mitä varmasti tässä tilanteessa on tar-
vinnutkin suorittaa.

Tässä salissahan on aika useasti tämän Suomen Pankin kertomuksen käsittelyn yhtey-
dessä keskusteltu myös yleisesti EKP:n mandaatin määrittelystä. Sehän, kuten puheenjoh-
taja tässä esittelyssään totesi, lähtee tämä hintavakaus edellä, ja sitten tarvittaessa voidaan
työllisyyttä tukea, mikäli se ei vaaranna hintavakaustavoitetta, mutta usein on esitetty
myös kysymys, voisiko se työllisyys olla siinä mandaatissa kuitenkin hieman enemmän-
kin kaiken kaikkiaan esillä.
7



Pöytäkirjan asiakohta PTK 55/2017 vp
Olin myös hyvin tyytyväinen siihen äskeisen puheenvuoron linjanvetoon, mikä on mie-
lestäni todellakin selvä, eli Suomen täytyy edellyttää sitä, että Britannia kaikki velvoitteen-
sa sinänsä hoitaa.

Puhemies! Vielä palaan tähän euroon, Euroopan tulevaisuuteen, tähän keskusteluun,
koska tämä on nyt ollut niin ajankohtainen. Eilen ainakin minä olin kovin ihmeissäni, kun
lehtiotsikoita luin näistä eurooppaministerin lausunnoista, ja voin kuvitella, että jos minua
täällä Arkadianmäellä ihmetyttää, niin varmasti moni muu tuolla Euroopassa ja maailmal-
la saattaa vähän alkaa katsella Suomen politiikan perään. Nimittäin jos puhujana on eu-
rooppaministeri, nämä lausunnot eivät ole silloin mitenkään vähäpätöisiä, ja kyllä minulle
jäi siitä se kuva, että suurin piirtein linja on tällä hetkellä hänellä ja sitä kautta myös profi-
loituneena Suomella, että Suomen linja siihen, tulemmeko kuulumaan Euroopan unioniin
ja eurojärjestelmään ja muuhun, on sitten tyyliin ei—juu—vaarinhousut, jyrkkä ei—juu—
vaarinhousut, ja niinhän se ei tietenkään voi olla. Siksi olisi mielestäni tärkeää, että myös
hallitus selkeyttäisi tämän linjan ja edellyttäisi selkeästi myös eurooppaministeriltään, että
tämä linja myös puheissa on yhteneväinen hallituksen linjan kanssa, koska kyllä oppositi-
osta käsin mielestäni on täysi oikeus ihmetellä, [Puhemies koputtaa] mistä nyt on kysymys.

16.29 Hannu Hoskonen kesk: Lopuksi, arvoisa herra puhemies, sen verran vielä, että
Suomen kansantalouden kannalta on aivan välttämätöntä, että me ymmärrämme vihdoin ja
viimein sen, että kun aikanaan 2008 syksyllä alkoi tämä iso lama ja sitten ryvettiin kahdek-
san vuotta siinä samassa suossa, bruttokansantuote laski koko ajan, tuottavuus laski, työt-
tömyys kasvoi, niin olemme edelleen siinä tilanteessa, että jos tasaisen vauhdin taulukon
mukaan katsotaan Suomen kansantalouden kasvua nykyisellä vauhdilla, niin saavutamme
sen vuoden 2008 bruttokansantuotteen ja tuottavuuden tason joskus noin vuonna 2019.

Kun me näitä mittakaavoja haemme ja puhumme kasvuprosenteista, niin pitää pitää pää
kylmänä ja katsoa niitä lukuja oikeasti. Tällä hetkellä olemme hyvässä kasvun alussa, mut-
ta emme missään nimessä siinä tilanteessa, että olemme saavuttaneet jotakin. Olemme oi-
kealla tiellä — niin kuin se hyvä suunnistaja, joka on kerran eksyttyään metsään palannut
takaisin kartalle ja etenee, kymmeniä rasteja on vielä edessä, ja kaikki ne on löydettävä en-
nen kuin ollaan maalissa. Mutta jos tässä mennään siihen, että nyt ruvetaan elämöimään
sillä, että nyt meillä pistetään isolleen tämä homma ja nyt menee kaikki hyvin, niin se on
väärä tunne. Meidän pitää tunnustaa tosiasiat. Me emme ole taloudessa vielä vahvoilla.
Pohja on jo hyvä jalkojen alla, mutta tätä hyvää tietä pitää jatkaa. Nyt jos me lähdemme
niin sanotusti elämään yli varojemme edelleen ja velkaannumme lisää, niin siitä ei hyvää
seuraa. Jokainen kansanedustaja voisi omassa tutkijankammiossaan katsoa vaikka kotita-
louden velkaantumisen tällä hetkellä. Laskekaapa siihen velkaan, aivan kuten valtionkin
velkaan, yksi tai kaksi prosenttiyksikköä lisää vuodessa ja katsokaapa, mitä se vaikuttaa
esimerkiksi tässä kaupungissa, Suur-Helsingin alueella. Se olisi asunnonostajille aivan ka-
tastrofi. Se johtaisi semmoisiin vaikeuksiin, joita en viitsi ruveta edes kuvaamaan, samoin
monessa muussakin kasvukeskuksessa.

Elikkä meidän pitää nyt pitää maltti, se on tällä kertaa valttia, ja ennen kaikkea pitää
huoli siitä, että tuotanto pyörii, ihmiset saavat töitä ja työttömyys laskee. Tämä tie on se oi-
kea tie. Voimmehan me politikoida ja viisastella, mutta siitä ei tule mitään hyvää.

16.31 Matti Vanhanen kesk: Arvoisa puhemies! Pidän itsestäänselvänä sitä, että halli-
tukseen osallistuvat puolueet ja ministerit noudattavat hallitusta perustettaessa tehtyä sopi-
8



Pöytäkirjan asiakohta PTK 55/2017 vp
musta ja linjaa. Tässä on ylläpidettävä uskottavuutta, aivan niin kuin edustaja Viitanen to-
tesi, myös ulospäin. Mutta samaan aikaan käydään keskusteluja Euroopan tulevaisuudes-
ta. Eri poliittisilla liikkeillä on erilaisia painotuksia tästä, ja pitää kyetä myös sietämään se,
että eri poliittisilla tahoilla on omia painotuksiaan, mutta silloin kun he edustavat selkeästi
hallitusta, toimitaan hallituksen linjan mukaan.

Tästä, voisi sanoa, vaihtelustahan antaa hyvän esimerkin myös Saksa. Se on vuosikau-
sien ajan korostanut sitä, että perussopimuksen muutoksia ei tehdä, mutta nyt yllättäen
Saksa ilmoittikin viikolla Ranska-tapaamisessa, että perussopimuksen muutosta voidaan
harkita, ja se tapahtui Saksan taholta. Eli kyllä näitä, voisi sanoa, arvaamattomia element-
tejä voidaan hakea paljon suuremmistakin kuvioista kuin vain Suomesta.

16.32 Pia Viitanen sd: Arvoisa puhemies! Varmasti on näin, ja juuri siksi, koska tätä kes-
kustelua käydään Euroopan unionista, eri tasoista, eri ytimistä, oli kysymys sitten puolus-
tuspolitiikasta tai talouspolitiikasta tai muusta, juuri siksi olemme tähdentäneet useaan ot-
teeseen, että myös täällä eduskunnan salissa, myös tällä areenalla, olisi hyvä käydä tämän
kaltainen keskustelu, koska oma arvioni on se, että vaikka tällä hetkellä toki asioista kes-
kustellaan, ehkä niin näyttävästi ne eivät ole esityslistoilla, että näkisimmekään, kuinka
isoista asioista on kysymys, kun puhumme tästä tilanteesta, missä tällä hetkellä olemme
kaiken kaikkiaan Euroopan unionissa.

Puhemies! Pyysin tämän puheenvuoron myös siksi, että halusin todeta, että minä olen
täsmälleen samaa mieltä kuin edustaja Hoskonen siinä, että ei kaikki ole hyvin. Vaikka nyt
on myötätuulta, niin me velkaannumme lisää, ja tämä ei vetele, pitää saada työpaikkoja.
Tämähän on aivan kuin olisitte puhunut suoraan SDP:n vaihtoehtobudjetista. Juuri tätä
mieltä mekin olemme olleet. Juuri siksi me kannamme huolta siitä. Kun täällä esimerkiksi,
oliko juuri viime viikolla, ihan lähimenneinä päivinä, keskusteltiin tästä hallituksen toi-
mintakertomuksesta, siinähän nimenomaisesti hallitus itse omassa toimintakertomukses-
saan määritteli, että hallitus ei tule pysymään työllisyystavoitteessaan eikä velkatavoittees-
saan. Ja silloin kun on näin, ja me tiedämme, että näin ei saisi olla, tietenkin toivoisi ko-
vasti korjausliikkeitä vallitsevaan talouspoliittiseen suuntaan. Nyt edellytänkin, kun edus-
taja Hoskonen täällä tietää sen oikean periaatteen, että hallitus valitsisi oikeat keinot, kos-
ka nythän ongelma on se, että hallitus velkaantuu koko ajan lisää, työllisyystavoitteesta
jäädään kauas, kauas taakse ja kaiken kukkuraksi poliittiset valinnat [Puhemies koputtaa]
lisäävät eriarvoisuutta, joka omalta osaltaan aiheuttaa ongelmallisia kierteitä.

16.34 Maria Tolppanen sd: Arvoisa puhemies! Nyt oli pakko pyytää puheenvuoro, kos-
ka edustaja Vanhanen puhui niin arvoituksellisia äsken. Sanoitte, mikä toki pitää paikkan-
sa, että hallituksessa on eri puolueita ja eri puolueilla on vähän erilaisia linjauksia ja aja-
tuksia ja joitain omia ajatuksia, mitä sitten tuodaan esille, ja kuten mainitsitte, muuallakin
Euroopassa on tämmöisiä äkkikäänteitä tapahtunut. Onko nyt sitten tuolla suljettujen ovi-
en takana käynnissä jonkinnäköinen kuhina siitä, että ihan oikeasti mentäisiin jonkinlai-
seen euroäänestykseen, kansanäänestykseen, mini-brexitiin tai johonkin muuhun? Ovatko
muut hallituspuolueet lähdössä tähän matkaan?

Tietysti on niin, että kun uusia ministereitä tulee, niin heille täytyy meidänkin ensinnä-
kin suoda tietenkin aikaa, että he voivat lutviutua siihen tehtäväänsä ja toivottavasti päästä
pian siihen matkaan. Toivottavasti myös nykyiset ministerit ja entiset ministerit, joita täs-
säkin salissa on, voivat vähän vinkata, että oikeastaan silloin, kun ollaan ministereinä, sen
9



Pöytäkirjan asiakohta PTK 55/2017 vp
oman henkilökohtaisen kantansa voi unohtaa, silloin ollaan sen ministeriön kannalla ja sen
hallituksen kannalla, vaikka se valitettavasti tällä hetkellä on monesti vähän huonompi
kanta kuin se, mitä me olemme ajatelleet, mutta kun se tilanne on näin, niin silloin ainakin
näyttäydymme yhtenäisesti maan rajojen ulkopuolelle.

Mutta edustaja Vanhaselle: onko siellä nyt kuhina käynnissä?

16.36 Matti Vanhanen kesk: Arvoisa puhemies! Ei ole tällaista kuhinaa käynnissä. En
millään tavalla viitannut siihen, vaan poliittisessa keskustelussa, jota nyt Euroopassa käy-
dään, selvästi eri poliittisilla liikkeillä on erilaiset painotukset. Olemme itse poliitikkoja ja
tiedämme sen, että näin on. Sen oikean tasapainon löytäminen varsinkin monipuoluehalli-
tuksessa sille, että joku puolue ikään kuin omaa väriään pitää esillä mutta silti on sitoutu-
nut yhteiseen linjaan, on vaikea tasapainokysymys. Se on taiteenlaji. Ja varsinkin silloin,
kun on kyse kansanedustajasta, jolla on ollut oma henkilökohtainen kanta ja joka sitten tu-
lee hallitukseen, se siirtymä siitä henkilökohtaisesta kannasta yhteiseen kantaan on vaikea.
Sitten hän voi palata henkilökohtaiseen kantaansa, kun on vaalikausi loppumassa.

Edustaja Viitasen peräänkuuluttama eduskunnan keskusteluhan tulee. Eli toukokuun lo-
pussa pääministeri tulee antamaan pääministerin ilmoituksen ulko- ja turvallisuuspolitii-
kasta ja EU-politiikasta. Se on ajoitettu nimenomaan tähän kevään loppuun jo aika hyvissä
ajoin, koska oli tiedossa, että nämä brexitiin liittyvät viralliset päätökset ja Ranskan vaalit
ovat ohitse. Ja tämä osuu erittäin hyvään ajankohtaan, että saamme kunnon keskustelun
myös siitä, millä otteella Suomi lähtee tähän Euroopan tulevaisuuskeskusteluun.

16.38 Katri Kulmuni kesk: Arvoisa puhemies! Kun tämä keskustelu on myös sivunnut
yleistä talouspoliittista keskustelua, niin en malttanut olla pyytämättä puheenvuoroa. Toki
eduskunnan pankkivaltuuston kertomus antaa sille erittäin hyvän datapohjan, ja tässä on
valtavasti hyvää tilastotietoa ja aineistoa myös jatkoa varten. Lisäksi haluan kiittää Suo-
men Pankkia erityisesti siitä erinomaisesta tutkimustyöstä, mitä siellä tehdään myös mui-
den maiden suhteen. Se on erittäin arvokasta suomalaisille.

Kuitenkin tästä yleispoliittisesta heijastelusta, mikä nyt on olemassa tämänkin keskus-
telun pohjalta, totta kai täytyy tunnustaa se, että erittäin vaikeita päätöksiä on tehty, ja ta-
loustilanne, puhumattakaan siitä, missä vaiheessa hallitus tuli valtaan, oli erittäin vaikea.
Mutta kuten tänäänkin on viitattu täällä iltapäivälehtien kansiin ja otsikoihin, niin kyllähän
talouden tilanne on muuttunut. Jo pidemmän aikaa on useista tutkimuslaitoksista ja eläke-
vakuutuslaitoksista tullut tietoja siitä, että kasvu saattaa olla jopa korkeampaa kuin on ar-
vioitu valtiovarainministeriössä. Oppositiosta erittäin hyvin tiedetään, miten meidän val-
tiovarainministeriömme toimii. Siellä laskelmat ovat erittäin maltillisia, koska se on se tra-
ditio ja perinne, mikä siellä on ollut. Nyt kuitenkin vaikuttaa siltä, että kahden vuoden jäl-
keen kaikki talouden mittarit ovat kääntyneet parempaan suuntaan eikä leikkauksia tarvit-
se tehdä tipoitellen pitkin vaalikautta, kuten joinakin vaalikausina on ollut tilanne.

Lisäksi haluaisin ehkä tästä eurooppalaisesta tilanteesta sanoa vielä sen, että kyllähän
jonkinlaista mannerlaattojen myllerrystä on myös se, että Ranskassa ensimmäistä kertaa
poliittisesta keskustasta tuleva henkilö nousee presidentiksi, Hollannissa meidän ALDE-
sisarpuolueemme voitti vaalit vaikeassa tilanteessa. Keskusta on onnistunut tekemään hy-
vää työtä myös Suomen talouspolitiikassa kuluneella vaalikaudella.
10



Pöytäkirjan asiakohta PTK 55/2017 vp
16.40 Hannu Hoskonen kesk: Arvoisa puhemies! Kun edustaja Viitanen äsken luennoi
siitä, miten heidän vaihtoehtobudjettinsa on tämän maailman pelastanut, niin kannattaa
ehkä vähän tutustua siihen vaihtoehtobudjettiin. [Pia Viitasen välihuuto] Hallituksen tar-
koituksena ei tietenkään ole ryöstää Sitran kassaa eikä Suomen Pankkia, ei kumpaakaan.
Kyllä pitää talouspolitiikan olla sillä keinoin vahvalla pohjalla, että pystytään maan talout-
ta elvyttämään oman yritystoiminnan vahvistamisella, vientiteollisuuden vahvistamisella
ja uusien työpaikkojen luomisella — ei mitään tempputyöllistämistä, sillä tämä homma ei
onnistu, sen jokainen järkevä ihminen tietää, siitä lienee turha kiistellä.

Mutta sen verran kiinnitän vielä huomiota tuohon, kun nyt puhutaan eurosta, siitä, onko
se hyvä vai huono asia. Se nyt on turha itkeä sitä enää perään, kun ollaan tässä tilanteessa ja
sillä sipuli. Aikanaan, kun siihen pääministerin ilmoituksella mentiin, niin olisi silloin...
Kun me keskustelemme tästä asiasta tänään, olemme keskustelleet ennen tätä päivää ja
varmasti keskustellaan tämänkin päivän jälkeen tästä asiasta syvällisesti, milloin vähän ke-
vyemmillä argumenteilla ja milloin vähän paremmilla argumenteilla, niin syytä on muis-
taa kuitenkin se, että jos silloin, kun euroon mentiin, olisi käyty tämä asia perusteellisesti
läpi ihan oikein eikä vain pelkällä pääministerin ilmoituksella, normaalilla äänestyksellä,
oltaisiin todennäköisesti vähän paremmassa tilanteessa. Tämä keskustelu olisi silloin pitä-
nyt käydä ihan oikeasti. Nythän me olemme tilanteessa, että se vanha kansanviisaus tulee
tässäkin asiassa todeksi: sen minkä taaksesi jätät, niin takuulla edestäsi löydät. Silloinhan
tästä ei keskusteltu, se meni sormea napsauttamalla ja ihan niin kuin tavallista, normaaliää-
nestyksellä pääministerin ilmoituksen jälkeen ja sillä sipuli. Ei ollut minkäännäköistä sy-
väanalyysia, se jäi täysin tekemättä, mentiin vähän niin kuin takki auki sinne ja jäi analyy-
sit tekemättä. Sehän tässä on se perussyy. Tunnustetaan, arvoisa edustaja Viitanen, tämä
tosiasia. Jos me tätä tosiasiaa kiellämme ja kierrämme, niin olemme jatkuvasti yhä syvem-
mällä suolla.

Tärkeää on nyt kuitenkin se, että sitä on turha itkeä, missä nyt ollaan, meidän pitää vain
katsoa tulevaisuuteen, tehdä uusia työpaikkoja, saada ihmisille töitä. Tämän päivän uuti-
sissa oli, että Esko Ahohan oli selvittämässä, että Varsinais-Suomeen, vai oliko se Sata-
kuntaan, on tulossa 35 000 työpaikkaa. [Puhemies koputtaa] Olkoon tämä merkkinä siitä,
että homma toimii.

16.42 Pia Viitanen sd: Arvoisa herra puhemies! Minä vähän säikähdin, että ei kai nyt tätä
äskeistä Hoskosen puheenvuoroa voi tulkita siten, että hänkin haluaa nyt palata tähän eu-
rokeskusteluun eurooppaministerimme tavoin, että onko nyt Suomen keskustakin sitten tu-
lossa tälle ei—juu—vaarinhousut -linjalle. [Hannu Hoskonen: Ei!] Toivottavasti tämä pu-
heenvuoro nyt, kun viittasitte taaksepäin, että edestä löydetään, ei tähän sitten viittaa, kos-
ka sitten alan olla jo vielä enemmän hämilläni, jos nyt sitten keskustankin riveistä alkaa
tätä perussuomalaista empimistä kuulumaan.

Minä muuten, puhemies, pitäisin hyvänä, jos täällä salissa olisi muutama perussuoma-
lainenkin edustaja tässäkin vaiheessa tätä keskustelua käymässä. Olisi kiinnostavaa tietää,
mikä mieliala siellä nyt on. Ehkä sitten nämä hallintarekisterin jälkiselvittelyt työllistävät
tällä hetkellä perussuomalaisia siten, että tähän keskusteluun ei haluta osallistua.

Mutta, puhemies, vakavasta asiasta on kyse, ja sitä kautta kyllä pidän hyvänä ja muistan
toki sen, että kerrottiinkin siitä, että pääministeri — oliko se 31.5. tai niihin aikoihin — tu-
lee tämän oman ilmoituksensa antamaan, ja silloinkin päästään sitten tähän asiaan kaiken
kaikkiaan palaamaan.
11



Pöytäkirjan asiakohta PTK 55/2017 vp
Oli myös sinänsä hyvä kuulla edustaja Vanhasen käsitys siitä, että kuhinaa ei ole käyn-
nissä, mutta kyllä minä kehottaisin nyt siitä huolimatta varmistelemaan, missä oikein me-
nemme, koska nyt täällä alkaa jo keskustankin puheenvuoroissa tällaista kuhinanomaista
liikehdintää olemaan tähän suuntaan.

Puhemies! Tämä on vakava asia. Kun meidän eurooppaministeri kulkee tuolla maail-
malla ja antaa vinkkiä siitä, että Suomi kenties sitten fixitiä tai jotain alkaisi harkita, niin
auta armias. Kyllä minä nyt katsoisin, että hallituksen on rivinsä suoristettava ja tämä pe-
riaatekeskustelu myös keskenään vakavasti käytävä.

Mitä tulee sitten, edustaja Hoskonen, ennen kuin poistutte, [Hannu Hoskonen: En pois-
tu!] tähän vaihtoehtobudjettiin, teille ystävällisesti huomauttaisin siitä. Hyvin sen tunnen,
olen ollut sitä vahvasti laatimassa. [Puhemies koputtaa] Siinä nimenomaan työllisyyspai-
notukset ovat huomattavasti korkeammat kuin hallituksella. Jos muistan oikein, niin taisi
olla niin, että keskustan omassa vaihtoehtobudjetissa myös Suomen Pankista hieman
enemmän nostettiin tätä voiton tuloutusta, niin kuin meilläkin tässä nyt on. [Hannu Hosko-
sen välihuuto]

Keskustelu päättyi.

Asia lähetettiin talousvaliokuntaan.
12


