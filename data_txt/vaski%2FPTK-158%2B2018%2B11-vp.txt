















































DEMB0DE.tmp.xml


Pöytäkirjan asiakohta PTK 158/2018 vp
Pöytäkirjan asiakohta 

PTK 158/2018 vp

Täysistunto

Keskiviikko 13.2.2019 klo 14.02—16.10

11. Hallituksen esitys eduskunnalle laiksi arvonlisäverolain 85 a §:n muuttamisesta
Hallituksen esitys HE 303/2018 vp
Lakialoite LA 32/2015 vp, 40, 97/2016 vp, 2, 79/2017 vp
Toimenpidealoite TPA 44/2018 vp
Valiokunnan mietintö VaVM 33/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 11. asia. Käsittelyn pohjana on valtiovarainvaliokunnan mietintö VaVM
33/2018 vp. Nyt päätetään lakiehdotuksen sisällöstä.

Keskustelu

15.54 Esko Kiviranta kesk: Arvoisa puhemies! Ensimmäisessä käsittelyssä olevan esi-
tyksen tarkoituksena on saattaa sähköiset julkaisut 1.7.2019 alkaen saman alennetun 10
prosentin arvonlisäverokannan piiriin kuin painetut julkaisut. Tämä merkitsisi neutraalia
verokohtelua. Lisämausteena tässä on myös erillinen esitys lehtien irtonumeromyynnin ve-
rokannan alentamisesta 10 prosenttiin eli samaksi kuin tilatuilla sanoma- ja aikakausileh-
dillä on. Tämä muutos tuli mahdolliseksi, kun vastaava laajennus hyväksyttiin EU:n neu-
vostossa direktiivitasolla 6. marraskuuta 2018, ja hallitus antoi ripeästi esityksen eduskun-
nalle — tämän esityksen siis — 13. joulukuuta 2018. Tätä ripeyttä edesauttoi se, että val-
tioneuvosto oli mediapoliittisessa ohjelmassaan omaksunut jo valmiiksi kannan, jonka mu-
kaan muutos toteutetaan heti, kun direktiivi siihen mahdollisuuden antaa.

Valiokunnan mietintö on käytännössä siis muuttamaton hallituksen esitykseen verrattu-
na. Yksi luonteeltaan täysin tekninen muutos siellä on, ja se liittyy eduskunnan jo hyväk-
symään esiintyvien taiteilijoitten ym. arvonlisäverovelvolliseksi hakeutumisoikeuteen.
Mutta käytännössä valiokunta esittää siis hallituksen esityksen hyväksymistä muuttamat-
tomana.

15.56 Ville Vähämäki ps: Kunnioitettu puhemies! Tämä niin sanottu digialvi on kaik-
kien eduskuntapuolueitten kannattama. Hintalappu sille on 28 miljoonaa, josta 10 miljoo-
naa on näille lehdille ja loput 18 miljoonaa sähköisille julkaisuille. Ja se täytyy vielä tode-
ta, että hintajousto lienee noin puolet tästä koko alennuksesta. Eli olettamus on siis näin,
että sähköisten julkaisujen hintoihin tästä 18 miljoonasta menee noin puolet. Eli toivotta-
vasti niitten hinnat myös hiukan alenevat ja käyttö lisääntyy. 

15.56 Jani Mäkelä ps: Arvoisa puhemies! Tämä esitys on sinällään kannatettava kädeno-
jennus suomalaisille mediayhtiöille. Tästä voi seurata sellaista vaikutusta, että tulee kilpai-
 Tarkistettu
4.0



Pöytäkirjan asiakohta PTK 158/2018 vp
lukykyä suhteessa kansainvälisiin internetjättiläisiin, mikä on sinänsä toivottava kehitys-
suunta. Mutta toivon kuitenkin, että ihan kaikkeen sen toimialan lobbaukseen ei lähdettäisi
mukaan, ja olen hyvin iloinen siitä, että näissä tekijänoikeusdirektiivin koukeroissa valtio-
neuvosto on kuitenkin pitänyt linjansa eikä ole lähtenyt siihen, mitä media-alalta on vaa-
dittu näiden linkkiverojen ja muiden suhteen. Eli Suomen kannat siinä asiassa ovat varsin
järkeviä. Elikkä ei kuitenkaan lähdetä nyt sitten internetin vapautta romuttamaan sen no-
jalla, että suomalaisille mediayhtiöille saataisiin rahaa.

15.57 Sami Savio ps: Arvoisa puhemies! Totean myös itse, että esitys on kyllä perusteil-
taan kannatettava. Niin kuin tässä esimerkiksi edustaja Vähämäki toi esille, tätähän useat,
lähestulkoon kaikki, eduskuntapuolueet ovat pitkään ajaneet. 

Mutta totean vielä tässä aivan lopuksi lyhyesti, että siltäkin osin esitys on hyvä, että tämä
arvonlisäverokannan alennus koskee myös sähköistä oppimateriaalia, mikäli se täyttää
muutoin nämä lehtiä ja kirjoja, tai lähinnä nyt kirjoja, koskevat edellytykset. Tässähän on
paljon käyty julkista keskustelua muun muassa toisen asteen koulutuksen maksuttomuu-
desta. Siitä voidaan toki olla monta mieltä, onko sen lähtökohtaisesti oltava kaikille mak-
sutonta, mutta joka tapauksessa myös materiaalikustannukset ovat siitä hyvin merkittävä
osa, ja kun siirrytään kohti digitaalista oppimateriaalia ja sen hintaa saadaan alaspäin, niin
uskon, että kustannukset myös toisen asteen opinnoissa ja miksei muissakin opinnoissa
voivat laskea hyvinkin merkittävästi.

Yleiskeskustelu päättyi.

Eduskunta hyväksyi hallituksen esitykseen HE 303/2018 vp sisältyvän lakiehdotuksen si-
sällön mietinnön mukaisena. Eduskunta yhtyi valiokunnan ehdotukseen lakialoitteisiin LA
32/2015 vp, 40, 97/2016 vp, 2, 79/2017 vp sisältyvien lakiehdotusten hylkäämisestä. La-
kiehdotuksen ensimmäinen käsittely päättyi.
2


