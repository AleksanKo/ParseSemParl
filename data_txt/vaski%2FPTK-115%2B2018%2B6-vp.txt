















































DEMDD6B.tmp.xml


Pöytäkirjan asiakohta PTK 115/2018 vp
Pöytäkirjan asiakohta 

PTK 115/2018 vp

Täysistunto

Torstai 15.11.2018 klo 16.01—19.41

6. Valtioneuvoston oikeuskanslerin kertomus vuodelta 2017
Kertomus K 4/2018 vp
Valiokunnan mietintö PeVM 5/2018 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 6. asia. Käsittelyn pohjana on perustuslakivaliokunnan mietintö PeVM 5/2018
vp.

Keskustelu

18.40 Annika Lapintie vas (esittelypuheenvuoro): Herra puhemies! Perustuslakivalio-
kunta on käsitellyt oikeuskanslerin kertomusta vuodelta 2017 ja antanut siitä mietinnön.

Oikeuskanslerin kertomuksen yleisosassa esitellään oikeuskanslerin tehtävät ja toimi-
valtuudet, joita ovat tasavallan presidentin ja valtioneuvoston virkatointen lainmukaisuu-
den valvonta, viranomaisten ja muiden julkista tehtävää hoitavien laillisuusvalvonta sekä
asianajajien, julkisten oikeusavustajien ja luvan saaneiden oikeudenkäyntiavustajien toi-
minnan valvonta.

Lisäksi kertomukseen sisältyy vakiintuneen käytännön mukaisesti oikeuskanslerin ja
apulaisoikeuskanslerin puheenvuorot. Oikeuskansleri Pöysti käsittelee puheenvuorossaan
ennakollisen säädösvalvonnan vahvistamista ja apulaisoikeuskansleri Puumalainen puo-
lestaan tarkastustoiminnan uudelleenarviointia.

Oikeuskansleri Pöystin puheenvuoron osio, joka käsittelee valtioneuvoston oikeuskans-
lerin ja eduskunnan oikeusasiamiehen työnjakoa ja yhteistyön kehittämistä, on sinänsä ter-
vetullut, koska tämä on asia, josta myös perustuslakivaliokunta on useasti huomauttanut tai
jota perustuslakivaliokunta on käsitellyt. Perustuslain mukaan Suomessa on kaksi ylintä
laillisuusvalvojaa: eduskunnan oikeusasiamies ja valtioneuvoston oikeuskansleri. Perus-
tuslakivaliokunta on erityisesti oikeuskanslerin vuosien 2014, 2015 ja 2016 kertomusten
yhteydessä sekä oikeusasiamiehen vuosien 2014, 2015, 2016 ja 2017 yhteydessä käsitellyt
tätä ylimpien laillisuusvalvojien välistä työnjakoa.

Sen lisäksi perustuslakivaliokunta on käsitellessään valtioneuvoston ihmisoikeusselon-
tekoa ottanut siinä yhteydessä esille perus- ja ihmisoikeuksien edistämiseen ja valvontaan
liittyvien toimijoiden yhteistyötä ja työnjakoa. Perustuslakivaliokunta pitääkin erittäin tär-
keänä, että eduskunnan oikeusasiamiehen ja valtioneuvoston oikeuskanslerin työnjakoa ja
yhteistyön kehittämisen mahdollisuuksia selvitetään. Sen vuoksi valiokunta on tyytyväise-
nä huomannut, että oikeusministeriössä on asetettu työryhmä selvittämään ja arvioimaan
eduskunnan oikeusasiamiehen ja valtioneuvoston oikeuskanslerin tehtävien jakoa. Valio-
kunta on todennut, ja toteaa uudelleen, että laillisuusvalvonnan eri osa-alueilla on pitkät
 Tarkistettu
4.0



Pöytäkirjan asiakohta PTK 115/2018 vp
perinteet ja näitä tulee luonnollisesti kunnioittaa. Samalla kuitenkin laillisuusvalvonnan tu-
lee elää ajassa, ja sen kehittämistä tulee ilman ennakkoluuloja harkita. Ja nyt kun tämä oi-
keusministeriön työryhmä on asetettu, niin varmasti luottavaisena voidaan todeta, että näin
tulee myös tapahtumaan.

Toinen asia, jonka oikeuskansleri Pöysti omassa kertomuksessaan otti esille, on enna-
kollinen säädösvalvonta, sen sisällöt ja tavoitteet. Oikeuskanslerin laillisuusvalvontatehtä-
vää koskevat perustuslain säännökset ovat oikeuskanslerin ennakollisen säädösvalvonnan
oikeudellinen perusta. Valvonnan tarkemmat, pitkälti käytäntöön perustuvat muodot ovat
Oikeuskanslerinvirastossa aktiivisen kehittämisen kohteena, ja tämä, miten se tuli esille,
oli, totta kai, erittäin mieluisaa havaita myös perustuslakivaliokunnan kuulemisissa.

Tässä kertomuksessa oikeuskansleri kehottaa puheenvuorossaan ministeriöitä pyytä-
mään lausunnon perus- ja ihmisoikeuksien kannalta tai oikeusvaltion ja hyvän hallinnon
toteuttamisen kannalta merkittävistä säädöshankkeista. Samoin lausuntoa kannustetaan
pyytämään säädöshankkeissa, jotka ovat merkittäviä lainsäädännön ja lain soveltamisen
johdonmukaisuuden kannalta. Lisäksi oikeuskanslerin konsultoiva ja opastava rooli edel-
lyttää aikaisempaa enemmän valmistelevan ministeriön aloitteellisuutta tai vastaavasti Oi-
keuskanslerinviraston oma-aloitteeseen seurantaan perustavaa aktiivisuutta.

Myös perustuslakivaliokunta on useaan otteeseen todennut, että hyvän lainvalmistelun
periaatteet ovat tärkeitä, ja sen vuoksi tätä on verrattain usein käsitelty. Perustuslakivalio-
kunta on korostanut erityisesti sitä, että lainvalmisteluprosessissa avainasemassa perustus-
laillisten näkökohtien huomioon ottamisessa ovat asianomaiset ministeriöt. Valmisteluvai-
heessa tapahtuvien puutteiden ja virheiden korjaaminen prosessin myöhemmässä vaihees-
sa saattaa olla vaikeaa, ja kuten useasti olemme huomanneet, myös on hyvin vaikeaa. Pe-
rustuslakivaliokunnan mielestä ministeriöiden on huolehdittava, että niissä on riittävästi
ammattitaitoista henkilökuntaa, myös sellaista henkilökuntaa, joka tunnistaa perustuslaki-
kysymykset.

Perustuslakivaliokunta on siis korostanut erityisesti ammattitaitoisten lainvalmistelijoi-
den merkitystä onnistuneen säädösvalmistelun toteuttamisessa, ja uudelleen perustuslaki-
valiokunta toistaa, että on tärkeää, että ministeriöt kiinnittävät erityistä huomiota kokenei-
den lainvalmistelijoiden riittävyyteen. Valiokunta on kiinnittänyt huomiota myös siihen,
että kun oikeuskansleri ennakollisessa säädösvalvonnassa antaa lausuntoja ja ilmaisee kä-
sityksiään, niin nämä huomiot on asianmukaisesti myös otettava huomioon lainsäädännön
valmistelussa. Perustuslakivaliokunta pitääkin kertomuksen mukaista ennakollisen sää-
dösvalvonnan muotojen ja valvonnan merkityksen kehittämistä hyvän lainvalmistelun pe-
riaatteiden näkökulmasta tärkeänä ja perusteltuna. Perustuslakivaliokunta painottaa edel-
leen kehittämisen ja erityisesti myös tämän valvonnan vaikuttavuuden merkitystä.

Sitten uutena asiana valiokunta on käsitellyt erikseen lyhyesti oikeuskanslerin tehtävä-
kenttää, johon kuuluu asianajajien, julkisten oikeusavustajien ja luvan saaneiden oikeuden-
käyntiavustajien toiminnan valvonta. Oikeuskansleri on tehnyt kertomusvuonna 2016 eh-
dotuksen luvan saaneista oikeudenkäyntiavustajista annetun lain muuttamiseksi muun
muassa luvanhakijoiden kelpoisuutta ja oikeuskanslerin muutoksenhakuoikeutta koskevil-
ta osin. Sen jälkeen, kun Helsingin hovioikeus on katsonut päätöksessään vuonna 2017,
että lupalakimiehille säädetyn tietojenanto- ja selvitysvelvollisuuden rikkominen ei voi
johtaa kurinpidolliseen seuraamukseen Suomen Asianajajaliiton yhteydessä toimivassa
valvontalautakunnassa, apulaisoikeuskanslerin sijainen on vuonna 2017 täydentänyt tätä
äsken mainittua oikeuskanslerin aloitetta.
2



Pöytäkirjan asiakohta PTK 115/2018 vp
Se, miksi perustuslakivaliokunta tämän yksittäisen asian haluaa nostaa esille, johtuu sii-
tä, että kysymykset oikeudellisen avun saamisesta ja laadusta sekä toiminnan valvonnasta
ovat merkityksellisiä perustuslain 21 §:n 2 momentissa tarkoitetun oikeudenmukaisen oi-
keudenkäynnin ja hyvän hallinnon takeiden turvaamisen kannalta. Sen vuoksi perustusla-
kivaliokunta pitää merkittävänä näitä huomioita, joita oikeuskansleri ja apulaisoikeuskans-
lerin sijainen ovat vuosina 2016 ja 2017 tehneet. Toivottavasti, kun asiat ovat painokkaasti
olleet esillä, asialle myös tapahtuu tarvittavat toimenpiteet.

Lyhyesti vielä tilastotietoa. Kertomusvuoden aikana Oikeuskanslerinvirastoon saapui
2 346 kanteluasiaa ja muita asioita tuli vireille 823. Asioita ratkaistiin 3 232 kappaletta, ja
valiokunta pitää hyvänä sitä, että näin ripeästi ja aktiivisesti on toimittu. Erikseen perustus-
lakivaliokunta ei ole arvioinut oikeuskanslerin yksittäisiä ratkaisuja tai kannanottoja.

Valiokunnan päätösehdotus on, että kannanottona todetaan, että eduskunnalla ei ole
huomautettavaa kertomuksen johdosta.

18.50 Valtioneuvoston oikeuskansleri Tuomas Pöysti: Arvoisa puhemies! Haluan kiit-
tää perustuslakivaliokuntaa ja sen arvoisaa puheenjohtajaa edustaja Lapintietä kertomuk-
sesta antamastaan mietinnöstä ja näistä kommenteista ja huomioista. Ne ovat merkittäviä
asioita, ja perustuslakivaliokunta on poikkeuksellisen ankaran lainsäädäntötyöpaineen alla
löytänyt ajan ja hetken nostaa esille näitä laajempia kysymyksiä.

Tässä yhteydessä vastaan lähinnä kolmeen kohtaan lyhyesti.
Ensimmäinen asia on oikeuskanslerin ja eduskunnan oikeusasiamiehen tehtävänjako-

asia. Saan itse olla mukana oikeusministeriön työryhmässä yhdessä oikeusasiamies Petri
Jääskeläisen kanssa, ja on ollut ilo myöskin todeta se, että työ on ripeästi käynnistynyt ja
oman ymmärrykseni mukaan täysin peruslakivaliokunnan useasti toistaman kannan ja nyt
käsittelyssä olevan mietinnön mukaisella otteella. Eli olemme hyvässä yhteistyössä hake-
massa ratkaisuja, jotka toteuttavat vaikuttavaa, ajassa elävää ja nimenomaan kansalaisten
näkökulmasta, ei byrokratian vaan kansalaisten näkökulmasta, tulevaisuuteen katsovaa
laillisuusvalvontaa. Toki perinne on arvokas ja sitä kunnioitetaan, ja myöskin oikeuskans-
leri on vanha instituutio, mutta ajatus on kehittää sitä aktiivisesti ja nimenomaan ihmisten
tämän päivän ja tulevaisuuden tarpeista katsoen.

Näyttää nyt tässä alustavassa analyysissa myöskin siltä, että kummallakin laillisuusval-
vojalla on niin perustuslaista johtuvat kuin käytännössä perustuslakivaliokunnan myötä-
vaikutuksella säädetyssä lainsäädännössä muodostuneet erikoistumisen ja suuntautumisen
alueet — oikeuskanslerilla muun muassa tässä puheenvuorossakin mainitut tuomioistui-
miin kohdistuva valvonta ja asianajajien, julkisten oikeusavustajien ja luvan saaneitten oi-
keudenkäyntiavustajien valvonta. Uskoisin, että tämä työ etenee ja päästään järjestelmään,
joka on selkeä ja jossa molemmat laillisuusvalvojat täydentävät hyvin toinen toistaan.

Toisena asiana nostan vielä lyhyesti esille vastauksena perustuslakivaliokunnan huo-
miot hyvästä lainvalmistelusta ja sen toteutumisesta. Ennakollinen säädösvalvonta on yhä
tärkeämpi osa oikeuskanslerin hallitusvaltaan kohdistamaa riippumatonta kontrollia, ja nyt
kun valiokunnan mietintö tuli, niin me olemme ministeriöiden kansliapäälliköiden ja oi-
keusministeriön kanssa tiiviissä yhteistyössä käyneet läpi muun muassa valiokunnan mie-
tinnössä nostettuja seikkoja. Ministeriöitten virkamiesjohdolla on käsitykseni mukaan
merkittävä rooli neutraaleina, objektiivisina toimijoina eri hallituskokoonpanojen aikana
huolehtia niin resursseista, osaamisesta kuin yksittäisten valmisteluhankkeitten asianmu-
kaisesta organisoinnista ja aikatauluttamisesta.
3



Pöytäkirjan asiakohta PTK 115/2018 vp
Tässä yksi semmoinen teema, mistä on myöskin keskusteltu, on sitten se, että tarvitaan
vaalikaudet ylittävää näkökulmaa ja käsitystä siitä, mitkä asiat vaativat pidemmän aikavä-
lin valmistelua kuin vaalikausikohtaista valmistelua.

Kolmas asia, jonka valiokunta on nostanut esille, on lupajuristien valvonta. Tämä on tär-
keä seikka. Asiantunteva, kohtuuhintainen ja luotettava oikeudellinen apu ja sen saatavuus
on hyvin tärkeä osa sitä, että oikeus oikeudenmukaiseen oikeudenkäyntiin ja hyvään hal-
lintoon voi toteutua. Suomalainenkin prosessi on nyt osin valitettavasti sellainen, että se
käytännössä riippuu pitkälti avustajien toiminnasta, ja jos siinä on puutteita, niin se näkyy
muiden asioiden yhteydessä, esimerkiksi meillä on havaittu ulkomaalaisasioitten käsitte-
lyssä viimeksi. Tämäkin asia on nyt oikeusministeriössä aktiivisessa valmistelussa, ja var-
masti seuraavassa eduskunnassa, jos silloinen hallitus niin päättää, siihen palataan lainsää-
däntöasian yhteydessä. Sitä odotellessa mekin katsomme, mitä valvonnan valvonnan kei-
noin voidaan tämän asian hyväksi tehdä.

Arvoisa puhemies! Tässä lähinnä olivat vastaukset esitettyihin huomioihin.

18.55 Annika Lapintie vas: Herra puhemies! Olisin vain kiittänyt oikeuskansleri Pöystiä
näistä huomioista. Erityisen tyytyväisiä, totta kai, perustuslakivaliokunnassa ollaan oltu
siihen, että työnjakoa on pohdittu, koska molemmat tehtävät ovat erityisen tärkeitä, oike-
usasiamiehen ja oikeuskanslerin, niin kansalaisten osalta kuin hyvän lainvalmistelunkin
osalta ja siinä mielessä, jos Oikeuskanslerinvirasto pystyy erityisesti keskittymään laaduk-
kaan lainvalmistelun valvontaan. Kuten alkupuheenvuorossani totesin, perustuslakivalio-
kuntakin on paljon kiinnittänyt huomiota siihen, että pelkästään tämä ennakollinen, laadu-
kas huomiointi ei riitä, vaan täytyy myös ottaa huomioon, kun sitä lakia valmistellaan, että
pelkästään lausuminen ei riitä, vaan ne toimenpiteet, mitä lausuntojen johdosta tehdään.
Mutta luottavaisina voimme katsoa, että asiat menevät eteenpäin.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 4/2018 vp joh-
dosta. Asian käsittely päättyi.
4


