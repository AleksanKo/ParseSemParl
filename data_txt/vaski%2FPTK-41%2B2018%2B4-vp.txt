















































DEM3E77.tmp.xml


Pöytäkirjan asiakohta PTK 41/2018 vp
Pöytäkirjan asiakohta 

PTK 41/2018 vp

Täysistunto

Keskiviikko 25.4.2018 klo 14.05—16.52

4. Hallituksen esitys eduskunnalle  vaihtelevaa työaikaa  noudattavan työntekijän asemaa 
parantavaksi lainsäädännöksi

Hallituksen esitys HE 188/2017 vp
Valiokunnan mietintö TyVM 4/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on työelämä- ja tasa-arvovaliokunnan mietintö TyVM 4/2018 vp. Nyt
päätetään lakiehdotusten sisällöstä.

Mietinnön esittely, valiokunnan puheenjohtaja, edustaja Filatov, olkaa hyvä.

Keskustelu

14.07 Tarja Filatov sd (esittelypuheenvuoro):  Arvoisa puhemies! Sanon heti ensimmäi-
seksi, että olen itse allekirjoittanut vastalauseen, mutta esittelen nyt sen, mitä valiokunnan
enemmistö on päättänyt.

Elikkä kyse on ollut niin sanotuista nollasopimuslaisista ja heidän työehtojensa varmis-
tamisesta ja parantamisesta, ja tässä kokonaisuudessa on muutettu työsopimuslakia, työ-
aikalakia, lakia työsuojelun valvonnasta, työpaikan työsuojeluyhteistoiminnasta annettua
lakia sekä työttömyysturvalakia elikkä koko sitä kokonaisuutta, mikä työelämää meillä
säätelee työntekijän näkökulmasta. Tämän lain tarkoitus on parantaa vaihtelevaa työaikaa
noudattavien työntekijöiden asemaa ja varmistaa se, [Hälinää — Puhemies koputtaa] että
työsuhdeturvaa koskevat säännökset toimisivat myös heidän kohdallansa tehokkaasti.

Lain lähtökohta on se, että vaihtelevan työajan käyttöalaa rajattaisiin tilanteisiin, joissa
työnantajalla on aivan oikeasti tarve vaihtelevaan työaikaan työvoiman näkökulmasta.
Tässä taustalla on kansalaisaloite, josta prosessi on osittain lähtenyt liikkeelle. Siihen työ-
elämä- ja tasa-arvovaliokunta antoi oman mietintönsä, ja sen jälkeen on tullut siis tämä hal-
lituksen esitys. Jo tuossa mietinnössä aikanaan valiokunta katsoi, että pitää joko löytää rat-
kaisu lainsäädännöllä tai sitten muilla keinoin säätää paremmin nollatuntisopimuslaisten
tai vaihtelevaa työaikaa tekevien ihmisten työehdoista tai työolosuhteista.

Elikkä ensimmäinen iso muutos, mikä tässä on, lähtee siitä, että vaihtelevan työajan eh-
don käytön on vastattava työvoiman tarvetta. Tässä säännöksellä lähdetään siitä, että vä-
himmäistyöaikaa ei saa sopia pienemmäksi kuin mitä työnantajan työvoiman tarve edellyt-
tää, mutta tämä silti mahdollistaa yhä edelleen sen, että vähimmäistyöaika on nolla. Työn-
tekijän on valiokunnan näkemyksen mukaan vaikea arvioida sitä, mikä työnantajan varsi-
nainen työtuntien tarve ja työvoiman käytön tarve on siinä vaiheessa, kun hän tekee sopi-
musta, onko se kiinteä vai onko se aidosti vaihteleva. No, tässä laissa on säädetty siitä, että
kuuden kuukauden toteutuneiden tuntien perusteella voidaan sitten katsoa, onko työajan
 Tarkistettu
4.1



Pöytäkirjan asiakohta PTK 41/2018 vp
vaihtelun tarve osunut oikeaan kohtaan. Ja mikäli tämän jälkeen, kun tätä käydään läpi yh-
dessä, vähimmäistyöajasta ei päästä sopimukseen eli työntekijä ja työnantaja eivät ole sa-
maa mieltä asiasta, niin työnantajalla on velvollisuus esittää kirjallisesti asialliset perusteet
sille, miksi työaika on senkokoinen kuin se on tai miksi se vaihtelee siinä haarukassa kuin
se vaihtelee. Tässä valiokunta katsoi, että ylipäätään työlainsäädännön pitää rakentua työn-
tekijän suojelun periaatteelle ja että tämä uusi sääntely vahvistaa valiokunnan käsityksen
mukaan heikomman sopijaosapuolen elikkä työntekijän asemaa. Mutta kuitenkin se meka-
nismi, jolla tätä työaikaa tarkastellaan, on ehdotettu sääntelyltään hyvin väljäksi, ja kun sii-
hen pykälään ei sisälly tarkempia säännöksiä siitä, miten nämä neuvottelut pitää käydä ja
missä vaiheessa ne pitää järjestää, niin siinä mielessä työntekijän asema ei vahvistu ehkä
niin paljon kuin tällä säännöksellä on ajateltu, vaan se jää ohuemmaksi.

Sitten toinen asia, joka tässä laissa on, liittyy työvuoroluetteloon ja suostumukseen lisä-
työhön. Lisätyö on siis sitä, mitä tehdään työnantajan aloitteesta sovitun säännöllisen työ-
ajan lisäksi, mutta lisätyöaika ei saa ylittää laissa säädettyä, paikallisesti sovittua taikka
poikkeuksellista säännöllistä työaikaa. Nollatuntisopimuslaisten kohdalla tai vaihtelevaa
työtä tekevien kohdalla laki lähtee siitä, että työsopimusta solmittaessa ei saisi enää auto-
maattisesti sopia lisätyön tekemisen velvoitteesta, ja silloin kun työnantaja tekee työvuo-
rolistaa, siinä pitää olla nämä minimitunnit, jotka on sovittu, ja jos sen päälle laitetaan tun-
teja, niin niistä työntekijällä on oikeus kieltäytyä, ja se on sitten säädelty ajallisesti ja kei-
nollisesti eri tavalla, miten. Valiokunta katsoi keskustelussaan ja mietinnössään, että meil-
lä toisaalta sitten on se joukko ihmisiä, jotka tekevät osa-aikatyötä, jossa voi olla lisätyön
tarjoamisen velvoite, ja nyt me ajaudumme tilanteeseen, jossa työntekijöistä osan kohdalla
lisätyötunneista pitää aina sopia siten, että se käy myös työntekijälle, ja työntekijöistä osan
kohdalla meillä on tilanne, jossa lisätyötunteja voi työnantaja laittaa listaan ilman että
työntekijällä on mahdollisuus niistä kieltäytyä, ja koska tästä tulee epäsuhtaa, niin tätä pi-
täisi selvittää jatkossa, voidaanko näitä yhteensovittaa tai onko siihen tarvetta.

Kolmas muutoskohta, mikä tässä laissa on, liittyy siihen, miten työttömyysturva mää-
räytyy, ja tässä on selkeä parannus siihen tilanteeseen, mikä meillä tällä hetkellä on. Elikkä
tällä hetkellä, jos ihminen on eronnut työpaikasta, jossa hänellä on vaikkapa 0—35 tuntia
mutta hänellä ei pitkään aikaan ole ollut tunnin tuntia töitä, tästä on seurannut karenssia —
on katsottu, että hän on ikään kuin itse eronnut omasta työstänsä, vaikka tosiasiallisesti hä-
nellä ei työtä ole ollut ollenkaan. Jatkossa tilanne on se, että jos tunteja on nolla, niin voi
erota ilman että katsotaan irtisanoutumiskarenssia siihen päälle, tai sitten jos palkka on niin
pieni ja työtunnit niin pieniä, että palkka alittaa sen, mistä voi saada soviteltua päivärahaa,
niin silloin myös tuo työstä eroamisen oikeus olisi olemassa. 

Valiokunta teki pari pientä täsmennystä pykäläteksteihin, mutta niillä ei ole sisällöllistä
ja asiallista merkitystä, ne ovat lähinnä teknisiä.

Tähän mietintöön on jätetty vastalauseita.

Puhemies Paula Risikko:  Sitten puhujalistaan.

14.13 Ilmari Nurminen sd: Arvoisa rouva puhemies! Nollatuntisopimukset ovat kasva-
va ongelma yhteiskunnassa, arviolta yli 80 000 ihmistä työskentelee näillä ja merkittävä
osa vasten tahtoaan. Kuten tässäkin kuultiin, nämä ovat erityisesti hoito- ja hoiva-alalla
kasvava ongelma. On hyvä, että nyt tähän asiaan on pureuduttu ja pyritty löytämään niitä
ratkaisuja.
2



Pöytäkirjan asiakohta PTK 41/2018 vp
Valitettavasti teen vastalauseen 1 mukaisen muutosesityksen, ja perustelen tätä sillä, että
tässä on aivan liian löyhät kriteerit nollatuntisopimusten väärinkäytösten ehkäisemiseksi.
Tässä esityksessä sanotaan, että sen mukaan, mitä työvoiman tarve edellyttää, voidaan
määritellä, voidaanko käyttää näitä, mutta käytännössä on mahdollista edelleen solmia nol-
laksi. Eli tämä lakiesitys vakiinnuttaa nollatuntisopimukset osaksi suomalaista työelämää,
ja sen takia pidän sitä erityisen haasteellisena.

Tässä on myös hyviä esityksiä, sairausajan ja irtisanomisajan palkkaa koskevia, mutta
kuitenkin niitäkin pitäisi oikeudenmukaistaa ja kohtuullistaa. Toisaalta tästä esityksestä
puuttuu myös työajan vakiintuminen. Eli kuten me tiedämme, jos teet tiettyä tuntimäärää
tietyn aikaa, niin olisi hyvä, että me lainsäädännöllä olisimme antaneet myös selvän selkä-
nojan sille, että se työaika tosiaan vakiintuu tiettyyn tuntimäärään. Tässähän ei puhuta enää
”nollatuntisopimuksesta”, vaan nythän hallitus on muuttanut tämän ”vaihtelevan työajan
sopimukseksi”. Mutta kuitenkaan tämä esitys ei valitettavasti poista niitä ongelmia koko-
naisuudessaan, mitä tähän kasvavaan määrään nollatuntisopimuksia tulee.

Mutta nyt kun täällä on ministeri paikalla, kysyisin vielä: Voitteko määritellä minulle
selvästi, mitä tämä työvoiman kiinteä tarve merkitsee? Voinko esimerkiksi ottaa kymme-
nen nollatuntisopimuksella olevaa työntekijää ja teettää heillä minkä verran tunteja? Voit-
teko vielä avata tätä kirjausta selkeämmin?

14.15 Merja Mäkisalo-Ropponen sd:  Arvoisa puhemies! Ensinnäkin kannatan lämpi-
mästi edustaja Nurmisen esittelemää vastalausetta ja siinä olevia pykälämuutosehdotuk-
sia, ja perustelut tälle ovat, että hallituksen esittämät ehdotukset eivät riittävästi paranna
nollatuntisopimuksella tekevien työntekijöiden asemaa, vaikka pieniä parannuksia nyt on
tulossa. Nythän tässä käy niin, että nollatuntisopimukset virallistetaan mutta lainsäädäntö
ei kuitenkaan takaa riittävää turvaa työntekijöille. Työntekijöiden asema jää edelleenkin
heikoksi. Perusproblematiikka pysyy samana, ja työntekijän on jatkossakin hyvin vaikea
vaatia omia oikeuksiaan. Hallituksen linjaus toimenpiteistä on liian ponneton suhteessa va-
liokunnan kuulemisissa ja asiantuntijalausunnoissa esille tuotuihin epäkohtiin. Tätä ei
muuta miksikään se, että hallitus ei enää halua puhua ”nollatuntisopimuksella työskentele-
vistä” vaan on muuttanut käsitteen ”vaihtelevaa työaikaa tekeviksi työntekijöiksi”. 

Nollatuntisopimukset aiheuttavat myös köyhyyden lisääntymistä, koska ne omalta osal-
taan luovat kannustinloukun ja sysäävät ihmisiä toimeentulotuen käyttäjiksi sekä jopa vai-
keuttavat tuen maksamista. Tämä johtuu siitä, että todellisen työnteon ja siitä saadun pal-
kan sekä elämiseen tarvittavan tulon kokonaisuus on sumea ja riittämätön ja usein vähäi-
sestäkin työstä maksettavan palkan saaminen voi kestää kohtuuttoman kauan. Arjen menot
ovat kuitenkin vakiot ja säännölliset.

Arvoisa puhemies! Tässä yhteydessä en voi olla ihmettelemättä, miten paljon tämän hal-
lituksen aikana on heikennetty työntekijöiden oikeuksia ja työsuhdeturvaa. Muun muassa
pakkolait, lomarahan leikkaukset, koeajan pidentäminen, takaisinottovelvoitteesta luopu-
minen ja työttömyysturvan leikkaaminen kaikkein heikoimmilta ovat näitä heikennyksiä.
[Eero Heinäluoma: Siinä oli vain osa!] — Nimenomaan, tässä oli vain osa. — Ja nyt nämä
kehysriihen tuloksena syntyneet nuorten työsuhdeturvaa heikentävät ehdotukset: Molem-
mat ehdotukset — eli se, että työnantaja voisi tehdä alle 30-vuotiaan nuoren kanssa mää-
räaikaisen sopimuksen ilman perusteltua syytä, ja irtisanomissuojan heikennykset — iske-
vät erityisesti aloihin, joilla työskentelee paljon nuoria ja naisia ja erityisesti nuoria naisia.
3



Pöytäkirjan asiakohta PTK 41/2018 vp
Kysymys on siis monella tavalla tasa-arvoasiasta. Siis nämä heikennykset kohdistuvat juu-
ri heihin, joiden asema työmarkkinoilla on ennestään heikko. 

Työelämän ja toimeentulon epävarmuus sekä työn pirstaleisuus, mikä johtuu esimerkik-
si nollatuntisopimuksista, ovat tutkimusten mukaan keskeisiä syitä lykätä perheen perusta-
mista. Onkin käsittämätöntä, että hallitus kaiken tämän jälkeen kehtaa ilmaista huolensa
syntyvyyden laskusta. Eiköhän olisi aika pysähtyä miettimään syy—seuraus-suhteita ja
opetella tekemään laadukkaampaa kokonaisvaikutusten arviointia osana lainsäädäntötyö-
tä.

14.19 Rami Lehto ps:  Arvoisa puhemies! Olen myös jättänyt esitykseen työelämä- ja
tasa-arvovaliokunnassa vastalauseen. Perussuomalaisten mielestä on sinänsä hyvä asia,
että osa-aikatyötä voidaan tarjota joustavasti sellaisille työntekijäryhmille, kuten opiskeli-
joille, jotka osa-aikatyötä itse haluavat. Tällöin pystytään myös paremmin vastaamaan
eteen tuleviin haasteisiin sekä yhteiskunnan että työelämän osalta. Toisaalta ehdotetut
säännökset ovat riittämättömiä korjaamaan vaihtelevan työajan sopimuksen käytäntöön
liittyviä epäkohtia. Samoin pidämme hyvänä sitä, että nyt tehdyllä esityksellä voidaan vas-
tata ainakin osittain aikaisemmin työmarkkinoita vahvasti haittaavaan eri yritysten työvoi-
matarpeiden sekä erilaisten osaavien työntekijöiden niin sanottuun kohtaanto-ongelmaan.
Olemme myös tyytyväisiä siihen kehitykseen, että mahdollisuus joustavaan osa-aikatyön
tarjoamiseen säilytetään yhä niin sanotussa työelämän paletissa mukana samanaikaisesti,
kun käytännössä havaittuihin epäkohtiin puututaan.

Tähän esitykseen sisältyy myös ongelmia, jotka voivat johtaa työvoiman väärinkäyt-
töön. Sääntelyn kohderyhmä on nimittäin rajattu vain osaan osa-aikaisia, mikä asettaa eri
osa-aikaistyöntekijäryhmät keskenään eriarvoiseen asemaan. Tämä on yleensä sellaista ke-
hitystä, mitä me perussuomalaiset pidämme haitallisena suomalaisessa yhteiskunnassa.
Nyt tehdyssä hallituksen esityksessä aikaisemmin hyväksi todetut niin sanotut joustoele-
mentit menettävät täten tarkoituksensa uuden sopimusmahdollisuuden vuoksi. Tällainen
kertakaikkinen lisätyösuostumus pitää olla poistettu kaikilta osa-aikaisilta työntekijöiltä
yhdenvertaisuuden vuoksi. Tämän vuoksi teemme vastalauseen mukaisen muutosesityk-
sen.

14.20 Simon Elo sin (vastauspuheenvuoro): Arvoisa puhemies! Täällä erityisesti sosiaali-
demokraateista on sanottu, että tämä on esitys oikeaan suuntaan mutta riittämätön. Haluai-
sin olla tässä positiivinen ja katsoa tämän lausuntonne, näkemyksenne, hyvällä, eli oi-
keaan suuntaan mennään, hyvä askel oikeaan suuntaan. Jos itse ajattelen nollatuntisopi-
muksia, niin kun minä olen joskus itsekin ravintolatyöntekijänä ollut nuorena opiskelijana
nollatuntisopimuksella ja se sopi siihen elämäntilanteeseen — opiskelijana se oli jousta-
vaa, ja töitä sai silloin, kun tarvitsi, ja myös työnantaja niitä tarjosi silloin, kun se heille oli
sopivaa — niin kokonaan en kieltäisi nollatuntisopimuksia. Mutta kun tiedämme, että niitä
joka tapauksessa tehdään, se on realismia, niin kyllähän pelisääntöjen pitää olla kunnossa.
Kun ajattelee esimerkiksi sitä, että nollatuntisopimuksia ei saisi enää sopia, jos työntekijää
tarvitaan joka viikko kutakuinkin sama tuntimäärä, niin tällaiset säännöt on erittäin hyvä
tuoda työmarkkinakenttään. Ymmärtääkseni sosiaalidemokraatit katsovat, että tämä on oi-
keansuuntaista politiikkaa. Jos se on riittämätöntä, niin voitte toki kertoa, miksi se sitten on
riittämätöntä.
4



Pöytäkirjan asiakohta PTK 41/2018 vp
Puhemies Paula Risikko: Otetaan muutama vastauspuheenvuoro.

14.22 Maria Tolppanen sd (vastauspuheenvuoro):  Arvoisa puhemies! Silloin jos puhu-
taan opiskelusta ja nollatuntisopimuksesta, pyydän huomauttamaan, että se ei vaadi sitä.
Opiskelijalla täytyy olla puhelin, johon hän pystyy vastaamaan, ja siihen voi työnantaja
soittaa. Sitä kutsutaan freelance-työksi. Siinä on jo olemassa säännöt, siitä on jo olemassa
sopimukset.

Jos me puhumme nollatuntisopimuksesta, nimitetäänpä sitä nyt miksi tahansa, vaikkapa
sitten vaihtelevan työajan sopimukseksi, niin, arvoisa ministeri, kuinka on tämän aktiivi-
mallin kanssa, jos henkilöllä on tämä nollasopimus ja hän ei saa kolmessa kuukaudessa
18:aa tuntia työtä? Rokotetaanko hänen työttömyyskorvaustaan sen takia, että nytten laa-
ditaan laki, joka kerta kaikkiaan sotkee työmarkkinat, vie työntekijöiltä kaikenlaisen tur-
van siitä työstä, mitä he tekevät?

14.23 Jari Myllykoski vas (vastauspuheenvuoro):  Arvoisa rouva puhemies! Hämmäste-
len kyllä edustaja Elon käyttämiä termejä. Todellakin, niin kuin edustaja Tolppanen sanoi,
on hyvä ehkä tutustua tähän ja erottaa nämä kaksi asiaa.

Tästä laista jäi uupumaan se kaikkein oleellisin, joka olisi tarvinnut huolehtia nyt tässä
kohtaa, eli ne kertyneet työtunnit, että niistä tulee vakio. Sitä kautta me pystyisimme pa-
remmin kehittämään vaihtelevan työn tarjontaa niin, että ihminen voi luottaa siihen, että
jos hänellä tässä kuussa ja tänä vuonna on ollut vaikkapa viikoittain 20 tuntia työtä, niin
seuraavana vuonna se on hänen vakionsa, kun voidaan osoittaa pitkällä aikavälillä kerty-
neitten tuntien määrä. Se jäi tästä puuttumaan, mikä on todella suuri menetys ja tekee tästä
esityksestä torson.

14.24 Tarja Filatov sd (vastauspuheenvuoro):  Arvoisa puhemies! On totta kai selvää,
että vähäinenkin työ on parempi kuin ei työtä ollenkaan. Mutta se valuvika tässä laissa on,
että se lähtee siitä, että työntekijä yhä edelleen joutuu olemaan se, joka taistelee työnanta-
jan kanssa siitä, mikä se vakiintunut työaika on. Vaikkapa sairausloma-ajan palkassa — jos
se sairausloma kestää pidemmälle kuin työlistaan merkityt tunnit — jotta saisi senhetkisen
tosiasiallisen työtuntien mukaisen sairausajan palkan, näiden tuntien on pitänyt olla puoli
vuotta nelinkertaiset, puoli vuotta nelinkertaiset. Tosiasiassa saattaa olla, että ihminen on
tehnyt töitä puoli vuotta sillä tavalla, että ne ovat kolme ja puoli -kertaiset, mutta silloin hän
saa jatkossa siltikin minimisairauspäivärahan. Ja tämän vuoksi olisi pitänyt hakea vakiin-
tunutta työaikaa ja siihen liittyviä pelisääntöjä. Tämä sama tilanne tulee silloin, kun ajatel-
laan vaikkapa irtisanoutumista, jossa sitten katsotaan, mikä sen ajan palkka on, jos työnan-
taja tai työntekijä lopettaa työsuhteen. Yhä edelleen tässä laissa työntekijä jää yksin taiste-
lemaan siitä vakiintuneesta työajasta. Siinä ei ole edes mekanismia, jossa luottamushenki-
lö tai vähän kollektiivimpi voisi olla siinä mukana, ja nämä ovat niitä puutteita. Sen vuoksi
me olemme tehneet oman esityksemme, jossa näitä korjattaisiin. [Puhemies koputtaa]

Mutta täytyy sanoa, että tässä laissa on kiistatta myös parannuksia, [Puhemies: Aika!]
vaikka se antaa luvan edelleen solmia työsuhteen, jossa on nolla työtuntia.

Puhemies Paula Risikko: Vastauspuheenvuorona käytetään minuutin mittaisia puheita.
5



Pöytäkirjan asiakohta PTK 41/2018 vp
14.25 Eero Suutari kok (vastauspuheenvuoro): Arvoisa puhemies! Tämä selvästi paran-
taa kyllä sopimuksia ja myös käytäntöjä. Tässä työntekijä ei jää yksin. Hän voi sinne neu-
votteluun ottaa mukaan kyllä avustajan tämän lain mukaan. Tämän lain mukaan tarkoituk-
sena on nimenomaan hakea sitä, että työssä käydään juuri sen verran kuin se tarve on.
Työnantajalla on tietty tarve, ja sen tarpeen mukaan pitää pystyä elämään niin, että se työn-
tekijä pystyy neuvottelemaan tai pystyy suunnittelemaan oman työaikansa sillä tavalla, että
se sovittaa siihen vapaa-ajan ja mahdollisesti sitten myös muun työn, jos tämä työ ei koko-
naan ole täysipäiväistä työtä. Tämä on just nimenomaan tästä nollatuntisopimuksesta ja
kansalaisaloitteesta johtunut parannus, jonka TyV teki, ja minun mielestäni tässä sovite-
taan yhteen se asia, että Suomessa pitää kaikki työt pystyä tekemään, ja sitten se, että ne
myös tehdään sääntöjen mukaisesti.

14.26 Hannakaisa Heikkinen kesk (vastauspuheenvuoro): Arvoisa rouva puhemies! Nyt
todella tällä lailla luodaan selkeät pelisäännöt nollatuntisopimukselle ja pahimmat epäkoh-
dat korjataan. On huomioitava, että vaikka nämä ongelmat tiedettiin, niin eivät aikaisem-
mat hallitukset ole tarttuneet tähän asiaan. Siksi tuntuu aivan käsittämättömälle, että dema-
rit ja vasemmistoliitto täällä väittävät, että tässä huononnetaan etuja. Mitä te teitte viime
kaudella, kun olitte hallituksessa? Ette mitään tälle asialle.

Keskustalle oli tärkeää, että nyt tässä nollatuntisopimuksien käsittelyssä epäkohdat kor-
jattiin ja pelisäännöt selvitettiin ja saatiin aikaan tasapainoinen ratkaisu. On hyvä muistaa,
että nykytila todella paranee työntekijöillä. Työntekijän oikeus sairausloman ja irtisano-
misajan palkkaan vahvistuu, työttömyysturvaan liittyvät keskeisimmät epäkohdat korja-
taan, ja työttömyysturvaan tulee selkeyttä. Tämä uusi laki vähentää vaihtelevan työajan so-
pimuksella työskentelevien epävarmuutta ja ennakoimattomuutta ja helpottaa työntekijöi-
den aikataulujen hallintaa, elämänhallintaa. Tämä on todella tärkeä ja hyvä ratkaisu ja la-
kiesitys.

14.27 Suna Kymäläinen sd (vastauspuheenvuoro):  Arvoisa rouva puhemies! On ehkä
vähän liian pitkälle vietyjä johtopäätöksiä. Täällä edustaja Elo totesi, että oppositio ikään
kuin juhlii, että tässä on hyviä parannuksia. [Simon Elon välihuuto] Olemme tuoneet esille
sen, että tässä on oikeansuuntaisia askeleita mutta meidän mielestämme riittämättömiä, ja
se valiokunnassa on hyvin esitetty ja tuli täällä esille. Se on hyvä, että mennään eteenpäin,
mutta toisaalta vieläkään hallitus ei pysty vastaamaan siihen suureen epäkohtaan, jolla työ-
markkinoilla luodaan köyhyyttä Suomeen, lisätään painetta joutua toimeentuloasiakkaaksi
ja toimeentulotuen vaikutusten piiriin. Tämä kohdistuu ennen kaikkea taas siihen nuorem-
paan väestöön, jolla on jo kaikista vaikeinta tällä hetkellä saada pysyvää ja vakituista työ-
tä, ja sitä myöten vaikuttaa myöskin uskallukseen perheen perustamiseen. Toivon, että mi-
nisteri vastaa, liittyen näihin aktiivimallin sanktioihin: onko todella niin, että nämä ihmi-
set, jotka tässä vaikeassa tilanteessa ovat, joutuvat sitten sanktioiden piiriin, jos ei tämä 18
tuntia 3 kuukauden aikana täyty?

14.29 Eero Heinäluoma sd (vastauspuheenvuoro): Arvoisa puhemies! Todella huolestut-
tavia tietoja on ollut tästä lasten määrän dramaattisesta vähenemisestä. Syntyvyys on kään-
tynyt laskuun, ja täällä on eri yhteyksissä useaan kertaan valiteltu tämän ilmiön johdosta, ja
aivan keskeinen syy on se epävarmuus, [Hannakaisa Heikkinen: Viime kaudella satatuhat-
ta työtöntä, sekö on tarkoitus?] joka tänä päivänä nuoriin ja lapsiperheisiin kohdistuu. Se
6



Pöytäkirjan asiakohta PTK 41/2018 vp
on meidän yhteinen ongelmamme, jonka pitäisi pysäyttää meidät kaikki ja laittaa mietti-
mään, mitä on tehtävissä, jotta elämän perustaminen olisi turvallisempaa ja usko tulevai-
suuteen sitä kautta myös suurempi. Nyt joustot on laitettu hyvin epäoikeudenmukaisesti
kaikkien nuorempien ikäluokkien harteille, ja siitä tämä nollatuntisopimus on kyllä surul-
linen esimerkki. Meidän pitäisi pystyä nopeammin parantamaan näiden ihmisten turvalli-
suutta, jotta Suomella olisi tulevaisuutta.

14.30 Antti Lindtman sd (vastauspuheenvuoro): Arvoisa puhemies! Täällä ovat hallitus-
puolueet nyt hehkuttaneet, että nyt on pelisäännöt nollatuntisopimukselle. Oletteko te käy-
neet kysymässä näiltä nuorilta, jotka tämän kansalaisaloitteen tekivät, ovatko he samaa
mieltä, mentiinkö tässä riittävästi? Edustaja Suutari täällä sanoi, että tämä on siitä merkit-
tävä parannus, että nyt jatkossa työntekijä voi ottaa avustajan mukaan neuvottelemaan
työnantajan kanssa. Hallituspuolueille ei tämän lain käsittelyn yhteydessä käynyt edes se,
että henkilöstöryhmillä olisi oikeus saada tieto näiden nollatuntisopimuksien käytöstä.
Edes tiedon saanti työnantajalta henkilöstöryhmille ei käynyt tälle hallitukselle. [Eero Hei-
näluoma: Voiko tuo olla totta?]

Ja kun katsotaan hallituksen koko työelämälinjaa, jossa nyt viimeisimpänä on nuorten
perusteettomien pätkätöiden salliminen — nuorille heikommat työehdot — ja irtisanomis-
suojan heikentäminen pienissä yrityksissä, niin voi kysyä, mihin se huoli, joka valtiova-
rainministeriöstäkin esitettiin tästä syntyvyyden alenemisesta, [Puhemies koputtaa] on jää-
nyt, koska epävarmuushan tässä vain kasvaa nuorten keskuudessa.

Puhemies Paula Risikko:  Myönnän vielä viisi vastauspuheenvuoroa: edustajille Viita-
nen, Suutari, Elo, Hongisto ja Satonen.

14.31 Pia Viitanen sd (vastauspuheenvuoro):  Arvoisa puhemies! Tästä on hyvä jatkaa,
nimittäin kyllä se epävarmuus työmarkkinoilla nimenomaan nuorten naisten osalta on tällä
hallituskaudella varmasti lisääntynyt erittäin huolestuttavassa määrin.

Minä, ministeri, nyt katson teitä tästä ja kysyn, kuinka ihmeessä tällainen tilanne pääsee
syntymään, että alkuun työmarkkinoita heikennetään sillä, että uhkaillaan pakkolaeilla, sit-
ten leikataan lomarahoja, sitten tulee tämä oikeudentuntoa erittäin loukkaava aktiivimalli,
sitten tulevat nuorille perusteettomat pätkätyöt, potkulaki — sekin on tulossa — ja sitten
vielä tämäkin, jonka piti olla parannus, jää torsoksi ja siinä pelisääntöjä ei kylliksi sovita.
Ministeri, voisitteko vastata minulle: miksi ihmeessä te haluatte heikentää työmarkkinoita,
työntekijöiden asemaa, ja miten näette nuorten tulevaisuuden tässä epävarmassa maail-
massa, jos nyt vielä nämä perusteettomat pätkätyöt heille sallitaan.

14.32 Eero Suutari kok (vastauspuheenvuoro):  Arvoisa puhemies! Tällä lailla nimen-
omaan vähennetään sitä epävarmuutta. [Hannakaisa Heikkinen: Juuri näin!] Tällä lailla
työntekijä tietää, mitä on edessä, [Juhana Vartiainen: Naulan kantaan!] milloinka ollaan
työssä ja niin poispäin. Hän voi suunnitella sitä ja voi sen mukaan ottaa toisenkin työpai-
kan ja sillä tavalla varmistaa tulevaisuutensa. Ja se lasten tekeminen on minun mielestäni
silloin jo paremmalla tolalla. [Pia Viitasen välihuuto] — Se vähentää epävarmuutta.

14.33 Simon Elo sin (vastauspuheenvuoro): Arvoisa puhemies! Edustaja Heinäluoma on
aivan oikein huolissaan siitä, saavatko nuoret Suomessa tänä päivänä riittävästi lapsia,
7



Pöytäkirjan asiakohta PTK 41/2018 vp
onko meidän syntyvyys kunnossa ja mitä se tarkoittaa valtiontaloudelle ja mitä se tarkoit-
taa inhimillisesti. Tästä huolen voimme jakaa.

Näkökulmaero ehkä tulee siinä, mihin kyllä minusta edustaja Filatov hyvin sanoi, että
”kyllä mekin näemme, että on parempi, että on töitä”. No, niin mekin nimenomaan näem-
me, että on parempi, että on töitä, ja siksi näitä lakiesityksiä kokonaisuutena tehdään, jotta
nimenomaan työnteko mahdollistuisi mahdollisimman hyvin mutta sille olisi myös selvät
pelisäännöt, niin kuin tässä nollatuntisopimusten osalta. Jos katsotaan vielä vähän pidem-
mälle, niin sekä sosiaalidemokraateilla että Sinisellä tulevaisuudella on oma sosiaaliturva-
malli, ja se on hyvä, että tuodaan näitäkin vähitellen pöytään. Kyllä maailma näyttää nyt
menevän sillä tavalla sekä Euroopassa että sen ulkopuolella, että on nollatuntisopimuksia,
joille täytyy olla pelisäännöt, kun tällainen jatkuu, mutta sitten tarvitaan myös kannustava
perusturva, jotta pienemmälläkin palkalla voi töitä ottaa vastaan kannattavasti, ja sitten
valtio tulee niin sanotusti tukemaan hieman omalta osaltaan. Tämä on tulevaisuutta, näin
uskallan sanoa. [Maria Tolppanen: Köyhät kyykkyyn!]

14.34 Reijo Hongisto sin (vastauspuheenvuoro):  Arvoisa puhemies! Ei tässä varmaan
tarkoitus ole kyykyttää sen enempää köyhiä kuin nuoriakaan.

Edustaja Lindtman kysyi, että oletteko te kysyneet nuorilta, mitä he ajattelevat tästä
asiasta. Minä olen saanut palautetta nuorilta, nimenomaan positiivista palautetta siitä, että
kun nuorilla on harrastuksia tai opiskeluja, niin on hyvä, että he voivat tehdä tällaista osa-
aikatyötä, ja nyt tälle työlle on laadittu edes jonkinlaiset pelisäännöt. Siitä, että pelisääntö-
jä laaditaan, jonkun mielestä joku voisi käyttää sanontaa, että on väärin sammutettu. Tämä
hallitus on kuitenkin kyennyt laatimaan sääntöjä, ja niin kuin näissä monissa puheenvuo-
roissa on todettu, sääntöjä voidaan parantaa, jos nähdään heikkouksia, mutta tämä hallitus
on astunut sille polulle, jonka päässä on mahdollisimman hyvä lainsäädäntö. Tarkoitus on
nimenomaan edesauttaa nuoria, luoda nuorille tällä lainsäädännöllä sellaista turvallisuu-
dentunnetta, että voi olla edelleenkin joustavasti töissä, opiskella, harrastaa ja tehdä työtä,
ja monet nuoret pitävät tätä lakiesitystä hyvänä.

Puhemies Paula Risikko:  Tässä vaiheessa vielä yksi vastauspuheenvuoro, edustaja Sato-
selle, sen jälkeen ministeri vastaa.

14.35 Arto Satonen kok (vastauspuheenvuoro): Arvoisa puhemies! On hyvä, että nolla-
sopimuksille on saatu pelisäännöt, mutta täytyy kyllä sanoa, kun opposition puheenvuoro-
ja kuuntelee, että tuntuu, että onko jäänyt vallan havaitsematta se, että 90 000 ihmistä
enemmän on töissä tällä hetkellä kuin silloin, kun tämä hallitus aloitti, eikä se olisi tapah-
tunut, jos ei hallitus olisi tehnyt niitä poliittisia valintoja, mitkä se on tehnyt. Toki se on ol-
lut hyvä, että työmarkkinajärjestötkin ovat olleet osittain mukana, mutta te olette johdon-
mukaisesti vastustaneet jokaista sellaista muutosta, joka on lisännyt työllisyyttä. Niiden ih-
misten, jotka ovat saaneet työpaikkoja, niiden, jotka ovat työllistyneet kokonaiseen työsuh-
teeseen — kaikki eivät ole, mutta monet ovat — toimeentulo on tuhannella eurolla kuu-
kaudessa käteen parantunut. Kai heillä on paremmat edellytykset elämässä suunnitella
myös omaa elämäänsä kuin jos tätä ei olisi saatu aikaan? Tämän hallituksen suurin saavu-
tus on se, että työllisyysaste on noussut valtavasti [Puhemies koputtaa] ja kymmeniätuhan-
sia ihmisiä on pystytty auttamaan.
8



Pöytäkirjan asiakohta PTK 41/2018 vp
Puhemies Paula Risikko:  Ja sitten tässä vaiheessa ministeri vastaa, enintään 3 minuuttia.

14.36 Työministeri Jari Lindström: Kiitos, arvoisa rouva puhemies! Kiitos keskustelus-
ta ja kiitos positiivisesta palautteesta mutta myös kritiikistä. Ainahan on petraamisen paik-
kaa.

Lähdetään siitä, minkä takia tämä ylipäätään tänne tuli. Hallituksella oli jo ajatuksia tä-
män suhteen, mutta toki oli myös tämä kansalaisaloite. Niissä keskusteluissa jossain vai-
heessa oli semmoinen tavoite, että kiellettäisiin nämä nollatuntisopimukset kokonaan. No,
vaihtelevan työajan sopimukselle, tälle nollatuntisopimukselle, on kuitenkin työelämässä
tarvetta. Sopimusten kieltäminen voisi johtaa siihen, että täytetään se työvoimatarve jolla-
kin muulla tavalla, kuten vuokratöillä, yrittäjän omana työnä, työkeikan pituisin määräai-
kaisin sopimuksin tai teettämällä olemassa olevalla henkilöstöllä lisä- tai ylityötä.

Sitten täällä monessa, monessa puheenvuorossa kysyttiin työajan lakisääteisen vakiin-
tumisen problematiikan perään. Totta kai tätä täytyy aina punnita molemmin puolin. Se
ajatus, mikä meillä on tässä lakia säätäessä ollut, on se, että tämä vakiintuminen voisi mer-
kitä sitä, että jollakin tarkastelujaksolla se toteutunut työaika voisi muodostaa työsuhtees-
sa noudatettavan kiinteän työajan, ja näin voisi tapahtua, vaikka työnantajan edellytyksis-
sä tarjota työtä ei olisi tapahtunut mitään muutoksia. Työnantajan työvoimatarve voisi siis
yhä olla vaihtelevaa. Lakisääteinen vakiintuminen voisi siis johtaa työvoimatarvetta vas-
taamattomaan työaikaehtoon, jota työnantaja voisi yksipuolisesti muuttaa vain taloudelli-
sella tai tuotannollisella irtisanomisperusteella. Tämmöisessä tilanteessa työnantajan olisi
maksettava palkkaa semmoiselta ajalta, jolta ei ole tarjota työtä. Tämä kustannus olisi pois
jostakin muualta ja vähentäisi työnantajan mahdollisuuksia palkata muihin tehtäviin hen-
kilöstöä. Tämä vakiintumismalli voisi olla altis myös tämmöiselle ei-toivotulle työvoiman
käytön suunnittelulle. Työnantaja voisi työtarjouksiensa ajoittamisella ja mitoittamisella
pyrkiä vaikuttamaan vakiintuvien työtuntien määrään. 

Jos nyt sitten tapahtuisi niin, että vaihtelevasta työajasta sovitaan lainvastaisesti niin,
että tämmöisestä vaihtelevasta työvoimatarpeesta on sovittu, vaikka työnantajan työvoi-
matarve on kiinteä, niin vaihtelevaa työaikaa koskeva ehto on silloin mitätön. Tällöin so-
vellettavaksi työajaksi tulee se kiinteä työaika, joka työnantajan todellista työvoimatarvet-
ta vastaa. Tämä parantaa monin tavoin työntekijän mahdollisuuksia suunnitella elämään-
sä, ja vaihtelevasta työajasta saa ylipäätään sopia vain silloin, kun sopimuksella katettava
työvoimatarvekin vaihtelee. Työnantajan on annettava työsuhteen alkaessa selvitys siitä,
missä tilanteessa ja missä määrin työnantajalle syntyy työvoimatarvetta. Vaihtelevaa työ-
aikaa koskevaan ehtoon sisältyvän vähimmäistyöajan on vastattava todellista tarvetta.
Tämä turvaa työntekijää. 

Tässä on kyseessä siis lakiesitys, jossa ensimmäisen kerran säädetään nollatuntisopi-
muksista, ensimmäisen kerran Suomen historiassa, ja vaikka tämä saa oppositiosta kritiik-
kiä — myös kiitosta mutta enemmän kritiikkiä — niin joka tapauksessa tämä peli on nyt
avattu, ja minun mielestäni tämä on iso askel oikeaan suuntaan.

Puhemies Paula Risikko:  Mennään joksikin aikaa puhujalistalle.

14.40 Anna Kontula vas: Niin, askel on otettu ja onneksi tällä kertaa oikeaan suuntaan,
mutta valitettavasti askel jäi kovin lyhyeksi. Tässä keskustelun aikana oppositiota on syy-
tetty siitä, että se väittää tämän lain huonontavan asioita. Minä en ole kuullut yhdenkään
9



Pöytäkirjan asiakohta PTK 41/2018 vp
opposition edustajan näin väittävän. Sen sijaan oppositio on aika paljon esittänyt kritiikkiä
siitä, että tämä lainsäädäntö ei ratkaise nollasopimusten ongelmia ja tähän lainsäädäntöön
liittyy sellaisia rakennevikoja, joita hyvässä lainsäädännössä ei ole.

Mitä ne asiat ovat, jotka jäivät ratkaisematta, kun ajatellaan nollasopimuslaisten näkö-
kulmasta?

No ensinnäkin, en usko, että tässä salissa on ketään, jonka mielestä oikeasti on ihan rei-
lua, että jos se työnantaja ei töitä tarjoa, ei yhtään tuntia, niin työntekijän pitää kolme kuu-
kautta — kolme kuukautta — odottaa, roikkua ilman töitä siinä työsopimuksessa, ennen
kuin hän saa purkaa työsopimuksen, saamatta työttömyysturvan karenssia. Se on kovin pit-
kä aika tänä aikana, kun työmarkkinoilla liikutaan nopeasti, asiat muuttuvat nopeasti ja ih-
misten pitäisi pystyä reagoimaan nopeasti. Se on aivan liian pitkä aika, jos kolmeen kuu-
kauteen ei työnantajalla ole ollut tarvetta tarjota edes yhtä työtuntia.

Toinen iso ongelma, mikä tähän liittyy, on se, että kun meillä perinteisesti koko työlain-
säädäntö nojaa ajatukseen ja ymmärrykseen siitä, että työntekijä on neuvotteluissa se hei-
kompi osapuoli eikä välttämättä kykene tasa-arvoisesti työnantajan kanssa neuvottele-
maan niistä työn ehdoista, niin tässä lakiesityksessä ei olla lähdetty tästä perusprinsiipistä
käsin. Olen koko eduskuntauraani edeltävän työurani tehnyt tutkimalla erilaisissa prekaa-
reissa työsuhteissa olevia ihmisiä, ja en ole huomannut siellä mitään sellaista tendenssiä,
joka oikeuttaisi muuttamaan tällä tavalla perustavalla tasolla sitä, miten meillä työelämää
säädellään. Edelleen meillä on paljon työmarkkinoilla niin heikossa työmarkkina-asemas-
sa olevia ihmisiä, ihmisiä, joilla pelimerkit ovat niin vähissä, että ei voi mitenkään ajatella,
että he ensinnäkään uskaltaisivat riitauttaa laittomuudet tai väärinkäytökset ja että toisaalta
heillä olisi riittävät resurssit ja tietotaito viedä se prosessi läpi, niin kuin tässä laissa nyt ole-
tetaan olevan. Jos me ajattelemme vaikka henkilöä, jolla on puutteellinen kielitaito, verra-
ten alhainen koulutus ja hyvin vähän muita työllistymismahdollisuuksia, ei ole lainkaan
realistista ajatella, että hän lähtisi mahdollisesti kuukausia tai jopa vuosia kestävään pro-
sessiin nollatuntisopimuksen ehtojen saamiseksi mallilleen, ihan yksin.

Kolmas ja minun nähdäkseni ehkä isoin ongelma, mikä liittyy tähän lakiesitykseen, on
se, että kun tämä on syntynyt hirveän pitkän prosessin seurauksena ja tässä on kokeiltu
montaa asiaa ja neuvoteltu monien tahojen kanssa, niin se loppuratkaisu, mihin on päädyt-
ty, tuottaa työmarkkinoille kaksi melkein identtistä osa-aikatyön sopimusmallia. Käytän-
nössä kiinteän osa-aikaisen työn sopimusmallin ja vaihtelevan työajan sopimusmallin ai-
noat erot ovat se, että toisessa minimituntimäärä noin periaatteessa on nolla ja toisessa yk-
si, ja sitten se, että toisessa näistä henkilöllä on oikeus olla myöntymättä ikuisiksi ajoiksi
ottamaan vastaan lisätyötä ja toisessa taas tällainen myöntymys voidaan antaa. Nämä ovat
ne tosiasialliset erot näiden kahden mallin välillä, ja jokainen ymmärtää, että näissä on ky-
symys niin pienistä eroista, että nämä erilliset sopimusmallit olisivat hyvin yhteensovitet-
tavissa. No miksi ne pitäisi sovittaa yhteen? Sen takia, että kun nyt meillä tuotetaan erilai-
sia hyvin lähellä toisiaan olevia sopimusmalleja meidän työlainsäädäntöön, se johtaa taas
yhden askeleen verran monimutkaisempaan lainsäädäntöön, mikä aiheuttaa työpaikoilla
sen, että meillä saattaa olla pikkuisen eri oikeuksilla olevia työntekijöitä samoilla tunti-
määrillä kisaamassa samoista työtunneista samalla työpaikalla, ja työnantajan pitää sitten
haltsata tämä kokonaisuus — plus että se tarkoittaa, että yksittäisen työntekijän on astetta
vaikeampi ymmärtää ja ottaa selvää, mitkä ovat hänen oikeutensa, ja pitää niistä kiinni. Us-
koisin, että tämä on hama. En pysty kuvittelemaan, kuka on se taho, joka hyötyy siitä, että
10



Pöytäkirjan asiakohta PTK 41/2018 vp
meillä lainsäädäntöä monimutkaistetaan silloin kun siinä ei näy mitään selkeätä syytä sii-
hen, ja toivonkin, että ainakin tämä asia korjattaisiin mahdollisimman pian. 

14.46 Antero Laukkanen kd: Arvoisa puhemies! Edelleen haluan kiittää ministeriä siitä,
että hän on tuonut tämän esityksen — ja aika nopeassa aikataulussakin — jonka valiokunta
on nyt käsitellyt.

Keskustelua kun kuulee, niin myös opposition sisällä tämän asian voi nähdä hyvin mo-
nella tavalla. En näkisi tätä nyt ehkä niin synkkänä esityksenä kuin täällä opposition va-
semmalta puolelta nähdään. Kyllä tämä kuitenkin selkeästi on [Kari Uotilan välihuuto] pa-
rempaan suuntaan menossa, vaikka näitä edustaja Kontulan hyvin nostamia asioita tässä
esityksessä on.

Tämän hallituksen esityksen taustalla on kansalaisaloite ja sen käsittely työ- ja tasa-ar-
vovaliokunnassa ja siihen liittyvät ehdot, jotka sitten täällä käsiteltiin, ja se lähti ikään kuin
käsittelyyn ministeriöön. Silloin ministeri Lindström lupasi tämän asian käydä läpi, ja sii-
nä oli erilaisia prosesseja, muun muassa tämä kolmikantatyöryhmä muuten, joka ei edes
sitten ollut yksimielinen omassa esityksessään. Minusta se kertoo sen, että tämä ei ole ihan
helppo ja yksinkertainen asia. Tässä on monta vaihetta, ja aina tuntuu jäljelle jäävän risti-
riitaisuuksia. Mutta olen kyllä ministerin kanssa samaa mieltä, ja monen muunkin täällä ol-
leen kanssa samaa mieltä, että tässä on menty kuitenkin eteenpäin.

Arvoisa puhemies! Useita karikkoja tässä nyt poistuu, ja ehkä tärkein niistä on se edis-
tysaskel, että esityksessä työnantaja ja työntekijä joutuvat nyt tarkemmin sopimaan keske-
nään työn tekemisestä, mikä tarkoittaa sitä, että vastuullisuus molemmin puolin pöytää pa-
ranee. Lisäksi työntekijällä on oikeus käyttää neuvotteluissa avustajaa. Valiokuntakäsitte-
lyssä kävi kuitenkin ilmi, että tämä asia on monin tavoin vaikea eikä siellä asiantuntijoil-
lakaan tuntunut olevan mitään sellaisia esityksiä, joihin valiokunta olisi voinut tarttua, niin
että olisi löydetty hallituksen ja opposition kesken yhteinen näkemys siitä, miten tämä olisi
voitu viedä paremmin maaliin. Ei pidä unohtaa sitä, että valiokunnan esitys aikaisemmin
siitä, miten tätä viedään eteenpäin, oli yksimielinen eli tahtotila oli aika voimakas. Ja siinä
mielessä täytyy sanoa, että ehkä ministeri Lindströmille tässä tarjottiin niin kuin hyvin sel-
keät ohjeet, miten tämä asia olisi voitu ihan kokonaan viedä maaliin. Olisi ehkä kannatta-
nut tehdä vielä enemmän töitä ja tuoda tämä vaikka pikkasen myöhemmin tänne, jotta olisi
saatu lopullisesti sellainen esitys, joka olisi kaikkia tyydyttänyt. [Eero Heinäluoma: Paalu-
paikka!] — Niin, se oli kyllä huikea paalupaikka, ja se oli tavallaan niin kuin lapaan tarjot-
tu, miten tämä homma hoidetaan. Kyllä, joo, hyvin sanottu, hyvin sanottu.

Tänne valiokunnan mietintöön jäi sitten kuitenkin klausuuli: ”Nollatuntisopimusten,
vaihtelevan työajan tai muiden tavanomaisesta poikkeavien työsopimusten määrää ja nii-
den vaikutuksia työntekijöiden olosuhteisiin ja terveyteen ei ole Suomessa riittävästi sel-
vitetty, kuten ei myöskään niiden vaikutusta yritysten toimintaan ja kannattavuuteen. Tä-
män vuoksi valiokunta pitää tärkeänä, että nyt toteutettavan uudistuksen vaikutuksia yh-
täältä yrityksiin ja toisaalta työntekijöiden asemaan ja työkykyyn seurataan huolellisesti ja
tarvittaessa lainsäädäntöä kehitetään mahdollisesti havaittavien tarpeiden osalta edelleen.”
Olisikin hyvä, jos ministeri heti, kun tämä laki tulee niin sanotusti käyttöön, asettaisi täm-
möisen seurantaryhmän, ja silloin tämä jäisi myös elämään, mahdollisesti seuraavan edus-
kunnan sitten parannettavaksi.

Kaikesta huolimatta, vaikka tähän jäi korjattavaa, on tämä kuitenkin askel parempaan
suuntaan.
11



Pöytäkirjan asiakohta PTK 41/2018 vp
14.50 Juhana Vartiainen kok:  Arvoisa puhemies! Nyt käsitellään tätä lakiuudistusta,
joka siis koskee vaihtelevaa työaikaa ja nimenomaan sitä. Siitä on aika pitkä matka sitten
minkäänlaiseen amatööriväestötieteilyyn siitä, mistä Suomen alhainen syntyvyys johtuu.
[Välihuuto sosiaalidemokraattien ryhmästä] Mutta kyllähän joka tapauksessa tämän valio-
kuntakäsittelyn aikana tuli selväksi, ja on ehkä hyvä se sanoa, jotta oppositionkin toimin-
nasta kansalaiset saavat myönteisemmän kuvan kuin ehkä tämän keskustelun nojalla, että
kyllähän valiokunnassa vallitsi kuitenkin aika suuri yksimielisyys siitä, että tämä on selvä
askel parempaan.

Tässä syntyy työntekijän kannalta ennustettavampi tilanne, tasapainoisempi asetelma
työpaikalla. Myös tämän työvuoroluettelosäätelyn nojalla ihminen tietää paremmin tule-
vat työtuntinsa, niin kuin edustaja Suutari täällä totesi, se mahdollistaa myös useamman
työsopimuksen ylläpitämisen ja toteuttamisen. Tämä on ainakin meidän toiveemme, niin
että tämä parhaassa tapauksessa voisi jopa lisätä työpanoksen tarjontaa ja työllisyyttä. Li-
säksi me valiokuntakuulemisessa opimme, että monissa laajoissa palkansaajaryhmissä
joka tapauksessa työehtosopimuksilla luodaan selvästi vahvempi säätely kuin mihin tämä
säätely tähtää. Sehän on pohjoismainen tapa vanhastaan, että toimiala- ja sopimusalakoh-
taisesti työehtosopimuksilla sovitaan.

Ja sitten se asia, joka minusta tässä opposition kritiikissä ei näytä saavan minkäänlaista
painoa, on, että eduskunta edellytti — ja viisaasti edellyttikin — että tämän lain vuoksi
Suomessa yhteensä tehtävä työ ei vähene. Tämä on tavattoman tärkeää. Meiltä koko kan-
sakuntana puuttuu työtunteja, jotta me voimme rahoittaa meidän hyvinvointilupauksem-
me, ja me tarvitsemme lisää työtunteja. Tämä on sellainen näkökohta, jonka pitäisi kaikkia
näitä keskusteluja sävyttää.

Minusta opposition näkemyksissä kyllä tulee vahvasti se, että he varmaan vilpittömästi
pyrkivät estämään kaikenlaisia työntekijöille epäedullisia tilanteita, mutta tuottaako heille
mitään tunnontuskia sitten estää sellaisia sopimusjärjestelyjä, jotka kuitenkin voisivat olla
molemmille osapuolille suotuisia ja sellaisia, joita molemmat osapuolet haluavat? Jos me
vaikka liikennelaissa toimisimme samalla periaatteella, niin me kieltäisimme autoilun tai
kadun ylittämisen, ja varmasti se voisi jossain mielessä turvallisuutta parantaa, mutta se te-
kisi elämästä vaikeaa. 

Minusta oli ihan uskomatonta, että vanha työn puolue SDP, josta minullakin on monen-
laista kokemusta, asettui tämän alkuperäisen aloitteen taakse, joka olisi siis suorastaan
kieltänyt nollasopimukset tai asettanut alarajan osapäiväisyydelle. Se olisi aivan varmasti
estänyt suuren määrän sellaisia sopimuksia, jotka olisivat tuoneet lisää työtä Suomeen. Ai-
van varmasti, vuorenvarmasti, se olisi vähentänyt työllisyyttä ja työtunteja.

Minusta nämä opposition sanavalinnatkin tässä ovat niin paljastavia, kun edustaja Nur-
minen sanoi, että käytännössä on edelleen mahdollista sopia nollaksi ja että se on nyt sitten
jotenkin virallistettu. Ei se ole tähänkään mennessä ollut millään lailla harmaata tai rikol-
lista tai lainvastaista. Se on ollut vapaassa yhteiskunnassa, jossa sopimus vallitsee, täysin
mahdollista, ja pitäähän sen ollakin mahdollista, vapaassa yhteiskunnassa — silloin kun se
on molempien osapuolten itse arvioiman edun mukaista, sen täytyykin olla mahdollista.
Sopimusvapauden rajoittamiselle pitää olla aina erittäin vahvat perustelut.

Täällä on puhuttu myös tästä työajan vakiintumisesta. Sehän on jo nykyisessä lainsää-
dännössä, ja sellaisia oikeusjuttujakin on kohtuullisen paljon, mutta monen vuosikymme-
nen aikana me olemme oppineet sen, että jonkinlaisen automaattisen mekanismin luomi-
nen työajan vakiinnuttamiseksi on osoittautunut hyvin vaikeaksi. 
12



Pöytäkirjan asiakohta PTK 41/2018 vp
Ja joka tapauksessa kaiken tämän kritiikin vastapainona pitää muistaa, että me yritäm-
me luoda mahdollisuuksia työhön sellaisille ihmisille, joilla sitä ei vielä ole. Kyllähän täs-
säkin uudistuksessa, joka nyt lisää säätelyä, on se riski, että se saattaa vähentää työtilai-
suuksien tarjontaa joidenkin yritysten taholta. Sellainenkin riski on, mutta tätä me pidim-
me nyt valiokunnassa kohtuullisena kompromissina. 

Yksi näiden vastalauseiden osa koskee osapäiväisiä sopimuksia. Siis meillä on tällä het-
kellä ja tulee vastedeskin olemaan osapäiväisiä työsopimuksia, joissa on siis kiinteäksi so-
vittu alaraja, se osapäiväisyys, mutta siinä tulee olemaan kuitenkin tähänastisella tavalla
suurempi mahdollisuus sitoutua lisätyöhön. Sitten meillä tulee olemaan nämä vaihtelevan
työajan sopimukset, joissa voi olla jopa nolla alarajana mutta säädellään sitä mahdollisuut-
ta sitoutua mihin tahansa vaihteluun palkansaajan taholta. Tätäkin on nyt pidetty ongelma-
na, vaikka tässä on kaksi erilaista sopimustyyppiä, jotka ihan mainiolla tavalla voivat täy-
dentää toisiaan. Jollekulle voi olla tärkeää se, että on jonkinlainen kiinteä minimi siellä,
osapäiväinen, ja silloin hän voi olla valmis suurempaan vaihteluun. Jollekulle taas sopii pa-
remmin nollasopimus, ja silloin hän voi toivoa, [Anna Kontulan välihuuto] että siinä on sit-
ten säädellympi lisätyön mahdollisuus. Kaikki tämä lisää sopimusvapautta, ja tässä näkyy
se ajattelutapojen ero. Meidän täytyy yhtäältä uskoa edes jossain määrin ihmisten omaan
järkevyyteen ja kykyyn solmia omalta kannaltaan järkeviä välipuheita ja sopimuksia työn-
antajan ja työntekijän kesken, ja sitten toisaalta meidän täytyy vääjäämättä lisätä Suomes-
sa työtunteja. Minun mielestäni ei saisi ollenkaan suhtautua kevytmielisesti niihin riskei-
hin, joita tällaisesta ylisäätelystä seuraa sen suhteen, miten paljon Suomessa ylipäänsä teh-
dään työtä. Meillähän on työtuntien määrä, työllisyysaste, ylipäänsä työn määrä aivan liian
alhainen suhteessa siihen, mitä meidän hyvinvointilupaukset edellyttävät. Tässä me poik-
keamme epäedulliseen suuntaan muista Pohjoismaista, ja tämän tulisi sävyttää kaikkien
tässä salissa työtä tekevien kansanedustajien ajattelua. [Vastauspuheenvuoropyyntöjä]

Puhemies Paula Risikko:  Otetaan muutama vastauspuheenvuoro.

14.57 Eero Heinäluoma sd (vastauspuheenvuoro):  Arvoisa puhemies! Todellakin, kun
tien yli mennään, siellä on suojatie ja siellä on liikennevalot — siellä on siis sääntelyä. Ja
työelämässä tarvitaan sääntelyä erityisesti sen heikomman osapuolen hyväksi. Ihminen,
joka on nuori, joka vasta hakee työelämäkokemuksiaan, on hyvin suojaamaton käymään
tasaveroista neuvottelua oman työnantajansa kanssa. Koko työlainsäädännön ideahan on,
että suojataan sitä heikompaa osapuolta. Sitä sanotaan sääntelyksi. Se on työajoissa tällä ta-
valla, ja se on myös sopimustoiminnan vähimmäisehdoissa. Jos tästä luovutaan, niin sitten
heikennetään työehtoja ja palataan... Ei mennä eteenpäin, arvoisa edustaja Vartiainen —
joka tosin taisi lähteä salista. Ei mennä eteenpäin, vaan mennään taaksepäin sata vuotta, sii-
hen, mistä työntekijöiden vähimmäissuojelu lähti. Tämähän on ollut näiden nuorten huoli,
jotka ovat lähestyneet eduskuntaa ja toivoneet, että he saisivat suojaa eduskunnalta. Se on
näiden nuorten toive. Ja sillä ilman muuta on vaikutusta perheen perustamiseen [Puhemies
koputtaa] ja lasten tekemiseen.

14.59 Hannakaisa Heikkinen kesk (vastauspuheenvuoro):  Arvoisa rouva puhemies!
Täällä tosiaan aikaisemmin kysyttiin, mitä nuoret haluavat. Meillä on nuoria hyvin monen-
laisia. On niitä nuoria, jotka ovat tämän nollatuntisopimuksen takana, ja heille tässä anne-
taan paljon vastaantuloa, niin että heillä on mahdollisuus saada parempaa suojaa, jota
13



Pöytäkirjan asiakohta PTK 41/2018 vp
muun muassa edellinen hallitus ei pystynyt tekemään. Mutta kuten olen aikaisemminkin
maininnut, muun muassa viime viikolla tavattiin täällä sellaisia nuoria, jotka totesivat, että
antakaa meille mitä tahansa työtä. He ovat niitä nuoria, jotka ovat todella syrjäytymisvaa-
ran uhassa. Tämä on hyvä meidän tässä salissa huomata, että ei puhuta vanhuksista, ei nuo-
rista, ei työttömistä työnhakijoista yhtenä möhkäleenä. Siellä on hyvin monenlaisia kasvo-
ja ja elämäntarinoita. Tällä nollatuntisopimusta koskevalla vastauksella, minkä hallitus —
kiitos, ministeri Lindström — tänne toi, me autamme yhtä joukkoa. Mutta on sitten toisen-
laisia nuoria, ja he tarvitsevat erilaisia ratkaisuja.

15.00 Ben Zyskowicz kok (vastauspuheenvuoro):  Arvoisa rouva puhemies! Vastaan
edustaja Viitaselle, joka aikaisemmin arvosteli hallituksen kehysriihessä sovittua uudistus-
ta, jonka mukaan on helpompi palkata [Antti Lindtmanin välihuuto] alle 30-vuotias vähin-
tään kolme kuukautta työttömänä ollut nuori töihin. Demarit ovat tässä yhteydessä puhu-
neet ikuisesta ketjuttamisesta tai ikuisesta koeajasta. Voisitteko te selittää minulle, miten
tämä ketjuttaminen oikein tässä yhteydessä onnistuu, kun edellytyksenä on se, että tämä
nuori on ollut vähintään kolme kuukautta työttömänä? Jos on kyse ketjuttamisesta eli töi-
den ketjusta, eihän nuori silloin ole voinut olla kolme kuukautta työttömänä. Voisiko esi-
merkiksi edustaja Viitanen kertoa, mitä tämä ikuinen ketjuttaminen tässä yhteydessä tar-
koittaa, tai ketjuttaminen ilman sitä ikuisuutta? Te annatte ihan väärää kuvaa. Ei tämmöis-
tä nuorta voi ketjuttaa. Jos hän ei ole ollut vähintään kolme kuukautta työttömänä ennen
sitä työsuhdetta, niin silloin tarvitaan ne normaalit perusteet määräaikaisen työsuhteen sol-
mimiselle.

15.01 Pia Viitanen sd (vastauspuheenvuoro):  Arvoisa puhemies! Tämä on minusta nyt
aika tyypillistä edustaja Zyskowicziä, että ruvetaan niin kuin saivartelemaan sanoilla [Ben
Zyskowicz: Ei tämä ole mitään saivartelua!] — kyllä, kuunnelkaa, mitä minä sanon — ja
lakaistaan itse tämä ikävä asia maton alle. Nimittäin kun täällä aikaisemmin esimerkiksi
edustaja Heikkinen sanoi, että mitäköhän nuoret ajattelevat näistä työelämän heikennyk-
sistä, mitä hallitus tekee, niin minä voin ainakin kertoa, mitä Keskustanuoret ajattelevat.
Keskustanuoret ajattelevat tästä asiasta, mistä minä olen, edustaja Zyskowicz, puhunut,
nuorten perusteettomista pätkätöistä — siitä minä olen puhunut — niin, että Keskustanuo-
ret tyrmäsivät sen. He tyrmistyivät tästä esityksestä. Keskustan puoluevaltuusto vaatii, että
nuorille on suotava yhdenvertainen kohtelu. [Eero Heinäluoma: Kahdet rattaat!] Tässä on
keskustan kahdet rattaat. Pääministeripuolue siunaa täällä sinisten esityksiä työelämän hei-
kentämisestä, ja edustaja Zyskowiczin puheenvuoro kertoo hyvin kokoomuksen ideolo-
gian. Eihän tässä nähdä mitään ongelmaa. Ei tarvitse olla sääntöä, sen kun vain palataan
menneisyyteen, sadan vuoden päähän, torppariyhteiskuntaan, ja pistetään työläinen kyyk-
kyyn.

15.02 Katri Kulmuni kesk (vastauspuheenvuoro):  Arvoisa rouva puhemies! On tieten-
kin niin, että kun ajattelee vaikkapa nuorisotyöttömyyden tilannetta, joka on molemmin
puolin 20:tä prosenttia tässä maassa, niin se jos mikä on huolestuttava asia. Ei tietenkään
ole vielä aivan selvä, minkälaisen esityksen hallitus tulee tuomaan, mutta totta kai siellä on
tarkoitus, kuten vaikkapa pääministeri radiotunnillaan totesi, nimenomaan mahdollistaa se,
nuorten täytyy saada jotain ekstraa siitä, että työpaikkojen on järkevää palkata nuori ensim-
mäiseen työsuhteeseen.
14



Pöytäkirjan asiakohta PTK 41/2018 vp
Mitä tulee tähän lakiesitykseen, niin sitten on niin, että tässä nyt kuitenkin tehdään pa-
rannuksia. Vaikka oppositio sanoo mitä, niin myös teidän vastalauseissanne — kiitoksia
siitä — lukee, että nämä muutokset ovat oikeansuuntaisia, elikkä nyt mennään oikeaan
suuntaan. Toki ainahan varmasti oppositio sanoo, että kaikki parannukset ovat riittämättö-
miä, mutta kuitenkin, kun katsoo suurta kuvaa, Suomen talous ja työllisyys kasvavat,
90 000 ihmistä on saanut työtä. Se on varmasti teidän mielestänne riittämätöntä, mutta mi-
nusta oli aivan riittävää, että kun teidän valtakaudellanne 100 000 ihmistä menetti työn, me
olemme kääntäneet sen toisin päin.

15.03 Ben Zyskowicz kok (vastauspuheenvuoro): Arvoisa rouva puhemies! Edustaja Vii-
tanen äsken täällä harjoitteli tulevaa vappupuhettaan, joka varmasti toimii hyvin siellä
Tampereen torilla mutta ei toimi tässä salissa. Minä arvostelin sitä, että te demarit olette
tätä uudistusta, mistä nyt puhumme, moittineet siitä, että se johtaa nuorten ketjuttamiseen,
jatkuvaan ketjuttamiseen, ikuiseen ketjuttamiseen, nuoret eivät pääse muuta kuin tällaisiin
määräaikaisiin työsuhteisiin, ja nyt minä kysyn teiltä, edustaja Viitanen... — Älkääs kysy-
kö neuvoa sieltä Lindtmanilta, jokainen vastaa omista puheistaan. [Naurua] — Nyt minä
kysyn teiltä, edustaja Viitanen: Miten tämä uudistus, mistä nyt puhun, eli se, että alle kol-
mikymppisiä nuoria, työttömänä olleita, voidaan palkata määräaikaisiin työsuhteisiin il-
man lain nyt tuntemia erityisiä perusteita, johtaa näiden nuorten työsuhteiden ketjuttami-
seen? Ketjuttaminen, niin kuin tiedätte, tarkoittaa peräkkäisiä määräaikaisuuksia. Miten
niitä voi tulla, kun pitää olla ensin työttömänä ollut vähintään kolme kuukautta?

Puhemies Paula Risikko:  Edustaja Viitanen, teille tuli kysymys.

15.04 Pia Viitanen sd (vastauspuheenvuoro): Arvoisa puhemies! [Eero Heinäluoma: Ei
Viitanen edes pyytänyt vastauspuheenvuoroa! — Puhemies: Pyysi!] — Kyllä pyysin. —
Minä olen yleensä tottunut siihen, että hallitukselta kysytään ja tässä syytettyjen penkillä ei
ole opposition edustaja, joka vastustaa hallituksen huonoja esityksiä.

Mutta, edustaja Zyskowicz, minä olen puhunut siitä, että tämä hallitus on juuri päättänyt
antaa lainsäädäntöä, missä nuori ihminen voidaan palkata perusteetta määräaikaiseen työ-
suhteeseen, [Ben Zyskowicz: Vastatkaa tähän ketjuttamiseen!] perusteetta määräaikaiseen
työsuhteeseen. Me olemme kysyneet, kuten muun muassa Keskustanuoret, miten on mah-
dollista se, että nuoren asema työmarkkinoilla on heikompi kuin jonkun muun asema. Mil-
lä oikeudella alle kolmikymppisille tehdään tällainen uudistus, jossa heidän asemansa työ-
elämässä on heikompi kuin joillain muilla? Tästä minä, edustaja Zyskowicz, olen puhunut
— tämä on suora vastaus teidän suoraan kysymykseenne — ja tulen muuten puhumaan jat-
kossakin.

Tulen myös puhumaan jatkossa siitä, että haluatte helpottaa irtisanomisia alle 20 henki-
lön yrityksissä, ja tulen sanomaan, että minun mielestäni se on potkulaki. Tätä te teette, ja
tässä on se fakta. [Puhemies koputtaa] Voitte kysyä tätä uudemman kerran, minä kyllä vas-
taan.

15.05 Eero Heinäluoma sd (vastauspuheenvuoro): Arvoisa puhemies! Kun edustaja Zys-
kowicz puhuu siitä, että hänen sanojansa, kun hän puhuu, pitää kuunnella todella tarkkaan,
niin se vaatii siis useimmiten pieniä juristeriaopintoja. Ne ovat minulla vähän kesken, mut-
ta minä kuuntelen häntä täällä aina tarkkaan, ja kun edustaja Zyskowicz tänään puhui, että
15



Pöytäkirjan asiakohta PTK 41/2018 vp
hallitus helpottaa uusien työsopimusten tekemistä, niin mitä hän itse asiassa tarkoittaa? Ei-
hän se siitä helpommaksi muutu, että ei tarvitse olla perustetta määräaikaisen työsopimuk-
sen tekemiseen, siihen työsuhteeseen palkkaamiseen. Määräaikaisen työsopimuksen teke-
minen tehdään kyllä helpommaksi, tietenkin, sillä, ettei tarvitse olla siihen perusteita.

Kun te puhutte ketjuttamisesta, niin taisi olla niin, että pääministeri Sipilä aloitti tämän
puheenvuoron ketjuttamisista. Hän tuolta kyselytunnin ministeriaitiosta sanoi vastaukses-
saan, vai oliko se hänen haastattelussaan, en enää muista, mutta joka tapauksessa päämi-
nisteri Sipilältä jäi mieleen tämä ketjutusongelma. Ei tämä ole tämän kolmekymppisten
asian ydin, mistä te nyt, edustaja Zyskowicz, puhutte. Ydin on se, että te olette tekemässä
ikään perustuen heikompia työehtoja alle 30-vuotiaille, mitä Keskustanuoret vastustavat
[Puhemies: Aika!] ja mitä näköjään vastustaa keskustan puoluevaltuustokin.

15.06 Tarja Filatov sd (vastauspuheenvuoro): Arvoisa puhemies! Haluaisin palata edus-
taja Vartiaisen puheenvuoroon, jossa minun mielestäni oli yksi iso viisaus: hän sanoi, että
työtunnit ovat se oleellinen mittari. Mutta ikävä kyllä, kun me katsomme tällä hetkellä ti-
lannetta, huhtikuun työvoimatutkimuksessa kerrotaan, että meillä työtuntien määrä on vä-
hentynyt vuoden takaisesta. Se on vähentynyt 0,4 prosenttiyksikköä, ja tunneista tulee se
työn määrä. Syy siihen, miksi me kritisoimme, olipa kyse sitten määräaikaisista työsuhteis-
ta tai nollatuntisopimusten liian löysästä säätelystä, on se, että nämä mahdollistavat työn
silppuamisen mutta ne eivät tuo välttämättä meidän yhteiskuntaamme lisää työtä, ja se li-
sätyö on varmasti meidän yhteinen pyrkimyksemme — uskoisin ainakin, että tämän ver-
ran meistä löytyy Zyskowiczin kanssa yhteistä.

Mutta haluaisin puhua tästä kolmesta kuukaudesta. Miten voi olla niin, että kolme kuu-
kautta on liian pitkä työttömyys ja sen vuoksi pitää tehdä ikäsyrjiviä lainsäädäntöjä nuoril-
le, alle 30-vuotiaille, mutta kolme kuukautta nollatunnilla on ihan kohtuullinen aika? En-
nen sitä ei saa erota tällaisesta työsuhteesta, joka ei tarjoa yhtään työtuntia. Miksi tämä kol-
me kuukautta on toisessa liian pitkä aika, jonka vuoksi täytyy muuttaa heikommaksi mei-
dän työlainsäädäntöämme, mutta niitä, jotka ovat [Puhemies: Aika!] nollatunnilla työsuh-
teessa, me emme päästä sieltä pois ilman isoa karenssia?

Puhemies Paula Risikko:  Otetaan vielä viisi vastauspuheenvuoroa, sen jälkeen mennään
puhujalistalle — edustaja Suutari, Tolppanen, Karimäki, Kontula ja Heikkinen.

15.08 Eero Suutari kok (vastauspuheenvuoro): Arvoisa puhemies! Kyllä meillä ainakin
valiokunnassa oli huomattavasti parempi ilmapiiri ajatella sitä, että me parannamme työ-
elämää [Hannakaisa Heikkinen: Kyllä!] ja niin suomalaista työtä lisäämme ja korjaamme
nimenomaan näitä epäkohtia, ja täällä näyttää siltä ainakin edustaja Heinäluoman ja Viita-
sen puolesta, että siellä tehtiin toisenlaista työtä. Kehottaisinkin tutustumaan tähän esityk-
seen, ja kyllähän siinä lähtökohtana on se, että nimenomaan sitä varmuutta tulevaisuudesta
luodaan sille työntekijälle. Sitten minä en oikein ymmärrä, miten sitä nollaa tuntia kukaan
pystyy tämän lakiesityksen jälkeen tekemään, kun sen pitää vastata sitä tarvetta sillä työn-
antajalla. Jos tarve on nolla tuntia tämän jälkeen, niin on vähän ihmeellistä.

15.09 Maria Tolppanen sd (vastauspuheenvuoro): Arvoisa puhemies! Minäkin olen ih-
meissäni siitä, miksi nolla pitää ylipäätään sallia. Jos työnantaja tarvitsee työntekijöitä, niin
ei hän varmasti nollaan tarvitse.
16



Pöytäkirjan asiakohta PTK 41/2018 vp
Mutta otetaanpa tuosta ketjuttamisesta pikkasen. Sitähän ei ole missään määritelty,
kuinka monta ketjua voi peräkkäin olla. Se on määritelty tämänhetkisessä laissa vain niin,
että jos sille on tarve, se on täysin eri asia. Kyllä se sieltä löytyy, edustaja Zyskowicz, kun
tätä lähdetään viemään eteenpäin.

Mutta se, mikä täytyy nyt ottaa huomioon tässä: Täällä sanottiin muun muassa, että
avustajan käyttö tulee nyt mahdolliseksi. Minä kerron teille, kuulkaa, että tähänkin saakka
avustajan käyttö on ollut mahdollista. Avustajaa kutsutaan luottamusmieheksi tai varaluot-
tamusmieheksi, ja jokaisessa työpaikassa voi olla luottamusmies, ja luottamusmiehellä on
aina oikeus olla mukana, kun työntekijä keskustelee työnantajan kanssa. Tämä lakiesitys ei
muuta tätä tosiasiaa mihinkään.

15.10 Johanna Karimäki vihr (vastauspuheenvuoro):  Arvoisa rouva puhemies! Työ-
markkinoilla on hyvä olla erilaisia vaihtoehtoja. Monet opiskelijat haluavat tehdä tietyn
määrän työtunteja, jotkut yritykset tarvitsevat kausityövoimaa, mutta toisaalta sekin on on-
gelma, että on ollut liian paljon sellaisia nollatuntisopimuksia, joita työntekijät eivät halua.
Näin ollen on todella hyvä, että on vihdoinkin tullut lainsäädäntö, jossa säädellään nolla-
tuntisopimuksista ja nollatuntisopimusten teko muuttuu vähemmän houkuttelevaksi ja
työntekijöiden oikeuksia parannetaan. Vihreät siis ovat tämän hallituksen esityksen kan-
nalla.

Tässä keskustelussa on kyllä esitetty tärkeitä huoliakin, ja on hyvä ja erittäin tärkeää,
että tätä lainsäädäntöä seurataan. Edustaja Vartiainen omassa puheenvuorossaan totesi,
että tämä voi mahdollisesti heikentää työnantajien työllistämishaluja, mutta toisaalta työn-
tekijöiden turva on tässä kyllä äärimmäisen keskeinen ja tärkeä asia. Haluaisin, että minis-
teri Lindström kertoisi, kuinka on ajateltu seurata tämän työlainsäädännön toimivuutta.

15.11 Anna Kontula vas (vastauspuheenvuoro): Arvoisa puhemies! Kyllä minun mieles-
täni nollasopimus voi olla myös perusteltu, esimerkiksi tilanteessa, jossa kysymys on opis-
kelijasta, jonka ensisijainen toive on päästä osallistumaan niihin luentoihin ja seminaarei-
hin, joita opinnot edellyttävät. Koska minimituntimäärä sitoo myös työntekijää, voi olla
joskus relevanttia, että sopimus laaditaan nollasopimuspohjalta. Mutta se ei tarkoita, ettei-
kö työntekijän suojelua tarvittaisi.

Edustaja Heikkinen, aina maanantaisin, kun eduskunta ei kokoonnu, minun luonani käy
juurikin niitä nuoria, jotka ovat saaneet niitä mitä tahansa töitä. Sitten yhdessä koetetaan
selvittää, mitenkä heille saataisiin myös palkka, joka on siitä työstä luvattu, miten saatai-
siin ne muut väärinkäytökset selvitettyä, mitkä liittyvät siihen työsuhteeseen, kun yritykset
ovat käyttäneet näitä kokemattomia nuoria hyväkseen. Ja yritetään selvittää, miten saada
sosiaaliturva sopimaan kaikkeen työsuhteeseen liittyneeseen sotkuun.

15.12 Hannakaisa Heikkinen kesk (vastauspuheenvuoro):  Arvoisa rouva puhemies!
Minä olen siitä onnellinen ihminen, että olen saanut tosiaan opiskeluaikana tehdä nollatun-
tisopimusten kautta työtä. Ne auttoivat opiskeluja niin, ettei tarvinnut ottaa lainaa. Olen
myös saanut nuorena sairaanhoitajana Tampereella Koukkuniemessä kymmenillä, kym-
menillä määräaikaisilla sopimuksilla tehdä työtä, ja olin tosi kiitollinen, että niin oli mah-
dollista tehdä.

On hyvä myös muistaa huomioida se, kuka sitten suojelee niitä pieniä yrityksiä, jotka
tarjoavat työtä, kun on kuitenkin lähtökohtaisesti ajateltava niin, että ei yrityksillä ole vel-
17



Pöytäkirjan asiakohta PTK 41/2018 vp
vollisuutta työllistää ketään. Heillä ei ole velvollisuutta, vaan he ottavat ihmisiä töihin sen
takia, että heillä on tarvetta siihen. Tässä lainsäädännössä, nollatuntisopimuksen ratkaisus-
sa, mistä nyt puhutaan, [Maria Tolppasen välihuuto] löydetään tämmöistä tasapainoa, että
on helpompi työllistää, ottaa vastaan työtä. Tämä on iso askel eteenpäin. Se on paljon
enemmän kuin mitä [Puhemies koputtaa] edellinen hallitus pystyi ollenkaan tämän ongel-
man suhteen tekemään. [Antti Lindtman pyytää vastauspuheenvuoroa]

Puhemies Paula Risikko: Sitten mennään puhujalistalle. Otetaan hetken päästä lisää de-
battipuheenvuoroja, nyt puhujalistalle välillä.

15.13 Jari Myllykoski vas: Arvoisa rouva puhemies! Keskustelu on kiivasta ja osin asias-
ta ja — niin kuin tavanomaista — jonkun verran asian vierestäkin. On varmasti kiva, että
joku on saanut töitä ja kehuu sillä, että on paljon ollut määräaikaisia työsopimuksia. Kiva
niin. Kuitenkin tässä yleisessä ilmapiirissä tämänkin lain valmistelun osalta on ikävä varjo
tämän hallituksen toimista, ja kun täällä on puhuttu torpparimallista, niin tottahan on, että
kiky-sopimuksessa lisättiin taksvärkkipäiviä, kun 24 tuntia tuli lisätyötä ilman palkkaa, eli
ollaan menossa kyllä sinne sadan vuoden takaisiin tunnelmiin ja torppariaikaa lähestytään.
Ja kyllä täytyy sanoa tästä alle kolmekymppisen kolme kuukautta työttömänä olleen ihmi-
sen määräaikaisen sopimuksen solmimisesta ilman perusteluja, että epäilen kyllä, että pe-
rustuslakivaliokunta, jos tämän pöydälleen saa, tulee toteamaan, että se eriarvoistaa niin
paljon ihmisiä, että sitä tuskin tullaan tässä talossa siunaamaan.

Mutta kun nollatuntisopimus tänne kansalaislakialoitteena tuli, niin olihan sitä helppo
lukea, kun oli edellisellä kaudella vastaavan aloitteen tehnyt silloisen edustajatoveri Kär-
nän kanssa, ja huomasin kyllä, että siinä omassakin lakialoitteessa oli se valuvika perus-
lähtökohdaltaan, että se lyhyemmän työajan mahdollisuus olisi poistunut. Eli jos joku yri-
tys pystyisi tarjoamaan viikossa vain 2 tuntia sillä nollatuntisopimuksella, kun vähimmäis-
työaika olisi ollut se 18 tuntia, siinä kohtaa tätä nollatuntisopimusta olisi pitänyt vain osal-
taan muuttaa niin, että se olisi ollut mahdollista. Nollasopimus, niin kuin edustaja Kontula
tuossa toi esille, pitää olla mahdollisuutena. Se on opiskelijoille erityisen tärkeä väline, ja
mikä parasta, se mahdollistaa todellakin sen pääasian eli opiskelun ja sitten sen työn vas-
taanottamisen ja tekemisen, jos se on sillä hetkellä mahdollista. Tällä hetkellä meillä kui-
tenkin on jo väline, joka ei edellytä nollasopimusta: henkilö voi puitesopimuksella sopia
yrityksen kanssa, että on kutsuttavissa töihin, mutta siihen myös sisältyy se oikeus, että sitä
työtä ei sillä hetkellä ole pakko ottaa, jos ei se sillä kertaa työntekijän tilanteeseen sovi.

Tässä edustajat Kontula ja Filatov hyvin kuvasivat sen, mitä tarkoittaa kolme kuukautta.
Se on todella pitkä aika niin kuin roikkua ilmassa, ja siinä kohtaa tuntuu käsittämättömältä,
että tässä nyt mennään niin kuin aktiivimallin kanssa käsi kädessä, että siitä kolmesta kuu-
kaudesta on nyt jostain tullut semmoinen taikasana tälle hallitukselle. Aika monessa koh-
taa toistuu tämä kolmen kuukauden jakso. [Eero Suutarin välihuuto]

Toivoisin, että kun tätä seuraavat hallitukset toivottavasti edelleen parantavat — sillä en
aio kiistää, etteikö tämä olisi askel oikeaan suuntaan — ja kun meillä on tälläkin hetkellä
kyllä jo eräitä työehtosopimuksia, joissa tämä vähimmäistyöajan määräytyminen on fik-
susti otettu huomioon, niin voitaisiin enemmältäkin osin kuitenkin lähteä siitä näkökul-
masta, että se työn tarjoaminen on helppoa ja sen vastaanottaminen on helppoa mutta että
sen työntekijän turvaksi on lainsäädäntöä eikä vain velvoitteita.
18



Pöytäkirjan asiakohta PTK 41/2018 vp
15.18 Eero Suutari kok: Arvoisa puhemies! Edustaja Heinäluoma lähtiessään huomaut-
ti, että hän ei sanallakaan sanonut tästä asiasta vaan muista työelämään liittyvistä laeista,
mitä minä sitten kommentoin. No, hän halusi kommentoida muita asioita, ja minä odotin
kiitosta tästä laista häneltä. Mutta näinhän me täällä ristiin puhumme.

Työelämä- ja tasa-arvovaliokunta pitää hyvänä, että hallitus on kansalaisaloitteen käsit-
telyn jälkeen viipymättä valmistellut säännökset niin sanottujen nollatuntisopimuksien
epäkohtien korjaamiseksi. Minä henkilökohtaisesti yhdyn näihin kiitoksiin valiokunnalta
ja totean, että valiokunnan käsittelyssä oli mielestäni huomattavasti parempi ilmapiiri löy-
tää yhteinen polku ja parantaa suomalaista työelämää kuin tässä salissa nyt tällä hetkellä.

Tarkoituksena on tosiaan lisätä suomalaista työtä ja parantaa laatua sekä kitkeä työelä-
män epäkohtia. Tämä esitys vahvistaa työntekijän oikeutta sairausloman ja irtisano-
misajan palkkaan sekä korjaa osin työttömyysturvan epäkohtia. Ehdotetut muutokset vä-
hentävät vaihtuvaa työaikaa tekevien työtilaisuuksiin liittyvää epävarmuutta ja ennakoi-
mattomuutta sekä helpottavat siten työntekijän aikataulun hallintaa, työn ja vapaa-ajan yh-
teensovittamista sekä useamman samanaikaisen osa-aikatyön tekemistä. On yksilön ja
koko Suomen yhteiskunnan etu, että mahdollisimman moni voi tehdä täyttä työaikaa, vaik-
kakin useammalla työnantajalla.

Arvoisa puhemies! Valiokunta esittää myös seuraavia muutoksia: Työntekijä voi tietyin
edellytyksin pyytää työnantajalta työaikaehtoa koskevaa neuvottelua sen muuttamiseksi
vastaamaan todellista työn tarvetta. Näin vältyttäisiin työntekijän epäasialliselta kohtelul-
ta, muun muassa siltä, että sovitaan tarkoituksellisesti pienemmästä työajasta kuin on to-
dellinen tarve. Mielestäni tämän pitäisi poistaa nollatuntisopimukset. Käytäntö osoittaa sit-
ten. Se, että edustaja Kontula mainitsi, että työntekijä tarvitsee nollatuntisopimuksia, ei
estä sanomasta, että työnantajalla ei ole mitään perustetta tehdä nollasopimuksia — aina-
kaan minun mielestäni.

Valiokunta katsoo, että ehdotettu sääntely jää heikossa työmarkkina-asemassa olevien
työntekijöiden kannalta liian vähäksi, ja siksi valiokunta ehdottaa, että laissa säädetään
ajan määreestä, jonka kuluessa työajoista on neuvoteltava. Lisäksi valiokunta ehdottaa,
että työntekijällä on neuvottelussa oikeus käyttää avustajaa. Valiokunta myös selkeyttää
tältä osin lain kieliasua — se sanotaan siellä nyt selvästi. Valiokunta ehdottaa myös, että
työsuojelun valvonnasta ja työpaikan työsuojelutoiminnasta kirjoitetaan lakiin täydennys
siten, että säännös sisältää myös lisätietojen antamisen, joka piirtää kuvan siitä, mikä on ti-
lanne, eli kirjallisen selvityksen työnteon keskeisistä ehdoista ja niistä edellytettävistä lisä-
tiedoista.

Arvoisa puhemies! Oppositio esittää, että vaihtelevan työajan määräyksiä sovellettai-
siin myös niissä osa-aikaisissa työsuhteissa, joissa työaika tosiasiallisesti vaihtelee. Valio-
kunta huomauttaa, että esityksen tarkoituksena on vähentää erityisesti vaihtelevasta työ-
ajasta johtuvia ongelmia ja että kiinteää osa-aikaista tekevien ja vaihtelevaa työaikaa teke-
vien työsuhteen ehtojen yhteensovittaminen tulee selvittää erikseen. Lisäksi valiokunta ko-
rostaa yleisesti tarvetta seurata uudistuksen vaikutusta sekä työntekijöihin että yrityksiin.
Ministeri on varmaan hyvin tietoinen tästä.

Oppositio ei mielestäni ole kiinnostunut siitä, miten heidän lakimuutosehdotuksensa to-
teutuessaan vaikuttaisivat oikeasti. Joillakin asema kyllä paranee, mutta kääntöpuolena
joillakin taas saattavat työt loppua kokonaan. Työnantajien toiminnan muuttuminen tämän
lakiesityksen sopimisen mahdollisesti yleistyessä on koko yhteiskunnan kannalta myös
syytä selvittää, ja tämä tullaan näkemään seurannassa.
19



Pöytäkirjan asiakohta PTK 41/2018 vp
Arvoisa puhemies! Uudistusta voidaan pitää tasapainoisena sekä myös kompromissina.
Uudet pelisäännöt tasapainottavat ja selkeyttävät työntekijöiden ja työnantajien oikeuksia
ja velvollisuuksia mutta eivät sulje pois mahdollisuutta teettää ja tehdä työtä joustavasti.
Silloin kun työvoiman tarve ja sovittu työaika kohtaavat, on kaikki paremmin työntekijäl-
le, työnantajalle ja yhteiskunnalle.

15.24 Hannakaisa Heikkinen kesk: Arvoisa rouva puhemies! On todella hienoa, että Si-
pilän hallitus otti tämän nollatuntisopimuksia koskevan kansalaisaloitteen tosissaan ja ha-
lusi löytää pikaisesti muodon, jolla nollatuntisopimuksia voidaan rajoittaa. Nyt käsittelys-
sä olevan lakiehdotuksen tärkein peruste on se, että nollatuntityösopimuksen käytölle saa-
daan selkeät pelisäännöt. Nollatuntisopimusten systemaattinen väärinkäyttö nimittäin vää-
ristää kilpailua. Rakenteelliseksi muuttuessaan on todellakin kyse isosta ongelmasta. Jos
työnantajalla on kiinteä työvoiman tarve, nollatuntisopimuksia ei jatkossa saa käyttää.
Tämä on hyvä tiedostaa.

Epäkohtiin siis puututaan, mutta sopimustyyppinä nollatuntisopimuksia ei kielletä ko-
konaan. On muistettava, että heitäkin on, jotka haluavat tehdä osa-aikaista ja vaihtelevien
tuntien työtä. Näitä ovat, kuten täällä on jo mainittu, esimerkiksi opiskelijat ja eläkeläiset.
Heiltä ei tätä ansiomahdollisuutta todella ole tarpeen viedä.

Tässäkin keskustelussa on sivuttu paljon muutakin kuin tätä kyseessä olevaa nollatunti-
sopimusta. Haluan tässä yhteydessä muistuttaa, että tämä hallitus sai lahjakseen taipaleel-
leen 100 000 henkilön työttömyyden edelliseltä hallituskaudelta. Nyt tuo on käännetty
niin, että lähes 90 000 ihmistä on saanut tämän hallituskauden aikana töitä ja vielä niihin
vaikeisiin ryhmiin on pystytty pureutumaan. Pitkäaikaistyöttömiä eli yli 12 kuukautta työt-
tömänä olleita oli maaliskuussa 83 000 eli 29 000 vähemmän kuin vuosi sitten. Ja vielä: yli
kaksi vuotta työttömänä olleita oli 43 000 ja heissä laskua oli 13 000 henkilöä. Tämä on to-
della hieno asia. Työllisyysaste helmikuussa nousi jo 71,1 prosenttiin, ja tuo kasvu on ollut
ennakoitua vahvempaa. Työttömyysaste puolestaan on kuitenkin laskenut verrattain hi-
taasti, mutta onneksi pohjimmiltaan siinäkin on myönteinen syy takana. Yhä useampi on
lähtenyt työnhakuun näkymien kirkastuttua, ja työvoima on kasvanut. Tänä vuonna työt-
tömyysaste alenee viime vuotta nopeammin, ja se on jo alle 8 prosentin.

Tässäkin keskustelussa on jo sivuttu myös sitä, että meidän on uudistettava ei pelkäs-
tään työelämän pelisääntöjä vaan myös sosiaaliturvaa. Uskon, että sosiaaliturvauudistuk-
sen vaihtoehdot, minne päin sitä lähdetään viemään, tulevat olemaan seuraavien eduskun-
tavaalien yksi keskeinen teema. Sen takia on todella hienoa, että hallitus on päättänyt val-
tioneuvoston kanslian kautta tästä Toimi-hankkeesta, jossa kaikki eduskuntapuolueet hal-
lituksesta ja oppositiosta saavat olla mukana etsimässä vaihtoehtoja sille, mitkä voisivat
olla ne suuntaviivat ja eri mallit, miten tuota sosiaaliturvaa lähdetään ensi kaudella vie-
mään eteenpäin. Tällainen valmistelutyö on valtavan tärkeää, koska itse kullekin meistä
kirkastuu se, kuinka isosta, monisyisestä, monikerroksisesta asiasta on kyse, jossa yksit-
täisten etuuksien kommentointi on silmien sulkua kokonaisuudelta. Todella haastava työ
on edessä, ja siihen haetaan nyt valtioneuvoston kanslian Toimi-hankkeella suuntaviivoja. 

Arvoisa rouva puhemies! On kuitenkin hyvä muistaa myös se, että kun täällä oppositi-
osta puhutaan torpparilaista ja paluusta sadan vuoden taakse — minusta tämä on loukkaus
100-vuotiasta Suomea kohtaan — niin koskaan eivät ole asiat olleet meillä kokonaisuudes-
saan niin hyvin kuin nyt. Olimmepa me työttöminä, työllisinä, yrittäjinä, missä asemassa
tahansa, Suomi on loistava maa. Kansainvälisesti me elämme paratiisissa. Tällä en tarkoita
20



Pöytäkirjan asiakohta PTK 41/2018 vp
missään nimessä sitä, etteikö meillä ongelmia ole, mutta siitäkin kiitos Juha Sipilän halli-
tukselle, että jo vuosi sitten perustettiin Juho Saaren vetämä työryhmä, jolla etsitään ratkai-
suja nimenomaan tähän ongelmaan, miten eriarvoisuutta saadaan kitkettyä, ja 12 ensim-
mäistä askelta otettiin jo kehysriihessä mukaan. Kiitos siitä hallitukselle.

15.29 Maria Tolppanen sd: Arvoisa puhemies! Se, mitä edustaja Heinäluoma tuossa sa-
noi, että nyt mennään todellakin sata vuotta taaksepäin työelämän heikennysasioissa, pitää
valitettavasti paikkansa. Minun on sanottava, että enpä hämmästyisi, jos täältä tulisi vielä
esitys, että kaivoksiin täytyy viedä kanarialintu. Ne, jotka ovat perehtyneet asiaan, tietävät,
mitä se tarkoittaa. Muut voivat etsiä Googlen kautta ja katsoa, mitä kanarialintu kaivoksis-
sa tarkoitti.

Tämä nollasopimusjuttu, mikä nyt on tehty, on yksi osa, jolla pyritään heikentämään
työehtosopimusten vaikutuksia ja pyritään heikentämään myöskin voimassa olevia työso-
pimuksia. Siitä ei päästä mihinkään. Tämä on se kokonaiskuva, mitä tämä hallitus on teh-
nyt tällä kaudella.

Muistutan vielä, että työehtosopimukset, sen enempää kuin työsopimuksetkaan, eivät
päätä pelkästään palkasta tai työajasta vaan ne päättävät hyvin monesta muustakin asiasta
työelämässä ja työpaikalla. Ne päättävät asioista, jotka vaikuttavat työntekijän hyvinvoin-
tiin mutta myös työnantajan kykyyn toimia hyvänä työnantajana, koska myös se on erittäin
tärkeä asia.

Täällä on perusteltu tätä nollatyösopimusta osa-aikaisuudella, väliaikaisuudella ja mää-
räaikaisuudella. Sen enempää osa-aikaisuus, väliaikaisuus, määräaikaisuus kuin mikään
kummallisuus ei edellytä nollatuntisopimusta. Näille kaikille löytyy kyllä voimassa olevat
säännöt ja suositukset minimipalkoiksi, tai minimipalkkaahan meillä ei ole, mutta perus-
palkoiksi, lähtöpalkoiksi ja myöskin työajoiksi, ja ne ovat sovellettavissa ihan ilman nol-
lasopimuksiakin.

Kuten sanottu, meillä on olemassa jo ammattikunta, jota kutsutaan freelancereiksi. He
ovat 40 vuotta tehneet töitä ilman nollatuntisopimuksia ja saaneet kuitenkin palkkansa,
saaneet jopa kesälomansa. Sairausajan palkka on se, joka on viimeksi tullut. Se ei ole vielä
ihan loppuun saakka sovittu mutta miltei loppuun alkaa olla.

Sitten täällä on sanottu näin, että nollasopimuslainen voi tehdä useamman työsopimuk-
sen useamman työnantajan kanssa. Onko nyt niin, että se on työntekijä, joka määrittää sen,
montako tuntia sopimuksessa on — se ei olekaan työnantaja? Olenko ymmärtänyt tämän
asian jotenkin väärin? Onko niin, että työntekijä voi käydä sopimassa eri työnantajien
kanssa omista tunneistaan ja sitten ilmoittaa näille työnantajille, että sinulle jää nytten
nämä tunnit ja sinulle nämä tunnit ja sinulle nämä tunnit, koska minä tarvitsen kokoaikai-
sen paikan? Jos näin on, niin tämä on hyvä, mutta epäilenpä, että se on toisin päin, että se
sanelijaosapuoli on se työnantajaosapuoli.

Työntekijällä täytyy aina olla jonkinlainen turva, kun hän tekee töitä. Täytyy olla se pe-
räseinä siellä. Tässä maassa hyväksi peräseinäksi on osoittautunut työehtosopimusjärjes-
telmä. Se on taannut sen, että meillä ei tarvitse tehdä vitosella tuntitöitä. Toivon, että siihen
meillä ei tarvitse koskaan mennäkään.

Haluan vielä lisäksi korostaa avustajan käyttöä. Sitä on voinut aikaisemminkin käyttää.
On harmittavaa, että työministeri lähti täältä pois, koska olisin todellakin halunnut vas-

tauksen aktiivimallista. Jos nollatyösopimus kestää kolme kuukautta ja sen kolmen kuu-
kauden aikana ei saa 18:aa tuntia töitä työnantajalta, niin astuuko aktiivimalli käyttöön?
21



Pöytäkirjan asiakohta PTK 41/2018 vp
Leikataanko työttömyysturvaa näiltä osin tältä työntekijältä? Mutta ministeri lähti pois.
Kysyin tätä jo aikaisemmin. Saattaa olla, että saattoi takaraivossa raksuttaa, että kysymys
tulee uudestaan esille. Toivon, että tämä asia tästä eteenpäin muistetaan, kun tätä asiaa kä-
sitellään.

15.34 Katri Kulmuni kesk:  Arvoisa rouva puhemies! Tuntuu hieman erikoiselta, että
täällä pelotellaan, että nyt mentäisiin historiassa sata vuotta taaksepäin, kun kuitenkin täs-
sä lainsäädännössä nyt pureudutaan niihin nollatuntisopimuksissa olleisiin ongelmiin, jot-
ka ovat tässä maassa olleet tiedossa jo varsin pitkään. Toki voi kritisoida kunnianhimon ta-
soa, että se ei ole riittävä, mutta kuten myös vastalauseista näkee, tämä on oikeansuuntai-
nen. Tässä lakiesityksessä on parannuksia nykytilanteeseen. On tärkeää huomata, että täs-
sä tulee nimenomaan parannuksia paitsi sairausloman aikaiseen palkkaan myös irtisano-
missuojan aikaiseen palkkaan. Kuten täällä keskusteluissa on tullut esille, joissakin elä-
mänvaiheissa varmasti tämänkaltaisista työsopimuksista on myös hyötyä, joten kategori-
nen kielto ei sikäli ollut ollenkaan mahdollinen, mutta totta kai työntekijällä täytyy olla
vahvat oikeudet, ja niitä tässä myös vahvistetaan. Lisäksi on tärkeää huomata, että jos on
niin, että työnantajalla on kiinteä tarve työvoimalle, niin silloin tämänkaltaisia nollatunti-
sopimuksia ei enää pysty käyttämään.

Lisäksi, mitä täällä tuli keskustelussa esille vaikkapa sovitellun päivärahan maksamises-
ta ja niistä viivytyksistä, mitä on ollut, niin tämähän valitettavasti on varsin pitkään tiedos-
sa ollut asia. Kun hallitus esitti alkuvuonna vaikkapa tämän kymmenen kohdan listauksen,
siellä yksi kohta liittyi juuri näihin, miten saataisiin vaikkapa soviteltu päiväraha viivytyk-
settä maksettua. Meillä on olemassa kaikki se tieto ja tietotekniikka, ja toki niiden pitäisi
tulla ripeässä tahdissa. Ei kukaan voi olla kuukausia ilman sosiaaliturvaa tai sitä rahaa,
mikä heille kuuluu. Siellä on myös muita positiivisia asioita: opiskelu sosiaaliturvalla kuu-
si kuukautta, yrittäjänä voi olla työttömyysturvalla neljä kuukautta.

Lisäksi haluaisin sanoa vielä liittyen sosiaaliturvan yhteensovittamiseen, mikä liittyy
kokonaisuudessaan työelämän murrokseen: Me tiedämme, että myös työn luonne on muut-
tunut ja on paljon kausittaista, sesonkiluontoista työtä ja työvoiman tarve on eri puolilla
Suomea erikaltainen, esimerkiksi eri vuodenaikoihin liittyen. Yhtäkkiä vaikka Pohjois-
Suomessa, Lapissa, se matkailu kasvaa kovasti, tarvitaan tuhansia ihmisiä enemmän töi-
hin, ja sitten taas ehkä osan vuodesta työvoiman tarve on vähäisempää. On hirvittävän tär-
keää, että seuraava eduskunta ja seuraava hallitus tekee esitykset siitä, miten sosiaaliturva
ja kausittaiset, pätkittäiset työsuhteet saadaan yhdistettyä siihen. Tähän on hyvää dataa tä-
män hallituksen kokeilujen pohjalta perustulokokeilun myötä. Tulorekisteri astuu voi-
maan vuodenvaihteessa. Olisi erittäin tärkeää, että päästäisiin kokeilemaan vaikkapa kään-
teistä tuloverotusta ja sitä kautta mahdollistamaan se, että jokainen työsuorite saadaan teh-
tyä. Sillä ei ehkä elä koko kuukautta eikä koko vuottakaan, mutta yhdistettynä joustavaan
sosiaaliturvaan sekin on mahdollista. Se toki edellyttää sitä, että myös perusturva on vahva.

15.37 Tarja Filatov sd: Arvoisa puhemies! On selvää, että tällä lailla on hyvä tarkoitus, ja
siitä me olemme varmasti kaikki yhtä mieltä. Mutta se, mikä itse asiassa valiokunnan kä-
sittelyssä oli minusta huolestuttavaa, oli se, että työoikeuden professorit aloittivat puheen-
vuoronsa sillä, että tämä laki on palautettava valmisteltavaksi uudelleen, koska tämä on
niin sekava ja tämä työllistää lähinnä juristeja. Tämä oli mielestäni valiokunnassa huoles-
tuttava piirre. Kun me perehdyimme tähän enemmän ja menimme syvemmälle, niin se nä-
22



Pöytäkirjan asiakohta PTK 41/2018 vp
kyy näistä kohdista. Tämän lain alussa tekstiosuuksissa on paljon kaunista lupausta , mutta
sitten kun mennään pykäliin ja verrataan näitä asioita, niin sieltä pykälistä ei löydykään ka-
tetta niille kauniille asioille. Ja kun me teimme omaa vastalausettamme, me yritimme muu-
tamassa pykälässä korjata niitä katteettomia lupauksia, mitä siellä tekstiosuudessa on. Sii-
tä huolimatta tässä on asioita, jotka vievät eteenpäin, mutta myös asioita, jotka saattavat
viedä jopa taaksepäin.

Jos ajattelemme sitä, että nyt meillä lainsäädäntöön tulee lailliseksi ja yhdeksi hyväksy-
tyksi sopimusmuodoksi se, että nollasta voidaan mennä eteenpäin työtunneissa ilman ra-
joitusta siinä välillä, niin ongelmalliseksi muodostuu tämä nolla, mitä se sitten käytännön
elämässä tarkoittaa. Puhuimme tässä jo aikaisemmin tästä irtisanomiskohdasta, jossa mi-
nun logiikkani ei oikein ota koppia siitä, että jos hallitus on huolissaan kolmen kuukauden
työttömyydestä, niin kuin pitääkin olla, ja pitää sitä liian pitkänä nuorten kohdalla ja on sitä
mieltä, että sen jälkeen pitää voida sopia määräaikainen työsuhde ilman perustetta, niin sit-
ten taas tässä laissa katsotaan, että kolme kuukautta on ihan kelvollinen aika olla nollatun-
tisopimuksessa kiinni, josta ei voi irtisanoutua ilman, että joutuu pidempään ja rankem-
paan karenssiin työttömyysturvan puolella. Olisi ollut kohtuullista, että tätä kolmen kuu-
kauden aikaa olisi pienennetty, jos työtunteja todellakin on nolla, koska ne työtunnit ovat
se ratkaiseva asia, ei se, onko ihmisellä työsuhde. Jos ihminen on työsuhteessa nollatunti-
sopimuksella ja hänellä on nolla tuntia, niin hän kirjautuu työhallinnon tilastoissa työlli-
seksi, vaikka hänellä ei olisikaan työtä. Kuitenkin kansantalouden ja meidän hyvinvoin-
timme kannalta ja meidän järjestelmiemme rahoituksen kannalta oleellista on se, mitä työ-
tä tehdään, minkä verran se tuottaa hyvää tähän yhteiskuntaan ja onko niitä työtunteja. Sen
vuoksi tämä olisi ollut yksi korjaamisen paikka.

Toinen tilanne on nämä sairauspäivärahat, joissa lähdetään siitä, että ne maksetaan työ-
vuorolistassa olevien päivien mukaan, ja jos sairaus jatkuu sen jälkeen, niin ne maksetaan
tuon minimitunnin mukaan, ja jos minimitunti on ylittynyt puoli vuotta nelinkertaisesti,
niin sen jälkeen sitten vasta voidaan ikään kuin maksaa sen todellisen työajan mukaan.
Mietitäänpä, että ihmisellä on 20—40 tuntia oleva vaihtelevan työajan sopimus. Hän ei
koskaan pääse tuon minimin yli. Vaikka hän olisi tehnyt kuinka monta vuotta työtä sillä ta-
valla, että hänellä tosiasiassa olisi 40 tuntia, niin aina hänen sairauslomansa määräytyisi,
jos ne eivät ole työvuorolistoissa olleita tunteja, 20 tunnin mukaan. Jos ihmisellä on 10 tun-
tia minimityöaika ja hän on tehnyt puoli vuotta 38:aa tuntia, niin edelleen hän saisi sairaus-
loma-ajan palkan 10 tunnin perusteella, paitsi noista työvuorolistaan merkityistä tunneista.

Nämä ovat niitä kohtuuttomuuksia, joita tähän lakiin on jäänyt. Tälläkin hetkellä meillä
on ollut hyviä työnantajia, jotka ovat maksaneet paremmin. He ovat maksaneet sen tosiasi-
allisen, oletetun työajan mukaisesti eivätkä näiden nyt lakiin tulevien minimien mukaises-
ti, jotka määrittävät sen, että näin se kuuluu maksaa, ja harva sen jälkeen enää maksaa
ikään kuin sen todellisen toteutuneen työajan kannalta.

Yksi asia, joka olisi parantanut paljon tätä lakia, olisi ollut se, että olisi otettu samanlai-
nen käytäntö kuin meillä on vaikkapa osa-aikaisten työsuhteiden tai vuokratyön kohdalla,
että siitä pitää saada luottamushenkilölle tieto tietyin väliajoin, minkä verran tällaisia työ-
suhteita on. Mutta tätä ei haluttu tuoda nollatuntisopimuksiin, mikä mielestäni on aika jär-
jetöntä, koska se olisi ollut se väline, jolla luottamusmieskin näkisi, missä mennään, kun
tässä tilanteessa lähdetään siitä, että henkilö useimmiten itse neuvottelee sen, mikä se työ-
aika on: onko se vakiintunut korkeammalle tasolle, tai mihin se on vakiintunut. Jos luotta-
musmies näkisi, että työpaikalla on paljon nollatuntisopimuslaisia, ja kuitenkin näkee, mi-
23



Pöytäkirjan asiakohta PTK 41/2018 vp
ten tätä työtä tehdään, niin sieltä voisi saada sitä kollektiivista turvaa yksilön turvaksi. Me
tiedämme hyvin sen, että usein yhden ihmisen on vaikea, vaikka hän tietäisi olevansa oi-
keassa, riitauttaa niitä työehtojansa, koska siitä saa sen hankalan maineen ja uuden työsuh-
teen löytyminen on hankalaa.

Mutta vielä tästä työllisyydestä haluaisin sanoa sen, että se on ehkä se suuri ero sosiaa-
lidemokraattien ja salin oikean laidan välillä, että me emme halua tuijottaa pelkästään sitä,
mikä on meidän työllisyysasteemme ja mikä on meidän työttömyyslukumme, niin kuin täl-
lä hetkellä tuntuu, että hallitus tekee. Tosiasia on se, miten se jaetaan: miten se olemassa
oleva hyöty, mikä tästä tulee, jaetaan. Minun iso huoleni on se, että tällä hetkellä me luem-
me näitä meidän tilastojamme hieman väärin. Me iloitsemme siitä, että työssä olevien mää-
rä on lisääntynyt, ja siinä on tietty positiivinen puolensa, mutta meitä harhauttaa se, että sa-
maan aikaan työtuntien määrä tämän vuoden alkupuoliskolla on vähentynyt. Ja jos katso-
taan, niin määräaikainen työ on lisääntynyt, osa-aikatyö on lisääntynyt, määräaikainen osa-
aikatyö on lisääntynyt. Tuotammeko me sitä hyvinvointia tällä työllisyyspolitiikalla, mi-
hin me haluaisimme sitoutua? Tässä pitäisi katsoa aika paljon tarkemmin niiden tilastojen
sisään.

Toinen osuus on vaikkapa pitkäaikaistyöttömyyden alenema. Jos joku, niin minä iloit-
sen, jos pitkäaikaistyöttömyys aidosti ja oikeasti alenee ja ihmiset pääsevät töihin. Mutta
kun katsomme, minne ihmiset ovat pitkäaikaistyöttömyydestä siirtyneet, niin eivät he vält-
tämättä ole siirtyneet työhön. Näkyvissä on se, että 30 000 ihmistä on työttömyystilastois-
ta poistunut sitä kautta, että heidän ei koskaan olisi kuulunut ollakaan siellä, vaan on käy-
nyt ilmi, että he ovat väärässä järjestelmässä. Sen lisäksi meillä on muita elementtejä, joil-
la ihmiset ovat poistuneet sieltä työttömyydestä.

Eli pitäisi katsoa sitä, mitä se työ on, mihin on työllistytty, minkälaisen elämisen sillä
saa, saako sillä kelvollisen elämisen vai onko edelleen kiinni meidän sosiaaliturvajärjestel-
missämme. Yksi kokoaikainen työ, joka elättää ihmisen sillä tavalla, että hänen ei tarvitse
turvautua tulonsiirtoihin, on itse asiassa yhteiskunnan kannalta enemmän kuin se, että
meillä on syntynyt kaksi työtä — joissa ihmiset tekevät muutaman tunnin töitä ja ovat edel-
leen täysin riippuvaisia meidän sosiaalitukijärjestelmästämme. Tämä tarkoittaa tietysti si-
tä, että sosiaaliturvassa on tapahduttava uudistusta, mutta kyllä meidän on katsottava sen
työn laadunkin perään. Ei voi olla niin, että Suomi pohjoismaisena valtiona alkaa olla työn
laadun suhteen ja työsuhteiden laadun suhteen Euroopan peränpitäjiä. Siihen meidän ei
pidä pyrkiä, vaikka se kaunistaisikin työllisyystilastoja.

15.44 Anna Kontula vas: Arvoisa puhemies! Edustaja Filatovin jälkeen on hyvä jatkaa.
Hyvin usein — sanoisinpa, että jopa päivittäin — tässä salissa puhutaan siitä, miten työn
ehtoja pitää heikentää, jotta saataisiin lisää työtunteja tai työpaikkoja tai työllisyyttä. Ja täs-
sä järjestelmässä onkin totta, että työtuntien lisääminen, työllisyyden parantaminen, on pe-
riaatteessa tavoiteltava asia. Jollakin meidän täytyy tämä meidän hyvinvointivaltiojärjes-
telmämme pitää pystyssä. Mutta jos me puhumme vain työllisyydestä ja työtunneista, niin
me syyllistymme kahteen virheelliseen taustaoletukseen: ensinnäkin siihen, että kaikki
työtunnit aina ovat toivottavia — eivät ne ole, osa työtunneista syntyy sellaisiin yhteiskun-
nallisiin ongelmiin reagoimisesta, joita me emme tänne toivo — ja siihen, että kaikki työ-
tunnit ovat samanarvoisia — eivät ole, mitattiin työtä sitten siitä saatavan yhteiskunnalli-
sen hyödyn tai työstä syntyvän arvon pohjalta. Olimme jonkin aikaa sitten valiokunnan
kanssa käymässä Keniassa, ja sairastuin ja tarvitsin apteekista lääkkeen. Se hotelli onnistui
24



Pöytäkirjan asiakohta PTK 41/2018 vp
työllistämään kahdeksan henkilöä kahdeksi tunniksi hakemaan sitä lääkettä minulle aptee-
kista. Kyllä siinä työtunteja kertyi. Mutta todennäköisesti kysymys ei ollut sellaisesta työ-
markkinailmiöstä, jota me tähän maahan toivomme.

Tässä järjestelmässä, jossa työntunteja halutaan, pitää sen takia siinä rinnalla, kun niitä
pyritään lisäämään, huomioida ensinnäkin myös työn tuottavuus, joka yleensä paranee sil-
loin, kun työntekijä voi kehittyä sirpaletyöntekijästä jonkin alan ammattilaiseksi, ja joka
hyvin laajan tutkimuskirjallisuuden perusteella paranee silloin, kun työpaikan henki para-
nee ja ihmiset voivat pitkäjänteisesti kehittää omaa työtään, kun työntekijöiden yhteistoi-
minnasta syntyy enemmän kuin mitä kukin tekisi yksinään.

Edelleen silloin, kun niitä työtunteja halutaan lisätä, on samaan aikaan syytä poliittises-
sa päätöksenteossa miettiä työvoiman uusintamiskustannuksia — tästä jo edustaja Filatov
puhuikin. Jos me tuotamme sellaista työtä, jossa merkittävä osa ihmisten tulonmuodostuk-
sesta edelleen syntyy verovarojen kautta, niin silloin me tarvitsemme jonkun myös niitä
veroja maksamaan. Ja silloin on pakko paisuttaa julkista sektoria, jotta saadaan maksettua
tukiaiset yrityksille tästä työn muodosta. Se saattaa olla yksittäisen yrityksen etu, mutta se
ei yleensä ole kansantalouden etu.

Edelleen niitä työtunteja keräillessä on otettava huomioon kaikki ne välilliset vaikutuk-
set, joita poliittisilla päätöksillä on varallisuuseroihin, koettuun hyvinvointiin ja yleisesti
järjestelmän legitimiteettiin. Kun työehtoja kovin paljon heikennetään, niin yleensä ihmi-
set hyvin pian oppivat, että tämä järjestelmä ei ole heitä varten. Ja sillä taas on paitsi ihmis-
ten hyvinvoinnin kannalta ja ihmisten tulonmuodostuksen kannalta myös yritysten hyvin-
voinnin ja kansantalouden tilan kannalta seurauksia, kun luottamuspääoma murenee.

Meillä on maailmassa paljon esimerkkejä maista, joissa töitä tehdään ihan hurjasti
enemmän kuin Suomessa, joissa saattavat töitä tehdä kaikki lähes päiväkoti-ikäisistä van-
huksiin. Nämä maat ovat johdonmukaisesti sellaisia maita, joista meidän ei kannata omaan
järjestelmäämme ottaa esimerkkiä, joissa ollaan työtuntien määrässä, työllisyysasteessa
varmasti päästy hyvin korkealle, mutta nämä muut seikat ovat jääneet varjoon. Sen takia
minä peräänkuulutan tältä salilta parempaa, viisaampaa ja kattavampaa päätöksentekoa ja
ennen kaikkea tavoitteenasettelua.

15.49 Johanna Karimäki vihr: Arvoisa puhemies! Käsittelyssä on vaihtelevan työajan
lainsäädäntö, joka on peruja siitä, että eduskuntaan tuli käsittelyyn kansalaisaloite nolla-
tuntisopimusten kieltämiseksi. Kansalaisaloitteelle oli monia tärkeitä syitä, kuten se, että
monet nollatuntisopimuksia tekevät kokivat olevansa vastentahtoisesti nollatuntisopimuk-
sella, ja varsinkin sellaiset tilanteet ovat kohtuuttomia, että työntekijälle ei löydy töitä ol-
lenkaan mutta hän ei pääse irti sopimuksesta.

Meidän lainsäädännöstä puuttui selkeästi nollatuntisopimuksia käsittelevää lainsäädän-
töä ja varsinkin työntekijöitä suojaavaa lainsäädäntöä. Näin ollen on tärkeää, että nytten tä-
män lainsäädännön myötä nollatuntisopimusten teko muuttuu vähemmän houkuttelevaksi
ja työntekijän oikeuksia parannetaan. Mutta työmarkkinoilla on hyvä olla erilaisia vaihto-
ehtoja. Varsinkin nuorille opiskelijoille ovat erittäin tarpeellisia lyhytaikaiset työsuhteet ja
osa-aikainen työ, ja monet yrityksetkin tarvitsevat kausiluonteista työvoimaa, ja näin ollen
tietty joustavuus työmarkkinoilla on hyvä säilyttää myös työaikojen suhteen.

Nyt kun kysymyksessä on ensimmäistä kertaa säädettävä laki nollatuntisopimuksista, on
todella keskeistä nähdä, miten laki toimii. Sen takia mietinnön kirjaus lain toimivuuden
seurannasta on todella keskeinen. Tässä keskustelussa on noussut esiin paljon varteenotet-
25



Pöytäkirjan asiakohta PTK 41/2018 vp
tavia huolia, esimerkiksi se, mitä valiokunnan puheenjohtaja Filatov toi esiin, että tässä on
kolmen kuukauden raja, jona aikana työntekijä saattaa joutua olemaan vailla töitä mutta on
silti kiinni nollatuntisopimuksessa.

Yleensäkin meidän työmarkkinamme kaipaavat uutta joustoa ja uusia joustoturvameka-
nismeja. Se, että olisi enemmän työtä tarjolla ja työmahdollisuuksia nuorille ja ikääntyneil-
le, kaikenikäisille, on tärkeää, ja yksi kysymys on sosiaaliturvan parantaminen ja varsinkin
työn ja sosiaaliturvan yhteensovittaminen niin, että työnteko olisi aina kannattavaa. Nyt-
hän hallituksen perustulokokeilu, joka on ollut kylläkin aika suppea eikä täysin vastaa pe-
rustulon käsitettä, on loppumassa, ja on tärkeää, että sen jälkeen tehdään hyvin nopeasti
päätöksiä jatkosta, uusista laajemmista kokeiluista tai sitten siirtymisestä kohti perustuloa.

15.52 Merja Mäkisalo-Ropponen sd:  Arvoisa puhemies! Eivät kaikki nollatuntisopi-
mukset ole pahasta, ja meillä on varmasti ihmisiä, jotka tekevät mielelläänkin töitä nolla-
tuntisopimuksilla, ja kyllähän tässä lakiesityksessä on myös parannuksia — minun mieles-
täni kukaan opposition edustaja ei ole täällä niitä kieltänyt. Hyvä työnantaja saa varmasti
myöskin tukea ja ajatuksia nollatuntityöntekijöiden aseman parantamiseksi, mutta toisaal-
ta lainsäädännön pitää olla aina heikomman puolella, ja tässä lakiesityksessä on paljon vie-
lä epäkohtia, ja minusta edustaja Filatov toi niitä erinomaisesti esille.

Nimenomaan tässä SDP:n vastalauseessa on kuvattu se, miten tätä lakiesitystä olisi voi-
nut parantaa. Me esimerkiksi ehdotamme yhteistoimintalakiin työpaikan työntekijöiden
edustajille tiedonsaantioikeutta nollasopimusten käytöstä tuntimäärineen, samalla tavalla
kuin on osa-aikaisista ja määräaikaisista työsopimuksista se tiedonsaantioikeus, ja jo tämä
korjaus olisi ollut tärkeä, koska tämän avulla työntekijät olisivat pystyneet seuraamaan
nollatuntilaisten määrää ja myöskin niitä työtunteja.

Arvoisa puhemies! Kyllä työntekijä jää edelleenkin kovin yksin, jos hän lähtee vaati-
maan oikeuksiaan, ja jos työntekijä kritisoi työnantajaa, kyllä on hyvin suuri riski, että tun-
nit vähenevät hyvin nopeasti. Ja kuten työelämä- ja tasa-arvovaliokuntakin toteaa, nolla-
tuntisopimuslaisten työolosuhteita, toimeentuloa ynnä muuta tällaista on tähän mennessä
tutkittu vielä aika niukasti, eli niitä tilanteita ei kovin hyvin tiedetä, ja sen takia nämä taus-
taselvitykset olisi ollut kyllä syytä tehdä paremmin ennen kuin tätä lainsäädäntöä tuodaan
tänne asti, silläkin uhalla että tämä lakiesitys olisi viivästynyt hiukan.

15.54 Katja Taimela sd: Arvoisa rouva puhemies! Mistä tänään on periaatteessa kyse?
On kyse siitä, että hallitus on valmis siihen, että nollatuntisopimukset laillistetaan nyt ihan
virallisesti. Hallitukselle siis sopii se, että ihminen tekee nollasopparilla töitä, mikä tarkoit-
taa pahimmillaan useita viikkoja, jopa kuukausia, jolloin et saa ainuttakaan tuntia kuiten-
kaan sitä varsinaista työtä tehdä.

Nollatuntisopimuksista puhuttaessa täällä eduskunnassa mietityttää tätäkin keskustelua
kuunnellessa, kuinka moni meistä edustajista tuntee henkilökohtaisesti ihmisiä, jotka teke-
vät töitä nollasopparilla, varsinkin heitä, jotka joutuvat käytännössä tekemään nollasoppa-
rilla töitä vastoin omaa tahtoaan. Luulenpa tietäväni, että meitä on vähemmistö.

Nollatyösopimuksilla työskentelevät erityisesti nuoret ja naiset. Tilastokeskuksen mu-
kaan noin kolmannes nollasopimuslaisista haluaisi lisätunteja ja osa-aikaisesti työskente-
levistä yli puolet. Jokainen meistä voi kohdallaan miettiä, miten jatkuva epävarmuus ja
epätietoisuus siitä, riittääkö palkka elämiseen, vaikuttaa jo pelkästään inhimillisen arjen
toimintoihin, saatikka siihen lainan saamiseen, vuokra-asunnon saamiseen ja lasten päivä-
26



Pöytäkirjan asiakohta PTK 41/2018 vp
hoidon järjestämiseen. Moni nollasopimuksella töitä tekevä joutuu turvautumaan myös
toimeentulotukeen. Tämä ei voi olla tavoite työelämässämme.

Kukaan meistä ei varmastikaan ole estämässä opiskelijoiden tai esimerkiksi osa-aikaelä-
keläisten mahdollisuutta hankkia itselleen lisäansioita, mutta keinojen, tapojen ja mahdol-
lisuuksien pitää olla reiluja ja oikeudenmukaisia ja tarkemmalla lainsäädännöllä valmistel-
tuja kuin tämä. Työnantajille nollasoppari on ainakin lyhyellä aikavälillä varsin edullinen,
sillä se siirtää suoraan yrittäjäriskiä työntekijän kontolle. Ei voi olla oikein, että työnteki-
jällä on kaikki työsuhteeseen liittyvät velvollisuudet mutta ei oikeuksia. Poliittisen tahdon
lähtökohtana pitäisi aina tässä talossa olla se, että työ turvaa jokaiselle riittävän toimeentu-
lon ja työlainsäädäntö turvaa jokaiselle työsuhdeturvan. Kun valiokuntakuulemisissa tuli
ilmi sekin, että lainsäädäntö on sekavaa ja jatkossa juristien lisääntyvä työ on sitä realis-
mia, jota tämä lainsäädäntö tuo tullessaan, ei jää kuin velvollisuus tehdä vastalause. 

15.57 Lauri Ihalainen sd: Arvoisa puhemies! Valiokunnan puheenjohtaja, edustaja Fila-
tov käytti täällä hyvin asiantuntevan puheenvuoron, ja ehkä siitä moni muukin olisi tullut
siihen johtopäätökseen kuin minä, että eiköhän niitä muutoksia, joita hän esitti tähän rat-
kaisuun, olisi kannattanut vielä miettiä, että olisi siitä voitu tehdä jopa yhteinen. Ne esityk-
set olivat hyvin asiallisia ja perusteltuja.

Tämän nollatuntisopimuskeskustelun taustallahan on tietysti laajempi ilmiö siinä, että
työn tekemisen muodot ovat moninaiset ja muuttuvat. Usein olen täällä pöntössä sanonut,
että sama ihminen saattaa olla vuoden sisällä kokoaikatyössä, pätkätyössä, työttömänä,
koulutuksessa tai yksinyrittäjänä, ja olennaista on se, että ihmiset voisivat siirtyä niistä ni-
velkohdista jouhevasti ja turvallisesti työn tekemisen muodoista toiseen.

Toiseksi, kun me puhumme parannuksista tai muutoksista, niin tässä mielellään puhu-
taan joustavuudesta, mutta aina pitää muistaa, että muutoksessa sen joustavuuden ja turval-
lisuuden pitää kulkea käsi kädessä. Pohjimmiltaan me törmäämme siihen, että kyllä me tar-
vitsemme toimeentulon, työn ja sosiaaliturvan uudenlaisen yhteensovittamisen mallin
Suomeen tämän työn murroksen myötä, jonka yhdestä ilmiöstä nyt täällä puhumme.

Ei varmaan kukaan ole kiistänyt sitä, etteikö tässä esityksessä ole paljon myönteisiä
asioita, eikä sitä, etteikö jossain elämäntilanteessa, kuten opiskelun yhteydessä, nollasopi-
muksia voida käyttää. Kysymys on vastentahtoisuudesta. Sellaisessa tilanteessa olisi ollut
parempi, että tämän työn vakiintuneisuus—vaihtelevuus-pelisäännöt olisivat olleet vah-
vemmat.

Sitten minä haluaisin vain sanoa, että kun keskustalla näyttää olevan aika musta aukko
viime hallituskauden työstä, niin haluan vain todeta, että viime hallituskaudella tehtiin erit-
täin paljon uudistustyötä, joka koskee pätkätyöntekijöitten asemaa ja mahdollisuuksia, ja
tässä mielessä on hyvä tämä palauttaa. Minulla oli itselläni tilaisuus neuvotella omalta
osaltani yksi tuloratkaisu, jossa säädettiin sopimuspohjaisesti 3 tunnin vähimmäistyöaika
viikossa. Eli meillä on jo tällaisia ratkaisuja tehty sopimuspuolelle, ja minä luulen, että tu-
levaisuudessa myös sopimusosapuolten kesken on hyvä toimialoittain miettiä, miten esi-
merkiksi nollasopimuspelisääntöihin saadaan sopimuspohjaisia uudistuksia.

Sitten haluaisin esittää yhden ajatuksen, joka liittyy tähän pätkittyvien työsuhteiden
maailmaan, ja se on siis se, että eikö voitaisi ajatella, että osa-aikatyö ja opiskelu nivellet-
täisiin kiinteämmin toisiinsa. Ihmiselle, joka on osa-aikatyösuhteessa, tulisi oikeus toisaal-
ta siinä toisessa osassa elämää opiskella, ja ne tukisivat järjestelmänä paremmin toisiaan
kuin tänä päivänä. Syntyisi osa-aikatyöntekijöille mahdollisuuksia siirtyä myös vakitui-
27



Pöytäkirjan asiakohta PTK 41/2018 vp
seen työpaikkaan ja saada uutta työtä. Eli yhdistetään tiiviimmin opiskelu ja osa-aikatyö.
Tämä voisi olla sellainen seuraava reformi, jota kannattaisi viedä eteenpäin.

16.01 Mika Kari sd: Arvoisa rouva puhemies! Täällä on käyty pitkä ja monipolvinen ja
varsin hyväkin keskustelu nollasopimuksista. Yhdyn kyllä niihin arvioihin, että työmark-
kinoiden murroksessa erilaisia sopimusjärjestelmiä tarvitaan, mutta tästä isosta kuvasta,
jaetusta yhteisestä ymmärryksestä, olen kyllä valtaosan edustajista — varsinkin täällä op-
positiopuolella — kanssa samaa mieltä, eli ei pidä lähteä heikentämään ihmisten kiinnitty-
mistä työmarkkinoille vaan pitää mahdollistaa ihmisten kiinnittyminen työmarkkinoille ja
pitää tehdä se niin, että puhutaan reiluista ehdoista työntekijöiden ja työnantajien välillä.

Tartun tuohon edustaja Ihalaisen esiin nostamaan ajatukseen tästä sosiaaliturvan, työn ja
opiskelun ja koko kokonaisuuden yhteennivomisen tarpeesta. Itsekin nuorena miehenä 80-
luvulla työelämään lähteneenä ja 90-luvun lamassa räpistelleenä tiedän, mitä on olla työ-
suhteissa, joidenka pituudet vaihtelevat muutamista viikoista ehkä muutamiin kuukausiin.
Ja silloin kun puhutaan nuorista aikuisista ihmisistä, jotka pyrkivät kiinnittymään myös
työelämän kautta siihen tavalliseen elämään — jos sitä tavalliseksi elämäksi kutsuu, kun
ottaa lainaa, perustaa perhettä, ostaa asuntoa ja niin poispäin — tällainen nollatuntisopi-
musmaailma, joka tämän lainuudistuksen myötä mahdollisesti nyt virallistuu vielä pysy-
vämmäksikin ilmiöksi, ei kyllä edesauta nuorten ihmisten perheiden perustamista eikä sitä
kautta myöskään sitä yhtä isoa tavoitetta, että saataisiin suomalaisten perheiden lapsiluku-
määrää kasvatettua. Toivonkin, että tämä SDP:n hyvin rakennettu vastalause saa sille kuu-
luvan arvon myös julkisessa keskustelussa, kun arvioidaan nollatuntisopimusten käyttöön-
ottoa ja seurauksia. — Kiitos.

16.03 Tarja Filatov sd: Arvoisa puhemies! Joskus sanotaan, että pidot paranee, kun väki
vähenee, ja usein eduskuntakeskustelussa käy niin, että kun kuuntelee viimeisiä varsinai-
sia puheenvuoroja, niissä tulevat ne keskustelun uudet avaukset ja helmet.

Ensin haluan kiittää edustaja Kontulaa, joka mielestäni hyvin pohti sitä, mitä se työaika,
mitä meidän työllisyys ja muu ovat — eikö työn ja työajan ja kasvun pitäisi palvella mei-
dän hyvinvointiamme? Silloin jos se tulee ikään kuin tämmöisistä mekaanisista järjestel-
mistä, jolloin tosiasiassa onkin kyse riskien kattamisesta tai siitä, että korjataan joitakin on-
gelmia, mitä yhteiskunnassa on, niin kaikki työ ja kaikki kasvu ei ole samanarvoista. Mei-
dän pitää mennä niiden lukujen sisälle ja sisältöihin näissä asioissa, jotta talous ja työlli-
syys palvelevat meidän hyvinvointiamme.

Sitten haluan kiittää edustaja Ihalaista tästä muistutuksesta, että osa-aikatyön ja opiske-
lun yhdistämisestä pitäisi tehdä paremmin sujuvaa, koska usein on niin, että jos me sitä hy-
vinvointia haluamme lisätä, meidän pitää pystyä lisäämään myös meidän työmme tuotta-
vuutta, ja silloin opiskelulla ja osaamisella on keskeinen merkitys. Ikävä kyllä yhä edel-
leen on niin, että ne työt, jotka silppuuntuvat tässä yhteiskunnassa, ovat useimmin niitä ma-
talammin tuottavia töitä, joissa meidän pitäisi löytää fiksumpia keinoja tehdä. Ne ovat
myös niitä matalammin palkattuja töitä, joista tulee se ongelma, että ihmisellä on vähän
työtunteja ja sen lisäksi hänellä on erittäin pieni palkka ja työ ei täytä silloin sitä lupausta,
että toimeentulo järjestyy työn kautta, ja tästä tulee tavallaan koko työn inflaatio — ihmi-
set eivät usko siihen, että työ tuo hyvinvointia ihmiselle. Kun samaan aikaan joudutaan tur-
vautumaan jopa useampiin tulonsiirtoihin, tavallaan menetetään se toimeentulon ajatus,
28



Pöytäkirjan asiakohta PTK 41/2018 vp
mikä liittyy niihin töihin, jotka ovat sen verran ikäviä, että juuri kukaan meistä ei tekisi nii-
tä minkään muun kuin palkan vuoksi. 

Tämä on se kokonaisuus, jota meidän pitäisi pohtia enemmän, mutta myös sitä, silp-
puunnutammeko me työtä lainsäädännöllä enemmän kuin on tarpeen. On totta, että globaa-
li kilpailu ja erilaiset tuottavuusvaatimukset ja kilpailu vaativat sitä, että meillä näitä silp-
putöitäkin on, mutta lainsäätäjinä meidän ei pidä kiihdyttää tätä kehitystä vaan meidän pi-
tää löytää tasapaino sen suhteen, että emme syö työpaikkoja ja työllisyyttä mutta emme
myöskään ehdoin tahdoin pirsto työelämää.

Yleiskeskustelu päättyi ja asian käsittely keskeytettiin.
29


	4
	14.07
	14.13
	14.15
	14.19
	14.20
	14.22
	14.23
	14.24
	14.25
	14.26
	14.27
	14.29
	14.30
	14.31
	14.32
	14.33
	14.34
	14.35
	14.36
	14.40
	14.46
	14.50
	14.57
	14.59
	15.00
	15.01
	15.02
	15.03
	15.04
	15.05
	15.06
	15.08
	15.09
	15.10
	15.11
	15.12
	15.13
	15.18
	15.24
	15.29
	15.34
	15.37
	15.44
	15.49
	15.52
	15.54
	15.57
	16.01
	16.03


