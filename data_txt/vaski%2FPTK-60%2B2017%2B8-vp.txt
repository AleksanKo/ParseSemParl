















































DEM68AB.tmp.xml


Pöytäkirjan asiakohta PTK 60/2017 vp
Pöytäkirjan asiakohta 

PTK 60/2017 vp

Täysistunto

Tiistai 30.5.2017 klo 14.01—18.07

8. Hallituksen esitys eduskunnalle laeiksi Opetushallituksesta annetun lain ja Kansallisen 
koulutuksen arviointikeskuksesta annetun lain muuttamisesta

Hallituksen esitys HE 31/2017 vp
Valiokunnan mietintö SiVM 4/2017 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 8. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

17.33 Jukka Gustafsson sd: Arvoisa puhemies! Meillä on käsillä hallituksen esitys ja si-
vistysvaliokunnan mietintö. Tässä esityksessähän ehdotetaan muutettavaksi Opetushalli-
tuksesta annettua lakia ja Kansallisesta koulutuksen arviointikeskuksesta annettua lakia.
Esityksen mukaan opetus- ja kulttuuriministeriön kirjanpitoyksikköön kuuluvat Kansalli-
nen koulutuksen arviointikeskus ja ylioppilastutkintolautakunnan kanslia siirrettäisiin
Opetushallituksen erillisyksiköiksi.

Arvoisa puhemies! Tämä hallituksen esitys sai sivistysvaliokunnassa poikkeuksellisen
kriittisen käsittelyn. Tämä esitetty uudistus toi esiin eräitä vakavia periaatteellisia kysy-
myksiä arviointikeskuksen ja ylioppilastutkintolautakunnan itsenäisyydestä ja toiminnan
riippumattomuudesta osana emovirastona toimivaa Opetushallitusta, joka puolestaan vas-
taa muun muassa toimialansa vaikuttavuudesta ja kehittämistoimista. En muista pitkän
parlamentaarisen urani aikana toista kertaa, että valiokunnan mietintöön on kirjattu toista
sivua esityksen saamaa kritiikkiä — siis otsikon "Esityksen saamaa kritiikkiä" alla on mer-
kittävä määrä asiantuntijalausunnoista kaivettua kritiikkiä. Sitaatteja:

"Asiantuntijalausunnoissa on esitetty muun muassa, että toteutuessaan esitys tarkoittaa
kansallisen koulutuksen arviointijärjestelmän palautumista siihen epätyydyttävään tilaan,
jossa se oli ennen nykyisen Kansallisen koulutuksen arviointikeskuksen perustamista.
Näin ollen se työ, jota suomalaisen koulutuksen arviointijärjestelmän kehittämiseksi on
viimeisen runsaan kymmenen vuoden aikana tehty, pelätään valuvan hukkaan. Esitetyn
muutoksen myötä suomalaisen koulutuksen arvioinnin riippumattomuus jälleen vakavasti
kyseenalaistuu, jolloin myös arvioinnin tulosten koulutuspoliittinen arvo ja vaikuttavuus
heikkenevät ratkaisevasti." — Huomatkaa: en lue nyt poliittisen opposition vastalausetta
vaan sivistysvaliokunnan virallista mietintöä. Se jatkuu:

"Lausunnon mukaan keskeisin arviointitoiminnan kritiikki kohdistui ennen nykyisen ar-
viointikeskuksen perustamista oppimistulosten arvioinnin puolueettomuuteen ja luotetta-
vuuteen. Julkaistujen tulosten uskottavuus saatettiin toistuvasti kyseenalaiseksi sillä perus-
 Tarkistettu
4.1



Pöytäkirjan asiakohta PTK 60/2017 vp
teella, että sama organisaatio, joka uudistuksia toteutti, myös arvioi niiden onnistuneisuut-
ta. Lausunnossa ennakoidaan, että esimerkiksi peruskoulun ja lukion opetussuunnitelma-
uudistusten sekä ammatillisen koulutuksen reformin vaikutusten arvioinneissa aiempi kri-
tiikki nousee jälleen esiin, jos arvioija ja arvioitava ovat hallituksen esityksen mukaisesti
osa samaa organisaatiota."

Otetaan vielä yksi sitaatti: "Esitetty uudistus asemoi jälleen myös korkeakoulujen arvi-
oinnin kiinteäksi osaksi kansallista opetushallintoa, josta arviointikeskuksen perustamisel-
la nimenomaan pyrittiin eroon. Lausunnon mukaan riski on suuri, että tästä syystä suoma-
laisen arviointiasiantuntemuksen arvo kansainvälisessä kontekstissa heikkenee olennaises-
ti."

Arvoisa puhemies! Näitä olisi vielä toinen mokoma. Haluan kuitenkin vielä erikseen
nostaa esille sen, miten myöskin ylioppilastutkintolautakunnan asemaa ollaan tässä yhtey-
dessä muuttamassa. Sekin on saanut erittäin rajun kritiikin kohdalleen. Sivistysvaliokunta
sitten tämän armottoman kritiikin jälkeen, kun valiokunta itse arvioi, että tästä ei välttämät-
tä hyvää seuraa, päätyi esittämään lausumaa, että tämän muutoksen vaikutuksia sitten ar-
vioidaan lausuman mukaisesti kahden vuoden päästä.

Arvoisa puhemies! Tarkistan, oliko tässä 5 minuuttia vai 10? [Puhemies: 10 minuuttia.]
— Joo, näin olin ajatellut.

Arvoisa puhemies! Menenpä sitten tähän sosiaalidemokraattien ja opposition yhteiseen
vastalauseeseen. Emme siis todellakaan senkään valossa, mitä äsken luin, hyväksy Kansal-
lisen koulutuksen arviointikeskuksen, lyhenteenä Karvi, ja ylioppilastutkintolautakunnan
kanslian siirtämistä Opetushallituksen erillisyksiköiksi. Arviointikeskuksen toimintamalli
on ollut tehokas ja arvostettu, eikä ole osoitettu perustetta muuttaa sen rakennetta. Yhteis-
työ koulutuksen eri tasoilla sen järjestäjien ja toteuttajien kanssa on ollut tietojemme mu-
kaan rakentavaa ja kehittävää. Mielestämme itsenäistä ja riippumatonta koulutuksen arvi-
ointitoimintaa ei saa vaarantaa, eikä sen suhteen tule ottaa mitään riskejä.

Lakiesitystä valmistellut työryhmä kokoontui vain neljä kertaa. Lakiesityksessä ja sen
perusteluissa ei ole riittävästi huomioitu riippumattoman koulutuksen arviointitoiminnan
tarpeita ja vaatimuksia. Lakiesityksessä esitetään Kansallisen koulutuksen arviointikes-
kuksen aseman muuttamista nykyisestä itsenäisestä virastosta Opetushallituksen erillisyk-
siköksi. Koulutuksen kansallinen ja kansainvälinen uskottavuus edellyttäisi, ettei arvioin-
titoiminnan riippumattomuutta voida kyseenalaistaa. Lakiesitys estää toteutuessaan riippu-
mattoman, uskottavan ja luotettavan koulutuksen ulkopuolisen arvioinnin kansallisesti.

Koulutuksen arviointineuvoston korkeakoulujaoston puheenjohtaja professori Jouni
Välijärvi totesi kirjallisessa lausunnossaan sivistysvaliokunnalle, kuinka esitetty uudistus
asemoi myös korkeakoulujen arvioinnin kiinteäksi osaksi kansallista opetushallintoa, jos-
ta Karvin perustamisella nimenomaan pyrittiin eroon. Riski on suuri, että suomalaisen ar-
viointiasiantuntemuksen arvo kansainvälisessä kontekstissa heikkenee olennaisesti. Kar-
vin aseman muuttamista on perusteltu alun perin myös näin saavutettavilla taloudellisilla
säästöillä sekä hallinnon tehostumisella. Ei esityksen perusteluissa eikä asiantuntijakuule-
misessa kuitenkaan pystytty laskelmilla osoittamaan mitään todellisia säästöjä syntyvän.

Hallituksen esitys sisältää useita heikennyksiä myös ylioppilastutkintolautakunnan riip-
pumattomuuteen ja siten sen erityiseen asemaan suomalaisessa koulutusjärjestelmässä.
Esityksessä, siis hallituksen esityksessä, ei ole ymmärretty lautakunnan työn luonnetta,
jossa kansliaa esimerkiksi ei voida nähdä pelkkänä tukipalveluja lautakunnille tuottavana
yksikkönä, vaan kumpikin on täysin riippuvainen toisistaan.
2



Pöytäkirjan asiakohta PTK 60/2017 vp
Ylioppilastutkinto on suomalaisessa koulutusjärjestelmässä ainutlaatuinen, koska se on
ainoa yleissivistävän koulutuksen osa, jossa ulkopuolinen taho arvioi kaikkia tutkintoon
osallistujia samoilla kriteereillä. Ylioppilastutkintolautakunta on omassa lausunnossaan si-
vistysvaliokunnalle tuonut julki selkeästi, millä tavalla hallituksen esitys heikentäisi yliop-
pilastutkintolautakunnan riippumattomuutta ja erityisasemaa koulutusjärjestelmässä. Esi-
tys tarkoittaa, että hallintoviranomaisella olisi sellaista toimivaltaa, että riippumaton tehtä-
vänhoito ei olisi enää mahdollista.

Arvoisa puhemies! Edellä todetun, lausutun perusteella esitän, että lakiehdotukset hylä-
tään vastalauseemme mukaisesti.

17.43 Mats Löfström r:  Värderade fru talman! Studentexamen har en oavhängig ställ-
ning inom det finländska undervisningssystemet och leds, organiseras och verkställs av
studentexamensnämnden. Det här förslaget om att flytta över Nationella centret för utbild-
ningsutvärdering och studentexamensnämndens kansli till fristående enheter vid Utbild-
ningsstyrelsen riskerar dock att försvaga utbildningsutvärderingens oberoende status i Fin-
land. Vi kan inte tumma på nämndens oberoende ställning då studentexamensnämndens
oavhängighet är viktigare än de strukturella förändringar man vill uppnå genom förslaget.
Det vore därför bättre om det Nationella centret för utbildningsutvärdering och studentex-
amensnämndens kansli skulle stanna kvar under undervisnings- och kulturministeriets
bokföringsenhet.

Till sist vill jag även tillägga att Ålands landskapsregering inte har hörts under lagbered-
ningen trots att studentexamen på Åland sköts av studentexamensnämnden. Det har inte
heller varit möjligt för Åland att följa med lagstiftningsprocessen eftersom utkastet till pro-
position aldrig översattes till svenska. När ärenden berör landskapet på det här sättet borde
landskapsregeringens utlåtande alltid inhämtas under beredningen och propositionen och
lagförslag och utkast finnas tillgängliga på svenska.

17.46 Pia Viitanen sd: Arvoisa rouva puhemies! Heti aluksi kannatan edustaja Gustafsso-
nin tekemiä esityksiä. Kuuntelin tarkasti tätä puheenvuoroa, ja sivistysvaliokunta on var-
masti tehnyt hyvää työtä, ja kyllä nämä huolet tuntuivat todellisilta. Siinä mielessä on syy-
tä kyllä tässä asiassa vastalause jättää.

Kaiken kaikkiaan, jos uudistus koskien tätä koulutuksen arviointijärjestelmää asiantun-
tijoiden ja koko valiokunnan tekstien näkövinkkelistä johtaa hyvin kriittisin sanakääntein
siihen, että tämän järjestelmän itsenäisyys ja riippumattomuus vaarantuu, niin silloin tie-
tenkin on aika vakava paikka kaiken kaikkiaan. Myös, jos ei mitään todellisia säästöjä ole
havaittavissa, ihmettelenpä, miksi tällaiseen kaiken kaikkiaan on ryhdytty.

Ymmärsin myös, että on hyvin tarpeellinen tämä lausuma ylioppilastutkintolautakun-
tien aseman suhteen. Tässäkin suhteessa valiokunta on tehnyt hyvää työtä.

Haluaisin, puhemies, ihan tässä puheenvuorossa nostaa yhden asian, joka hieman liittyy
tähän tematiikkaan eli tulevaan ylioppilaskokeiden uudistamiseen. Siellähän on ollut työ-
ryhmä, jonka työ on nyt lausunnolla. Olen saanut huolestuneita terveisiä ihan hiljan muun
muassa äidinkielen opettajilta, jotka pelkäävät, että tämän uudistuksen myötä kirjoituksis-
sa äidinkielen asemaa tultaisiin muuttamaan niin, että nykyisen 2 päivän ja 6 tunnin sijaan
tulisi 1 päivä ja 4 tuntia. Tietenkin ymmärsin, että vielä ministeriö ei ole lopullisia päätök-
siä tehnyt vaan näitä asioita nyt pohditaan. Halusin tässä yhteydessä tämän huolen välittää
ja tuoda esiin, koska minusta se kuulostaa vähän näin maallikkonäkökulmastakin hieman
3



Pöytäkirjan asiakohta PTK 60/2017 vp
hankalalta, koska kuitenkin nuoren ihmisen ja lapsen lukutaito ja kaiken sen edistäminen ja
ylipäätään äidinkieli sinänsä on hyvin tärkeä, joten halusin tässä yhteydessä myös tämän
huolen esiin tuoda.

17.48 Jukka Gustafsson sd: Arvoisa puhemies! Kiitän edustaja Löfströmiä perehtynei-
syydestä tähän käsillä olevaan asiaan. Kiinnitän myöskin huomiota siihen kritiikkiin, jota
edustaja esitti, ettei ollut käännetty ruotsin kielelle eikä Ahvenanmaan maakuntahallinto
ollut päässyt lausumaan asiasta. Kun tähän nyt yhdistetään se kritiikki, joka itse tähän si-
vistysvaliokunnan mietintöön oli kirjattu, josta vain hyvin pienen osan halusin puheenvuo-
rossani tuoda esille, niin tämä nyt ei edusta opetus- ja kulttuuriministeriönkään taholta ihan
sitten sitä parasta lainsäädännön valmistelua. En tietysti entisenä opetusministerinä lähde
tässä nyt moittimaan, kun en tunne taustoja, mutta tässä nyt perusteluja sille, minkä takia
olisi turvallisinta hylätä tämä hallituksen esitys.

Keskustelu päättyi.

Asian käsittely keskeytettiin.
4


