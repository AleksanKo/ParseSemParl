















































DEM94CD.tmpSave.xml


Pöytäkirjan asiakohta PTK 131/2016 vp
Pöytäkirjan asiakohta 

PTK 131/2016 vp

Täysistunto

Maanantai 12.12.2016 klo 23.46—4.27

11. Hallituksen esitys eduskunnalle laeiksi perusopetuslain 29 §:n, lukiolain, ammatillises-
ta peruskoulutuksesta annetun lain 28 ja 35 a §:n, oppilas- ja opiskelijahuoltolain sekä ope-
tus- ja kulttuuritoimen rahoituksesta annetun lain 24 §:n muuttamisesta

Hallituksen esitys HE 206/2016 vp
Valiokunnan mietintö SiVM 18/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 11. asia. Käsittelyn pohjana on sivistysvaliokunnan mietintö SiVM 18/2016 vp. Nyt
päätetään lakiehdotusten sisällöstä.

Keskustelu

3.35 Li Andersson vas: Arvoisa puhemies! Tiedän, että on myöhä, mutta aion puhua täs-
tä esityksestä vähän pitempään, koska tämä on tärkeä kokonaisuus ja esitys on nyt ensim-
mäisessä käsittelyssä.

Hallitus tavoittelee tällä lakiesityksellä turhien ja päällekkäisten normien purkamista
koulutuksen saralla. Normien purku on sinänsä kannatettava tavoite silloin, kun sillä tavoi-
tellaan byrokratian keventämistä ja päällekkäisten sääntöjen karsimista. Tässä kyseisessä
esityksessä iso osa velvoitteista liittyy kuitenkin opiskelijoiden hyvinvointiin ja opiskeli-
jahuoltoon. Siksi kaikkia muutoksia on harkittava tarkasti, jotta normien purku ei johda
opiskelijahuollon tason laskuun tai opiskelijoiden oikeusturvan vaarantumiseen.

Hallituksen esityksessä yksi keskustelua herättänyt osa on toisen asteen rehtoreiden toi-
mivallan lisääminen niin, että heillä olisi valta erottaa opiskelija määräajaksi. Tällä hetkel-
lä määräaikaisesta erottamisesta päättää monijäseninen toimielin. Tämä käytäntö on kou-
luissa koettu kankeaksi ja hitaaksi, ja se on muun muassa vaikeuttanut kiusaamistapauk-
siin ripeästi puuttumista. Toisaalta erottamisessa on kyse opiskelijan kannalta todella ra-
justa kurinpidollisesta päätöksestä. Hallituksen esityksessä esitettiin toimivallan lisäämis-
tä rehtoreille niin, että rehtori olisi saanut oikeuden päättää erottamisesta enintään vuodek-
si. Tätä esitystä kritisoitiin monissa lausunnoissa siitä, että opiskelijan oikeusturva
heikkenee merkittävästi. Olen henkilökohtaisesti tyytyväinen siihen, että sivistysvaliokun-
ta lyhensi määräaikaa kolmeen kuukauteen. Se luo merkittävästi paremman tasapainon
opiskelijan oikeusturvan kannalta.

On kuitenkin ongelmallista, että valiokunnan enemmistö päätyi sisällyttämään mietin-
töön lausuman siitä, että ministeriön on syytä harkita muun muassa jälki-istunnon suorit-
tamista osana oppivelvollisuutta sekä perusopetuksen rehtorin oikeutta erottaa oppilas ly-
hyeksi määräajaksi. Perusopetuksen osalta on kyse vielä nuoremmista oppilaista, jotka
ovat myös oppivelvollisuuden piirissä. Oppivelvollisuuden piirissä olevan opiskelijan
 Tarkistettu
4.0



Pöytäkirjan asiakohta PTK 131/2016 vp
määräaikainen erottaminen on siten nähtävä vielä rajumpana kurinpidollisena toimenpitee-
nä, joka vaikuttaa myös opiskelijan lakisääteiseen oikeuteen saada opetusta. Siksi en kan-
nata toimivallan lisäämistä perusopetuksen puolella enkä pidä perusteltuna tällaisen lausu-
man sisällyttämistä mietintöön.

Arvoisa puhemies! Toinen epäkohta valiokunnan mietinnössä on kuraattorien kelpoi-
suusehtoja koskeva osa. Jostain syystä valiokunnan enemmistö päätyi valiokuntakäsittely-
vaiheessa väljentämään koulukuraattorien kelpoisuusehtoja merkittävästi suhteessa halli-
tuksen esitykseen, joka sekin tarkoitti väljennystä kelpoisuusehtoihin aiempaan käytän-
töön verrattuna.

Kuraattorit ovat keskeisessä roolissa opiskelijahuollon moniammatillisessa työssä.
Työntekijöiden osaamisella ja koulutuksella on opiskelijoiden kohdalla aivan yhtä iso mer-
kitys kuin kaikkien muiden väestöryhmien kohdalla sille, miten hyvin varhainen tuki to-
teutuu. Erityisesti sosiaalialan ja sosiaalityön tuntemuksella on nuorten kanssa tehtävässä
työssä ja opiskelijahuollossa suuri merkitys.

Kuraattorien kelpoisuusehtoja on väljennetty viime vuosien aikana. (Jari Myllykoski:
No ei ole!) Kun ennen vaadittiin kuraattoreilta sosiaalityöntekijän pätevyyttä, muutettiin
kelpoisuusehtoja viime kaudella niin, että jokaisessa kunnassa on oltava yksi sosiaalityön-
tekijän pätevyydellä työskentelevä. Kuraattorien kelpoisuudesta säädetään tällä hetkellä
muuten niin, että kuraattorina voi toimia vähintään sosiaalihuollon ammattihenkilöistä an-
netun lain 8 §:n 1 momentissa tarkoitetun korkeakoulututkinnon suorittanut henkilö eli
käytännössä ammattikorkeakoulusta valmistunut sosionomi. Oppilas- ja opiskelijahuolto-
lain säätämisen yhteydessä vuonna 2013 madallettiin toisin sanoen kuraattorin kelpoisuus-
vaatimusta sosiaalityöntekijästä sosionomiksi. Käytännössä näin ilmeisesti tehtiin perus-
tellen sitä alan työvoimapulalla.

Loppuvuodesta 2015 julkaistiin STM:n soveltamisohje oppilas- ja opiskelijahuoltolain-
säädännöstä. Siinä oli yllättäen uusi linjaus kuraattorien kelpoisuusehdoista. Ohjeessa to-
dettiin, että kuraattorin tehtävään soveltuu myös alalle soveltuva yhteiskunta- ja käyttäyty-
mistieteiden korkeakoulututkinto, johon sisältyy tai jonka lisäksi on suoritettu sosiaalityön
aineopinnot. Tämä on siis väljempi määritelmä kuin laissa, mutta tämän soveltamisohjeen
mukaan on tietääkseni kunnissa käytännössä tänä vuonna toimittu.

Hallituksen alkuperäinen esitys, jossa sosionomin tutkinnon suorittaneiden lisäksi olisi
päteviksi katsottu myös soveltuvan korkeakoulututkinnon suorittaneet, joilla on vähintään
sosiaalityön aineopinnot tehtynä, olisi mielestäni ollut hyväksyttävissä. Tällöin kelpoi-
suusehdot täyttäisivät jatkossa muun muassa sosiaalitieteilijät, kuten sosiaalipsykologit,
sosiologit sekä kehityspsykologit ja kasvatustieteilijät, edellyttäen, että he ovat suoritta-
neet vähintään sosiaalityön aineopinnot. Viime kädessä työnantaja arvioisi työntekijän
koulutuksen soveltuvuuden tehtävään.

Valiokunta päätyi kuitenkin väljentämään kelpoisuusehtoja vielä hallituksen esitystä
enemmän nostaen rinnalle myös henkilöt, joilla on vähintään kahden vuoden työkokemus
kuraattorin tehtävistä tai vastaavasta sosiaalialan tehtävästä. Mielestäni näin merkittävä
väljennys ei ole hyväksyttävissä, enkä pidä perusteltuna kelpoisuusehtojen madaltamista
niin, että ei enää asetettaisi mitään koulutuksellisia vaatimuksia tehtävään lainkaan. Kyse
on sosiaalialan ja nuorten hyvinvoinnin kannalta merkittävästä työstä.

Lopuksi, arvoisa puhemies: Opiskelijahuolto on oleellinen osa kouluissa tehtävää mo-
niammatillista työtä nuorten hyvinvoinnin edistämiseksi. Siksi tulee maakunta- ja sosiaali-
2



Pöytäkirjan asiakohta PTK 131/2016 vp
ja terveydenhuollon uudistuksen yhteydessä varmistaa, että koulupsykologit ja kuraattorit
jatkossakin ovat kuntien palkkalistoilla osana sivistystoimen muodostamaa kokonaisuutta.

Lopuksi, arvoisa puhemies, varmuuden vuoksi esitän vielä tässä yhteydessä, että lakieh-
dotukset hyväksytään muutoin valiokunnan mietinnön mukaisina, paitsi 4. lakiehdotuksen
7 § poistetaan ja että valiokunnan lausumaehdotus hylätään. Nämä esitykset sisältyvät
myöskin valiokunnassa jätettyyn vastalauseeseen.

3.43 Jari Myllykoski vas: Arvoisa herra puhemies! Käytävä keskustelu kuraattoreista ei
tietysti ole juurikaan nyt niin ajankohtainen kuin se oli viime kaudella, jolloin näitä vaati-
muksia siltä osin nostettiin, että niille, jotka ovat kuraattoreina toimineet yli viisi vuotta,
mahdollistettiin sillä koulutuspohjalla, joka normaalisti oli sosiaalityöntekijä, se, että he
saivat pitää oman työnsä eli toimia kuraattoreina, mutta heiltä vietiin mahdollisuus tämän
oman kokemuksensa perusteella vaihtaa työpaikkaa, jolloinka heille edellytettiin sitten
ammattikorkeakoulututkintoa sen lisäksi. Sitä vastoin samassa yhteydessä heiltä, jotka oli-
vat olleet kaksi vuotta tai vähemmän kuraattorin tehtävässä samalla kokemuksella, edelly-
tettiin siirtymäajan jälkeen ammattikorkeakoulututkintoa. Ja oltiin tilanteessa, jossa aikuis-
koulutuspaikkoja ei Suomessa ollut niin, että työpaikalla olisivat nämä henkilöt voineet pä-
tevöityä ammattikorkeakoulututkintoon — Seinäjoella muutama paikka oli näille ai-
kuisopiskelijoille, joittenka olisi ollut mahdotonta tavallaan työn ohessa saada tämä päte-
vyys, kun aiemmin tällaisissa yhteyksissä, missä on ammattipätevyyksiä nostettu, ollaan
mahdollistettu, että työn yhteydessä voidaan hankkia se ammatillinen pätevyys. Tämä jäi
viime kaudella tekemättä, ja nyt me olemme tässä, ja osaltani olen niin ja näin, tämän esi-
tyksen takana ja vastaan.

3.45 Sari Essayah kd: Arvoisa puhemies! Ihan muutama asia tähän mietintöön liittyen.
Ensinnäkin, aivan niin kuin täällä edustaja Andersson totesi, on todella tärkeää, että

sote-uudistuksessa oppilashuoltoon liittyvät kysymykset saavat pysyä siellä kuntatasolla ja
lähellä koulua, koska nämä ihmiset työskentelevät, niin koulukuraattorit kuin koulutervey-
denhoitajat ja muut oppilashuollossa mukana olevat, juuri koulumaailmassa ja oppilaitten
kanssa, joten näitten erottaminen hallinnollisestikaan jonnekin maakunnallisille sote-
alueille tuntuisi hyvin kummalliselta ratkaisulta.

Sitten lukion yksikköhintoihin. Tässä on huomattava se, että meillä tällä hetkellä Suo-
messa lukiossa tapahtuu valtavan suurta alueellista eriytymistä ja aika monessa kunnassa
järjestetään niin sanottuja puolikaskursseja oppilaille, koska säästetään siellä, missä taval-
laan vähiten on kärsijöitä, elikkä esimerkiksi erilaisten kielten valinnaisten ryhmien oppi-
laat saattavat joutua siihen tilanteeseen, että heillä on puolet siitä kurssista lähiopetusta ja
toisen puolen he saavat sitten itsekseen opiskella. Ehkä jonkun reaaliaineen kohdalla tä-
män vielä ymmärtäisi, mutta silloin, kun puhutaan vaikkapa kielten ääntämisestä tai muu-
toin vähän harvinaisempien kielten opiskelusta, niin tuntuu, että tässä kyllä oppilaat asete-
taan hyvin eriarvoiseen asemaan riippuen, mistä päin Suomea tulevat, kuinka varakkaasta
kunnasta ja mistä kunta lähtee sitten näitä säästöjä hakemaan. Tietysti siellä taustalla ovat
nämä hallituksen yksikköhintoihin liittyvät säästötoimenpiteet.

Kurinpidollisiin toimenpiteisiin: on hyvä, että valiokunnassa on otettu siihen kantaa ja
todettu, että tätä tulee nyt varmasti selvittää kokonaisuutena ja miettiä sitä, mutta kaiken
kaikkiaankin täytyy sanoa, että koulumaailmassa tänä päivänä tapahtuu kyllä hyvin mo-
3



Pöytäkirjan asiakohta PTK 131/2016 vp
nenlaista kiusaamista ja se liittyy aika paljolti myöskin uusiin teknisiin apuvälineisiin (Pu-
hemies koputtaa) ja somessa olemiseen.

3.47 Krista Mikkonen vihr: Arvoisa puhemies! Aivan, kuten tässä edellä on kuvattu, niin
on erityisen tärkeää, että oppilashuolto jää kuntiin myös sote-uudistuksen jälkeen ja se, että
kuraattorien pätevyydestä pidetään huolta. Kuraattorien suositeltu oppilasmäärä tulisikin
muuttaa samaksi kuin psykologien ja seurata sitä, että nämä toteutuvat.

Ilmeisesti tätä kuraattorin pätevyysehtojen heikentämistä on perusteltu ainakin osittain
sillä, että kuraattorien saatavuuteen liittyy mahdollista vajetta, mutta se tulisi sen sijaan
korjata sillä, että koulutuspaikkoja lisätään, kuin sillä, että kelpoisuutta väljennetään.

Sitten tämä yksi iso kysymys, mikä tässä nousee, on rehtorien toimivallan lisääminen,
se, kuka saa erottaa oppilaan koulusta. On hyvä muistaa, että kolme kuukauttakin on val-
tavan pitkä aika nuorelle ja sillä voi olla kyllä merkittäviä vaikutuksia nuoren tulevaisuu-
teen luoden riskin myös syrjäytymiselle. Silloin kun tästä nykyisessä järjestelmästä, missä
on kuitenkin useampijäseninen toimielin, siirrytään yhden henkilön tekemään päätökseen,
niin oppilaan oikeusturva kyllä vaarantuu, ja on hämmästyttävää, jos luodaan sellaisia ti-
lanteita, että käytännössä tämä oppilaan oikeusturva varmistettaisiin ensisijaisesti tuo-
mioistuimessa, koska valittaminen päätöksestä onnistuu vain hallinto-oikeuteen.

Paljon puhutaan siitä, että kuria pitäisi kouluissa lisätä, mutta kaikkein tärkeintä olisi
kiusaamiseen puuttua mahdollisimman varhaisessa vaiheessa ja huolehtia ennalta ehkäise-
vistä toimista sen suhteen. Siinä vaiheessa, kun joudutaan kurinpidollisiin toimiin, niin ol-
laan kyllä jo todella jälkijunassa.

3.50 Jukka Gustafsson sd:  Arvoisa puhemies! Aamu sarastaa, keskityn ihan olennai-
seen, kahteen asiaan.

Toinen on jo keskustelussa vahvasti tullut esille, tämä kuraattorien pätevyys ja koulu-
tustaso. Tässä sosialidemokraattien, vihreiden vastalauseessahan — kokouksesta oli hy-
vän työesteen vuoksi silloin poissa vasemmistoliiton edustaja, valiokunnan jäsen Li An-
dersson, joka nyt esitti tämän vastalauseemme mukaisen muutosesityksen, jota kannatan
— todetaan näin: "On syytä todeta, että oppilaan perusoikeutta saada laillistetun sosiaa-
lialan ammattihenkilön palveluja ja tietoa sosiaalipalveluista oppilaitoksissa ei saa heiken-
tää. Niin kuraattori kuin vastaava kuraattorikin joutuvat molemmat kohtaamaan vaikeasti
oireilevia ja huonoissa olosuhteissa eläviä lapsia ja nuoria. Tämän vuoksi on tärkeää, että
jokaisella kuraattorin tehtävissä toimivalla on riittävä kelpoisuus, eli soveltavien korkea-
kouluopintojen ohella myös sosiaalityön aineopinnot ovat tarpeelliset." Emme siis todella-
kaan hyväksyneet sitä, että kun hallituksen esitys jo loivensi näitä pätevyysvaatimuksia,
niin niitä vielä sitten höllennettiin, se ei käynyt meille.

Toinen asia sitten liittyy tähän lausumaesitykseen, joka tuli jossain määrin puskista ai-
van valiokuntatyöskentelyn loppuvaiheessa. Toki asiaan oli viitattu, mutta mielestämme
sivistysvaliokunta ei riittävän perusteellisesti käynyt lävitse sitä, että peruskoulun, oppivel-
vollisuuskoulun, rehtorin oikeutta erottaa oppilas hyväksyttäisiin. Siis me olimme ja olem-
me sitä mieltä, että oppivelvollisuuskoulun tehtävä on antaa ne kasvatukselliset ja tiedolli-
set taidot, jotka peruskoulun tehtävään kuuluu. Sivistysvaliokunta oli jo aiemmin ottanut
tähän kantaa kokouksessaan vuonna 2013 — sivistysvaliokunnan mietintö numero 10:
"Valiokunta toteaa, että jälki-istuntojen suorittaminen ei kuulu oppivelvollisuuden suorit-
4



Pöytäkirjan asiakohta PTK 131/2016 vp
tamiseen, vaan vain opetus ja opetuksellisten tavoitteiden saavuttamatta jääminen voi olla
esteenä seuraavalle luokalle siirtymisessä tai päättötodistuksen saamisessa."

Minä nyt kysyn näin, että kun on annettu ymmärtää, että peruskoulun päättää muutamia
lapsia niin, että heillä on kymmeniä, joillakin jopa satoja jälki-istuntoja suorittamatta, niin
ovatko nyt sitten rehtori ja eri toimielimet ajan tasalla, jos annetaan lasten vain kerätä uu-
destaan ja uudestaan suorittamattomia jälki-istuntoja. Ja minä vastaan, että eivät ole, tie-
täen kuitenkin sen, että tämän päivän koulujen ongelmat eivät ole helppoja. Olin silloin
opetusministeri, kun muutettiin tätä koulujen työrauhalakia. Toin sen hallitusohjelman ul-
kopuolelta, jolloin muun muassa kasvatuskeskustelu nostettiin lain tasolle. Näitä tavallaan
kurinpitovälineitä pitää myös aktiivisesti käyttää eikä seurata katseella. Mikä ratkaisu se
on, jos me erotamme lapsen koulusta rehtorin päätöksellä? Lopetan tähän.

3.54 Marisanna Jarva kesk: Arvoisa puhemies! Ennen kaikkea nyt näihin kuraattoreihin
ja koulupsykologeihin sen verran ottaisin kantaa, että olen tätä ollut sivistysvaliokunnassa
käsittelemässä. Kokemus reaalimaailmasta on se, että esimerkiksi meillä Kainuussa jo
maakunnallisen soten myötä koulupsykologit ovat toimineet soten alla ja maakunnallises-
ti. Siellä on pidetty hyvänä sitä. Se on myös yksi mahdollinen vaihtoehto, että on maakun-
nallinen työnantaja. Soten alla toimivat koulupsykologit kokevat tämän yhteistyön hyvä-
nä, ja he ovat silti tiiviissä yhteistyössä koulujen ja kuntien kanssa siinä työyhteisössä toi-
mien. Näitä koulupsykologeja on myös saatu paremmin rekrytoitua, kun tiedämme, että
heistä on merkittävä pula. Tiedämme myös, että koulupsykologien kesken esimerkiksi val-
takunnallisesti on tästä erilaista näkemystä. Mutta kun monessakaan maakunnassa ei nyt
juuri ole tätä kokemusta muualla kuin Kainuussa tällä hetkellä ja siellä on tästä ollut posi-
tiivisia kokemuksia, niin en myöskään rajaisi tiukasti sitä, että mikä se on tämä mahdolli-
nen työantaja sitten, mikä mihinkin alueelle parhaiten sopii. Kainuussa on sopinut se, että
siellä on ollut tämä Kainuun sote työnantajana ja he ovat toimineet siinä sitten niin kuin
työntekijänä siinä yhteisössä, silti tiiviissä yhteistyössä kuntien ja koulujen kanssa.

Kuraattorien osalta on todettava, että täällä esityksessähän on todettu tästä kuraattorien
osaamisesta, että asiantuntijakuulemisessa tuli esille, että käytännössä muun soveltuvan
tutkinnon suorittaneiden kuraattorien osaamisesta on yhtä hyviä kokemuksia kuin vaati-
van sosiaalialan koulutuksen saaneiden tekemästä työstä. Ja tähän viitaten ja kokemuspoh-
jaan perustuen näitä pätevyysvaatimuksia muutetaan, jotta saataisiin riittävä määrä näitä
auttavia ihmisiä nuorten lähelle.

3.57 Jukka Gustafsson sd:  Arvoisa puhemies! Varmuuden vuoksi vielä, että kannatan
edustaja Li Anderssonin ehdotusta siitä, että lakiehdotukset hyväksytään muuten valiokun-
nan mietinnön mukaisina paitsi 4. lakiehdotuksen 7 § poistetaan ja samoin lausumaehdo-
tus hylätään. Siis kannatan tätä.

Yleiskeskustelu päättyi ja asian käsittely keskeytettiin.
5


