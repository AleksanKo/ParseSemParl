















































DEM3F65.tmp.xml


Pöytäkirjan asiakohta PTK 53/2018 vp
Pöytäkirjan asiakohta 

PTK 53/2018 vp

Täysistunto

Tiistai 22.5.2018 klo 14.09—16.51

14. Lakialoite laiksi yksityishenkilön velkajärjestelystä annetun lain 10 a §:n muuttamises-
ta

Lakialoite LA 6/2018 vp Ritva Elomaa ps ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 14. asia. Puhemiesneuvosto ehdottaa, että asia lähetetään lakivaliokuntaan.

Keskustelu

16.39 Ritva Elomaa ps (esittelypuheenvuoro):  Arvoisa puhemies! 1990-luvun lama oli
äärimmäisen kova pala Suomen valtiolle ja merkittävälle osalle kotitalouksiamme. Velka
kasvoi vauhdilla, ja monilta meni koko omaisuus alta. Päälle kaatuvien velkojen taustalla
oli usein työpaikan menetys, korkojen räjähdysmäinen nousukiito, valuuttalaina tai takaus-
vastuut, jotka lankesivat syystä tai toisesta maksettavaksi. Moni tosiaan ylivelkaantui,
vaikka omat talousasiat oli hoidettu viimeisen päälle hyvin, ehkä liian sinisilmäistä lainan
takaamista lukuun ottamatta.

Kaikki eivät ole vielä tänäkään päivänä selvinneet 90-luvun laman iskuista. Niin sanotut
vanhat puolueet ovat jo vuosikausia puhuneet laman uhrien auttamisesta, mutta käytännön
toimet ovat jääneet sanoja vaatimattomammiksi. Laman ja massatyöttömyyden seuraukse-
na erityisesti monet toisen henkilön velasta takauksen antaneet henkilöt sekä yrittäjät jou-
tuivat mittaviin talousvaikeuksiin. Nyt yrittäjyydestä puhutaan paljon positiiviseen sä-
vyyn. Emme saa kuitenkaan unohtaa 90-luvulla vaikeuksiin ajautuneita yrittäjiä. 

Me perussuomalaiset olemme yrittäneet nostaa laman myötä velkaantuneiden asiaa ta-
petille ja laatineet lukuisia valtiopäivätoimia, jotta laman uhrien asemaan tulisi edes hie-
man helpotusta. Presidenttivaalikisoissa Laura Huhtasaari nosti tämän asian esille. Sitä kä-
siteltiin tovi, mutta nyt se alkaa taas valitettavasti unohtua. 

Niin, meillä on tosiaan vielä vuonna 2018 suuri joukko suomalaisia, jotka kärsivät 90-
luvun laman aikaan alkunsa saaneesta henkilökohtaisesta talouskurimuksesta. Laman al-
kamisesta on jo vierähtänyt yli 25 vuotta, ja yhä edelleen tuhannet suomalaiset ovat velois-
sa tämän taantuman seurauksena. Olisiko vihdoin ja viimein korkea aika tarjota armahdus-
ta ja auttavaa kättä näille laman uhreille?

Ehdotan lakialoitteessani muutettavaksi yksityishenkilön velkajärjestelystä annetun lain
10 a §:ää siten, että velkajärjestely voitaisiin myöntää sillä perusteella, että velkaantumi-
nen on tapahtunut 90-luvun laman seurauksena. Käytännössä velkajärjestely auttaisi ihmi-
siä selviämään velkataakasta ja mahdollistaisi uuden alun. Lakimuutos toisi käytännön hel-
potusta monien ihmisten arkeen. 
 Tarkistettu
4.1



Pöytäkirjan asiakohta PTK 53/2018 vp
Alun perin velkajärjestelyn tavoitteena oli auttaa 1990-luvun laman seurauksena vel-
kaantuneita yksityishenkilöitä selviytymään veloistaan. Tarkoituksena oli, että laman seu-
rauksena ylivelkaantuneiden henkilöiden taloudellinen tilanne saataisiin kuntoon ja he sai-
sivat uuden mahdollisuuden. Sittemmin velkajärjestelystä on tullut pysyvä ja välttämätön
keino ylivelkaantuneiden henkilöiden taloudellisen tilanteen korjaamisessa. Lain voi-
maantulon jälkeen on velkajärjestelyhakemuksia jätetty käräjäoikeuksiin vuoden 2013
loppuun mennessä yli 112 000 kappaletta. Yksityishenkilön velkajärjestelystä annettu laki
tuli voimaan 8. päivä helmikuuta 1993. 

Arvoisa puhemies! Velkajärjestelylain 10 a §:ssä säädetään velkajärjestelyn myöntämi-
sestä yleisestä esteestä huolimatta. Säännös kuuluu seuraavasti: ”Velkajärjestely voidaan
10 §:ssä säädetystä esteestä huolimatta myöntää, jos siihen on painavia syitä ottaen erityi-
sesti huomioon velallisen toimet velkojen maksamiseksi, velkaantumisesta kulunut aika ja
muut velallisen olosuhteet sekä velkajärjestelyn merkitys velallisen ja velkojien kannalta.”
Pykälää muutettiin lailla vuonna 2014 siten, että siinä mainitaan ensin velallisen toimet
velkojensa maksamiseksi ja vasta sitten velkaantumisesta kulunut aika. Tarkoituksena oli
vähentää velkaantumisesta kuluneen ajan merkitystä kokonaisharkintaan vaikuttavana
seikkana. 

Voimassa olevaa pykälää yli kymmenen vuotta sitten säädettäessä pidettiin velkaantu-
misesta kulunutta aikaa tärkeimpänä kokonaisharkintaan vaikuttavana tekijänä. Velkajär-
jestelyyn hakeutuvien velkaongelmat olivat usein pitkäkestoisia. Säännöksellä tavoiteltiin
erityisesti niiden 1990-luvun lama-aikana ylivelkaantuneiden henkilöiden tilanteen paran-
tamista, jotka olivat jääneet velkajärjestelyn ulkopuolelle. Tällöin velkaantumisesta kulu-
nut aika korostui kokonaisharkinnassa. Nykyisin pitkäkestoisista maksuvaikeuksista kär-
sii alle 15 prosenttia talous- ja velkaneuvonnan asiakaskunnasta. Useat heistä ovat juuri
1990-luvun laman uhreja. Laman seurauksena velkaantuneiden aseman kohentamiseksi
olisi huomioitava velkajärjestelyn myöntämisedellytyksissä, että velkaantuminen on ta-
pahtunut 1990-luvun laman aikana. Se olisi oikeus ja kohtuus.

Arvoisa puhemies! Yleisesti vielä sanoisin seuraavaa ja toteaisin: Kun ihmiset ajautuvat
ulosottoon, omaisuus myydään usein viranomaisten taholta nopeasti ja valitettavan usein
jopa alihintaan. Jos ulosotossa oleva haluaisi hoitaa velvoitteensa ja tehdä maksusuunnitel-
man, hänen sovitteluyrityksensä myös torjutaan usein, vaikka velka ei olisi kovin suuri-
kaan. Olen itse seurannut tällaista tapausta läheltä kohta 30 vuotta. Siinä ei voita yhteis-
kunta eikä velallinen, vaan aiheutetaan turhaa kärsimystä ja viedään henkilöltä matto alta
totaalisesti. Näitä tapauksia on 90-luvun laman seurauksena vielä tuhansia olemassa. Moni
ei ole jaksanut vaan on tehnyt itsemurhan tai sairastunut. Surullisten tarinoiden määrä on
valtava. Ymmärretäänkö täällä eduskunnassa oikeasti tätä historiaa ja historian todella
mustaa pilkkua? — Kiitos.

Arvoisa puhemies! Minulla on sitten toinen puhe vielä.

16.45 Arto Pirttilahti kesk: Arvoisa rouva puhemies! Edustaja Elomaa on tehnyt aivan
hienon lakialoitteen. 90-luku oli todellakin vaikea monelle henkilölle yksityisesti ja varsin-
kin yrityksille, kun meillä tuli ulkomaan rahoitusta ja korot muuttuivat, ja myös jos yrittä-
jälle oli käynyt huonosti ja oli ne kaikki takaajat ja se suku ja niin edelleen, niin sieltä sitten
tuli tämmöisiä velallisia, jotka eivät itse ole siinä yrityksessä edes olleet mukanakaan vaan
ovat siinä sitten joutuneet tämän velan rasittamiksi. Juuri näitten takaajien osuuskin on tosi
merkittävä asia.
2



Pöytäkirjan asiakohta PTK 53/2018 vp
Eli 90-luvulla — varmaan joiltain osilta myös nyt, kun on taantuma ollut meillä 2007 al-
kaen — kun meidän pankit menivät nurin ja, niin kuin tässä edustaja Elomaa juuri sanoi-
kin, ajettiin alas, niin sitä ennen kyllä lypsettiin yrittäjät ja kaikki muut kuivaksi niin sano-
tusti. Velat siirtyivät yksityisille henkilöille, ja myytiin myös alihintaan omaisuutta siinä
vaiheessa, kun niin sanotusti siivottiin pankkien taseita, että ne saatiin sitten vielä myynti-
kuntoon.

Erittäin hyvä aloite, ja toivottavasti näillä valtiopäivillä tämän asian pariin päästäisiin,
vaikkei tässä nyt ihan täyttä sataa nimeä olekaan, niin että tämä käsiteltäisiin ja meillä olisi
tämmöinen kohta auki, jota voitaisiin käsitellä.

16.47 Ritva Elomaa ps:  Arvoisa puhemies! Ensiksi haluan kiittää edustaja Pirttilahtea
erittäin ansiokkaasta kommentista ja puheenvuorosta äsken.

Arvoisa puhemies! Vuosien 1990—93 aikana Suomea ravisteli yksi historiamme pa-
himmista talouskriiseistä. Lamalla oli tuntuva vaikutus talouden lisäksi kulttuuriin, ylei-
seen ilmapiiriin ja politiikkaan. Lama kaatoi pankkien lisäksi yrittäjiä ja kotitalouksia.
Konkurssit lisääntyivät, takausvastuut lankesivat maksettaviksi, ja monien velkataakka
kasvoi liian suureksi. Lamavuosien aikana velkaantuneista osa on saanut asiansa kuntoon
ja elämän raiteilleen, mutta on yhä tuhansia ihmisiä, jotka eivät ole vielä tänä päivänäkään
saaneet laman seurauksena muodostunutta velkaa maksetuksi.

1990-luvun poikkeuksellisen voimakkaan laman uhrien aseman helpottamiseksi tulisi
velkajärjestelyn myöntämisessä ottaa huomioon se, jos velkaantuminen on tapahtunut 90-
luvun laman aikaan. Yksi syy siihen, miksi laman jäljiltä moni on vielä pahasti veloissa,
löytyy perintätoimista. Niiden osalta täällä vallitsee aikamoinen villin lännen meno. Moni
taloudellisten vaikeuksien kanssa kamppaileva suomalainen maksaa vuosikausia erilaisia
perinnästä aiheutuvia lisäkuluja. Perinnästä koituvat kustannukset nousevat usein varsin
suuriksi lainapääomaan nähden tai saattavat jopa ylittää sen. Lainapääoma ei lyhene, jos
kaikki suoritetut maksut uppoavat perintätoimistojen lisälaskuihin. Perintätoimistot pyrki-
vät tekemään mahdollisimman hyvää taloudellista tulosta ja maksimoivat voittojaan ihmis-
ten kustannuksella.

Nykylainsäädäntö asettaa velan perinnälle rajoja, mutta käytännön tilanne velan perin-
nässä on velallisten näkökulmasta synkkä, sillä perintäkulut ovat käytännössä usein koh-
tuuttoman suuria lainapääomaan suhteutettuna. Vaikka osa perintään liittyvistä kuluista ei
olisi perusteltuja lainsäädännön osalta, velallinen usein maksaa laskut, sillä tavallisen kan-
salaisen on hankala arvioida sitä, mikä kustannus voisi olla perusteeton ja mikä ei.

Arvoisa puhemies! Kun perintätoimistoja ei saada lainsäädännöllä ja valvonnalla ku-
riin, niin velkajärjestelyn mahdollistaminen olisi monille ihmisille pelastus, valonpilkah-
dus vuosikymmenten pituisen synkän velkaputken päässä. Pitää muistaa, että on yhteis-
kunnankin kannalta positiivista, jos yksityishenkilö pääsee velkavankeudesta raiteilleen.
Se, että kaikki tienestit uppoavat velanperijöille, ei ainakaan nosta työmotivaatiota. Myös
se signaali, että yhteiskunta välittää, vahvistuisi tämän lainmuutoksen mennessä läpi. Se
olisi myös kädenojennus niitä yrittäjiä kohtaan, jotka olivat aikanaan viemässä omalla pa-
noksellaan ja riskillään Suomea eteenpäin mutta joutuivat sittemmin laman myötä vai-
keuksiin.

Vielä yksi huomio, kun puhutaan ulosoton kestosta: Periaatteessa samaa ulosottoa voi-
daan jatkaa kymmeniä vuosia, lasku voidaan ikään kuin aloittaa uudestaan. Vaikka henki-
lö olisi maksanut vuosikausia velkaansa, hän voi huomata, että summa ei ole alkuperäises-
3



Pöytäkirjan asiakohta PTK 53/2018 vp
tä juurikaan vähentynyt — vaikka hän on sitä kovin yrittänyt vähentää. En tarkoita sitä, että
ihminen ei hoitaisi velkojaan, mutta joku kohtuus näissäkin asioissa pitäisi olla. — Kiitos.

Keskustelu päättyi.

Asia lähetettiin lakivaliokuntaan.
4


	14
	16.39
	16.45
	16.47


