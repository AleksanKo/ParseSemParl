















































DEM97B4.tmpSave.xml


Pöytäkirjan asiakohta PTK 87/2017 vp
Pöytäkirjan asiakohta 

PTK 87/2017 vp

Täysistunto

Torstai 14.9.2017 klo 16.00—18.21

2.4. Suullinen kysymys hallituksen politiikan tulonjakovaikutuksista (Paavo Arhinmäki 
vas)

Suullinen kysymys SKT 115/2017 vp

Suullinen kyselytunti

Toinen varapuhemies Arto Satonen: Seuraava kysymys, edustaja Arhinmäki.

Keskustelu

16.50 Paavo Arhinmäki vas: Arvoisa puhemies! Hallitus ei ole selvittänyt omien päätös-
tensä tulonjakovaikutuksia, ja oppositio on joutunut tekemään tämänkin työn hallituksen
puolesta. Vasemmistoliiton pyynnöstä eduskunnan tietopalvelu laski hallituksen päätösten
tulonjakovaikutukset. Se oli karua luettavaa. Kaikkein pienituloisimmat ovat kärsineet eni-
ten, heiltä on leikattu. Samaan aikaan suurituloiset ovat hyötyneet hallituksen politiikasta.
Tämä ei sinänsä ole yllätys, tästä olemme puhuneet 2,5 vuotta. Mutta eilen tekin, päämi-
nisteri Sipilä, olitte lopulta huomannut sen — ilmeisesti tämän selvityksen perusteella —
kun sanoitte, että täytyy myöntää, että hallituksen politiikka on iskenyt eniten pienituloi-
siin. Tosiasioiden tunnustaminen on kaiken viisauden alku. Nyt kun te, pääministeri Sipi-
lä, olette tunnustanut tämän tosiasian — te leikkaatte eniten köyhiltä — miten te tulette
muuttamaan hallituksen politiikkaa?

16.51 Pääministeri Juha Sipilä (vastauspuheenvuoro): Arvoisa puhemies! Totesin täällä
edellisellä kyselytunnilla ja myöskin eilen A-studiossa sen, että se on selvä asia, kun on
jouduttu tekemään kipeitä leikkauksia 4 miljardin edestä: silloin kun etuuksia leikataan,
näitä etuuksia eivät saa hyvätuloiset.

Mitä tulee tähän teettämäänne laskelmaan, niin tämä vaatii hieman paneutumista ja pe-
rehtymistä sen laskelman perusteisiin, koska on ilmennyt, että tämä on staattinen laskelma
eikä tässä ole otettu huomioon esimerkiksi sitä, että pitkäaikaistyöttömyys on merkittäväs-
ti parantunut. Myöskin sosiaalietuuksien hitaampi kasvu verrattuna ansiotuloihin käsitel-
lään tässä niin kuin hallituksen päätöksenä. Mehän emme päätä palkankorotuksista. Se
vaatii hieman paneutumista, että pystyn vastaamaan tämän teettämänne selvityksen perus-
teisiin, mutta se on selvä asia, minkä myönnän, että näistä 4 miljardin leikkauksista osa on
kipeitä ja kohdistuu pienituloisiin. 

Toinen varapuhemies Arto Satonen: Nyt on mahdollisuus pyytää lisäkysymyksiä paina-
malla V-painiketta.
 Tarkistettu
4.1



Pöytäkirjan asiakohta PTK 87/2017 vp
16.53 Paavo Arhinmäki vas (vastauspuheenvuoro): Arvoisa herra puhemies! Ei tämä ole
vain jotain, joka tapahtuu. Tämä on poliittisten päätösten seurausta. Edellinen hallitus jo-
kaisen kehysriihen, jokaisen budjettiriihen yhteydessä laski tulonjakovaikutukset ja mietti
päätöksiä sensuuntaisesti, miten ne vaikuttavat eri tulonsaajaryhmiin. Vaikka kuinka pu-
hutte nyt siitä 4 miljardin sopeutuksesta, edellinen hallitus teki itse asiassa suuremmat so-
peutukset, [Eduskunnasta: Niin! — Näin oli!] samaan aikaan köyhyys Suomessa väheni ja
tuloerot kapenivat. [Välihuutoja] Kysymys on siis siitä, minkälaista politiikkaa tehdään. Te
olette tehneet valinnan, jossa leikkaatte kaikkein pienituloisimpien sosiaalietuuksia, mutta
samaan aikaan laskette isotuloisten verotusta, vaikkapa apteekkarivähennyksellä. 

Arvoisa herra puhemies! Arvoisa pääministeri, eikö nyt olisi aika kääntää politiikan
suuntaa ja peruuttaa ensi töiksi ensi vuodelle suunnitellut indeksijäädytykset?

16.54 Pääministeri Juha Sipilä (vastauspuheenvuoro): Arvoisa puhemies! Edustaja Ar-
hinmäki viittaa edellisen hallituksen päätöksiin. Leikkaukset tehtiin pääasiassa kunnilta, ja
se on sieltä peruspalveluista ihan suoraan pois. [Paavo Arhinmäki: Ja veronkorotuksia!]
Toinen, mikä suuresti lisäsi eriarvoisuutta edellisen hallituksen toimissa, oli 100 000 työt-
tömän lisäys. Pitkäaikaistyöttömien määrä kasvoi merkittävästi. Nyt meidän pääpainom-
me koko tässä hallitustyöskentelyssä on ollut siinä, että me saamme työttömille töitä ja
saamme talouden kasvamaan, pääsemme siihen taloussykliin, missä naapurimaamme ovat
olleet jo pitkään. Meillä on menetetty vuosikymmen tässä mielessä, kun puhutaan suoma-
laisten työllisyydestä. Tämä pitkäaikaistyöttömyys on yksi yhteiskuntamme suurimpia on-
gelmia ja eriarvoistumisen suurimpia lähteitä. Nyt, onneksi, siinä on tapahtunut käänne.
Nämä luvut ovat edelleenkin liian korkealla, mutta nyt mennään oikeaan suuntaan. 

16.55 Anna Kontula vas (vastauspuheenvuoro): Arvoisa puhemies! Arvoisa pääministe-
ri Sipilä, sanoitte, että etuuksia on leikattava pienituloisilta, koska hehän niitä etuisuuksia
saavat. Tiesittekö, että veronalaisista sosiaalietuuksista 10 prosenttia menee rikkaimmalle
desiilille suomalaisista ja köyhin desiili suomalaisista saa vain 9,4 prosenttia veronalaisis-
ta sosiaalietuuksista. Se tarkoittaa sitä, että myös rikkaat saavat tässä maassa paljon sosi-
aalietuuksia ja että leikkauksia, jos niitä haluaa tehdä, olisi voinut kohdistaa myös toisin
kuin niihin perusturvaetuuksiin, joita kaikkein köyhimmät saavat. Myös tämä oli valinta, ei
suinkaan matemaattinen välttämättömyys. Oletteko tietoinen siitä, ketkä Suomessa saavat
sosiaalietuuksia?

16.56 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On aivan totta, kuten edustaja Kontula toteaa, että sosiaaliturvajärjestelmä on
moniulotteinen. Meillä on sellaisia universaaleja etuuksia, kuten vaikkapa lapsilisä tai äi-
tiyspakkaus, jotka tuloista riippumatta kuuluvat kaikille kansalaisille. Esimerkiksi lapsi-
lisä on tulontasaus ikään kuin perheellisten ja perheettömien kansalaisten välillä. En tiedä,
onko tässä tulkittavissa, että vasemmistoliitto olisi halukas luopumaan lapsilisistä, nyky-
järjestelmästä. Se on tietysti asia erikseen.

Totean myös, että tämän hallituksen budjettiriihessä tehdyissä ratkaisuissa kävimme
kyllä hyvin tarkasti läpi niitä kipeimpien väestöryhmien taloudellisia kysymyksiä. Myön-
nän, että emme pystyneet vielä riittävän monella eurolla niihin satsaamaan vaikeiden ta-
lousaikojen jälkeen, vaikka käänne taloudessa vähitellen onneksi on tapahtunut, mutta pi-
dän merkittävänä esimerkiksi linjaustamme yksinhuoltajan lapsilisäkorotuksesta ja var-
2



Pöytäkirjan asiakohta PTK 87/2017 vp
haiskasvatuksen maksuttoman joukon kasvattamisesta sekä vaikkapa sitä, [Puhemies ko-
puttaa] että pitkään vähimmäispäivärahat ovat olleet alemmalla tasolla ja nyt kykenemme
niitä nostamaan.

16.57 Antti Lindtman sd (vastauspuheenvuoro): Arvoisa puhemies! Pääministeri Sipilä
tässä sanoi, että nyt on jouduttu tekemään päätöksiä, jotka lisäävät tuloeroja. Oppositiojoh-
taja Sipilä tässä salissa oli eri mieltä: hän lupasi ennen vaaleja, että kenenkään etuuksien ta-
soa ei leikata, ei senttiäkään. Nyt tasoa on leikattu, on eläkeläisiltä leikattu, opiskelijoilta
neljännes opintotuesta pois, ja nämä leikkaukset indeksin muodossa tulevat jatkumaan vie-
lä kaksi vuotta. Leikkaukset tulevat jatkumaan. Kasvua on, mutta nyt iso osa väestöstä on
jäämässä tämän kasvun ulkopuolelle.

Arvoisa puhemies! Vakava kysymys kuuluu: kuuluuko hallituksen mielestä kasvu kai-
kille? Ensimmäinen askel olisi arvioida hallituksen omien päätöksien vaikutukset eriarvoi-
suuteen. Te olette kolme vuotta kieltäytyneet sitä tekemään. Arvoisa pääministeri, ensim-
mäinen askel olisi se, että nyt te suostuisitte tekemään itse [Puhemies koputtaa] arvion sii-
tä, miten päätöksenne vaikuttavat tuloeroihin. Voitteko muuttaa tässä linjaanne?

16.58 Pääministeri Juha Sipilä (vastauspuheenvuoro): Arvoisa puhemies! Se on totta,
että indeksejä on jäädytetty, ja tätä juuri tarkoitin silloin tässä salissa, ja myöskin se oli mo-
nien puolueiden, myöskin oman puolueeni, vaaliohjelmassa. Jos oikein muistan, se oli
myöskin SDP:n vaaliohjelmassa. Indeksijäädyttäminen on yksi tapa... [Paavo Arhinmäki:
Ette vain jäädyttäneet, te olette myös leikanneet!] — Se pitää paikkansa, että koska halli-
tusohjelmassa arvioitiin tietty inflaatiokehitys, niin teimme sen 0,85 prosentin leikkauk-
sen. Se pitää paikkansa, se on tasoleikkaus, ja korvasimme sillä sen indeksin leikkauksen,
mikä jäi arvioitua pienemmäksi. Se on totta.

Mutta hyvinvointiyhteiskunnan perusteet on nyt pelastettu, kun tämä syöksykierre on
saatu oikaistua. Jos me olisimme jatkaneet tätä samaa syöksykierrettä, niin kyllä olisi koh-
ta kaikilla meillä multaa suussa, emmekä pystyisi pelastamaan hyvinvointiyhteiskuntaa. Se
on myöskin näitten palveluiden ja etuuksien kannalta [Puhemies koputtaa] aivan välttämä-
töntä, että meidän taloutemme on kunnossa, ja nyt se on tehty.

Kysymyksen käsittely päättyi.
3


