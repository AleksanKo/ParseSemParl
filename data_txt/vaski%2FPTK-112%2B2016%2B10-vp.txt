















































DEM8B08.tmpSave.xml


Pöytäkirjan asiakohta PTK 112/2016 vp

 Tarkistettu
4.0

Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

10. Hallituksen esitys eduskunnalle laiksi mittauslaitelain muuttamisesta
Hallituksen esitys HE 30/2016 vp
Valiokunnan mietintö TaVM 8/2016 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 10. asia. Käsittelyn pohjana on talousvaliokunnan mietintö TaVM 8/2016 vp. Nyt
päätetään lakiehdotuksen sisällöstä.

Yleiskeskustelu asiasta alkaa.

Keskustelu

19.59 Kaj Turunen ps (esittelypuheenvuoro): Arvoisa puhemies! Tässä hallituksen esi-
tyksessä ehdotetaan muutettavaksi mittauslaitelakia. Kyseisellä lailla pantaisiin täytän-
töön kaksi Euroopan parlamentin ja neuvoston mittauslaitteita koskevaa direktiiviä. Mit-
tauslaitteita ja tiettyjä vaakoja koskevat direktiivit ovat osa Euroopan unionissa toteutetta-
vaa laajaa tuotesääntelyuudistusta.

Talousvaliokunta toteaa, että hallituksen esitys on suurilta osin lainsäädäntötekninen.
Hallituksen esityksessä lain soveltamisala ja määritelmät täsmentyvät, ja uusien säännös-
ten arvioidaan selkeyttävän valvontaviranomaisten toimintaa. Myös muiden toimijoiden
rooli toimitusketjussa tarkentuu. Sääntelyn muutoksista riippumatta aikaisemmat laitehy-
väksynnät jäävät voimaan. Talousvaliokunta pitää ehdotettuja muutoksia tarpeellisina ja
tarkoituksenmukaisina.

Talousvaliokunta esittää yksimielisesti, että eduskunta hyväksyy muuttamattomana hal-
lituksen esitykseen 30/2016 vp sisältyvän lakiehdotuksen.

Yleiskeskustelu päättyi.

Eduskunta hyväksyi hallituksen esitykseen HE 30/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.


