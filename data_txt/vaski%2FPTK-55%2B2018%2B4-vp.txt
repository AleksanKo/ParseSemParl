















































DEM5337.tmp.xml


Pöytäkirjan asiakohta PTK 55/2018 vp
Pöytäkirjan asiakohta 

PTK 55/2018 vp

Täysistunto

Torstai 24.5.2018 klo 16.02—19.12

4. Valtioneuvoston oikeuskanslerin kertomus vuodelta 2017
Kertomus K 4/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 4. asia. Puhemiesneuvosto ehdottaa, että asia lähetetään perustuslakivaliokun-
taan.

Keskustelu

17.01 Valtioneuvoston oikeuskansleri Tuomas Pöysti (esittelypuheenvuoro):  Arvoisa
puhemies! Pohjoismaiseen kansanvaltaiseen oikeusvaltioon kuuluu vahvuutena hallituk-
sesta ja tuomioistuinlaitoksesta riippumaton ylin laillisuusvalvonta. Jo vuodesta 1714 lu-
kien oikeuskansleri on ollut turvaamassa lain toteutumista. Tänään oikeuskansleri on hal-
litusvaltaan nähden riippumaton perustuslaillinen instituutio, joka turvaa ja edistää demo-
kraattisen oikeusvaltion sekä perus- ja ihmisoikeuksien toteutumista. Esittelen nyt perus-
tuslaissa säädetyn oikeuskanslerin kertomuksen oikeuskanslerin virkatoimista ja lain nou-
dattamista koskevista havainnoista eduskunnalle.

Oikeuskanslerin kertomuksesta ja tehtävästä avautuukin laaja näkökulma perus- ja ih-
misoikeuksien toteutumiseen ja edistymiseen sekä oikeusvaltion toteutumiseen yksilön ar-
jen oikeudellisista ongelmista aina lainsäädännön laadun ja hallitusten esitysten perustus-
lainmukaisuuden ja oikeuksien toteutumisen rakenteellisiin kysymyksiin ja esteisiin. Ker-
tomuksen rakenne noudattaa perinteitä, mutta kertomuksen sisällössä näkyy kehittyvä lail-
lisuusvalvonta.

Eduskunnan oikeusasiamiehen ja valtioneuvoston oikeuskanslerin välisen työnjaon ja
yhteistyön kehittämiseen on nyt tartuttu. Oikeusministeriö on eduskunnan oikeusasiamie-
hen ja oikeuskanslerin, allekirjoittaneen, kesken erittäin hyvässä yhteistyössä valmistellut
työryhmää kehittämään oikeusasiamiehen ja oikeuskanslerin yhteistyötä ja työnjakoa. Nyt
käsittelen tulevassa kertomuksessa omassa puheenvuorossani tämän työnjaon kehittämi-
sen ja yhteistyön jatkokehittämisen lähtökohtia.

Perustuslaki jo sanamuodollaan ilmentää suuntaviivat jatkotyölle. Tärkeää onkin tämän
käytännön työnjaon ja yhteistyön kehittäminen kummankin ylimmän laillisuusvalvojan
vahvuuksien näkökulmasta. 

Valtioneuvoston oikeuskanslerin vahvuuksiin kuuluu muun muassa valtioneuvoston ja
tasavallan presidentin toimien laillisuusvalvonta ja tähän liittyen mahdollisuus ennakolli-
seen säädösvalvontaan ja riippumattomaan oikeudelliseen neuvontaan.

Toinen selkeä vahvuusalue oikeuskanslerilla on oikeudenhoidon laajassa merkityksessä
valvonta. Oikeuskanslerille kuuluu perustuslaissa tarkoitettujen tuomareiden virkarikos-
 Tarkistettu
4.1



Pöytäkirjan asiakohta PTK 55/2018 vp
syytteitä koskevien asioiden lisäksi lakisääteisenä erityistehtävänä asianajajien, yleisten
oikeusavustajien ja luvan saaneiden oikeudenkäyntiavustajien valvonta ja nimenomaan
valvontajärjestelmän toimivuuden varmistaminen ja palveluiden käyttäjien oikeusturvan
huomioiminen.

Edelleen vahvuuksiin kuuluu mahdollisuus yhdistää tuomioistuinten ja hallinnon val-
vonta ja siten saatava kuva arjen ongelmista ja pulmista valtioneuvoston ja tasavallan pre-
sidentin tasolla tapahtuvaan laillisuusvalvontaan ja säädösten valmistelun kysymyksiin.
Omassa puheenvuorossani olenkin keskittynyt nimenomaan kysymyksiin, jotka liittyvät
luottamukseen ja lakiin ja hyvään lainvalmistelutapaan. 

Arvoisa puhemies! Luottamus lakiin ja hyvään lainvalmistelutapaan on yhteiskuntam-
me arvokkaimpia yhteisöllisen pääoman ulottuvuuksia. Ylimmän valtiollisen päätöksente-
on on niin hallituksessa kuin eduskunnassa tarpeen olla sujuvaa, mille perustuslainmukai-
suus ja laillisuus antaa välttämättömän ja erittäin hyvän pohjan. Tätä sujuvuutta tuo osal-
taan hyvän lainvalmistelutavan noudattaminen, ja siinä myöskin oikeuskanslerin aktiivi-
nen ote ja rooli voivat olla hyödyksi ja ovat ylläpitämässä sitä, että yhteiskuntamme perus-
rakenteet toimivat. Samoin tämä luo pohjaa eduskunnan perustuslakivaliokunnalle sen
hoitaessa perustuslaissa säädettyä tehtäväänsä lausua eduskunnassa olevien lakiesitysten
perustuslainmukaisuudesta. 

Uudistuksena olemme tämän vuoden alusta ottaneet käyttöön hallituksen esitysten en-
nakkotarkastusmenettelyn hyvissä ajoin ennen hallituksen esitysten tuomista valtioneu-
voston yleisistunnossa päätettäväksi. Tämä tässä vaiheessa voidaan kohdistaa lähinnä pe-
rus- ja ihmisoikeuksien sekä hyvän hallinnon toteutumisen ja demokraattisen oikeusvalti-
on toimivuuden kannalta merkittävimpiin hallituksen esityksiin. Hieman suppeammin
voimme käsitellä esityksiä, jotka ovat poikkeuksellisen laajoja eli joissa on yli sata pykä-
lää tai 250 sivua. Tämä menettely antaa mahdollisuuden myös esittää suosituksia hallituk-
sen esityksen ja sen suhteen perustuslakiin ja kansainvälisiin perus- ja ihmisoikeuksiin ar-
vioinnista ja toteuttamisesta esityksen parantamiseksi, joittenka toteuttaminen luonnolli-
sesti on sitten eduskunnalle vastuunalaisen hallituksen asiana. Toivon, että aikaa myöten
tämä menettely näkyy oikeudellisesti parempina esityksinä täällä eduskunnassa ja laajaa
yhteiskunnallista osallisuutta ja hyvää vaikutusarviointia toteuttavan valmisteluprosessin
parempana toteutumisena. 

Apulaisoikeuskansleri Mikko Puumalainen puolestaan tarkastelee puheenvuorossaan
oikeuskanslerin tarkastustoimintaa yhtenä laillisuusvalvonnan keinona. Laillisuusvalvon-
tahan voi olla virheitä korjaavaa ja hyvittävää, yksittäisen asian perusteella yleistettäviä
tulkintoja esittävää, mutta myöskin ennalta ehkäisevää, ohjaavaa, ja se voi puuttua raken-
teisiin ja systeemisiin virhetilanteisiin, ja tässä tarkastusmenettely on yksi asia. 

Arvoisa puhemies! Oikeuskanslerinviraston viime vuosi oli työteliäs. Kantelut ovat vain
yksi osa meidän työtämme, mutta niitä tuli vireille ennätysmäärä, 2 346 kappaletta. Onnis-
tuimme ratkaisemaan 2 381 kappaletta, ja viime vuoden lopussa ei ollut vireillä yhtään
kanteluasiaa, joka olisi ollut yli vuoden vireillä. Keskimääräinen käsittelyaika oli meillä
8,7 viikkoa ja mediaani oli 3,2 viikkoa, eli me pyrimme heti arvioimaan, antaako tämä kan-
telu aihetta toimenpiteisiin, ja käynnistämään mahdolliset selvitykset nopeasti, ja mikäli se
ei anna aihetta toimenpiteisiin, pystytään myöskin ratkaisemaan asia nopeasti. Noin 50
prosenttia ei edellyttänyt varsinaisia oikeuskanslerin toimia. Niistä kyllä ilmenee se, että
oikeuskansleriin luotetaan, mutta odotukset ovat välillä liian korkeita. Saattaa olla esimer-
2



Pöytäkirjan asiakohta PTK 55/2018 vp
kiksi pyrkimyksiä lainvoimaisen tuomioistuinratkaisun tai sitten esimerkiksi eduskunnan
lainsäädäntövallan käytössä tehtyjen ratkaisujen muuttamiseen. 

Kertomuksen teemoittaisista luvuista ilmenee, miten olemme edistäneet perus- ja ihmis-
oikeuksien toteutumisen edellytyksiä ratkaisutoiminnassamme. Edelleen meidän toimen-
piteitämme vaativia isoja asiaryhmiä ovat asioiden käsittelyn viivästyminen ja viivästyk-
set ja menettelyvirheet asiakirjojen ja tietoaineistojen antamisessa julkisuuteen. Ja nyt tu-
lee enemmän esille myöskin digitaalisten palveluiden saatavuuteen ja toimivuuteen liitty-
viä kysymyksiä, muun muassa työhallinnon osalta, jotka ovat työn alla.

Arvoisa puhemies! Oikeuskanslerin kertomus virkatoiminnasta ja lain noudattamista
koskevista havainnoista kertoo siitä, miten oikeuskansleri toimii aktiivisesti kansanvaltai-
sen oikeusvaltion turvaajana, ja kertoo myöskin oikeusvaltion tilasta ja arjen ongelmista.
Jätän kunnioittaen tämän kertomuksen eduskunnassa keskusteltavaksi ja olemaan tukena
sille, että rakennamme yhteiskuntaa, joka perustuu luottamukselle ja luottamukselle lain
toteutumiseen.

17.09 Merja Mäkisalo-Ropponen sd: Arvoisa puhemies! Meillä olisi juuri nyt paljon ai-
hetta keskustella lainsäädäntötyön laadusta, sillä huolenaiheita on todella paljon. Keskus-
telua tulisi käydä muun muassa siitä, minkälaiset mahdollisuudet kullakin kansanedusta-
jalla on tehdä työtään huolellisesti ja hyvin. 

Mutta nyt siis käsitellään oikeuskanslerin kertomusta vuodelta 2017, ja otan siitä esille
vain yhden asian:

Oikeuskansleri on ottanut kertomuksessa sivulla 107 kantaa kansanedustajien kirjallis-
ten kysymysten vastausaikoihin. Taustalla tähän on parin vuoden takaa oma henkilökoh-
tainen havaintoni, että pahimmillaan vastauksen saaminen ministeriltä kesti jopa 50—60
vuorokautta, kun vastaustenantoaika virallisesti on 21 vuorokautta. Kyselin kollegoilta täs-
tä asiasta, ja moni kertoi odottaneensa vastauksia huomattavasti pidempään kuin tämän
kolme viikkoa. Keskusteluissa kollegoiden kanssa tuli esille myös se, että viivästymiset
ovat tyypillisimpiä tietyissä ministeriöissä, ei siis kaikissa. 

Tein asiasta yhdessä 42 muun edustajan kanssa toimenpidealoitteen, jossa ehdotimme
toimenpiteitä kirjallisten kysymysten aikataulujen varmistamiseksi ja vastausten laadun
turvaamiseksi, ja puhuin tästä asiasta myös silloiselle oikeuskanslerille. Olen nyt erittäin
tyytyväinen, että asiaan kiinnitettiin huomiota, sillä kirjallinen kysymys on kansanedusta-
jalle tärkeä työväline. Kirjallisia kysymyksiähän tekevät sekä hallituksen että opposition
kansanedustajat, mutta toki se on erityisen tärkeä työväline opposition kansanedustajille.
Kuten tässä oikeuskanslerin kertomuksessakin todetaan: ”Eduskunnalla on oikeus saada
tarvitsemiaan tietoja hallituksen ja sen alaisten viranomaisten toiminnasta. Kansanedusta-
jille kirjalliset kysymykset ovat osa tätä tiedonsaantioikeutta. Sitä kautta toteutuu myös
eduskunnalle kuuluva tehtävä valvoa valtioneuvoston toimien lainmukaisuutta. Kirjalli-
nen kysymys on demokratian toteutumisen kannalta merkittävä instrumentti.” Näin siis
tässä oikeuskanslerin kertomuksessa sanotaan. 

Käsittääkseni nyt ministeriöt ovat pysyneet melko hyvin 21 vuorokauden aikarajassa,
mutta edelleen haluan kritisoida vastausten laatua. Tälläkin hetkellä pöydälläni on kirjalli-
sen kysymyksen vastaus, jonka kohdalla mietin, lähettäisinkö sen uudelleen vastattavaksi,
sillä siinä ei ole vastattu kysymykseeni, vaikka määrällisesti tekstiä on sangen runsaasti.
Tämä ei siis ole ensimmäinen kerta, sillä olen aiemminkin joutunut lähettämään kysymyk-
siä uudelleen vastattavaksi sen takia, ettei tuotettu teksti vastaa kysymykseeni. Vastausten
3



Pöytäkirjan asiakohta PTK 55/2018 vp
laadussa tuntuu olevan myös ministeriökohtaisia eroja. Joistakin ministeriöistä tulee aina
hyvin asialliset ja hyvät vastaukset, ja joissakin ministeriöissä tuntuu laatu olevan toisen-
laista. Toivon siis asiaan edelleen kiinnitettävän huomiota. Eikö kannattaisi vastata kerral-
la kunnolla? Minä ainakin koen, että minulla on oikeus saada vastaus siihen, mitä minä ky-
syn. — Kiitos.

17.13 Antero Laukkanen kd: Arvoisa rouva puhemies! Tämä oikeuskanslerin vuosiker-
tomus on aina hyvin mielenkiintoinen luettava, ja se kertoo hyvin paljon meidän yhteis-
kuntamme erityisesti lainsäädäntöön liittyvästä toiminnasta ja sen toteutumisesta.

Täällä nostaisin nyt esille sen, kun täällä pohditaan aika paljon tätä lainvalmistelun ta-
soa ja toteutumista ja otetaan myös hyvin paljon kantaa tähän nyt käsillä olevaan isoon
sote-uudistukseen ja maakuntauudistukseen ja kerrotaan näistä lausunnoista, joita oikeus-
kansleri on antanut. Täällä todetaan muun muassa sivulla 14: ”Oikeusvaltio ei ole nykyään
vain muodollista lainmukaisuutta. Nykyisessä oikeusvaltiossa kaikella julkisella vallan-
käytöllä on kansanvaltainen perusta. Siinä perus- ja ihmisoikeudet muodostavat lainsää-
dännön ja sen soveltamisen arvoperustan, joka ohjaa lainsäätäjän ja muun julkisen vallan
toimintaa. Puhutaan perus- ja ihmisoikeusvelvoitteisesta oikeusvaltiosta.” Sitten täällä lue-
tellaan nämä kuusi periaatetta, joilla Eurooppa-tasoisestikin nähdään, miten hyvä oikeus-
valtio kehittyy. Sitten totean täältä vielä: ”Euroopan ihmisoikeustuomioistuimen oikeus-
käytännössä on määritelty laille ja lainalaisuudelle sekä oikeusvarmuudelle tärkeitä lisäkri-
teerejä, jotka tuovat oikeusvaltioon lisää sisällöllistä ulottuvuutta. Lain tulee olla saatavilla
ja saavutettavissa sekä selkeää ja ymmärrettävissä, ja lakiin perustuvien oikeudellisten rat-
kaisujen tulee olla ennustettavissa ja ennakoitavia.” Nämä ovat todella merkittäviä kritee-
rejä. 

Tällä hetkellä, kun olen kolme vuotta nyt istunut tuolla lakivaliokunnassa ja täällä istun-
noissakin kuunnellut laajasti muista valiokunnista erilaisia puheenvuoroja, hieman olen
huolissani siitä, minkälaista lainvalmistelua tässä tämän eduskunnan aikana on tehty, min-
kälaista lainvalmistelua hallitus tuo meille ja minkälaisilla tavoitteilla. On ollut aika paljon
esityksiä, joissa tavoitteena ovat olleet fiskaaliset tavoitteet, sitten on ollut sellaisia esityk-
siä, joilla on vahva poliittinen tavoite, ja on sellainen vaikutelma jäänyt, että monessa koh-
dassa loppuun saakka ei ole näitä esityksiä mietitty, mistä kertoo myös se, että aika monta
esitystä on vedetty takaisin. Pidän hyvänä sitä, että oikeuskansleri yhä huolellisemmin
puuttuu tähän ja sanoo ja valvoo sitä, että lainvalmistelun taso säilyy. 

Sitten täällä kiinnitetään huomiota arviointineuvoston suosituksiin ja sanotaan näin, että
”oikeuskanslerin valvonnassa seurataan, miten arviointineuvoston suosituksia on huomi-
oitu lainvalmistelussa”. Me olemme saaneet nyt viimeisimpänä kuulla selkeän kannanoton
siitä, että esimerkiksi nyt meneillään oleva, käsittelyssä oleva sote-uudistus ei täyttäisi-
kään niitä taloudellisia odotuksia, jotka on annettu ymmärtää, että se tuottaisi. Mielenkiin-
nolla tulen seuraamaan ensi vuoden kertomusta, jossa sitten arvioidaan, miten tämä asia on
mennyt, ja sitten tulevina vuosina myös.

”Perustuslainmukaisuutta varmistavat useat menettelyt” on täällä hyvin mielenkiintoi-
nen osio, ja täällä on tämä pohdinta, kuka käyttää perustuslakia ja mihin tarkoitukseen ja
pitäisikö olla oma perustuslakituomioistuin ja niin edelleen. Tämä keskustelu varmaan elää
tässä.

Jälleen kerran totean vain sen, että tämä on erittäin hyvä ja mielenkiintoinen kertomus,
ja mielenkiinnolla kuuntelen tässä muita puheenvuoroja.
4



Pöytäkirjan asiakohta PTK 55/2018 vp
17.18 Jani Mäkelä ps: Arvoisa puhemies! Kiitokset oikeuskanslerille vuoden 2017 vuo-
sikertomuksesta. Se on yksityiskohtainen ja kattava kertomus. Tässä salissa haluan lausua
kiitokset siitä, että kanteluiden ratkaisuajat ovat kolmena viimeisenä vuotena lyhentyneet,
niin kuin kansleri omassa puheenvuorossaan sanoikin. Ylipäänsä oikeusjärjestelmämme
yksi suurimmista epäkohdista ovat pitkät käsittelyajat, jotka voi usein katsoa perustellusti
kohtuuttomiksi, ja nyt raportin mukaan käsittelyajat ovat puolittuneet verrattuna vuoden
2014 ratkaisujen käsittelyaikoihin ollen nyt mediaaniajaltaan 3,2 viikkoa. Se kuulostaa jo
kohtuulliselta. Sitäkin voi pitää hyvänä asiana, että vuoden 17 lopussa yksikään asia ei ol-
lut ollut vireillä yli vuotta. Tämä on hyvä suunta ja on omiaan parantamaan kansalaisten
luottamusta oikeusjärjestelmään.

Lisäksi kiitän edustaja Mäkisalo-Ropposta tärkeästä puuttumisesta kirjallisten kysy-
mysten ongelmiin. Erityisesti vastausten laatu, joka otettiin esille puheenvuorossa, on kiin-
nittänyt omankin huomioni. Esimerkiksi silloinkin, kun itse olin jopa hallituspuolueessa
aikanaan, ministeriöiden vastausten laatu oli täysin luokaton. Siellä ei vastattu siihen, mitä
kysyttiin, ja ne saattoivat kestää pidemmän aikaa kuin ohjeen mukaiset kolme viikkoa. Eli
tähän on tärkeätä kiinnittää huomiota jatkossakin.

17.19 Hanna Halmeenpää vihr: Arvoisa rouva puhemies! Nyt lähetekeskustelussa ole-
va oikeuskanslerin vuosikertomus vuodelta 2017 käsittelee laajasti eri perusoikeuksia ja
eri viranomaisten toimintaa. Johdantopuheessa painotetaan muun muassa sitä, kuinka oi-
keusvaltio ei ole nykyään vain muodollista lainmukaisuutta. Nykyisessä oikeusvaltiossa
kaikella julkisella vallankäytöllä on kansanvaltainen perusta. Siinä korostuu lainvalmiste-
lun laatu sekä perus- ja ihmisoikeuksien kunnioittaminen.

Arvoisa puhemies! Sotesta Oikeuskanslerinviraston vuosikertomuksessa todetaan eri-
näisiä seikkoja. Ajankohtaisuutensa vuoksi on mielestäni paikallaan hieman tarkastella
kertomuksen näitä osia. Tällä kertomuskaudella annettiin useita lausuntoja sotesta. Otan
esille joitakin päähuomioita niissä esiin nostetuista ongelmista.

Maaliskuussa 2017 apulaisoikeuskansleri totesi lausunnossaan valinnanvapauslakiluon-
noksesta näin: ”Esitys on keskeisiltä kohdin niin avoin, että lausunnonantajien mahdolli-
suus muodostaa kantansa riittävien tietojen pohjalta oli kysymyksenalainen.” Sen, että rat-
kaisuehdotuksia tällaisiin keskeisiin kysymyksiin valmisteltiin vielä lausuntokierroksen
aikana, todettiin olevan ongelmallista valmistelun avoimuuden kannalta. Lakiluonnokses-
ta ei ilmeisesti ollut tarkoitus pyytää uudelleen lausuntoja ennen hallituksen esityksen an-
tamista eduskunnalle. Apulaisoikeuskansleri piti kyseenalaisena, oliko lausunnonantajille
annettu riittävästi tietoa kantansa muodostamista varten.

Lausunnossa todettiin myös, että lakiehdotusten perusteluissa todetaan, että perusoi-
keuksien turvaamisen näkökulmasta olisi punnittava muun muassa sitä, turvataanko järjes-
telmällä perusoikeudet yhdenvertaisesti koko Suomessa ja millaiset ovat maakunnan mah-
dollisuudet turvata palvelut viimekätisen vastuun kantajana. Kyseisen punninnan todettiin
olevan luonnoksessa keskeneräinen. Apulaisoikeuskansleri katsoi, ettei asiaa voitu lopul-
lisessa hallituksen esityksessä jättää lausunnon kohteena olevassa luonnoksessa esitettyjen
keskeneräisten pohdintojen varaan. Valmiissa hallituksen esityksessä tuli esittää valtio-
sääntöoikeudellisesti perustellut vastaukset avoinna oleviin kysymyksiin ja johtopäätökset
esityksen suhteesta perustuslakiin. Sekä asiakkaan että sosiaali- ja terveysalan toimijoiden
asemaan liittyi epäselvyyksiä ja tulkintaongelmia. Lisäksi aiotun sääntelyn vaikutuksia tuli
arvioida kattavammin. — Ja niin edelleen.
5



Pöytäkirjan asiakohta PTK 55/2018 vp
Apulaisoikeuskansleri piti myös suotavana, että hallituksen esitys toimitettaisiin Oi-
keuskanslerinvirastoon ennakollista tarkastusta varten hyvissä ajoin ennen sen esittelyä
valtioneuvoston yleisistunnossa. Nyt olikin hyvä kuulla, että tällainen toimintatapa on en-
tistä selvemmin otettu käytäntöön.

Arvoisa rouva puhemies! Otin tässä joitakin esimerkkejä esille tästä Oikeuskanslerinvi-
raston vuosikertomuksesta suhteessa soteen. Sen vuoksi, että tänäänkin olemme salissa ky-
selytunnilla keskustelleet siitä, kuinka tämän ylimmän laillisuusvalvojan valtaa käyttävän
Oikeuskanslerinviraston näkemykset ja lausunnot olisi huomioitava nyt käsittelyssä ole-
van lainsäädännön suhteen suhteessa maakuntauudistukseen ja sote-uudistukseen, pidän
kyllä suotavana sitä, että nämä huomioidaan ja Oikeuskanslerinviraston laillisuusvalvon-
tatyölle annetaan jatkossakin sen tarvitsema ja sen ansaitsema arvo.

17.24 Ville Skinnari sd: Arvoisa puhemies! Kiitos oikeuskanslerille hyvästä kertomuk-
sesta ja etenkin siitä, että te olette — mistä täytyy tietysti antaa tunnustus myös hallituksel-
le — ottaneet esille tämän oikeuskanslerin ja oikeusasiamiehen työnjaon ja sen kehittämi-
sen. Aihe, josta on puhuttu pitkään, ehkä jo vuosikymmeniä. Mutta asia on nyt taas pöy-
dällä, ja hyvä niin.

Mutta kaiken kaikkiaan, kun tekin nyt, arvoisa oikeuskansleri, olette täällä paikalla, tie-
tysti on hyvä pysähtyä tässä perustuslakivaliokunnankin kaiken kiireen keskellä mietti-
mään näitä kokonaisuuksia, lainsäädäntötyötä ylipäätään, sen laatua, sen kehittämistä,
mutta etenkin sitä, niin kuin kollegatkin totesivat, että lainvalmistelulla on oltava se tila, on
oltava se aika ja se asiantuntemus, mitä hyvä lainsäädäntötyö valmisteluineen on ja mitä se
tarvitsee.

Olisinkin nyt käyttänyt tätä tilaisuutta hyväkseni ja kysynyt teiltä: Miten te näette tämän
tilanteen tänä päivänä, tässä ja nyt, niin lainsäädännön valmistelun kuin eduskuntatyönkin
osalta? Onko se teidän mielestänne sellaista kuin sen pitäisi olla, ja miten te näette tulevai-
suuden? Ja etenkin kysyisin: Näettekö te, että meillä Suomessa tänä päivänä on selkeä tie-
to siitä, mikä on valtioneuvoston rooli ja mikä on eduskunnan rooli? Koska tänäänkin, kun
kuunteli tässä kyselytuntia, välillä tuntuivat vähän puurot ja vellit menevän sekaisin. Ja tie-
tysti haluaisin vielä lopuksi kysyä: Mitä painopisteitä te näette nyt tälle vuodelle ja tulevai-
suudelle? Minkä tapaisia, tyylisiä asioita te haluaisitte painottaa suhteellisen uutena oi-
keuskanslerina?

17.25 Leena Meri ps: Arvoisa rouva puhemies! Kiitos oikeuskanslerille asian esittelystä.
— Toivoisin, vähän jatkaakseni tuosta edustaja Skinnarin kysymyksestä, että vastaisitte
siihen, että miten tätä oikeuskanslerin ja eduskunnan oikeusasiamiehen työnjakoa on tar-
koitus jatkaa. Tästä vuosikertomuksesta minulle jäi vähän epäselväksi, jatkuuko se vain
käytänteiden parantamisena vai aiotaanko siinä tehdä jotain säädöspohjamuutoksia. Sitä
oikeastaan olisin kysynyt.

Sitten näihin muihin asioihin: 
Edustaja Mäkelä perussuomalaisista otti mukaan keskusteluun tämän luottamuksen oi-

keusjärjestelmään, ja se on äärimmäisen tärkeää, että meidän täytyy voida luottaa meidän
tuomioistuimiimme ja syyttäjiimme ja poliisiin ja laillisuusvalvontaan. Valitettavasti tie-
tysti viime vuosina olemme nähneet ikäviä tapauksia, jotka horjuttavat sitä meidän luotta-
mustamme, ja silloin meidän ei tarvitse ihmetellä sitä, että kansalaisilla on epäluottamusta
lain kanssa työskenteleviin ihmisiin, kuten tuomarit, syyttäjät, ehkä poliisikin, ja se on to-
6



Pöytäkirjan asiakohta PTK 55/2018 vp
della ikävää. Itse olen toiminut pitkään virkamiehenä ja yrittänyt tunnollisesti aina noudat-
taa lakia sen kyvyn ja osaamisen mukaan, mikä minulla on ollut, ja on äärettömän tärkeää
kiinnittää näihin asioihin huomiota. 

Siitä oikeastaan pääsen aasinsiltaa rakkaaseen puheenaiheeseeni eli tuomioistuimiin,
joiden resursseista jaksan aina olla huolestunut. Olisin toivonut, että oikeuskansleri kertoi-
si ja vastaisi: miten te näette laillisuusvalvojana oikeusistuinten tilanteen? Tästä on jo muu-
tamia vuosia aikaa, kun julkisuudessa oli puhetta, että tuomioistuimissa oli tehty tutkimus-
ta erityisesti tuomarien työuupumuksesta. 

Me puhumme usein siitä, kuinka meidän pitää saada lisää oikeusturvan takeita ja kuule-
misia ja prosesseja, mitkä ovat tietysti tärkeitä kaikkien oikeusturvan kannalta ja kuuluvat
siihen hyvään oikeudenkäyntiin, mutta monesti unohtuvat sitten ne huolelliset ja erittäin
korkean työmoraalin omaavat tuomarit siellä käräjäoikeuksissa. Onko teillä näkemystä sii-
tä, miten se heidän jaksamisensa? Koska kuitenkin kun katsoo esimerkiksi tätä teidän ker-
tomustanne, sivulta 114 eteenpäin, siellä on huomautuksia ja on käsitelty käräjätuomarei-
den ja tuomareiden ja tuomioistuinvirkamiesten toimintaa, ja täällä on esimerkkinä, että
hallinto-oikeudessa asiakirja viipyi yli kaksi viikkoa. Varmaan aika harvinaista, että niin
kiire on, mutta miten näette tätä tilannetta? Tämähän jo kertoo, että ehkäpä siellä on kiire,
en tiedä. 

Sitten siitä käräjätuomarin työn vastuullisuudesta kertoo täällä ratkaisu siitä, että kun on
ollut virheitä rangaistusvaatimuksen ja tuomion välillä, niin viimekätisen vastuun siitä oi-
keellisuudesta kantaa aina käräjätuomari. Elikä syyttäjä on saanut siinä kevyemmän huo-
mautuksen, että syyte on ollut vääränlainen, ja tuomioistuin kun ei ole huomannut sitä, niin
tuomari on saanut sitten vakavamman huomautuksen tästä asiasta. En tiedä nyt ihan tark-
kaan, minkä tyyppisiä ja painoisia huomautuksia nämä ovat, kun en ole näitä koko ratkai-
suja lukenut vaan tämän teidän kertomuksenne. Mutta tämä työn paineistus ja nämä kerto-
vat siitä, kuinka paljon me vaadimme tuomioistuimelta. 

Olen täälläkin monesti sanonut, että kun me teemme koko ajan lisää lainsäädäntöä ja
joka ikisessä hallituksen esityksessä lukee ”ei resurssivaikutuksia” ja jos me annamme li-
sätehtäviä — me olemme täällä keskustelleet paljon sotesta ja päivähoidosta ja lastensuo-
jelusta ja monesta muusta — niin jokainen tajuaa, että tarvitaan resurssit, mutta miten tuo-
mioistuimen kohdalla se on aina niin, että kun annetaan uusia tehtäviä, sillä ei ole resurs-
sivaikutuksia? Tästä olisin toivonut, että oikeuskansleri hieman kertoisi, minkälaisia ha-
vaintoja teillä on. Elikä se on minun huolenaiheenani, ja minusta aina tuntuu, että aina
unohdetaan se, joka sitä työtä siellä toisessa päässä tekee.

Tästä ei ole kauan aikaa, kun minä... Täällä on ollut erilaisia toivomuksia päivästä sille
ja päivästä tälle asialle. Itse olen tuomioistuimessa toiminut penkin molemmilla puolilla
auskultoidessani ja hovioikeudessa töissä ollessani ja sitten ollessani myös avustajana ja
maistraatin edustajana siellä edunvalvonta-asioissa ja nähnyt sitä monipuolisesti, ja toivoi-
sin, että ihmiset kävisivät päivän tuomioistuimessa tutustumassa siihen päivään. Monet te-
kevät 12—15-tuntista päivää, ja käräjätuomareillahan ei ole työaikaa lainkaan. Se on hyvä
muistaa, että heille ei makseta ylityökorvauksia.

Ehkä viimeisenä, jos sallitte, puhemies ja oikeuskansleri, jos voisitte ottaa kantaa sii-
hen, kun tuossa kyselytunnilla oikeusministeri totesi tästä Euroopan neuvoston Venetsian
suosituksesta, että se ei koskisi tämäntyyppisiä asioita ja uudistuksia, joka nyt on kyseessä.
Pystyttekö te kertomaan teidän näkemyksenne, että onko siinä joku rajaus, minkätyyppisiä
vaalijärjestelmiä se koskee? Koska professori Lavapuro on julkisuudessa jo todennut näis-
7



Pöytäkirjan asiakohta PTK 55/2018 vp
tä asioista, että vaalit järjestetään nyt liian myöhään, ja on puhunut myös tästä Venetsian
suosituksesta, tästä Euroopan neuvoston suosituksesta, niin vaikka ymmärrän, että te olet-
te jäävännyt itsenne tästä sote-asiasta, toivon, että pystyisitte kertomaan, mikä tämä suosi-
tus nyt oikein on. Itse en ainakaan sitä löytänyt. 

17.32 Joona Räsänen sd: Arvoisa puhemies! Tämä oikeuskanslerin vuosikertomus tar-
joaa aina erittäin hyvän mahdollisuuden keskustella tärkeistä asioista, niin lainsäädännön
laadusta kuin myös sitten ihan jo perusoikeuksien toteutumisestakin. Kyllä meidän kansan-
edustajien täytyy näille isoille aiheille myös antaa painoarvoa, ja niistä täytyy keskustelua
käydä.

Tästä lainsäädännön laadustahan on paljon keskusteltu viime vuosina. Sehän ei ole ai-
noastaan vaikkapa tämän hallituksen syntejä, että lainvalmistelun laadussa on tapahtunut
pieniä tipluja, vaan niitä on ollut jo aikaisemminkin. Tämä on kyllä sellainen asia, joka
meidän ihan kaikkien lainsäätäjien tulisi huomioida ja tähän hakea muutosta, jotta päästäi-
siin kestävämpään tilanteeseen. Nythän monessa asiassa on todella käynyt niin, että oi-
keuskansleri on ollut paljon vartijana ja myös joutunut puuttumaan siihen lainsäädäntöön,
jota valtioneuvostossa ollaan oltu suunnittelemassa. Se toisaalta kyllä kertoo sen, että oi-
keuskanslerin toiminta on ollut siltä osin hyvää ja tämä järjestelmä toimii.

Mutta nyt, kun tästä vuosikertomuksesta keskustellaan ja oikeuskansleri itse on täällä
paikalla ja hyviin tapoihin on kuulunut se, että oikeuskanslerilla on ollut tässä lopussa sit-
ten mahdollisuus käyttää vielä puheenvuoro ja varmaan vastata näihin kysymyksiin, joita
täällä on tullut, niin itse pyytäisin vielä, että voisitte tässä eduskunnan edessä, että saadaan
se kirjoihin ja kansiin, vahvistaa myös tämän Oikeuskanslerinviraston lausunnon liittyen
tähän vaaliaikaan. Kun tässä aikaisemminkin kyselytunnilla siitä käytiin keskustelua, onko
se nyt noin puoli vuotta vai kuusi kuukautta, niin tämä olisi hyvä. Tiedän, että tästä itse si-
sällöstä olette itsenne jäävännyt, mutta varmaan voitte vahvistaa tämän oman virastonne
kannan siitä, mikäli jotain uutta lainsäädäntöä ollaan tekemässä ja uusia vaaleja järjestä-
mässä, pitääkö siinä välissä olla kuuden kuukauden väli. Tämän selventäminen eduskun-
nan edessä olisi kyllä varmasti paikallaan ja tukisi tätä keskustelua, jota tästä asiasta nyt
käydään, jottei jää sitten yhtään kysymysmerkkiä sen suhteen, mikä on Oikeuskanslerinvi-
raston ja samalla oikeuskanslerin kanta.

Samalla voisi hieman jatkaa tuota edustaja Meren kysymystä, kun tähän Venetsian ko-
mission raporttiin ja suosituksiin viitattiin ja kun ne todella koskevat sellaista tilannetta, et-
tei aina fundamentaalisia asioita esim. vaalilainsäädännöstä olla muuttamassa. Mutta nyt-
hän elämme tilannetta, jossa eduskunta tulee esimerkiksi päättämään, minkälaisilla edelly-
tyksillä me annamme ihmisille vaalikelpoisuuden — vaalikelpoisuuden. Kuka saa olla tu-
levissa vaaleissa ehdolla? Se on aika fundamentti asia, jos mietitään vaalijärjestelmää. Täl-
täkin osin voisi kuvitella, että näillä kansainvälisillä suosituksilla olisi kyllä jonkunnäköi-
nen painoarvo.

Arvoisa puhemies! Ainut kysymys, mihin toivon oikeuskanslerin tässä vastaavan, on to-
della se, että vahvistatte tämän virastonne kannan liittyen tähän vaaliaikatauluun ja siihen,
että siinä pitää olla lainsäädännön valmistumisen jälkeen kuuden kuukauden väli.

17.35 Markku Eestilä kok: Arvoisa puhemies! Yleinen lain kunnioitus on aika vaikea
asia määritellä, ja ilmeisesti kukaan ei pysty arvioimaan senhetkistä tilaa, niin että enem-
8



Pöytäkirjan asiakohta PTK 55/2018 vp
mänkin se pitää kansanedustajien ja varmaan ministerien ja lainsäädännön tasosta vastaa-
vien virkamiesten itse arvioida ja olla joku näkemys, missä mennään.

Arvoisa oikeuskansleri, minä pyytäisin teitä hieman arvioimaan, missä menee tämän-
hetkinen lain kunnioitus Suomessa, ja puutun pariin esimerkkiin, joita voidaan sitten käyt-
tää ikään kuin pohjana tässä arvioinnissa. Ainakin tähän saakka ja tällä hetkelläkin Suo-
messa on totuttu luottamaan toisiin ihmisiin ja yhteiskunnan instituutioihin, jotka muodos-
tavat sitten sen lain kunnioituksen pohjan ja perustan, jolla koko yhteiskunta pyörii, ja se
oikeastaan on meidän kilpailukykymme lähtökohta, että me luotamme toisiimme ja pys-
tymme toimimaan luotettavassa ilmapiirissä.

Kun tänä päivänä katsoo uutisointia esimerkiksi Lex Kittilästä, kuntalain muutoksesta,
joka 2017 säädettiin, niin nyt näyttää kuitenkin siltä, että jo korkealla virkamiestasolla ar-
vioidaan joku tämän talon säätämä laki perustuslain vastaiseksi, vaikka se on käynyt pe-
rustuslakivaliokunnassa ja on siellä hyväksytty ja siellä ei ole ollut moitetta lain säätämis-
järjestyksestä. Jotenkin tuntuu, että pitäähän meidän ruveta nyt jo arvioimaan tätä asiaa,
mihin me joudumme, jos meillä kansalaiset ja jopa yhteiskunnan demokraattiset instituu-
tiot alkavat arvioida lakeja, ovatko ne yleensä noudatettavissa vai ei.

Toinen juttu, jonka haluaisin nostaa esille, on se meidän Suomen ja Norjan välinen val-
tiosopimus koskien Tenon kalastusta. Siellähän oli viisi perustuslaillista oikeutta, jotka sit-
ten määrittelivät ikään kuin niitä raameja, mihin tämän sopimuksen pitää mennä ja joita pi-
tää ottaa huomioon, ja ainakaan itse en huomannut, että kovin vahvasti olisi näitä viittä oi-
keutta, jotka perustuslaissa on määritetty pykälätasolla, punnittu ja arvotettu keskenään. Se
on johtanut myös siihen, että kansalaiset taistelevat ikään kuin keskenään ja eri kansalais-
ryhmät taistelevat keskenään, ja se ei ole hyvän lainsäädännön eikä hyvän valtiosopimuk-
sen tunnusmerkki. Jotenkin, kun nyt kolme vuotta menee nopeasti ja 2019 tämä valtioso-
pimus tulee uudelleen tarkasteltavaksi, pitäisikö oikeuskanslerin mielestä jo nyt ennalta
ehkäisevästi, koska aika menee nopeasti, asettaa jonkunmoinen korkeasti oikeusoppineit-
ten työryhmä, joka alkaisi nimenomaan juridiselta pohjalta arvioimaan tulevaa sopimusta
ja sen sisältöä, ettemme joudu taas samanlaiseen erittäin kiireiseen tilanteeseen, jossa kaik-
ki nämä perusoikeuksien punnitukset jäävät de facto tekemättä ja sitten ikään kuin teemme
taas jonkunlaisen, joka ei tyydytä kansanryhmiä, ja tämä taistelu ihmisten välillä sitten jat-
kuu?

Toinen varapuhemies Tuula Haatainen: Myönnän vastauspuheenvuoron oikeuskansle-
ri Pöystille, 5 minuuttia.

17.38 Valtioneuvoston oikeuskansleri Tuomas Pöysti: Arvoisa puhemies! Tässä tuli
erittäin laajoja kysymyksiä. Hyvin tiiviitä vastauksia:

Ensinnäkin tästä työnjakoteemasta. Minä itse olen avoin sille, että asia katsotaan avoi-
mesti ja sen näkökulmasta, mikä olisi tehokkain tapa varmistaa laillisuutta ja myöskin tätä
oikeudentuntoa ja luottamusta lakiin. Oma henkilökohtainen ajatukseni on ollut se, että
varmasti tätä oikeusasiamiehen ja oikeuskanslerin välistä työnjakolakia on myöskin syytä
tarkastella, mutta tässä on hyvä tietysti noudattaa hyvää lainvalmisteluprosessia ja arvioi-
da se asia kunnolla eikä vain heittää tämmöisiä päivänperhosia. Oma näkökulmani osittain
heijastuu tästä kertomuksesta. Näen kyllä, että oikeuskanslerilla on aika vahva sarka täm-
möisissä rakenteellisissa kysymyksissä ja hyvään lakiin ja luottamukseen liittyvissä kysy-
myksissä.
9



Pöytäkirjan asiakohta PTK 55/2018 vp
Sitten tähän lainvalmistelun tilaan. Vastaisin kiteytetysti, että lainvalmistelun tila tällä
hetkellä on vaihteleva. Yksi keskeinen pulma siinä, muttei ainoa pulma, on aika, eli isoissa
asioissa ei välttämättä ole riittävästi aikaa siihen. Omasta näkökulmastani voisin todeta sit-
ten sen — ja tämä ei liity mihinkään yksittäiseen hallitukseen — että kun uusi hallitus muo-
dostetaan, niin tulee sitten sellainen käsitys ja toive siitä, että paljon saadaan aikaiseksi,
mutta se neljän vuoden vaalikausi on kovastikin lyhyt, eli me tarvitsemme kyllä semmois-
ta yhteistä näkemystä siitä, mitä siinä ajassa voidaan tehdä ja mitkä ovat aidosti ylivaali-
kautisia asioita. Tarvitaan myöskin kyvykkyyttä sovittaa yhteen erilaisia oikeudellisia nä-
kökohtia hyvissä ajoin, mihin tässä viimeisessä puheenvuorossa ansiokkaasti viitattiin,
koska harvemmin on vaikeissa lainsäädäntöhankkeissa kysymys siitä, että on vain yhdestä
perusoikeudesta kiinni, vaan kysymys on siitä, että löytää niitten eri näkökohtien välillä ta-
sapainon. Tämä tasapainopunninta on nähdäkseni yksi sellainen tällä hetkellä heikko koh-
ta lainvalmistelussa. Osittain on kysymys myöskin osaamisasioista. 

Ehkä tulevana painotuksena oikeuskanslerin toiminnassa itse näkisin, että oikeuskans-
lerin on syytä pystyä työskentelemään perus- ja ihmisoikeuksien ja ylipäänsä tämän mei-
dän toimivan yhteiskuntamme kannalta isojen teemojen parissa. Tällä hetkellä yksi tärkeä
tematiikka on tietysti digitalisaatio ja digitaalisiin palveluihin liittyvä kysymys, ja toinen
on tietysti näitten suurten reformien onnistunut toteutus niin, että sitten kun eduskunta on
säätänyt lainsäädäntöä, niin se pystytään myöskin toimeenpanemaan asianmukaisella ta-
valla.

Tästä siirryn siihen näkökulmaan, joka oikeastaan yhdistää kysymystä tähän tuomiois-
tuinlaitosten tilaan, että nähdäkseni lainvalmistelun yksi pulma on myöskin se, että siinä on
taipumusta irrota näistä käytännön toimeenpanon ongelmista. Oma lyhyt kokemukseni oi-
keuskanslerin tehtävässä on, että meidän täytyisi kyllä vähän vakavammin miettiä niitä ih-
misiä, jotka lainsäädäntöä joutuvat panemaan täytäntöön niin tuomioistuimissa kuin viran-
omaisissa tai sitten kansalaisina tai yrityksinä, jotka sitä soveltavat. Eli tämä toimeenpa-
nonäkökulman tuominen myöskin proaktiivisesti siihen valmisteluvaiheeseen olisi tär-
keää, ja siinä tietysti yksi pieni toimija voi olla myöskin oikeuskansleri, jolla on kuitenkin
hyvä näkökulma siihen kokonaisuuteen.

Tuomioistuinten tilasta. On vähän varottava sitä, että varsinkin tältä paikalta, tästä ase-
masta lähdetään ottamaan tämmöisiä resurssikysymyskantoja, koska asia on aika moni-
muotoinen, mutta kyllähän meillä oikeuslaitos toimii lähtökohtaisesti nyt aika kapeilla re-
sursseilla. Erityisesti huolta olisi kannettava siitä, että pystyisimme asioita ensi vaiheessa
käsittelevissä muutoksenhakulautakunnissa, esimerkiksi sosiaaliturvan muutoksenhaku-
lautakunnassa, sekä ensimmäisenä asteena toimivissa hallinto-oikeuksissa ja käräjäoi-
keuksissa varmistamaan asianmukaisen käsittelyn, ja tähän olisi syytä kyllä kiinnittää va-
kavaa huomiota. Se voi tarkoittaa budjettipäätöksiä, mutta ei yksistään sitä vaan myöskin
sitä, että asioitten organisointi, tuomioistuimen johtaminen — siinä on paljon tuomiois-
tuinkohtaisia eroja — antaa mahdollisuuden siihen hyvän työn tekemiseen.

Viimeisenä asiana oli kysymys tästä Venetsian toimikunnasta. Ensinnäkin luottamuk-
sen oikeuskanslerin instituutioon, nimenomaan perustuslailliseen instituutioon, vuoksi
minä en ole itse käsitellyt tätä sote-asiaa, ettei tule lausuttua kahdesti samassa asiassa taik-
ka valtiopäiväasiassa, joten varsinaisesta jääviydestähän ei ole kysymys. Asia on myöskin
eduskunnan valiokuntakäsittelyssä, eli ei ole ehkä syytä mennä kaikkiin yksityiskohtiin
täällä, mutta lyhyesti tähän ydinkysymykseen. Venetsian toimikunta on Euroopan neuvos-
ton asiantuntijaelin, joka on antanut yleisen suosituksen siitä, mikä on hyvä käytäntö, hyvä
10



Pöytäkirjan asiakohta PTK 55/2018 vp
tapa vaaliasioissa. Sehän ei oikeudellisesti sellaisenaan velvoita, mutta siitä kumpuaa aja-
tus siitä, että vaalien kannalta olennaiset asiat täytyy olla hyvissä ajoin tiedossa ennen vaa-
leja. Myöskin sitten tähän täsmäkysymykseen: vahvistan sen ja ajattelen itse samalla ta-
voin kuin valiokunnalle on meidän virastosta ilman minun ohjaustani vastattu, eli täytyy
olla mahdollisuus asettaa ehdokkaat, hankkia heille rahoitus ja käydä sitten asiallinen vaa-
likampanja. Kysymys on tämmöisen demokratian peruselementin toimivuudesta. No, sil-
loin kun ei ole vaaliviranomaisorganisaatio ja vaalipiirijako auki, nämä kansainväliset suo-
situkset jättävät enemmän harkintavaltaa, mutta sen vaalin täytyy olla aito ja sellainen, että
siihen ehditään valmistautua. Yksi mittapuu on myöskin se, että meillä vaalirahoituslain-
säädäntö lähtee siitä, että on kuusi kuukautta se täsmällinen vaalirahoitusaika, jonka ilman
erityisiä viranomaislupia voi vaaleihin valmistautua.

Ihan minuutissa lopuksi tästä luottamuksesta lakiin. OECD teki ansiokasta työtä, ja Suo-
messahan on ollut erittäin korkea luottamus sekä lakiin että julkiseen valtaan. Tuomiois-
tuimiin Suomessa luotetaan nyt erittäin hyvin. 82 prosenttia suomalaisista luottaa oikeus-
laitokseen, vaikka kritiikkiäkin tulee. Sen sijaan luottamus ylintä valtiollista päätöksente-
koa ja virkamiestoimintaa kohtaan on yli kahden vaalikauden trendinomaisesti laskenut, ja
sen takia mielestäni meidän on syytä tehostaa tämmöistä pohdiskelua siitä, miten me laa-
jassa yhteiskunnallisessa vuorovaikutuksessa voisimme palauttaa tämän luottamuksen sii-
hen, että laki on punnittua ja siihen voidaan luottaa.

Muista huomioista otin tässä muistiinpanoja. Esimerkiksi sitä, että eduskunta saa oikeat
ja riittävät tiedot eri muodoissa, meidän täytyy seurata. — Kiitoksia, arvoisa puhemies.

Keskustelu päättyi.

Asia lähetettiin perustuslakivaliokuntaan.
11


	4
	17.01
	17.09
	17.13
	17.18
	17.19
	17.24
	17.25
	17.32
	17.35
	17.38


