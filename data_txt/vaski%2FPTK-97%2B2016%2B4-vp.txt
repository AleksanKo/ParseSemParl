















































DEM5484.tmp.xml


Pöytäkirjan asiakohta PTK 97/2016 vp
Pöytäkirjan asiakohta 

PTK 97/2016 vp

Täysistunto

Perjantai 7.10.2016 klo 12.59—13.32

4. Lakialoite laiksi sähkömarkkinalain 57 §:n ja 69 §:n muuttamisesta
Lakialoite LA 34/2016 vp Antti Kaikkonen kesk ym.

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

13.02 Antti Kaikkonen kesk (esittelypuheenvuoro): Arvoisa puhemies! Hyvät kollegat!
Tässä on lakialoitteen lähetekeskustelu koskien sähkön maksamisvaihtoehtoja kuluttajilla. 

Sähkö on useille kotitalouksille merkittävä kuluerä varsinkin sähkölämmitteisissä ta-
loissa. Suomen kaltaisessa suurten lämpötilavaihteluiden maassa ajankohtaiseen kulutuk-
seen perustuva laskutus vaihtelee vuodenaikojen ja lämpötilan mukaan merkittävästi, jopa
useilla sadoilla euroilla. Osalle sähkön käyttäjistä tämä ei ole ongelma, mutta osalle on.
Suuresti vaihtelevat sähkölaskut hankaloittavat monien kotitalouksien oman talouden
suunnittelua ja tulevien kulujen ennakoimista huomattavasti. Ongelmat ovat suurimpia
varsinkin pienituloisille kotitalouksille, kun kesä- ja talvikuukausien sähkölaskut voivat
vaihdella merkittävästi. Moni kuluttaja ottaisi tasaerälaskutuksen käyttöön, jos sellainen
vaihtoehto vain olisi tarjolla.

Aiemmin sähköyhtiöt tarjosivat yleisemmin tasaerälaskutusvaihtoehtoa, mikä helpotti
kotitalouksien tilannetta tasaamalla sähkölaskua koko vuodelle. Nyt tuntimittauslaitteisto-
jen yleistyessä sähköyhtiöt ovat suurimmaksi osaksi luopuneet tasaerälaskuttamisesta ja
siirtyneet reaalikulutukseen perustuvaan laskutukseen monien asiakkaiden toiveista huoli-
matta. Vuonna 2009 annetussa EU:n kolmannessa sähkön sisämarkkinadirektiivissä edel-
lytetään erilaisten maksutapavaihtoehtojen tarjoamista kuluttajille. Käytännöksi on kuiten-
kin Suomessa muodostunut, että sähköyhtiöt eivät edelleenkään tarjoa lain hengen mukai-
sesti ja monien asiakkaiden tarpeista huolimatta tasaerälaskutusvaihtoehtoa, laskuttavat ta-
saerälaskuista erillisen käsittelymaksun tai nykyisellään jopa poistavat niitä aktiivisesti
palveluvalikoimistaan. Tältä osin sähkömarkkinalaki onkin jäänyt puutteelliseksi ja sitä on
nyt täydennettävä, jotta kuluttajille olisi tarjolla entistä paremmat vaihtoehdot oman talou-
den suunnitteluun. Velvoittava lainsäädäntö on tarpeen, ja sitä tässä nyt siis ehdotan.

Jotta maksutapavaihtoehtokäytäntö vastaa alkuperäistarkoitusta, tulee sähkömarkkina-
lakia muuttaa vuoden 2013 hallituksen esityksen HE 20/2013 hengessä. Sähkömarkkina-
lain 57 §:ään jakeluverkonhaltijan laskutuksesta jakeluverkossa sekä 69 §:ään vähittäis-
myynnin laskutuksesta on sisällytettävä säännös, joka velvoittaa tarjoamaan kuluttajille
erilaisia maksutapavaihtoehtoja. Näiden maksutapavaihtoehtojen tulee käsittää sekä lasku-
tusjakson mukaiseen kulutukseen perustuva laskutus että arvioituun todennäköiseen vuo-
 Tarkistettu
4.0



Pöytäkirjan asiakohta PTK 97/2016 vp
tuiseen sähkönkulutukseen pohjautuva, tasasuuruisiin maksueriin perustuva maksutapa-
vaihtoehto, niin sanottu tasaerälasku. Vaikka kuluttaja valitsisi tasaerälaskutuksen, tulisi
laskutuksen lähtökohtana yhä olla asiakkaan todettuihin lukematietoihin perustuva lasku-
tus ja hänellä on oltava oikeus omien sähkönkulutustietojensa saantiin. Kulutuslukemat tu-
lee tehdä vähintään kerran vuodessa tasaamaan asiakkaan todellista kulutusta. Tasaerälas-
kutuksesta tai muusta maksutavasta ei mielestäni pitäisi saada periä ylimääräistä palvelu-
maksua. Verkonhaltijalla olisi oikeus muuttaa asiakkaalta veloitettavan tasaerän suuruutta
muuttaessaan hinnoittelua tai asiakkaan vuotuisen arvioidun kulutuksen määrän muuttues-
sa. Ehdotettu säännös ei vaikuttaisi siihen, minkälaista jakelu- ja mittauspalvelutuotetta
asiakas käyttäisi. Myös tasaeriin perustuvan maksutavan valinnut asiakas voisi kuulua eri-
laisten palvelujen piiriin.

Arvoisa puhemies! Kotitalouksilla tulee olla oikeus valita itse omien tarpeidensa pohjal-
ta tasaerälaskutuksen ja reaalikulutukseen perustuvan laskutuksen välillä. Sähkömarkki-
noiden on oltava kuluttajaystävälliset, ja lainsäätäjän on suojeltava heikommassa asemas-
sa olevien kuluttajien oikeuksia. Arvoisa puhemies, siitä tässä lakialoitteessa on kysymys.

13.07 Timo Heinonen kok: Arvoisa herra puhemies! (Eduskunnasta: Rouva, rouva!) An-
teeksi, rouva! Anteeksi. (Naurua — Eduskunnasta: Pyydä uusi puheenvuoro!) Melkein
voisi aloittaa ihan alusta, niin voisi onnistua paremmin.

Arvoisa rouva puhemies! Sähkö on monille perheille merkittävä kuluerä, niin kuin edus-
taja Kaikkonen lakialoitteessaan toteaa, ja tämä maksutapavaihtoehtoajattelu on kyllä
enemmän kuin tervetullut uudistus. Niin kuin EU:n kolmannessa sähkön sisämarkkinadi-
rektiivissäkin edellytettiin, kuluttajilla pitää olla erilaisia maksutapavaihtoehtoja sähkön
maksamiseen, ja siinä mielessä tätä lakialoitetta on kyllä helppo olla kannattamassa. Toki,
jos se koetaan ongelmaiseksi, että tämä tasauslaskujärjestelmä tapahtuu vain esimerkiksi
kerran vuodessa, niin tänä päivänähän se on toki helppo tehdä vaikkapa kaksi kertaa vuo-
dessa tapahtuvaksi, jos se on sitten jonkinlainen kompromissi. 

Luotan, arvoisa rouva puhemies, siihen, että kun tämän lakialoitteen on tehnyt eduskun-
nan suurimman eduskuntaryhmän ryhmäpuheenjohtaja ja myös elinkeinoministeri, joka
vastaa sähköasioista, on keskustalainen ministeri Rehn, niin tämä varmasti menee nopeal-
la aikataululla eteenpäin, eikö näin, edustaja Kaikkonen? (Antti Kaikkonen: Kunhan halli-
tuskumppanit tukevat, niin tämähän on selvä asia!)

13.09 Eero Heinäluoma sd: Arvoisa puhemies! Sähkölaskujen jaksotus on tavalliselle
kuluttajalle tärkeä asia, ja edustaja Kaikkonen tässä aloitteessaan puuttuu ihan oikeaan
asiaan. Mutta toisaalta sitten tärkeätä on myös sähkön hinta, mitä sähköstä hintaa joudu-
taan maksamaan, sekin on kuluttajalle tärkeä asia. Sitten yleensä sähkölaskun maksaja on
myös veronmaksaja, ja veronmaksajana kiinnitän vain huomiota siihen, että me maksam-
me aika isoja tuulivoimatukia tällä hetkellä. Kaikki ovat yhtä mieltä, että ne ovat ylikom-
pensoivia. Vuoden 2007 vaalikaudella tehty lainsäädäntö on osoittautunut veronmaksajal-
le erittäin kalliiksi, ja tätä laskuahan tosiasiassa tavalliset kotitaloudet tulevat maksamaan.
Siinä ei edes ole mahdollisuus jaksottaa tätä laskua, vaan se tulee verotuksen muodossa au-
tomaattisesti. On laskettu, että tämä lisälasku hyvin lyhyessä aikaa kerryttää yli 3 miljardin
euron summan tukiaisia, se on siis valtaisa summa, ja sillä on vaikutus sähkömarkkinoihin
niin, että se on vääristämässä sähkömarkkinoita. 
2



Pöytäkirjan asiakohta PTK 97/2016 vp
No, sitten kiinnitin kyllä huomiota siihen, että tämä aloite oli ansiokas, se ei puhunut täs-
tä sähkön hinnasta ollenkaan, mutta ei se puuttunut toiseenkaan asiaan, joka viime päivien
keskusteluissa on noussut aika tärkeälle sijalle, ja se on nämä lepakot, jotka selvästi häirit-
sevät sähköntuotantoa juuri tuulivoimaloiden kohdalla. (Eduskunnasta: Räjähtävätkö ne?)
Onko aloitteen tekijä pohtinut ollenkaan, mikä merkitys näillä räjähtävillä lepakoiden
keuhkoilla on tuulivoiman tuotantoon ja sitä kautta kuluttajien maksamaan sähkön hin-
taan? (Naurua)

13.10 Anne Kalmari kesk: Arvoisa rouva puhemies! Nämä perjantain istunnot ovat il-
meisen mielenkiintoisia. 

Vastaan ensimmäiseksi edustaja Heinäluoman keskustelunavaukseen, joka ei ihan suo-
ranaisesti kyllä nyt tähän aloitteeseen liity, mutta lähellä on: tähän tuulivoiman tariffiin. Se
ongelmahan havaittiin jo hallitusneuvottelujen aikaan, että kun on matala sähkön hinta,
niin tariffi on kallis yhteiskunnalle. Siksipä tämä tuulivoiman tuki katkaistiin silloin välit-
tömästi, mutta se on ilmeisesti ihan perustuslaillinen kysymys, että toki niiltä, jotka sinne
kiintiöön olivat jo päässeet, joille tuki on aikanaan tarjottu, sitä on aika hankala sieltä pois-
taa. Siitä olemme yhtä mieltä, että varmasti jatkossa tämän tyyppistä tariffia ei tulle, mutta
näihin keskusteluihin voimme palata sitten, kun käymme läpi energia- ja ilmastostrategiaa
ja ensi vuoden hallituksen esityksiä energian osalta.

Sen sijaan vielä tähän sähkön hintaan siltä osin, että siirtohinnan monopolimaisuus on
ongelma. Mielestäni meillä tulisi miettiä sitä, onko sähkön jakeluverkkoja, esimerkiksi
paikallisia jakeluverkkoja, mahdollista rakentaa pienimuotoisesti. Se saattaisi jollain
alueella olla relevanttia. 

Mutta varsinaiseen tasalaskutukseen, mikä tässä oli esityksessä: mielestäni se olisi ihan
järkevää. Näinhän vieläkin moni sähköyhtiö toimii, mutta tiedän taas monia sähköyhtiöitä,
jotka ovat tämän ihan hyvän käytännön purkaneet. Ja edustaja Heinosen esiin nostama asia
siitä, että tämä tasaus voitaisiin tehdä vaikka muutaman kerran vuodessa, varmaan helpot-
taisi niitä ongelmia, joita kieltämättä joillekin sähköyhtiöille on tullut sitten, jos laskutuse-
rä on arvioitu liian (Puhemies koputtaa) pieneksi ja tasauslasku onkin huima loppuvuodes-
ta. 

13.13 Ville Tavio ps: Arvoisa rouva puhemies! Kaikki suomalaiset eläimet, myös lepa-
kot, ovat perussuomalaisille rakkaita ja tärkeitä, mutta tämä aloite liittynee kuitenkin hie-
man muihin asioihin, ja niinpä en enempää kommentoi tuota edustaja Heinäluoman esiin
nostamaa lepakkoasiaa. 

Asumisen kustannukset ovat nousseet paljon nopeammin kuin ihmisten palkat, eli osto-
voima on heikentymässä asuntojen ja asumiskustannusten myötä. Näin ollen on hyvin pe-
rusteltua, että käydäänkin keskustelua ylipäänsä energian hinnasta. Tämä aloite tässä ei
kuitenkaan liity suoranaisesti hintakehitykseen, vaan se on yleisesti kuluttajamyönteinen.
Se auttaisi kotitalouksia suunnittelemaan menojaan. Näin ollen kannatan tätä aloitetta. 

13.14 Pia Viitanen sd (vastauspuheenvuoro): Arvoisa rouva puhemies! Minusta on hy-
vin mukava kuulla, että perussuomalaiset välittävät eläimistä. Se on tärkeä havainto. Mut-
ta se, mitä tässä äskeinen puhuja toi esiin, oli tietenkin tämä asumisen hinta, ja siihen vai-
kuttavat niin sähkö- kuin lämmityskulut ja kiinteistövero ja moni, moni asia. Juuri siksi ha-
luaisin ehkä tässä keskustelussa laajentaa tätä näkökulmaa asumisen hintaan ja siihen, mitä
3



Pöytäkirjan asiakohta PTK 97/2016 vp
hallitus on parhaillaan tekemässä. Nythän nämä lämmityspolttoaineiden verot ovat nouse-
massa, kiinteistövero on nousemassa, ja kaikki nämä vaikuttavat aika tuhoisalla tavalla
juuri siihen, mikä tavallisen ihmisen asumiskustannus on. Ja me tiedämme sen, että tänä
päivänä, kun hallitus haluaa leikata monista tuista, palkoista, kaikesta tästä, niin tietenkin
tämä tietynlainen asumisen kustannus on myös olennainen tekijä jokaisen perheen elämäs-
sä. Siksipä kyllä toivoisin tietynlaista linjan tarkistusta asiaan tässäkin suhteessa.

13.15 Marisanna Jarva kesk (vastauspuheenvuoro): Arvoisa puhemies! Nyt kun hie-
man laajennetaan tätä teemaa, niin toivoisin kuitenkin, että pysyttäisiin itse tässä säh-
köasiakeskustelussa ja nimenomaan siinä, mistä tämä sähkön hinta muodostuu. Ehkä niitä
laskutuseriä vielä merkittävämpi asia tavalliselle kansalaiselle on nimenomaan se, mistä se
sähkön hinta muodostuu. Kuten me kaikki tiedämme, tiettyjä ongelmia on syntynyt siitä,
kun ikävä kyllä viime kaudella ja aikaisemmin valmisteltiin tämä yksityiseen monopoliin
siirtyminen sähkönsiirron osalta, ja tämä on nimenomaan merkittävä juttu erityisesti tuolla
pohjoisessa Suomessa. Tällä hetkellä meidän sähkölaskustamme kaksi kolmasosaa muo-
dostuu sähkönsiirrosta. Kun tämmöinen laki tehtiin, että nyt pitää näitä investointeja sitten
tehdä sähkönsiirtovarmuuden vuoksi, niin tämä on johtanut siihen, että meidän perusmak-
suosuutemme koko ajan lisääntyy, ihmiset eivät voi edes omalla sähkönkulutuksella vai-
kuttaa siihen omaan sähkölaskuunsa. Tämä on kestämätön tilanne, ja tämä tilanne on itse
asiassa laajenemassa muillekin alueille, jos me emme tähän puutu.

Puhemies Maria Lohela: Puhujalistaan.

13.16 Antti Lindtman sd: Arvoisa puhemies! Tämä edustaja Kaikkosen esille nostama
asia on todella tärkeä. Kyllä tämä sillä tavalla sähkön hintaan ja myöskin näihin tuotanto-
muotoihin liittyy, että meillä on tullut yhä enemmän sähköntuotantomuotoja, joissa tapah-
tuu suurta vaihtelua. Esimerkiksi jokainen tuulivoimalahan tarvitsisi ikään kuin rinnalleen
tämmöistä säätövoimaa, ja nythän sitä paljon ostetaan muista Pohjoismaista, mutta kaape-
lit vinkuvat punaisena kovilla pakkasilla. Siinä mielessä meillä on varmaan jatkossakin
odotettavissa suuria sähkön hintavaihteluja juuri esimerkiksi edustaja Heinäluoman mai-
nitsemista syistä, kun tuulivoimatuki ja lisääntyvä tuulivoima, voi sanoa, ovat sotkeneet
markkinoita, koska sitten tavallaan taas sitä voimaa, joka olisi käytettävissä piikkiaikoina,
on vähemmän. Siinä mielessä tuulivoima mielestäni liittyy keskeisesti tähän asiaan. 

Mutta, arvoisa puhemies, tässä hengessä kyllä täytyy myös liittyä kysyjiin, mitä tulee
näihin lepakoihin: kun aikaisemmin perussuomalaiset ovat kunnostautuneet liito-oravien,
voisi sanoa, jopa vastustajina, niin nyt sitten väistämättä vähän tulee mieleen, että kun työt-
tömiltä leikataan, eläkeläisiltä leikataan, sotaveteraaneilta leikataan itsenäisyyden juhla-
vuotena, bensaveroa korotetaan, niin sitten, kun keskustelu käy kiusalliseksi, sanotaan, että
katsokaa, tuolla on räjähtävä lepakko. Eli kyllä tässä herättää tietysti kysymyksiä tämä pe-
russuomalaisten suunnanmuutos piennisäkkäiden suojelussa. Lepakkojenkin hyvinvointi
on tärkeää, mutta olisi hyvä tässäkin keskustelussa saada vähän lisävalaistusta siihen, mi-
ten nyt sitten erityisesti jo esimerkiksi olemassa olevilla tuulivoima-alueilla näitä räjähtä-
viä lepakoita pitäisi suojella. Olisi mielenkiintoista kuulla näkemyksiä tästä ja siitä, aiko-
vatko mahdollisesti perussuomalaiset tuoda tästä esimerkiksi jonkun aloitteen eduskun-
taan käsiteltäväksi tai aiotaanko tämä asia nostaa esimerkiksi tulevassa kehysriihessä tai
puoliväliriihessä tarkasteluun.
4



Pöytäkirjan asiakohta PTK 97/2016 vp
13.18 Kalle Jokinen kok: Arvoisa rouva puhemies! En aio nyt liittyä tähän alati kasva-
vaan lepakkomiesten joukkoon (Ben Zyskowicz: Et oo mikään lepakkomies!) vaan aion
pysytellä alkuperäisessä aiheessa, joka on erittäin tärkeä. Tämä edustaja Kaikkosen aloite
tuo tärkeän näkökulman. Aiemminhan meillä sähkölaskutus perustui tasalaskutukseen, ja
sitten arvioitiin mittarilukeman perusteella tasauslaskussa sitä vuotuista kulutusta, ja sen
mukaan määräytyi kuluttajan maksuosuus.

Tämä aloite on erittäin tärkeä erityisesti pienituloisten eläkeläisten näkökulmasta, jotka
usein puolison kuoltua asuvat suurissa kiinteistöissä, jotka eivät ole kovin energiataloudel-
lisia ja ovat sähkölämmityksen varassa. Heillä pienet eläketulot monesti hupenevat näihin
sähkölaskuihin, ja varsinkin silloin talviaikaan, kun se kulutus on suuri, niin ongelmia on
sitten, miten saada rahat riittämään. Tästä näkökulmasta erittäin lämpimästi kannatan
edustaja Kaikkosen aloitetta.

Toinen kysymys on tämä, mikä nousi esille tässä keskustelussa, eli siirtoverkkojen in-
vestointitarve, joka on ilmeinen. Mutta pitäisi pystyä myös varmistamaan se, että ei tehdä
siirtoverkkoon yli-investointeja eikä liian aikaisessa vaiheessa, jotta kuluttajien mak-
suosuus näiden siirtomaksujen investointien vuoksi ei myöskään nousisi kohtuuttomaksi.

Kannatan tätä edustaja Kaikkosen aloitetta.

13.20 Ville Skinnari sd: Arvoisa puhemies! Minäkin ajattelin keskittyä tähän itse asiaan,
minkä edustaja Kaikkonen ansiokkaasti on nostanut esille.

Oikeastaan aloitan sillä, että miksi tasalaskutuksesta aikanaan luovuttiin, mikä oli se
syy. No, se oli se, että haluttiin vaikuttaa kuluttajan käyttäytymiseen niin, että kuluttaja
pystyy kuukausittain seuraamaan esimerkiksi sitä, kuinka paljon hän säästää verrattuna
edelliseen kuukauteen, ja tässä sinänsä on ollut ihan hyvä tavoite. Nythän tasalaskutukses-
sa tämä näkyisi sitten vain vuoden välein. Eli tämän voin nähdä laajemmin tällaisena jopa
koulutuksellisena mutta samalla ihan yhteiskunnan kannalta isona asiana.

Toinen näkökulma on tietysti sitten myös energiayhtiöillä, kuntaomisteisillakin, joilta
kunnat muistavat aina ottaa osinkonsa, ja muistetaan, miten ne kassat siellä riittävät. Tässä
on myös ollut tällainen ehkä kuntataloudellinenkin näkökulma.

Kaiken kaikkiaan kannatan aloitetta, mutta tulee toki muistaa, että tässä kuukausittaises-
sa seurannassa sen, mitä me kaikki haluamme, eli säästää energiaa, pitää edelleen olla pai-
nopiste.

13.21 Marisanna Jarva kesk: Arvoisa puhemies! Jatkaakseni vielä tästä teemasta, niin
tämä tasalaskutus ja tähän liittyvä aloite todella on myös hyvä ja tärkeä. Mutta kun puhu-
taan, että aikaisemmin luovuttiin siitä sen takia, että asiakkaat ja sähkön käyttäjät voisivat
seurata omaa kulutustaan ja vaikuttaa omiin tottumuksiinsa, että sähkön kulutus olisi pie-
nempää ja laskutus pienempi, niin tosiasiassa tämä nykyinen sähkönsiirtolaki ohjaa nimen-
omaan turhiin investointeihin, koska laki pakottaa sähkönsiirtoyhtiöt nyt, varsinkin har-
vaan asutulla alueella, huoltovarmuuden ja toimitusvarmuuden vuoksi sinne investoimaan
ja nimenomaan maakaapelointia tekemään, joka on kallista verrattuna nykyisten ilmakaa-
peleitten huoltamiseen. 

Tämä huoli on tullut vahvasti jopa yhtiöiltä itseltään, että siellä tehdään nyt turhaa työtä.
Ne joutuvat siirtämään sen hintoihin tällä hetkellä, ja perusmaksuihin ollaan koko ajan siir-
tymässä. Eli käytännössä ihminen ei pysty vaikuttamaan enää jatkossa sähkölaskuun, sii-
hen omaan laskuunsa, koska perusmaksuja ollaan siirtämässä. Tämä on tullut myös ihan
5



Pöytäkirjan asiakohta PTK 97/2016 vp
sähkönsiirtoyhtiöitten omalta toimialalta viestinä, että tähän ollaan siirtymässä. Tämä ei
ole enää harvaan asuttujen alueiden ongelma jatkossa, vaan tämä tulee siirtymään kaikkiin
muihinkin maakuntiin pitemmällä aikavälillä.

Nykyinen laki tosiaan ohjaa myös siihen, että kun sähkönsiirtoyhtiöillä on tietty kate,
mitä ne hakevat omassa toiminnassaan myöskin näihin investointeihin — kun niiden tuot-
tokate määräytyy investointien kautta — niin niistä lasketaan, paljonko he voivat katetta
näissä hinnoissa ottaa, ja tämä on tosiasiassa se, mikä ohjaa jatkuviin hinnankorotuksiin.
Meillä esimerkiksi Kainuussa on nyt vuoden välein nostettu 4 prosenttia hintaa. Ensin 4
prosenttia, nyt uudestaan nostetaan 4 prosenttia, eikä sille voi mitään tällä hetkellä. Ja mitä
muutoksia tässä pitäisi hakea, lakimuutoksia tehdä, niin esimerkiksi sähkönsiirron (Puhe-
mies koputtaa) perusmaksuille pitäisi määrätä katto ja monta muuta nykyistä lakia pitäisi
tarkistaa.

13.23 Antti Kaikkonen kesk: Arvoisa puhemies! Ensiksi haluan kiittää keskusteluun
osallistuneita tästä innostuneesta vastaanotosta, minkä tämä lakialoite on aikaansaanut. Se
lähtee hyvässä myötätuulessa liikkeelle.

Oli hyvä, että edustaja Skinnari muistutti tästä tavoitteesta, miksi aikanaan on siirrytty
tähän reaalikulutukseen perustuvaan laskutukseen. Se on sinänsä hyvä asia, ja varmasti,
voi sanoa, useimmille kotitalouksille ehkä paras malli. En olisi itse vaihtamassa sitä. On
hyvä tietää, mitä kulutus on, ja sitä kautta voi ehkä helpommin vaikuttaa omaan kulutuk-
seensa. Mutta kun on ollut nähtävissä, että osalle kotitalouksia tämä malli on ongelma, niin
on tärkeää, että ne voisivat halutessaan ottaa tämän tasaerälaskutuksen, jolloin se sähkölas-
ku olisi koko vuoden vaikkapa, sanotaanko, kolmisen sataa euroa muutaman kuukauden
välein, totta kai riippuen kulutuksesta ja talon koosta, sen sijaan, että se on satasen kesällä
ja viisisataa talvella, mitä se voi olla — nämä muutokset voivat olla todella isoja. Eli tämä
taustalla.

Siirtohintojen suhteen yhdyn siihen problematiikkaan, mitä edustaja Jarva toi tässä esil-
le. Sen suhteen voisi ehkä pohtia, voisiko sitä siirtymäaikaa vielä vähän pidentää, mikä sit-
ten toisi vähän helpotusta jakeluverkkoyhtiöitten paineeseen ja sitä kautta myöskin kulut-
tajahintoihin — sitä olisi varmaan hyvä harkita. Ehkä muutenkin sitä, olisiko joitakin mui-
ta keinoja vielä vaikuttaa siirtohintoihin, on hyvä miettiä.

Tähän lepakkoasiaan en kyllä osaa ottaa kantaa. Oma asiantuntemukseni ei, arvoisa pu-
hemies, siihen riitä.

Sen sijaan yksi korjaus tuohon edustaja Lindtmanin muuten ansiokkaaseen puheenvuo-
roon, kun hän sanoi, että sotaveteraaneilta leikataan. Jos katsoo sitä (Pia Viitanen: Rinta-
malisät!) panosta sotaveteraaneihin kokonaisuutena, niin on todettava, että tulee kymme-
niä miljoonia enemmän ensi vuodelle kuin tänä vuonna. Tämä rintamalisäleikkaus on har-
millinen, ja eduskunnan on kyllä syytä pohtia, voitaisiinko se perua. Minun mielestäni se
pitäisi perua.

13.25 Antti Lindtman sd (vastauspuheenvuoro): Arvoisa puhemies! Otin puheenvuo-
ron, kun ajattelin, että täytyy korjata väärä tieto, mutta kyllähän sitten Kaikkonen tässä pu-
heenvuoron aikana tunnusti, että on todella niin, että näitä sotaveteraanien rintamalisiä, jot-
ka voivat olla sieltä 50:stä jopa 300 euroon kuukaudessa, leikataan juuri sinä vuonna, kun
Suomen itsenäisyydestä tulee kuluneeksi 100 vuotta. Kuten esimerkiksi liitto on todennut,
niin kyllähän se symbolisesti herättää kysymyksiä. Mutta pidän erinomaisena asiana ja
6



Pöytäkirjan asiakohta PTK 97/2016 vp
suoraan sanoen pidän isona uutisena, isona uutisena tälle perjantaipäivälle, sitä, että suu-
rimman eduskuntaryhmän puheenjohtaja toteaa, että olisi hyvä, että täällä eduskunta voisi
muuttaa näiltä osin hallituksen esitystä. Pidän tärkeänä sitä, että itsenäisyyden satavuotis-
juhlavuotena ei sotiemme veteraanien rintamalisiä leikata. Vaikkakin kyse on muutamista
euroista, se on tärkeä symbolinen kysymys. Tulemme tästäkin asiasta pitämään ääntä.
Emme lepää ennen kuin tämä muutetaan. (Antti Kaikkonen: Ei levätä!)

13.27 Pia Viitanen sd (vastauspuheenvuoro): Arvoisa puhemies! Kyllä näistä perjantai-
istunnoista on paljon hyötyäkin, niin kuin täällä äsken todettiin. Nimittäin edustaja Lindt-
manin tavoin pidin hyvin tärkeänä sitä, että suurimman eduskuntaryhmän puheenjohtaja
äsken vähän viittasi siihen suuntaan, että hallitus voisi toden totta perua tämän aika julman
leikkauksen rintamalisien indeksiin nimenomaisesti Suomen juhlavuonna, ja siksi minusta
on tärkeää pistää merkille tämä puheenvuoro, joka täällä äsken käytettiin. Me annamme
täyden tuen sosialidemokraateilta tähän ja olemme olleet kovasti huolissamme näistä hal-
lituksen arvovalinnoista. Eli tälle täysi tuki.

Toinen asia, minkä haluan nostaa esiin vielä uudestaan, on se, että täällä myös hallitus-
puolue kokoomuksen ryhmäpuheenjohtaja puhui asumisen hinnasta. Olisi tietenkin tär-
keää kiinnittää huomiota siihen, että sähkön lisäksi myös lämmityskustannukset, kiinteis-
töverot, kaikki muu vaikuttaa tähän. Kyllä siellä moni pienasuja jossain maakunnassa saat-
taa olla (Puhemies koputtaa) hieman harmissaan siitä, että asumisen kustannukset nouse-
vat ja samoin sitten kaikki... [Puhemies keskeytti puheenvuoron puheajan ylityttyä.]

Puhemies Maria Lohela:  Nyt aika on täynnä ja palataan tähän asiaan ja puhujalistalle.

13.28 Ben Zyskowicz kok: Arvoisa rouva puhemies! Tässä keskustelussa nousi esille
myös tuulivoima. En nyt ota kantaa tähän lepakkojen traagiseen kohtaloon näissä yhteyk-
sissä, mutta totean, että onhan se nyt aivan hulluutta, että suomalainen veronmaksaja mak-
saa vuosittain yhä suurenevaa summaa lähinnä ulkomaisille sijoittajille siitä, että meille on
veronmaksajien tuella tuulivoimaa rakennettu. Muistaakseni tänä vuonna tuo summa on jo
parisen sataa miljoonaa euroa. Se kasvaa vuosi vuodelta, ja päädytään 12 vuoden aikajak-
solla niihin määriin, mistä edustaja Heinäluoma mainitsi, eli puhutaan 2—3 miljardista eu-
rosta. Suurimmat hyötyjät ovat siis lähinnä, ymmärtääkseni, ulkomaiset sijoittajat. (Eero
Heinäluoma: Totta!)

Luulen, että tämä tuulivoima on semmoinen pehmeä ja pörröinen aihe, jota mielellään
hyvänä asiana tuetaan, ja tietysti vihreät, jotka kaikkia niin sanotusti hyviä asioita tukevat,
ovat varmasti tässä olleet keskeisesti takana, että tällaiseen hulluuteen on Suomessa ajau-
duttu. (Antti Kaikkonen: Missä vihreät?) Vihreät ovat kovia arvostelemaan yritystukia ja
ovat mielestäni siinä monesti oikeassa.

Kyllä minä ihmettelen, että me annamme tällaista tukea vuosittain suomalaisten veron-
maksajien rahoista lähinnä ulkomaisille sijoittajille siitä hyvästä, että saamme Suomessa-
kin nähdä tuulimyllyjä käytössä. En juuri nyt keksi parempaa esimerkkiä siitä, miten ve-
ronmaksajien rahoja suurissa määrin heitetään tosiasiassa Kankkulan kaivoon.

Puhemies Maria Lohela:  Valiokunnan kokous on siellä alkamaisillaan, mutta otetaan
tuolta listalta vielä yksi puheenvuoro.
7



Pöytäkirjan asiakohta PTK 97/2016 vp
13.30 Sami Savio ps: Arvoisa puhemies! Tähän tuulivoima-asiaan täytyy sen verran sa-
noa ainakin, että kyllä yhdyn tässä edustaja Zyskowiczin näkemykseen. Kyllä nämä tuuli-
voiman todella ylisuuret syöttötariffit ovat nyt ainakin jälkikäteen osoittautuneet veron-
maksajille erittäin kalliiksi. No, nythän tämä kiintiö on laitettu kiinni, se on erittäin hyvä
teko tältä hallitukselta. Valitettavasti nyt tämä perustuslain tulkinta omaisuudensuojasta on
nyt vaikeuttanut tätä tukien leikkaamista, mutta suunta on kuitenkin oikea, ja sitten, kun
nämä aikanaan erääntyvät 2030, niin olen kyllä ehdottomasti sitä mieltä, että uusia syöttö-
tariffeja ei pidä enää myöntää.

Haluan vielä lyhyesti ottaa kantaa sosialidemokraattien kommentointiin tästä sotavete-
raanien kohtelusta, vaikka se nyt ei ihan suoraan tähän lakialoitteeseen liitykään, mutta ha-
luan kuitenkin kommentoida sen verran, että kyllä tämä nykyinen hallitus erittäin voimak-
kaasti tukee sotiemme veteraaneja. Heille muun muassa annetaan juhlavuonna lisää rahoi-
tusta, rintamaveteraanien kotiin annettaviin avopalveluihin 10 miljoonaa lisärahoitusta, ja
varmistetaan, että kotipalveluita tarvitsevat veteraanit saavat kaiken tuen, ja hallitus myös
kehottaa kuntia pitämään jatkossa aktiivisesti yhteyttä sotaveteraaneihin. Valitettavasti nyt
tässä vaiheessa Suomea sodissa puolustaneita veteraaneja on jäljellä enää noin 22 000.
Heille olisi tarvinnut jo aiempina vuosina antaa tätä tukea, valitettavasti sosialidemokraatit
eivät ole hallituksessa tähän pystyneet.

Puhemies Maria Lohela: Nyt kyllä mennään jo aika kauas tästä varsinaisesta asiasta, ja
suuren valiokunnan kokous painaa päälle. Eli minä kyllä nyt kehottaisin varaamaan niitä
puheenvuoroja, jos halutaan tätä asiaa jatkaa sitten ensi viikolla. Keskeytetään tämä käsit-
tely tällä kertaa.

Keskustelu ja asian käsittely keskeytettiin.
8


