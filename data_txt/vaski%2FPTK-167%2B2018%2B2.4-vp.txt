















































DEM82EA.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

2.4. Suullinen kysymys maakuntien rahoituksesta sote-uudistuksessa (Aino-Kaisa Pekonen 
vas)

Suullinen kysymys SKT 276/2018 vp

Suullinen kyselytunti

Ensimmäinen varapuhemies Mauri Pekkarinen: Tähän samaan teemaan näyttäisi ole-
van kysymys myös edustaja Pekosella. Myönnän hänelle puheenvuoron.

Keskustelu

16.41 Aino-Kaisa Pekonen vas: Arvoisa puhemies! Yksi tämän sote-uudistuksen suu-
rimmista kysymyksistä on se, kuinka hallituksen esittämässä mallissa turvattaisiin maa-
kunnille riittävä rahoitus, jotta maakunnat voisivat tarjota laadukkaat sosiaali- ja tervey-
denhuollon palvelut kaikille riippumatta siitä, missäpäin Suomea asuu. Ei voi käydä niin,
että joudumme tilanteeseen, jossa elintärkeistä palveluista tingitään, kun rahat loppuvat
kesken — ja hallituksen leikkurimallissa on nyt tällainen riski. Perustuslakivaliokunnan
lausunnossa ehdotettiin maakuntien lisärahoituksen saannin helpottamista, mutta te esität-
te nyt vastineessanne lähinnä kosmeettisia muutoksia, joilla ei kyllä vastata perustuslaki-
valiokunnan eikä myöskään useiden asiantuntijoiden esittämiin huoliin. Lisärahoitus olisi
edelleenkin harkinnanvaraista ja tiukkojen ehtojen takana.

Kysynkin teiltä, ministeri: miten te turvaatte rahoitusvaikeuksiin joutuvien maakuntien
yhdenvertaiset sosiaali- ja terveyspalvelut, esimerkiksi kun puhutaan erittäin kalliista syö-
pähoidoista?

16.42 Kunta- ja uudistusministeri Anu Vehviläinen (vastauspuheenvuoro): Arvoisa
puhemies! Me molemmat varmaan olemme lukeneet tarkkaan sitä perustuslakivaliokun-
nan lausuntoa viime perjantaina, ja sen verran haluan todeta, että siinä lausunnossahan ei
otettu tähän niin sanottuun lisärahoitukseen yksittäisen maakunnan osalta kantaa. Eli se on
sillä tavalla, miten sitä on aiemmin korjattu.

Mutta kokonaisrahoituksen tasoonhan perustuslakivaliokunta otti kantaa, miten sitä pi-
täisi vahvistaa. Vahvistamisessa oli mallina se — puhutaan siis tästä rahoituslain 6 §:stä —
pystytäänkö rahoitus turvaamaan erilaisin määrein eli onko yli viisi maakuntaa vaikeuksis-
sa vai sitten yli 35 prosenttia. Nämä ovat näitä meidän esityksiämme, joilla pystytään tur-
vaamaan ja katsomaan, että jos järjestelmä ei toimi riittävällä tavalla, tarvitaan lisää rahoi-
tusta.

Sen lisäksi paransimme myös maakuntaindeksiä. Eli maakuntaindeksin osalta perustus-
lakivaliokunta sanoi, että se ei ota riittävällä tavalla huomioon muun muassa palkkojen ke-
 Tarkistettu
4.0



Pöytäkirjan asiakohta PTK 167/2018 vp
hitystä. [Puhemies koputtaa] Sen osalta paransimme indeksiä, niin että tämä painokerroin
on parempi.

Kysymyksen käsittely päättyi.
2


