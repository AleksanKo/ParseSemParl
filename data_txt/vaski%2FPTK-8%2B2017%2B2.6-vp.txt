















































DEMCB0B.tmp.xml


Pöytäkirjan asiakohta PTK 8/2017 vp

 Tarkistettu
4.0

Pöytäkirjan asiakohta 

PTK 8/2017 vp

Täysistunto

Torstai 16.2.2017 klo 16.00—21.07

2.6. Suullinen kysymys sanan- ja mielipiteenvapaudesta (Sari Tanus kd)
Suullinen kysymys SKT 12/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Tanus.

Keskustelu

16.58 Sari Tanus kd: Arvoisa puhemies! Olen huolissani sanan- ja mielipiteenilmaisun-
vapaudesta Suomessa. Ihmisten tasa-arvo, yhdenvertaisuus, sanan- ja mielipiteenvapaus
ovat länsimaisen demokratian peruspilareita. Perheiden ja lasten hyvinvointi, lasten ja
nuorten kasvaminen tasapainoisiksi, hyvän itsetunnon omaaviksi, toisia kunnioittaviksi ja
erilaisuutta arvostaviksi, yhteistyökykyisiksi kansalaisiksi on tulevaisuuden kannalta ensi-
arvoisen tärkeää.

Perusedellytyksiä näille ollaan kuitenkin murentamassa. Ymmärtämättä seurauksia ol-
laan radikaalilla tavalla muuttamassa esimerkiksi yhteiskunnan perusyksikköä, avioliittoa.
[Susanna Huovinen: Ei voi olla totta! — Hälinää] Samalla jo nyt Suomessa on esiintynyt
ennenkuulumatonta hyökkäystä perinteisiä arvoja kannattavia kohtaan: mielipiteenilmai-
sunvapautta on pyritty rajoittamaan, kirjoituksia sensuroitu ja niin edelleen. Kysynkin mi-
nistereiltä: kuinka ajattelette sanan- ja mielipiteenilmaisunvapauden Suomessa tulevaisuu-
dessa turvattavan myös perinteisiä arvoja kannattavien kohdalla?

16.59 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Tunnistin tämän osin omalle tontilleni, oikeusministeriön tontille, tulevaksi, kos-
ka on monesti käsitelty termiä "vihapuhe". Minun mielestäni meidän kaikkien pitää mennä
peilin eteen ja kunnioittaa toistemme mielipiteitä. Keskustelimme me sitten mistä asiasta
tahansa, niin ei ole kenenkään edun mukaista se, että huudetaan ja puhutaan toistemme ohi.
Täällä on monesti ollut sellaisia keskusteluja, joissa on ollut tämmöisiä arvolatautuneita ai-
heita, ja niissä olen itsekin ollut syytettyjen penkillä, näin olen itse kokenut. Minun mie-
lestäni se ei ole arvokasta keskustelua. Me voimme olla eri mieltä, me saamme olla eri
mieltä. Se on jokaisen vapaus. Perinteisiä arvoja pitää kunnioittaa, ja perinteistä mieltä saa
olla, mutta samalla pitää arvostaa myös toisen mielipidettä. Ja tässä on meillä varmaan [Pu-
hemies koputtaa] parantamisen varaa itse kullakin.

Kysymyksen käsittely päättyi.


