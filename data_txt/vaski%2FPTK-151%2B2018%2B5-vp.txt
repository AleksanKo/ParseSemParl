















































DEM6C2.tmp.xml


Pöytäkirjan asiakohta PTK 151/2018 vp
Pöytäkirjan asiakohta 

PTK 151/2018 vp

Täysistunto

Torstai 31.1.2019 klo 16.00—19.25

5. Hallituksen esitys eduskunnalle laiksi rikoslain 2 a luvun 2 §:n muuttamisesta
Hallituksen esitys HE 271/2018 vp
Valiokunnan mietintö LaVM 15/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 5. asia. Käsittelyn pohjana on lakivaliokunnan mietintö LaVM 15/2018 vp. Nyt
päätetään lakiehdotuksen sisällöstä.

Keskustelu

19.22 Kari Kulmala sin: Arvoisa rouva puhemies! Esityksessä ehdotetaan muutettavaksi
rikoslakia siten, että päiväsakon rahamäärän laskemisen perusteena käytettävästä verotuk-
sesta säädettäisiin rikoslain sijaan valtioneuvoston asetuksella. Pidän tätä esitystä varsin
hyvänä. Esityksen tavoitteena on estää päiväsakon rahamäärän pohjana olevan verovuo-
den sattumanvarainen vaihtelu, joka muutoin aiheutuisi muutoksista verotusmenettelystä
annetussa laissa ja tulevassa verotuskäytännössä. Tarkoituksena on antaa myöhemmin val-
tioneuvoston asetus, jonka mukaan kuukausitulon laskemisen perusteena oleva verovuosi
määräytyisi kaikille yhdenvertaisesti.

Nykyisen lainsäädännön mukaan päiväsakon rahamäärän laskemisen perustana ovat vii-
meksi toimitetun verotuksen mukaiset tulot. Verotusmenettelyä koskevan lain uudistus ai-
heutti sen, että vuodesta 2018 lähtien verotus tulee päättymään luonnollisten henkilöiden
kohdalla eri aikoina. Yhdenvertaisuusperiaate huomioon ottaen tulee pyrkiä aina siihen,
että kaikkien ihmisten päiväsakkojen perusteena oleva kuukausitulo lasketaan yhtä tuorei-
den verotustietojen perusteella. 

Arvoisa rouva puhemies! Tämän esityksen ohjeistusta tarvitaan joka päivä esimerkiksi
poliisin ja Rajavartioston päivittäisessä työssä. He joutuvat päivittäin tekemisiin asiakkai-
den kanssa esimerkiksi liikennevalvonnassa. Siinä joudutaan kirjoittamaan rangaistuksia,
joissa asiakkaan todellisen brutto- ja nettotulon tietäminen on tarpeen. Poliisi luottaa var-
sin usein asiakkaan sanaan tuloista silloin, kun asiakas vakuuttaa tulojensa olevan jotain
muuta kuin mitä verottaja poliisille ilmoittaa. Tämä vähentää toisaalta valituksia ja samal-
la sitä kuuluisaa byrokratiaa. Tämä esitetty muutos helpottaa myös mahdollista tulevaa re-
aaliaikaisten verotustietojen käyttöä päiväsakon rahamäärän laskemisessa, sillä tämän
huomioiminen olisi myöhemmin mahdollista lakimuutoksen sijaan asetusta muuttamalla.

Tämän esityksen tavoitteena on huolehtia sakotettavien yhdenvertaisesta kohtelusta
niin, että verotuksen ajoittumiseen liittyvät hallinnolliset ratkaisut eivät mielivaltaisesti
vaikuta päiväsakon rahamäärään. Pidän tämänkin vuoksi tätä esitystä oikeaan suuntaan
menevänä esityksenä.
 Tarkistettu
4.0



Pöytäkirjan asiakohta PTK 151/2018 vp
Yleiskeskustelu päättyi.

Eduskunta hyväksyi hallituksen esitykseen HE 271/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


