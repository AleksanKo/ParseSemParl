















































DEMB7E.tmp.xml


Pöytäkirjan asiakohta PTK 119/2018 vp
Pöytäkirjan asiakohta 

PTK 119/2018 vp

Täysistunto

Torstai 22.11.2018 klo 16.00—19.08

2.4. Suullinen kysymys Jemenin avustusrahoituksen lisäämisestä (Hanna Sarkkinen vas)
Suullinen kysymys SKT 190/2018 vp

Suullinen kyselytunti

Toinen varapuhemies Tuula Haatainen: Tähän aiheeseen on myös vasemmistoliiton
eduskuntaryhmän kysymys. Edustaja Sarkkinen.

Keskustelu

16.41 Hanna Sarkkinen vas: Arvoisa puhemies! Ensinnäkin haluan kiittää päätöksistä
lopettaa asevienti Jemenissä sotiville saudiliittouman osapuolille, ja toivon, että se koskee
myös voimassa olevien lupien mukaista asevientiä.

Arvoisa puhemies! Suurimman hinnan Jemenin kriisistä maksavat naiset ja lapset.
Kymmenettuhannet lapset ovat kuolemassa nälkään, ja nälänhädän lisäksi naisiin ja tyttöi-
hin kohdistuva väkivalta on lisääntynyt räjähdysmäisesti. Lapsiavioliittojen määrä on li-
sääntynyt 66 prosenttia, ja Jemenissä on 1,1 miljoonaa vakavasti aliravittua raskaana ole-
vaa naista, jotka eivät saa myöskään terveyspalveluita.

YK:n väestörahasto UNFPA on ilmoittanut marraskuun alussa, että se tarvitsee välittö-
mästi lisärahoitusta Jemenin tilanteeseen paikkaamaan Yhdysvaltojen jättämää rahoitusva-
jetta sekä vastatakseen syvenevään kriisiin. Toivoisin ja kysyn nyt: aikooko hallitus lisätä
apua Jemenille ja olla täyttämässä UNFPAn ja monien muiden avustusjärjestöjen akuuttia
rahoitusvajetta?

16.42 Ulkomaankauppa- ja kehitysministeri Anne-Mari Virolainen (vastauspuheen-
vuoro): Arvoisa rouva puhemies! Kuten jo äsken totesin, systeemihän toimii niin, että
yleensä nämä järjestöt pyytävät rahaa nimenomaisesti niihin hankkeisiin, ja kuten hyvin
tiedätte, Suomi on yksi UNFPAn suurimmista rahoittajista. Meillä on hyvin läheinen yh-
teistyösuhde. Me tiedämme, että tarve on valtava, mutta me emme tiedä niitä todellisia
summia. Se, mitä tämän vuoden tarpeesta voidaan sanoa, on, että lähes 80 prosenttia siitä
tarpeesta on kylläkin pystytty tyydyttämään, kun puhutaan rahoista, mutta viime aikoina-
han siinä on ollut ongelmana se, että näitä kaikkia avustuksia ei ole pystytty saamaan pe-
rille, koska siellä ovat olleet sotilaalliset joukot kiinni YK:n varastoissa.

16.43 Ulkoministeri Timo Soini (vastauspuheenvuoro): Arvoisa rouva puhemies! On
erittäin hyvä, että asia on nyt esillä ja meillä on tässä salissa suuri yksimielisyys siitä, että
konflikti pitää saada loppumaan. Tämä on erittäin monimutkainen konflikti siinä mielessä,
että kyynisesti käytetään Jemeniä — jemeniläisiä lapsia, naisia — uhreina, kun siellä tais-
 Tarkistettu
4.0



Pöytäkirjan asiakohta PTK 119/2018 vp
tellaan tämmöistä proxy-sotaa Iranin toimesta, Saudi-Arabian toimesta, Arabiemiraattien
toimesta.

Luojan kiitos, ja poliittisen päätöksenteon kautta ja kansainvälisen paineen kautta, nyt
on myös suurvallat saatu reagoimaan. Jos tästä vielä saataisiin YK:n turvaneuvoston yksi-
mielinen päätöslauselma, niin se veisi asiaa eteenpäin, koska YK:n yksimieliset päätöslau-
selmat turvaneuvostossa sitovat kaikkia jäsenmaita toisin kuin se, jos tehdään yleisiä pää-
töslauselmia ilman, että niillä on turvaneuvoston suojaa. Ja kaikessa karmeudessaan tämä
Khashoggin murha on luonut sellaisen aikaikkunan, [Puhemies koputtaa] että nyt voidaan
toimia ja nyt pitää toimia.

16.44 Pekka Haavisto vihr (vastauspuheenvuoro): Arvoisa puhemies! On erittäin hyvä,
että Jemenin karmeasta tilanteesta puhutaan täällä salissa. Humanitääriseen apuun liittyvät
todella nämä perillemenon ongelmat, saarretut satamat ja se, että siellä on pommitusten
alla siviiliväestöä, jolle ei ole pystytty toimittamaan apua, lapsia ja naisia. Myöskin toimit-
tajilla on ollut erittäin vaarallinen tilanne työskennellä Jemenissä, eli emme tiedä senkään
vuoksi kaikkea, mitä siellä on tapahtunut.

Toinen asia, asevienti. On erittäin hyvä, että hallitus on nyt tullut siihen lopputulemaan,
että sekä Saudi-Arabian että Arabiemiraattien kautta sotanäyttämölle Suomestakin kulkeu-
tuvien aseiden reitti pitää pysäyttää. Ei voi enää lisää aseita siihen sotaan työntää.

Mutta kysymykseni on ministeri Soinille tästä hyvästä uutisesta, että Tukholmassa,
Ruotsissa, voisivat alkaa neuvottelut YK:n pääsihteerin erityisedustaja Martin Griffithsin
johdolla. Neuvotteluissa usein tarvitaan tarjouksia rauhanturvasta, siviilikriisinhallinnasta
ja muuta. Onko EU:ssa tai Pohjoismaiden kesken keskusteltu siitä, mitä Suomi voisi tehdä?

16.45 Ulkoministeri Timo Soini (vastauspuheenvuoro): Arvoisa rouva puhemies! Suo-
mi on luvannut kaiken mahdollisen apunsa, jos sitä meiltä pyydetään. Me tiedämme ja hy-
vin henkilökohtaisesti tiedän, että meillä on tässä maassa kelpoja rauhanvälityksen toimi-
henkilöitä, kuten esimerkiksi erityisedustajanani toiminut kansanedustaja Haavisto tai täl-
lä hetkellä erityisedustajanani toimiva edustaja Urpilainen. Suomi on valmis, totta kai, ole-
maan kaikin tavoin apuna ja mukana, jos kutsu tulee. Kaikista tärkeintä on kuitenkin se,
että me olemme saaneet yhdessä tämän asian liikkeelle myös EU-tasolla ja Ruotsi, joka on
meidän hyvä yhteistyökumppanimme, fasilitoi tätä tapaamista. Se takaa myös meille hy-
vän tiedonsaannin, koska meillä on hyvät välit ja tietojenvaihtoyhteydet Ruotsin kanssa.

16.46 Aila Paloniemi kesk (vastauspuheenvuoro): Arvoisa rouva puhemies! On hienoa,
että jonkinlainen valo näkyy tunnelin päässä, ja jos mahdollista, todellakin saataisiin Jeme-
nissä rauhanprosessi alkuun.

Humanitääristä apua, kuten täällä on todettu, tarvitaan ilman muuta sinne lisää, ja aivan
olennainen asia on tuo Hodeidan satama. Sehän ei nyt ole voinut toimia, eli avustuskulje-
tukset eivät ole menneet perille, koska sataman ympäristössä on kaiken aikaa taisteltu.
Onko nyt mahdollista siis sekin, että tämä Hodeidan satama saadaan siihen käyttöön, mi-
hin se on tarkoitettu, ja jo olemassa olevat avustuskuljetukset saataisiin perille tavattoman
suuren joukon kärsimyksen lieventämiseksi?

16.47 Ulkoministeri Timo Soini (vastauspuheenvuoro): Arvoisa rouva puhemies! Juuri
sen takia on nyt niin tavattoman tärkeää, että tämä tulitauko kestäisi ja että kaikki osapuo-
2



Pöytäkirjan asiakohta PTK 119/2018 vp
let siihen sitoutuisivat, koska juuri tämä mainittu Hodeidan satama, johonka edustaja Pa-
loniemi viittaa, on tavallaan se portti, jota kautta apua saadaan perille. Ikävä kyllä tällä
alueella on aika monta joukkiota, joita sitten eri valtiot rahoittavat, ja sen takia olisi ensi-
arvoisen tärkeää, että hyvin toiminut erityisedustaja Martin Griffiths saisi kaikki osapuolet
tulemaan paikalle ja saisi kaikki osapuolet sitoutumaan tähän, sillä jos näin ei käy, niin sil-
loin ne avustuskuljetukset, jotka tulevat, eivät ole täydessä turvassa. Sen takia tämä tulitau-
ko ensin ja sitten kaikkien sitoutuminen ja kaikkien osallistuminen rauhanprosessiin — ja
etenkin myös naisten, koska jos naiset eivät ole mukana näissä rauhanprosesseissa, niin tut-
kimusten mukaan nämä rauhat eivät tule todennäköisesti solmituksi, ja niitten kestävyys
on heikompi, jos eivät naiset ole mukana.

16.48 Pilvi Torsti sd (vastauspuheenvuoro): Arvoisa puhemies! Tämä vuosia jatkunut Je-
menin konflikti on todella sellainen, että sen karmeudet menevät yli kaiken käsityskykym-
me. On todella arvokasta, että olemme saaneet sen nyt vähän voimakkaammin kansainvä-
liselle agendalle. Haluan kiittää sekä hallituksen asevientipäätöksestä että ministeri Soinia
aktiivisuudesta sekä Yhdysvaltojen että EU:n suunnassa. Se on todella arvokasta.

On totta, että välitön tulitauko ja humanitäärinen apu ovat niitä ratkaisuja, joita tarvit-
semme nyt ja tässä, jotta tämä karmea tilanne esimerkiksi lasten osalta voisi edes vähän ko-
hentua, mutta on tosiaan myös niin, että kestävää rauhaa on rakennettava. Me olemme tääl-
lä eduskunnassa perustaneet Jemen-ryhmän, lähinnä saadaksemme tietoa tällaisilta toimi-
joilta kuin Pelastakaa Lapset, Unicef, CMI, jotta voimme arvioida, miten Suomi voisi jat-
kossakin ikään kuin olla mahdollisimman paljon maailmalle avuksi ja hyödyksi, ja saadak-
semme tilannekuvan esimerkiksi näistä Ruotsin tulevista neuvotteluista. Näin kysyisinkin
vielä kehitysyhteistyöministeriltä ja ulkoministeriltä: olisiko mahdollista, että me aktiivi-
sesti valmistelisimme suorastaan ehdotuksen kahdessa asiassa, humanitäärisessä avussa ja
kriisinhallinnassa ja kriisineuvottelussa, jo ajatellen tätä mahdollista tulevaa Ruotsin ko-
kousta?

16.49 Ulkomaankauppa- ja kehitysministeri Anne-Mari Virolainen (vastauspuheen-
vuoro): Arvoisa rouva puhemies! Minä haluaisin ensin lähteä siitä päästä liikkeelle, että
ensin saadaan sopimus aikaiseksi, identifioidaan ne tarpeet, ja sen jälkeen me tarjoaisim-
me osaamistamme siinä, missä meillä on. Jos me nytten sanomme, että ruvetaan rakenta-
maan koulutusta tai koulujärjestelmää tai neuvolaa, mitä tahansa, mille me tiedämme siel-
lä olevan tarvetta... Mielestäni se lähtee oikeammin niin, että katsotaan ensiksi sen maan ti-
lanne, ja sen jälkeen olemme mukana yhteistyössä näiden erilaisten kansainvälisten järjes-
töjen kautta, koska heidän kanssaan yhteistyössä me pystymme saamaan kaikkein parasta
vaikuttavuutta aikaiseksi.

16.50 Hanna Sarkkinen vas (vastauspuheenvuoro): Arvoisa puhemies! Todellakin, juu-
ri on tullut tieto siitä hallituksen linjasta, että asevienti Jemenissä sotiville Saudi-Arabialle
ja Arabiemiraateille lopetetaan, ja se on aivan oikea. Kiitos siitä, että tätä hallituksen linjaa
pystyttiin nopeasti tarkastelemaan. Viimeksi muutama viikko sitten puolustusministeri ei
nähnyt syytä asevientikieltoon, mutta se on nyt tullut. Erittäin hyvä.

Mutta tilanne Jemenissä on niin karmea, että myös varaosavienti ja vanhojen asevienti-
lupien mukainen vienti Jemeniin tulisi välittömästi lopettaa.
3



Pöytäkirjan asiakohta PTK 119/2018 vp
Arvoisa puhemies! Kysyisinkin ministeriltä: koskeeko tänään tullut päätös sotatarvike-
vientilupien keskeyttämisestä Jemenissä sotiville osapuolille myös varaosavientiä sekä
vanhojen lupien mukaista sotatarvikevientiä?

16.51 Ulkoministeri Timo Soini (vastauspuheenvuoro): Arvoisa rouva puhemies! Ensin
jos saan vielä vastata edustaja Torstille. Pidän hyvin tärkeänä tämmöistä kansalaisjärjestö-
työtä ja monitorointia ja myös sitä, että kirjoititte asiasta Helsingin Sanomiin. Kaikki tämä
kansalaisjärjestötyö asian tunnetuksi tekemiseksi ja paineen luomiseksi on erittäin hyvää.

Hallituksen tämänpäiväinen päätös käsitteli uusia lupia, niille ei ole edellytyksiä. Tässä
vaiheessa hallitus ei ole tehnyt mitään päätöstä voimassa olevien lupien kohdalta, vaan me
tarkkailemme tilannetta, mutta tämä päätös on edelleen voimassa. Täytyy myös katsoa si-
tä, että meillä on tietyt sopimussakot, monet muut tällaiset asiat, ja niistä voidaan sitten teh-
dä päätöksiä erikseen. Nämä edelliset luvat ovat käsitykseni mukaan ainakin kahden edel-
lisen hallituksen päättämiä lupia, niin että kyllä tässä ovat ikävä kyllä lähes kaikki parla-
mentaariset puolueet olleet näitä myöntämässä.

Kysymyksen käsittely päättyi.
4


