















































DEMEA02.tmp.xml


Pöytäkirjan asiakohta PTK 143/2018 vp
Pöytäkirjan asiakohta 

PTK 143/2018 vp

Täysistunto

Torstai 17.1.2019 klo 15.59—18.39

2.9. Suullinen kysymys turvapaikanhakijoiden uusintahakemuksista (Mari-Leena Talvitie 
kok)

Suullinen kysymys SKT 234/2018 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Talvitie.

Keskustelu

16.56 Mari-Leena Talvitie kok: Arvoisa puhemies! Olemme tällä kaudella edistäneet
turvapaikkapolitiikkaa, joka takaa inhimillisen ja humaanin kohtelun ja on samalla riittä-
vän tiukka ja jämäkkä. Vuonna 2018 uusia turvapaikkahakemuksia jätettiin noin 2 400, ja
määrä on sama kuin muissa Pohjoismaissa. Kuitenkin uusintahakemuksia jätettiin lähes
yhtä paljon, noin 2 000.

Useat hakijat ovat jättäneet monia uusintahakemuksia peräkkäin, ja kansalaisia ihmetyt-
tää, miksi uusintahakemuksia tulee niin paljon. Turvapaikkajärjestelmä ei toimi, jos lain-
voimaisen kielteisen päätöksen saanut ei poistu maasta eikä häntä voida poistaa maasta.
Nyt järjestelmää käytetään jopa lainvoimaisen päätöksen välttelyyn, viivästyttämiseen.

Tähän liittyvä laki eli uusintahakemuksen väärinkäyttöä rajaava lakimuutos on jo edus-
kunnassa. Se on yksi merkittävä lainmuutos, jolla voisimme tehostaa ja kohdentaa viran-
omaisresurssien käyttöä. Lakimuutoksella voitaisiin estää [Puhemies koputtaa] uusintaha-
kemusten väärinkäyttöä ja viivästymistarkoituksella [Puhemies koputtaa] tehdyt uusinta-
hakemukset eivät estäisi palautusta. Olisi melkein [Puhemies koputtaa] paikallaan kysyä
[Puhemies koputtaa] muilta eduskuntaryhmiltä, miksi tämä tärkeä esitys ei edennyt [Puhe-
mies koputtaa] eduskuntaryhmien yhteislausumassa.

16.57 Sisäministeri Kai Mykkänen (vastauspuheenvuoro): Arvoisa puhemies! Oleelli-
sinta on se, että lakiesitys käsitellään asianmukaisesti, ja toivottavasti päädytään siihen,
että pystymme estämään tilanteen, jossa oikeustajua koetellaan viivytystarkoituksessa vää-
rin käyttäen uusintahakemusten mahdollisuutta.

On selvää, että joissakin tapauksissa ensimmäinen käsittelykierros ei ole hakijasta riip-
pumattomista syistä ottanut huomioon kaikkea vainon kohteeksi tulemisen seikkoja, ja täl-
löin uusintahakemuksen pitää olla mahdollinen. Mutta on aivan totta, että tällä hetkellä
jopa palautusvaiheessa lentokentällä jätetään hakemuksia tietäen tietysti, että se johtaa kä-
sittelyyn, palautuksen peruuntumiseen. [Puhemies koputtaa] Meillä on pystytetty päivys-
tysmenettely, jolla pystytään teknisesti tämä estämään, mutta tämä laki olisi äärimmäisen
tärkeä nyt, kun meillä on tilanne, jossa näitä lainvoimaisia päätöksiä tulee tänä vuonna pal-
 Tarkistettu
4.0



Pöytäkirjan asiakohta PTK 143/2018 vp
jon, ja oikeustajua todella koetellaan, jos viivytystarkoituksessa [Puhemies koputtaa] kol-
mannen, neljännen, viidennen hakemuksen kanssa sitten jäädään maahan.

Lakiesitys on tehty niin, että se on [Puhemies koputtaa] kohtuullinen mutta [Puhemies
koputtaa] puuttuisi tähän ongelmaan, [Puhemies koputtaa] ja toivon, että eduskunta asian
[Puhemies koputtaa] käsittelee.

Kysymyksen käsittely päättyi.
2


