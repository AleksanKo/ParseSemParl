















































DEM4CFC.tmp.xml


Pöytäkirjan asiakohta PTK 59/2015 vp
Pöytäkirjan asiakohta 

PTK 59/2015 vp

Täysistunto

Torstai 5.11.2015 klo 16.01—18.33

7. Lakialoite laiksi puoluelain 9 §:n muuttamisesta
Lakialoite LA 27/2015 vp Olli-Poika Parviainen vihr

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 7. asia. Puhemiesneuvosto ehdottaa, että asia lähetetään perustuslakivaliokuntaan.

Keskustelu

18.26 Olli-Poika Parviainen vihr (esittelypuheenvuoro): Arvoisa rouva puhemies! Tiis-
taina lähetekeskustelussa oli hallituksen esitys puoluelain muuttamisesta. Hallituksen esi-
tyksessä otetaan mielestäni askelia oikeaan suuntaan. Erityisesti esitetyt muutokset puo-
luetukeen edustavat periaatteellista pyrkimystä parantaa myös eduskunnan ulkopuolisten
ja kokonaan uusien puolueiden toimintaedellytyksiä. Lain yksityiskohdat kaipaavat kui-
tenkin aika paljon hiomista, ja siksi olen laatinut tämän rinnakkaisen lakialoitteen.

Käytännön parannukset eduskunnan ulkopuolisten puolueiden toimintaan uhkaavat hal-
lituksen esityksessä jäädä vähäisiksi. Puoluetuen ehdoksi esitettäisiin korkeaa, 2 prosentin
äänikynnystä. Puolueiden on keskimäärin helpompi saada tällä äänimäärällä jopa kansan-
edustaja eduskuntaan ja sitä kautta oikeus puoluetukeen kuin uuden säännön avulla puo-
luetukea. Esimerkiksi perussuomalaiset ja vihreät ovat aikanaan saaneet eri vaaleissa kan-
sanedustajia 1 ja 1,5 prosentin ääniosuuksilla.

Aloitteessani esitänkin äänimäärärajaa laskettavaksi 0,5 prosenttiin äänistä. Se vastaisi
laskennallisesti yhtä kansanedustajapaikkaa eduskuntavaaleissa. Vaalitapamme vuoksi
tuokaan äänimäärä ei aina tai edes yleensä riitä edustajapaikan saamiseen. Raja voisi toki
olla pienempikin. 0,5 prosentin raja olisi kuitenkin teknisesti helppo toteuttaa nopeasti, ja
se olisi helppoa perustella. Todettakoon silti vertailun vuoksi: iso joukko viime vaaleissa
valittuja edustajia kannatti äänikynnyksen laskemista paljon reippaammin, jopa vain 5 000
ääneen. Tällaisia edustajia löytyy sekä hallituksesta että oppositiosta, viidestä eri puoluees-
ta.

Arvoisa puhemies! Tukijärjestelmämme rakennettiin liki 50 vuotta sitten. Valmistelijat
ehdottivat jo silloin, että puoluetuki sidottaisiin nimenomaan äänimääriin. Tuolloinen hal-
litus oli kuitenkin eri mieltä. Se katsoi, ettei ole ylipäätään syytä tukea sellaisia hyvin pie-
niä puolueita, joiden vaikutus valtiolliseen elämään jäisi puuttuvan kannatuksen vuoksi vä-
häiseksi. Näin siis hallitus silloin 50 vuotta sitten. Nykymaailmassa kansalaisilla on kui-
tenkin saatavissa huomattavasti tietoa eri puolueiden kannatuksesta ja kyvystä vaikuttaa.
Meidän ei tarvitse pelätä, että kovin moni äänestäjä aivan vahingossa äänestäisi puoluetta,
jonka toiminta ei kanavoidu poliittiseksi vaikuttamiseksi. Enemmänkin on syytä pelätä
päinvastaista: Kun jonkin puolueen resurssit näyttävät pieniltä eikä se saa edes puoluetu-
 Tarkistettu
4.1



Pöytäkirjan asiakohta PTK 59/2015 vp
kea, sen ei uskota kovin helpolla pääsevän eduskuntaankaan. Moni kansalainen ei sitten us-
kalla äänestää arvojaan ja näkemyksiään lähimmin vastaavaa puoluetta.

Alun perin puoluetuen rajaamisella vain eduskuntapuolueille lienee haluttu yleisemmin
estää puoluekentän liiallista sirpaloitumista. On ajateltu, että päätöksenteko voi jopa hal-
vaantua, jos puoluekenttä jakautuu kymmeniin riitaisiin puolueisiin, joilta puuttuu kyky
tehdä yhteistyötä ja kompromisseja. Liialliseen sirpaloitumiseen vaikuttanevat kuitenkin
muutkin tekijät. Esimerkiksi Britanniassa on hyvin matalat puoluetuet. Silti maahan on
syntynyt kymmeniä eri kommunistisia puolueita, ja löytyypä maasta sellaisiakin esimerk-
kejä kuin Fancy Dress Party, Church of the Militant Elvis Party ja Citizens for Undead
Rights and Equality. Eli edelleen: myös vakiintunut, melko suurista puolueista koostuva
puoluekenttä voi myös ajautua tilaan, jossa päätöksenteko halvaantuu. Esimerkkejä ei Suo-
mestakaan tarvitse kaukaa historiasta todellakaan hakea. Nämä tekijät eivät siis määritä yk-
sinään sitä, pirstaloituuko eduskunnan päätöksenteko. Puolueiden koon sijaan meidän pää-
töksentekijöiden kannattaakin pitää huolta poliittisesta kulttuurista yleisemmin, ratkaisu-
hakuisuudesta ja keskustelukyvystä.

Arvoisa puhemies! Hallituksen esityksessä on toinenkin ongelma, nimittäin tuen määrä.
Monissa maissa puoluetuessa on pohjaosa, joka jaetaan kaikille puolueille ja joka takaa
tasa-arvoisia mahdollisuuksia puoluetoimintaan. Lisäksi maksetaan suhteellinen osuus,
joka palkitsee vaalimenestystä. Tällaisella mallilla voidaan tukea mahdollisuuksien tasa-
arvoa puolueiden välillä. Hallituksen esitys edustaa vastakkaista jakotapaa. Eduskunnan
ulkopuolisten puolueiden tuki on suhteellisestikin pienempi kuin eduskuntapuolueiden.
Periaatteessa 2 prosenttia äänistä vastaa laskennallisesti jopa neljää kansanedustajaa.
Eduskunnan ulkopuolinen puolue saisi kuitenkin tämän äänimäärän ylittämällä vain kol-
masosan siitä tuesta, jonka eduskuntapuolue saa yhdellä kansanedustajalla. Epäsuhta on yli
kymmenkertainen.

Arvoisa puhemies! Reilumpi puoluetuki edellyttäisikin, että puolueet tinkisivät hyvin
pienestä osasta nykyistä tukipottiaan, mutta ei tarvitse enempää tinkiä. Uudet tulokkaat
voivat kuitenkin saada paljon aikaan tällä pienellä summalla. Kilpailu ruokkisi vireää po-
liittista toimintaa ylipäätään ja haastaisi terveellä tavalla myös vakiintuneita puolueita. Us-
kon, että me vakiintuneiden puolueiden edustajat myös kestäisimme tämän haasteen ja voi-
simme sen avulla vahvistua.

Arvoisa puhemies! Voinko jatkaa hieman yli 5 minuutin aikarajan? Kiitos. — Viime kä-
dessä koko yhteiskunnan pärjääminen riippuu sen uudistumiskyvystä, jota mahdollisim-
man monipuolinen ja tarvittaessa myös uudistuva puoluekenttä osaltaan tukee. Nykyisistä
eduskuntapuolueista tuoreimmat ovat kristillisdemokraatit 70-luvulta, perussuomalaisten
edeltäjä SMP 60-luvun lopulta ja vihreät 80-luvulta. Maailma on muuttunut 60-luvun jäl-
keen aika paljon ja esimerkiksi uusia, merkittäviä järjestöjä, yrityksiä, tutkimuslaitoksia,
monia muita on tullut ja mennyt. Joten, arvoisa puhemies ja hyvä eduskunta, miksi puolue-
kenttä olisi kovin erilainen? Miksi puoluekentässä olisi toisin?

Toivon, että valiokuntakäsittelyssä olisi viisautta hakea tasavertaisempia osallistumis-
mahdollisuuksia puolueille. Taloudellinen taakka nykyisille eduskuntapuolueille on ole-
maton, mutta mahdollisuus demokratian lisäämiseen ja kansalaiskeskustelun ylläpitämi-
seen on olennainen. Hallituksen ehdottama suunta on oikea, mutta tarvitaan reippaampia
askeleita. — Kiitos.

Keskustelu päättyi.
2



Pöytäkirjan asiakohta PTK 59/2015 vp
Asia lähetettiin perustuslakivaliokuntaan.
3


