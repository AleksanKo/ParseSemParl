















































DEM428.tmp.xml


Pöytäkirjan asiakohta PTK 119/2018 vp
Pöytäkirjan asiakohta 

PTK 119/2018 vp

Täysistunto

Torstai 22.11.2018 klo 16.00—19.08

2.5. Suullinen kysymys Hanko–Hyvinkää-radan sähköistämisestä (Thomas Blomqvist r)
Suullinen kysymys SKT 191/2018 vp

Suullinen kyselytunti

Toinen varapuhemies Tuula Haatainen: Seuraava kysymys, ruotsalainen eduskuntaryh-
mä, edustaja Blomqvist.

Keskustelu

16.52 Thomas Blomqvist r: Värderade fru talman, arvoisa puhemies! Hangö—Hyvinge-
banan är den enda banan för godstrafik i Södra Finland som inte ännu elektrifierats. Im-
port- och exporthamnen Hangö växer stadigt och skulle behöva en elektrifiering. Det skul-
le också behövas för att nå klimatmålen. Vi behöver miljövänliga järnvägstransporter fra-
mom landsvägstransporter.

Liikennevirasto aloitti viime vuonna Hanko—Hyvinkää-radan sähköistyssuunnitelman
päivittämisen, koska edellinen sähköistyssuunnitelma ehti vanhentua. Nyt olisi äärimmäi-
sen tärkeää, että sähköistysprojekti saataisiin pikimmiten käyntiin. Hangon satama kasvaa
reippaasti, mikä on tietysti hyvä asia, ja rautatiekuljetukset satamasta ovat kaksinkertaistu-
neet vuoden aikana. Saimme viikolla liikenneministeriltä hyviä uutisia siitä, että länsiran-
nikon valtatie 8 aiotaan lisätä kokonaisuudessaan valtakunnallisten pääväylien joukkoon
— kiitos siitä. Mikä on tilanne Hanko—Hyvinkää-radan osalta? Milloin on odotettavissa,
että tämä alueellisesti ja kansantaloudellisesti tärkeä sähköistysprojekti vihdoin toteutuu?

16.53 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Liikenteen, infran ja väylähankkeiden osalta on äärimmäisen tärkeää, että me
pystymme entistä pitkäjänteisempään suunnitteluun ja parempaan ennakoitavuuteen. Tä-
män vuoksi eduskunta onkin hyväksynyt kesällä lain maanteistä ja liikennejärjestelmästä,
ja nyt meillä on parlamentaarinen työryhmä, joka parhaillaan pohtii sitä, miten 12-vuotista
liikennejärjestelmäsuunnitelmaa lähdetään käynnistämään ja sitä kautta myöskin synnyt-
tämään pitkäjänteistä ennustettavuutta tuleville liikennehankkeille. Tämän kauden aikana
liikennehankkeet ovat ne, jotka tiedossa ovat, ja tulevien kausien liikennehankkeet tullaan
määrittelemään tämän 12-vuotisen liikennejärjestelmäsuunnitelman kautta, johon sitten
eduskunta ottaa kantaa selonteon myötä.

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.
 Tarkistettu
4.0



Pöytäkirjan asiakohta PTK 119/2018 vp
16.55 Thomas Blomqvist r (vastauspuheenvuoro): Arvoisa puhemies! Meillä on Suo-
messa erittäin kattava kymmenientuhansien kilometrien pituinen maantieverkosto. Valitet-
tavasti, kuten kaikki tiedämme, se on viimeisten vuosien, ehkä jopa vuosikymmenien, ai-
kana päässyt pahasti rapistumaan monin paikoin Suomea. Kaikilla maanteillä liikkuvilla
on varmasti kokemusta tästä.

Nu när vinterföret snart börjar är det också viktigt att vinterunderhållet fungerar i hela lan-
det. Plogning av snö och bekämpning av halka är nödvändigt ur trafiksäkerhetens synvin-
kel.

Arvoisa ministeri, ärade minister, onko hallitus esittämässä vielä joitain lisätoimenpiteitä
maanteidemme kuntoon laittamiseksi, ja mitä toimenpiteitä hallitus on tehnyt, jotta teiden
talvikunnossapito toimisi koko maassa ensi talvena?

16.55 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Viime talvi oli todella haasteellinen teittemme talvikunnossapidon osalta, ja
siitä olemme ottaneet opiksi ja tehneet lukuisia toimenpiteitä.

Ensinnäkin olemme käyneet läpi talvikunnossapidon urakkasopimusmalleja, joita sys-
temaattisesti lähdetään alue toisensa perään uudistamaan aina siellä, missä urakointimallit
on mahdollista uudistaa.

Toiseksi olemme luoneet talvikunnossapidon osalta talvihoitoluokituksen, johon olem-
me myöskin kohdentaneet enemmän varoja ensi talvea varten. Näitä talvikunnossapito-
luokkien korotuksia on tehty kautta maan, ja niistä on tarkat tiedot Liikenneviraston sivuil-
la.

Kolmanneksi olemme sopineet sen, että näiden talvikunnossapitotoimintojen osalta li-
sätään valvontaa, ja valvontajärjestelmästä on sovittu myöskin osana maantielainsäädän-
töä.

Ja sitten neljänneksi myös juuri mainitsemanne asetus väylien kunnosta ja kunnossapi-
dosta omalta osaltaan tulee varmistamaan sen, että meillä on tietyt vasteajat nimenomaan
sitten pääväylien osalta.

16.57 Leena Meri ps (vastauspuheenvuoro): Arvoisa puhemies! Olen erittäin ilahtunut,
että puhumme Hyvinkäästä eli kotikaupungistani, kuuntelin erittäin huolellisesti. Olen mi-
nisteri Berneriltä itsekin kysynyt henkilökohtaisissa keskusteluissa, milloin tämä Hanko—
Hyvinkää-radan sähköistys tulee. Ei nyt oikein vieläkään sitä vastausta tullut. Siinä puhut-
tiin tästä 12 vuoden suunnittelusta, eli toivoisin todella paljon, että jotain konkreettisem-
paa olisi. On hyvin paljon nyt liikkeellä suunnittelurahoja, mutta kunnat odottavat konkre-
tiaa, koska siellä liikkuu tavarat ja meidän elinkeinoelämä on riippuvainen siitä, miten ta-
vara liikkuu, muun muassa Hyvinkään ja Hangon välillä. Olisin nyt oikeastaan kysynyt:
mitä konkretiaa oikeasti on odotettavissa?

Samalla olisin kysynyt Hanko—Hyvinkää—Mäntsälä-tiestä: Ohituskaistoja on odotet-
tu vuosikausia, ja rekkaliikenne oikeastaan vain lisääntyy siellä. Onko hallituksella ollut
edes puheissa tämä Hanko—Hyvinkää—Mäntsälä-tie? Minulta usein siitä kysytään, ja nyt
katsojat saavat itse vastauksen, onko siitä ollut edes puhetta ja onko sinne tulossa rahaa.
2



Pöytäkirjan asiakohta PTK 119/2018 vp
16.58 Liikenne- ja viestintäministeri Anne Berner (vastauspuheenvuoro): Arvoisa rou-
va puhemies! Suomessa on tällä hetkellä korjausvelkaa niin meidän rata- kuin tieverkos-
tossa lähes 2 miljardin euron edestä. Tämän lisäksi meillä on investointivelkaa useiden
miljardien edestä. Suurista määristä ja hankkeista on tehty suunnitelmia, mutta on myös-
kin ollut selvää, että meidän nykyinen kyky rahoittaa kaikkia näitä niin korjaus- kuin in-
vestointivelkaan kuuluvia hankkeita on ollut sellainen, ettei se tällä hetkellä ole ollut mah-
dollista. Tämän vuoksi olemmekin tehneet merkittävää työtä sen edistämiseksi, että löy-
dämme sitoutumista sekä uusia rahoitusmalleja niin korjausvelan kuin kehittämisenkin
osalta.

Olemme myöskin sopineet yhdessä siitä, että nimenomaan kehittämiseen liittyvät hank-
keet tullaan yhdessä sopimaan parlamentaarisen työjärjestyksen kautta, jolloin jokainen
puolue osallistuu näihin priorisointeihin ja myöskin eduskunta omalta osaltaan hyväksyy
[Puhemies koputtaa] 12-vuotisen liikennejärjestelmäsuunnitelman sekä siihen liittyvän ra-
hoituksen. [Puhemies koputtaa] Kaikki hankkeet [Puhemies: Aika!] tullaan siinä yhteydes-
sä arvioimaan.

Kysymyksen käsittely päättyi.
3


