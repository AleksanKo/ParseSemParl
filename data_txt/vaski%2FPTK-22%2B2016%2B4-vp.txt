















































DEM8653.tmpSave.xml


Pöytäkirjan asiakohta PTK 22/2016 vp
Pöytäkirjan asiakohta 

PTK 22/2016 vp

Täysistunto

Torstai 10.3.2016 klo 16.02—18.50

4. Hallituksen esitys eduskunnalle tuloveroja koskevan kaksinkertaisen verotuksen välttä-
miseksi ja veron kiertämisen estämiseksi Espanjan kanssa tehdyn sopimuksen ja pöytäkir-
jan hyväksymisestä ja laiksi sopimuksen ja pöytäkirjan lainsäädännön alaan kuuluvien 
määräysten voimaansaattamisesta

Hallituksen esitys HE 5/2016 vp
Valiokunnan mietintö VaVM 2/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 4. asia. Käsittelyn pohjana on valtiovarainvaliokunnan mietintö VaVM 2/2016 vp.
Nyt päätetään lakiehdotuksen sisällöstä.

Keskustelu

17.58 Mika Lintilä kesk: Arvoisa puhemies! Oletan, että tämä esitys on sellainen, johon
jopa oppositio voi yhtyä, toisin kuin äskeisen keskustelun perusteella, mitä tässä kuuntelin. 

Kyseessä on siis verosopimus Espanjan kanssa, joka on tietysti julkisuudessakin herät-
tänyt aika paljon keskustelua, ja vihdoin ja viimein tämä saadaan nyt sitten satamaan mei-
dän osalta. Tämä alkoi viime hallituskaudella — oli varmaan valtiovarainministeri Urpi-
lainen, joka aloitti nämä keskustelut — ja kysehän on lähinnä siitä, että yksityiset eläkkeet
tulevat nyt sitten verotuksen piiriin. Eli tullaan tekemään verotussopimus, että se tulee läh-
de- ja asuinvaltion kesken, ja siinä niin sanotulla käänteisellä hyvitysmenetelmällä tullaan
tulon kaksinkertainen verotus poistamaan. Käytännössä: jos henkilö asuu Espanjassa, saa
Suomesta eläkettä, niin hän maksaa Espanjassa veron ja Suomi verottaa sitten oman mutta
niin, että Suomi netottaa sen Espanjassa maksetun veron. Eli niin sanottu verovapaus Es-
panjassa loppuu tämän tiimoilta.

Sitä, mikä tämän taloudellinen vaikutus tulee olemaan, on hyvin vaikea sanoa, koska toi-
saalta mennään niin päin, että Suomessa verotetaan pieniä eläkkeitä vähemmän kuin Es-
panjassa. Mutta tämä tulee nyt sitten lisäämään myös sen, että vuokratulot ja luovutusvoi-
tot tullaan jatkossa verottamaan asunto-osakkeista täällä, mikä tulee varmasti vaikutta-
maan.

Tämä etenee sillä tavalla, että kun Suomen eduskunta on tämän hyväksynyt, niin se me-
nee Espanjan parlamentin hyväksyttäväksi, ja niin kuin hyvin tiedetään, heillä on lievähkö
poliittinen ongelma siellä menossa. Kunhan he ovat sen saaneet ratkaistua ja parlamentin
kasaan ja käsiteltyä tämän, niin tämä astuu sen jälkeen voimaan.

18.01 Jani Mäkelä ps:  Arvoisa puhemies! Se, mikä hallituksen esityksessä on mielen-
kiintoista, on, että eduskuntaan tarvittiin niin sanottu, niin kuin vasemmisto sen sanoisi,
 Tarkistettu
4.0



Pöytäkirjan asiakohta PTK 22/2016 vp
porvarienemmistö tämänkin epäkohdan poistamiseen. (Pia Viitanen: Höpönlöpön!) Toi-
von todella, että eduskunta hyväksyy esityksen, sillä tämän jälkeen Suomi voi verottaa Es-
panjassa asuvien henkilöiden Suomesta maksettavia yksityisen sektorin eläkkeitä.

Haluan lausua kummastukseni siitä, miten ihmeessä tämä järjestely ei ole vuosien saa-
tossa juuri vasemmistopuolueita hiertänyt, ei ainakaan niin paljon, että epäkohtaa olisi kor-
jattu. Tarvittiin siis todella perussuomalaiset hallitukseen mahdollistamaan se, että Espan-
jaan ei samalla tavalla pääse veroja pakoon. Oi aikoja! Ehkä pienet kehut hallitukselle op-
positiosta käsin olisivat nyt paikallaan.

18.01 Pia Viitanen sd: Arvoisa puhemies! Toden totta, emme vastusta esitystä, vaan, ai-
van kuten verojaoston puheenjohtaja Lintilä totesi, niin tämähän pistettiin alulle jo valtio-
varainministeri Jutta Urpilaisen aikana, että ihan mukavaa, että perussuomalaisetkaan nyt
hallituspuolueena eivät lähteneet vastustamaan tämän asian etenemistä. Tässä itse asiassa
olemme samassa linjassa ja tehneet jo viime kaudella ja myös varjobudjetissamme aika
useita toimia, joilla torjutaan niin veronkiertoa kuin harmaata taloutta ja sitä kautta saatai-
siin lisää varoja tähän yhteiseen kassaan ja voisimme turvata muun muassa koulutuspalve-
luita ja muita. Siinä mielessä kaikki tällainen toiminta on erittäin myönteistä.

Tässähän on samaan aikaan menossa muun muassa tämä Portugalin prosessi, ja siinä ha-
luamme, sen yhteydessä toisessa käsittelyssä jättää asiaa koskevan lausuman. Mutta on
hyvä ja tärkeää, että tämä asia etenee, ja kaiken kaikkiaan minä nyt kannustaisin hallitus-
puolueita siihen, että veronkiertoa voitaisiin vielä tehokkaammin torjua. Tässähän oli ky-
selytunnilla, puhemies, esillä parikin asiaa, kapitalisaatiosopimusten mahdollisuudet, va-
kuutuskuoret, samoin sitten tämä osinkojen verotus. Ne molemmat löytyvät SDP:n vaihto-
ehtobudjetista samoin kuin myös finanssisektorin ottaminen laajemmin tähän mukaan. Ne
ovat niitä vaihtoehtoja, millä voimme laajentaa veropohjaa ja sitä kautta toimia näiden yh-
teisten tärkeiden tavoitteiden hyväksi.

18.03 Jani Mäkelä ps:  Arvoisa puhemies! Edustaja Viitaselle kommenttina, että tuntuu
näitten edellisellä kaudella valmisteltujen asioiden suhteen olevan vähän valikoiva muisti
siten, että tuodaan esille edellisellä kaudella valmistelluksi niitä asioita, mitkä tuntuvat mu-
kavilta tuoda esille, ja niitä edellisellä kaudella valmisteltuja asioita, mitkä ovat ikäviä, ei
sitten tuoda esille. Muistiini tulee esimerkiksi eräs lääkkeiden omavastuu ja tällaisia asioi-
ta. Eli kannattaa terästää muistia.

18.03 Sinuhe Wallinheimo kok: Arvoisa rouva puhemies! On sinänsä kannatettavaa, että
tämä viimein saadaan toteutumaan. Mutta tuosta SDP:n vaihtoehtobudjetista: Siellä nyt on
muun muassa harmaalle taloudelle annettu 20 miljoonan panostuksella 200 miljoonan tu-
loutus; Sitraan 350 miljoonaa sisäisellä siirrolla, jolla ei ole mitään tekemistä oikean bud-
jetin kanssa; pankkiverolle on laskettu 200 miljoonan säästötavoite, ja tämä teidän toteu-
tusmallinne perustuu siihen, että Ruotsissa tästä ehkä saadaan 400 miljoonaa. Ruotsissa
tämä selvitys valmistuu vasta ehkä tämän vuoden loppupuolella, mutta te olette jo pysty-
neet täällä 200 miljoonan säästöt saamaan, joten kyllä tämä teidän vaihtoehtobudjettinne
on aika heikoilla kantimilla.

18.04 Pia Viitanen sd (vastauspuheenvuoro): Arvoisa puhemies! Toisin kuin puheenjoh-
taja Lintilä epäili, niin kyllähän tästäkin näköjään nyt kärhämää saatiin, jos ei muuten, niin
2



Pöytäkirjan asiakohta PTK 22/2016 vp
haukkumalla SDP:n vaihtoehtobudjetti. Sen sijaan suosittelisin edustaja Wallinheimolle
sitä, että tutustukaa aidosti niihin mahdollisuuksiin — esimerkiksi tämä finanssivero on
etenemässä pohjoismaisittain ja muuta. Emme kai me nyt voi toimia niin, että sanotaan,
että sen takia, kun se on SDP:n vaihtoehtobudjetissa, se ei kelpaa. Kyllä minä mieluum-
minkin sitä sektoria vähän enemmän verottaisin, ja samalla tulisi liikkumavaraa esimerkik-
si oikeudenmukaistaa eläkkeensaajien verotus, jonka tämä hallitus on vastoin kokoomuk-
sen vaalilupauksia eriarvoistanut. Tämä on nyt, sanotaanko, sitä keskustelua, mitä olemme
käyneet muissa talouspoliittisissa yhteyksissä varsin paljon, mutta totean, että sieltä löytyy
hyviä vaihtoehtoja. Toivon sitä samaa asennetta kuin esimerkiksi ministeri Lindströmillä
oli Rinteen mallin suhteen, että luodaan lisää töitä, ja kun meillä on Rinteen malli esittää,
niin ministeri on luvannut, että hän sen tutkii. Mieluumminkin tätä asennetta. — Kiitoksia.

18.05 Sinuhe Wallinheimo kok:  Arvoisa rouva puhemies! Ehkä nyt pitää palata vielä
tuohon vaihtoehtobudjettiin. Voisitteko, edustaja Viitanen, selvittää, kuinka te olette pää-
tyneet tuohon 200 miljoonan pankkiverosummaan?

18.05 Pia Viitanen sd (vastauspuheenvuoro): Arvoisa rouva puhemies! Toisin kuin halli-
tus teki, niin me tosissamme panostaisimme esimerkiksi harmaan talouden torjuntaan, ai-
van kuten edustaja sanoi. Olemme laskeneet, että 20 miljoonan euron panostuksella voisi
saada — hyvin maltillisesti arvioimme sen — 200 miljoonaa. Toisin kuin esimerkiksi kes-
kustapuolue viime kaudella esitti, että harmaan talouden toimilla voisi saada 600 miljoo-
naa, niin me emme lähteneet siihen vaan teimme varovaisen arvion. Ja tämähän ei perustu
pelkästään siihen, että me lisäisimme erilaisia voimavaroja, joilla harmaata taloutta voi-
daan torjua, vaan myös erilaisia lainsäädäntötoimia. Meillä on ihan teidänkin saatavillan-
ne, vaikka sieltä iPadin netistä välittömästi voitte löytää meidän harmaan talouden torjun-
taohjelmamme, joka Lauri Ihalaisen johdolla on valmisteltu, ja siellä löytyy hyviä keinoja.
Ja kuten huomaatte, olen aika myönteisellä päällä, koska yritän mieluummin kannustaa yh-
teistyöhön kuin tässä vaiheessa lietsoa sitä eripuraisuutta, koska olen aidosti innostunut
tästä. Minä olen innostunut tästä, koska täällä on hyviä vaihtoehtoja. Me velkaantuisimme
vähemmän, (Puhemies koputtaa) jos työllistäisimme enemmän. Ja tämä ei jää puheeksi,
vaan täällä ovat nämä konkreettiset esitykset, joita mielelläni luovutan hallituksen käyt-
töön.

Yleiskeskustelu päättyi.

Eduskunta hyväksyi hallituksen esitykseen HE 5/2016 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
3


