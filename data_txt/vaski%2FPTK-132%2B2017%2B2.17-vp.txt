















































DEM3086.tmp.xml


Pöytäkirjan asiakohta PTK 132/2017 vp

 Tarkistettu
4.1

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.17. Suullinen kysymys rakentamisen helpottamisesta kunnissa (Ari Torniainen kesk)
Suullinen kysymys SKT 190/2017 vp

Suullinen kyselytunti

Puhemies Maria Lohela: Seuraavaksi edustaja Torniainen.

Keskustelu

16.36 Ari Torniainen kesk: Arvoisa rouva puhemies! Oman kodin hankkiminen on
useimmalle suomalaiselle elämän suurin päätös ja sijoitus. Nykyinen hallitus ja eduskunta
ovat muuttaneet maankäyttö- ja rakennuslakia useampaan kertaan. Samoin rakentamisen
normeja ja byrokratiaa on vähennetty. Päätöksentekoa on siis annettu enemmän kuntiin ja
maakuntiin, siis lähemmäs ihmistä.

Kuitenkin käytännössä esimerkiksi rakennuslupakäytännöt ja asiapaperivaatimukset
vaihtelevat kunnittain suuresti. Kunnat ovat merkittävässä roolissa siinä, että ihmiset saa-
vat rakennuspalveluja. Arvoisa ministeri, miten voidaan vauhdittaa rakentamisen säänte-
lyn joustavoittamista ja byrokratian purkamista myös kunnissa?

16.37 Asunto-, energia- ja ympäristöministeri  Kimmo  Tiilikainen (vastauspuheen-
vuoro): Arvoisa puhemies! Rakentamisen vapauttaminen niin kaupungeissa kuin maalla
on ollut todellakin yksi hallituksen tavoitteita, ja olemme tehneet lukuisia lainsäädäntö-
muutoksia, jotka antavat kunnille noita työkaluja. Esimerkiksi kaupungeissa käyttötarkoi-
tuksen muutos vaikkapa toimistoista asunnoiksi on nyt täysin kaupunkien käsissä. Samoi-
ten täydennysrakentamista joudutetaan sillä, että kaavoittamisprosessia on merkittävästi
helpotettu.

Toisaalta sitten maaseutua koskee esimerkiksi poikkeamistoimivallan siirto yksiselittei-
sesti kunnille. Vapaa-ajan asuntoja voi muuttaa haluttaessa vakituiseen käyttöön. Ja mai-
sematyölupaa ei enää jatkossa tarvita uusissa kaavoissa, kun kunnat uusia yleiskaavoja laa-
tivat maa- ja metsätalousalueille.

Eli näitä työkaluja on annettu. Nyt on itse asiassa syytä muistuttaa kuntia, että heillä on
käytössä työkalut rakentamisen ja kaavoituksen helpottamiseksi, ja se on varmasti myös
kuntapäättäjien tehtävä. Myös ympäristöministeriöstä tätä viestiä ja ohjeistusta menee.

Kysymyksen käsittely päättyi.


