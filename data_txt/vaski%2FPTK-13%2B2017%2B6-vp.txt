















































DEM959.tmpSave.xml


Pöytäkirjan asiakohta PTK 13/2017 vp
Pöytäkirjan asiakohta 

PTK 13/2017 vp

Täysistunto

Perjantai 24.2.2017 klo 12.59—13.32

6. Hallituksen esitys eduskunnalle laiksi puolustusvoimista annetun lain muuttamisesta se-
kä eräiksi siihen liittyviksi laeiksi

Hallituksen esitys HE 187/2016 vp
Valiokunnan mietintö PuVM 1/2017 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 6. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

13.03 Timo Heinonen kok:  Arvoisa herra puhemies! Tässä on kyse siis Puolustusvoi-
mien turvaamistehtävistä. Esitetään muutettavaksi Puolustusvoimista annettua lakia ja li-
sätään säännökset Puolustusvoimien turvaamistehtävistä. Turvaamistehtävillähän tarkoite-
taan Puolustusvoimien henkilöstöön kuuluvien ja myös Puolustusvoimien vieraana ole-
vien vieraiden valtioiden sotilasjohtoon kuuluvien ja kansainvälisiä järjestöjä edustavien
erityistä suojelua tarvitsevien henkilöiden turvallisuuden ja Puolustusvoimien erityisen
omaisuuden kuljetusten koskemattomuuden suojaamista.

Meillä ovat uhkatilanteet muuttuneet merkittävällä tavalla. Puolustusvaliokunta asiaa
käsitteli, ja nyt on tavoite, että laajennetaan tätä oikeutta myös näiden Puolustusvoimien
omien alueiden ulkopuolelle. Eli enää jatkossa ei tarvitsisi hakea erikseen poliisilta tällais-
ta lupaa näihin toimenpiteisiin, vaan Puolustusvoimat voisivat osaltaan huolehtia näistä il-
man virka-apupyyntöä.

Puhemies! Tämä helpottaa ja keventää merkittävällä tavalla tilannetta, ja valiokunta piti
esitystä tarpeellisena ja tarkoituksenmukaisena. Myös poliisin resurssit tässä nousivat kes-
keisesti esille. Me huomautimme, että meidän poliisin resurssit ovat alimitoitettuja tällä
hetkellä tehtäviin nähden. Eurooppalainen keskiarvo on yksi poliisimies 400:aa asukasta
kohden. Meillä Suomessahan suhdeluku on tällä hetkellä yksi reilua 700:aa suomalaista
kohden. Sen takia on nyt järkevää vapauttaa poliisimiehiä [Puhemies koputtaa] niihin teh-
täviin, missä heitä enempi tarvitaan, ja Puolustusvoimat vastaa sitten näistä tehtävistä.

13.05 Eero Heinäluoma sd: Arvoisa puhemies! Tämä lakimuutos on sinällänsä perustel-
tu eli Puolustusvoimien turvaamistehtävissä tehtävät muutokset ovat kannatettavia ja niis-
sä on vaikea nähdä mitään sellaista, joka estäisi lain hyväksymisen.

Samassa yhteydessä on kuitenkin syytä nostaa keskusteluun kysymys siitä, miten Puo-
lustusvoimissa noudatetaan voimassa olevaa lainsäädäntöä ylipäänsä. Tästähän on viime
päivinä ja viikkoina käyty aika huolestuttavaa keskustelua. On käynyt ilmi, että eräässä ta-
 Tarkistettu
4.0



Pöytäkirjan asiakohta PTK 13/2017 vp
pauksessa Puolustusvoimissa on lähdetty ikään kuin ennakoimaan lainsäädännön muutok-
sia rekrytointitapauksissa varusmiesten koulutuksessa, ja on sanottu myös, että mahdolli-
sesti pysyvän henkilökunnan rekrytoinnissa. Tämä liittyy tähän kaksoiskansalaisuuskes-
kusteluun. On tähdellistä, että asiat selvitetään, mutta yhtä tähdellistä on, että kaikkien suo-
malaisten pitää voida luottaa absoluuttisesti siihen, että Puolustusvoimissa toimitaan kul-
loinkin voimassa olevan lainsäädännön mukaan ja kansalaisoikeuksia kunnioitetaan.

Kiinnitin huomiota siihen, että Yleisradion kertoman mukaan Kouvolassa oli menty jo
niin pitkälle, että keittiöhenkilökuntaan ei päässyt töihin, jos oli kaksoiskansalainen. Kun
tiedossa on, että meillä on myös maan hallituksessa kaksoiskansalaisia, niin minusta se
kertoo, ettei ole millään tavalla aihetta asettaa kaksoiskansalaisuuden perusteella epäilyk-
senalaiseksi ihmisten halua palvella Suomea ja Suomen valtiota. Tämä varsinkin sen jäl-
keen, kun ihmisiä on houkuteltu ottamaan kaksoiskansalaisuutta ja Suomen passia — sekä
niitä suomalaisia, jotka ovat ulkomailla, mutta myös sitten niitä henkilöitä, jotka ovat tääl-
lä ja ovat alun perin olleet jonkun toisen maan kansalaisia.

Eli se, että Puolustusvoimat noudattaa voimassa olevaa lainsäädäntöä, on erittäin tärkeä
asia, ja toivon, että koko eduskunta voisi saada tässä suhteessa selkeän tiedon siitä, miten
pitää suhtautua julkisuudessa [Puhemies koputtaa] esillä olleisiin huolestuttaviin uutisiin.

13.07 Antti Kaikkonen kesk:  Arvoisa puhemies! On paljon keskustelussa, mikä liittyy
Puolustusvoimiin, tarpeisiin tällä hetkellä ja tulevaisuuteen. Tämä taisi tuolla valiokunta-
käsittelyssä, missä itsekin olin mukana, olla kuitenkin selkeimmästä päästä. Tässä ei isom-
pia poliittisia intohimoja eikä muitakaan intohimoja ollut, vaan todettiin, että on järkevää
täsmentää lainsäädäntöä tältä osin, ja Puolustusvoimat voi olla erilaisissa turvaamistehtä-
vissä nykyistä joustavammin ja paremmin. Tämä on itse asiassa toiminnan järkeistämistä,
jos ajattelee koko meidän viranomaisverkostoa. Poliisi voi keskittyä niukkoine voimava-
roineen enemmän niihin tehtäviin, joissa tarve on, ja Puolustusvoimien henkilöstöä voi-
daan sitten käyttää tämän lakiesityksen esittämällä tavalla. Hyvä, että tämä asia saadaan
aika ripeällä tavalla eduskunnasta eteenpäin.

13.08 Timo Heinonen kok: Arvoisa herra puhemies! Edustaja Heinäluoma hivenen laa-
jensi tätä keskustelua. Kun puhemies sen näytti myös sallivan, niin jatkan tästä kaksoiskan-
salaisuuskysymyksestä.

Pidän hyvänä sitä, että puolustusministeri Niinistö kertoi, että nyt selvitetään näitä tilan-
teita, joissa on mahdollisesti lakia rikottu, ja näinhän tietysti pitää toimiakin, että ensin sel-
vitetään ja sen jälkeen ryhdytään sitten toimenpiteisiin, jos se aiheuttaa sitä. Mutta kaiken
kaikkiaan tämä kaksoiskansalaisuuskeskusteluhan ei ole millään tavalla uusi. Tämä nousi
jo edellisen hallituksen aikana esille monessakin mielessä tiettyjen keskeisten Puolustus-
voimien, Rajavartioston, ehkä myös ministeriöiden tehtävien näkökulmasta. Jos olen oi-
kein ymmärtänyt, niin ongelmia saattaisi syntyä esimerkiksi siellä toisessa kotimaassa, jos
tämäntyyppisissä tehtävissä vaikkapa oltaisiin hyvin korkealla Suomen puolustusvoimissa
ja mentäisiin vaikkapa sitten Venäjälle, mikä olisi toinen passillinen kotimaa. Siinä saat-
taisi tulla tämä ongelma, että Suomen kansalainen olisikin yhtäkkiä pidätettynä siellä
maassa lojaliteettikysymysten takia, kun hän on toiminut toisen maan puolustusvoimissa
niin keskeisissä tehtävissä. On hyvä, että me varmistamme, onko lainsäädännön kautta tar-
vetta uudistaa niin, että jokaisen suomalaisen asema on turvattu niin Suomessa kuin hänen
matkustaessaan esimerkiksi toiseen kotimaahan tai mihinkä muuhun maahan tahansa.
2



Pöytäkirjan asiakohta PTK 13/2017 vp
Ensimmäinen varapuhemies Mauri Pekkarinen: Totean tässä välillä, että tämä hallituk-
sen esitys liittyy kuitenkin Puolustusvoimain turvaamistehtäviin, mikä aika läheltä kosket-
taa myös niitä asioita, joita tähänastisessa keskustelussa on esille tuotu. Sallin siis tässä laa-
juudessa asian käsittelyn jatkumisen.

13.10 Päivi Räsänen kd: Arvoisa puhemies! Tämä kysymys kaksoiskansalaisuudesta ja
erityisesti tiettyjen turvallisuuteen liittyvien virkatehtävien hoitamisen näkökulmasta on
kyllä tärkeä asia selvitettäväksi, vaikka se ei tähän lakiesitykseen suoranaisesti kuulu.

Mutta tälle lakiuudistukselle on todellakin käytännöllisiä tarpeita, ja itsekin pidän tätä
hyväksyttävänä. Sisäministeriön ja poliisihallinnon näkökulmastahan tähän on liittynyt
tiettyjä herkkyyksiä. Perustuslakivaliokuntakin tätä perusteellisesti käsitteli ja on varsin-
kin aiemmissa lausunnoissaan katsonut, että poliisin käytössä olevien toimivaltuuksien
kanssa samojen valtuuksien säätäminen muulle viranomaiselle ei välttämättä ole sopusoin-
nussa perusoikeuksien rajoittamisedellytyksiin kuuluvan välttämättömyysvaatimuksen nä-
kökulmasta. Kuitenkin tässä yhteydessä tämä on katsottu näillä reunaehdoilla hyväksyttä-
väksi, mutta samalla on painotettava sitä, että nämä eri viranomaisten toimivaltuudet on
syytä hahmottaa erillisinä. Eli poliisi on nimenomaisesti yleisen järjestyksen ja turvallisuu-
den ja rikostorjunnan keskeisin ja johtava viranomainen myös kriisiaikoina, toisaalta Puo-
lustusvoimien päätehtävä on juuri sotilaallinen maanpuolustus, ja taas Rajavartiolaitos
vastaa johtavana viranomaisena rajaturvallisuudesta.

Tähän esitykseen valiokunnan liittämä ponsi onkin juuri näiden eri toimivaltuuksien ra-
japintojen tarkastelun kannalta tärkeä, kun siellä edellytetään tätä selvitystä [Puhemies ko-
puttaa] vuoden 2018 loppuun mennessä siitä, miten tämä on toiminut.

13.12 Pia Viitanen sd: Arvoisa herra puhemies! Kun tässä nyt sallitaan keskustelu myös
tästä mielestäni hyvin tärkeästä asiasta, nimittäin kaksoiskansalaisuudesta, niin haluan
myös omalta osaltani alleviivata sitä, että on ollut hieman hämmentävää tämä keskustelu,
mikä sen ympärillä on ollut — nimenomaan siinä, mihin edustaja Heinäluoma viittasi, että
lainsäädäntömuutoksia mahdollisesti on alettu tulkitsemaan jo etukäteen. Tietenkin siinä
sitten varmasti on syytä olla hyvin tietoinen siitä, mitkä ne pelisäännöt ovat. Sen vuoksi ha-
luaisin alleviivata ja korostaa oikeastaan sitä asiaa, mihin edustaja Heinäluoma tuossa
omassa puheenvuorossaan lopetti, eli on mielestäni hyvin tärkeää, että koko eduskunnalle
tulee selkeä tieto siitä, miten tämän asian kanssa on ja miten tässä tulee menetellä. Kaiken
kaikkiaan asia on sen painoarvoinen, että siitä soisi hallitukselta myös selkeitä linjanvetoja.

13.14 Paavo Arhinmäki vas:  Arvoisa herra puhemies! Kysymyksestä kaksoiskansalai-
suudesta ja siitä julkisuudessa käydystä keskustelusta puolustusministeri Niinistö ei kyllä
puhtaita papereita saa. Hän syytti Yleisradiota lähes valemediaksi ja kiisti ensin kaiken.
Sen jälkeen Puolustusvoimat itse selvitti ja he huomasivat, että näitä ongelmia on. Toisaal-
ta, jos positiivista puolta haetaan, niin nyt ei ole kriisitilanne mutta vaikka kriisiviestintä ei
onnistunut Puolustusvoimilta tässä tapauksessa, ehkä siitä opitaan mahdollista mutta ei toi-
vottavaa kriisitilannetta varten.

Arvoisa puhemies! Tämä on hyvin oleellinen ja tärkeä kysymys siinä mielessä, että on
äärimmäisen tärkeätä, että Puolustusvoimat ja toisaalta poliisi noudattavat tarkalleen la-
kia. Meillä on valitettavasti ympäri maailmaa kokemuksia siitä, että jonkun maan puolus-
tusvoimat lähtevät liikkeelle siitä, että heidän ei lakiaan tarvitse noudattaa, ja he ottavat
3



Pöytäkirjan asiakohta PTK 13/2017 vp
lain omiin käsiinsä. Sen vuoksi näiden toimijoiden, joilla on viranomaistehtäviä ja joilla on
vastuu meidän turvallisuudesta, pitää olla kaikkein tarkimpia siinä, että lainsäädäntöä nou-
datetaan. On hyvä, että nyt käydään läpi, minkälaisia ohjeistuksia on annettu ja onko Puo-
lustusvoimissa rikottu lakia kaksoiskansalaisten osalta.

Mitä tulee ylipäätänsä kaksoiskansalaisuuskysymykseen, niin itse pidän ongelmallise-
na, jos sen perusteella että on jonkun toisen maan kansalaisuus, aletaan katsomaan, onko
pätevä vai eikö ole pätevä tehtävään tai lojaalisuuteen. Sen vuoksi ymmärtääkseni turval-
lisuuteen liittyvissä tehtävissä tehdään nämä turvallisuusselvitykset ja niissä tarkistetaan,
onko yksilö tiettyihin tehtäviin sopiva. Ei voida ajatella, että kokonaisia ihmisryhmiä lei-
mataan tavallaan epälojaaliksi vain sen vuoksi, mikä heidän taustansa on ja että he ovat ha-
lunneet säilyttää [Puhemies koputtaa] alkuperäisen kotimaansa kansalaisuuden.

13.16 Mika Kari sd: Arvoisa herra puhemies! Tähän asian varsinaiseen osaan, tähän tur-
vaamistehtävään liittyen [Puhemies: Mielellään!] voin kertoa sen, että puolustusvaliokun-
nassa käytiin hyvä ja asiallinen keskustelu tästä näkökulmasta, jonka edustaja Räsänenkin
tässä nosti esiin. Sotilasvirkamiehen tai siviilivirkamiehen toimivaltuuksissa on eroja, ja
niitä eroja tällä lainsäädännöllä nyt vähennetään siirrettäessä siviiliviranomaisen poliisin
oikeuksia sotilasviranomaisille. Puolustusvaliokunta edellytti omassa mietinnössään, että
eduskunnalle toimitetaan vuoden 18 loppuun mennessä selvitys siitä, millä tavalla tämä
siirto lainsäädännön ja toimivaltuuksien osalta on tapahtunut ja minkä tyyppisiä huomioita
asiasta on ollut tehtävissä. Haluan kuitenkin tässä yhteydessä tuoda esiin, että tämä vähän
reilun vuoden seuranta-aika on kumminkin varsin lyhyt. Vasta ehkäpä kahden vuoden ajal-
ta voisi saada hyvää ja asian sisällön kannalta olennaista tietoa siitä, mitä tässä toimival-
tuuden siirrossa todellisuudessa on tapahtunut. Haluan tässä merkata aikakirjoihin sen, että
viimeistään vuonna 19 olisi syytä palata uudelleen asiaan ja katsoa, onko tämä sääntely toi-
mivaltuuksien osalta ajanmukaista.

Mutta jos, puhemies, sallitte kaksoiskansalaisuuteenkin liittää vielä yhden pienen kom-
mentin: kommentti on lähinnä se, että sisäministeriö ja puolustusministeriö ovat asettaneet
työryhmät selvittämään tätä kaksoiskansalaisuuskysymystä, ja siitä työ valmistunee elo-
kuun loppuun mennessä.

13.17 Pauli Kiuru kok: Arvoisa herra puhemies! Tästä kaksoiskansalaisuusasiasta edus-
taja Arhinmäki aivan aiheellisesti korosti, että Puolustusvoimissa, poliisissa ja kaikissa vi-
ranomaisissa pitää säntillisesti noudattaa lakia. Toisaalta on myös niin, että länsimaiseen ja
suomalaiseen perinteeseen kuuluu pacta sunt servanda, ’sopimuksia on noudatettava’, ja
nyt tarvitaan hyvin yksiselitteiset ohjeet ja käytännöt siitä. Ei saa syntyä tilannetta, jossa
esimerkiksi sotilas joutuisi tilanteeseen, että hän joutuisi soveltamaan tai tarkkailemaan so-
pimusta, jos sopimusehdoissa lukee, että tätä sopimusta ei saa antaa kolmannen maan kan-
salaisen tietoon. Tässä on semmoinen rajanveto, että annetaanko vai eikö anneta, ja esimer-
kiksi Puolustusvoimat tekevät sopimuksia, ja niitä tietoja ei saa antaa suomalaisten ulko-
puolelle, ja se on esimerkiksi upseerin kannalta erittäin kestämätön tilanne. Se on myös
Puolustusvoimien kannalta erittäin kestämätön tilanne. Sen takia tämä asia täytyy saada
kestävälle, ymmärrettävälle ja hyväksyttävälle tolalle.

Ensimmäinen varapuhemies Mauri Pekkarinen: Arvoisat edustajat, jos vielä saan sen
verran tarkennuksena, toivomuksena esittää, että niiltä osin kuin kaksoiskansalaisuudesta
4



Pöytäkirjan asiakohta PTK 13/2017 vp
keskustelua käydään — sehän on tässä sallittu — sen olisi suotavaa jollakin tavalla sivuta
tämän esityksen varsinaista ydintä, joka liittyy tähän turvaamistehtävään, niin kuin edusta-
ja Kari täällä edellä asian ihan oikein sanoi. — Edustaja Mäkipää.

13.19 Lea Mäkipää ps: Arvoisa puhemies! Käytin tästä vähän laajemman puheenvuoron
ekassa käsittelyssä, mutta haluan vielä korostaa, että näitä erilaisia turvaamistehtäviä on
vuosittain noin 50 ja sitten erityisen kuljetuksen vaativia tehtäviä 200. Näitä henkilöitä
koulutetaan nyt noin 50, ja turvaamiskoulutus toteutetaan hyvin tiiviissä yhteistyössä po-
liisin ja puolustushallinnon kanssa. Näin pyritään siihen, että heillä on riittävät valmiudet
tähän toimintaan. Niin kuin täällä on korostettu, valiokunta pitää tärkeänä, että esitettiin
lausuma, jonka mukaan sisäministeriö ja puolustusministeriö antavat eduskunnalle vuo-
den 2018 loppuun mennessä selonteon, miten nämä sääntelyt ovat onnistuneet.

13.20 Päivi Räsänen kd: Arvoisa herra puhemies! Edustaja Mika Kari kiinnitti huomion
siihen, että tämä seuranta-aika on melko lyhyt tässä ponnessa, ja se on varsin totta. On kui-
tenkin ehkä hyvä, että tätä tarkastellaan myös lyhyellä jänteellä. Pidän hyvänä sitä, että
sekä puolustusministeriö että sisäministeriö antavat eduskunnalle selvityksen, koska tässä
on nyt se herkkä kysymys tämän lain kohdalla — koskee nimenomaan eri viranomaisten,
joilla on aivan eri tehtävät, eli Puolustusvoimien ja poliisin työnjakoa.

Se, mikä itseäni hiukan vaivaa tämän yhteydessä, on se, että kuitenkin keskeinen perus-
telu tässä mietinnössäkin on poliisin riittämättömät resurssit. Eli täällä mietinnössä tode-
taan, että "Suomen turvallisuusympäristön muutos yhdistettynä poliisin jo nyt riittämättö-
miin resursseihin puoltavat sitä, että Puolustusvoimille annetaan suurempi vastuu oman
henkilöstönsä ja vieraiden sekä puolustusmateriaalisiirtojen suojaamisesta". On ymmärret-
tävää, että käytännöllisiä tarpeita liittyy siihen, että Puolustusvoimat ottaa näistä turvateh-
tävistä suuremman vastuun käytännössä, mutta samaan aikaan pidän kyllä ongelmallisena
sitä, että tähän osaltaan ovat johtamassa nämä poliisin niukat resurssit. Toivon, että tästä ei
tule sellaista ikään kuin kierrettä, jossa näitä eri viranomaisten varsinaisten tehtävien [Pu-
hemies koputtaa] rajoja ylittäviä siirtoja jatkossa tehdään.

13.22 Maria Tolppanen sd: Arvoisa puhemies! Nimenomaisesti tästä poliisien riittämät-
tömyydestä haluaisin tuoda esille sitä, että jo nyt elämme sellaisia aikoja, että ei ole tar-
peeksi partioita viikonloppuisin olemassa, ei edes kaupungeissa. Se on ongelmallista, se
tulee olemaan ongelmallista, ja jotakin täytyy tehdä. Selonteon tekeminen on tosiaankin
hyvä asia, vaikka siihen on vähän aikaa.

Mutta se, mihin haluaisin erityisesti tässä nyt vielä viitata: Kun edustaja Arhinmäki mai-
nitsi tuon ministerin sanomisen Ylestä, niin tässä kohdassa täytyy todeta, että tässähän tie-
dotusväline toimi juuri oikealla tavalla, kaivoi esille sellaisen näkökohdan, mikä aikaisem-
min ei ollut tiedossa, ja sitä kautta tämä kaksoiskansalaisuusasia ylipäätään nousi esille, ja
sitten pystyttiin osoittamaan, että tämä tieto oli tiedotusvälineessä ollut oikea. Samaten
Ylehän on saanut nytten vapautuksen siitä, mikä oli tämä niin sanottu Sipilä-uutisointi, eli
sitäkin kautta olivat vähän turhia ne moitteet. Ja jos puhutaan ylipäätään yleisestä rauhasta
ja hyvästä elämisestä Suomen rajojen sisäpuolella, niin on pakko todeta, että sitä ei kyllä
millään tavalla edesauta se, jos meidän ministerimme haukkuvat ja kritisoivat aktiivisesti
eduskunnan radiota, eduskunnan tiedotusvälinettä, joka on objektiivinen ja joka [Puhe-
mies koputtaa] tarkistaa tietonsa. [Puhemies koputtaa]
5



Pöytäkirjan asiakohta PTK 13/2017 vp
Ensimmäinen varapuhemies Mauri Pekkarinen: En tunnista enää puheenvuoron sisäl-
lön liittyvän tähän teemaan.

13.24 Mika Kari sd: Arvoisa herra puhemies! Tästä turvaamistehtävästä haluan vielä
edustaja Räsäsen hyvän puheenvuoron jälkeen todeta sen, että entinen ministeri Räsänen
tunsi ja tuntee edelleenkin hyvin poliisin niukat määrärahat ja niukat resurssit. Yhdyn sii-
hen huoleen, että emme saa viedä lainsäädäntöä siihen suuntaan, että kun yhdeltä hallin-
nonalalta momentin määrärahat laskevat, niin siirretään tehtäviä toisaalle. Siitä ei tässä-
kään lainsäädännössä saa olla kyse, vaan kyse on siitä, että tehdään mielekkäitä toimival-
lan siirtoja silloin kun siihen on tekniset tarpeet, ei taloudelliset syyt.

13.25 Eero Heinäluoma sd: Arvoisa puhemies! Täällä Puolustusvoimien puolellahan on
nyt vireillä tässäkin talossa muitakin lakimuutoshankkeita, jotka liittyvät Puolustusvoi-
mien tehtäviin ja päätöksentekoon. Palaan tähän teemaan, että vaikka tämä ehdotus sinäl-
länsä on perusteltu — tämä turvaamistehtävien tavallaan laajennus — tärkeintä on, että
Puolustusvoimat on hyvin huolellinen tämän kulloinkin voimassa olevan lainsäädännön
noudattamisessa. Ei voi ajatella, että sen paremmin Puolustusvoimat kuin mikään muu-
kaan hallinnonala ryhtyy ennakoimaan joitakin mahdollisesti tulossa olevia lakimuutoksia
ja ennakoidusti toimimaan oletettujen uusien lakimuutosten pohjalta. Tämä on herättänyt
paljon huolta sen instituution, joka on yksi meidän luotetuimpia instituutioita, eli Puolus-
tusvoimien toiminnan johdonmukaisuuteen ja läpinäkyvyyteen. Eli näissä lainmuutosti-
lanteissa valmistelu pitää tehdä ajallaan ja pitää olla täysin selvää, että Puolustusvoimat
noudattaa voimassa olevaa lakia. Sitten jos eduskunnassa säädetään jotain uutta, niin se on
sitten toinen tilanne.

Mutta näyttää siltä, että tämä kaksoiskansalaisuuteen liittyvä asia on hallituksessa edel-
leenkin selvityksen kohteena, ja kun kuuntelin täällä aikaisemmin asiasta käytyä keskuste-
lua, näytti siltä, että nämä muutokset eivät ole ollenkaan itsestään selviä. Joten tässä mie-
lessä edelleenkin toivon, että hallitus hakisi semmoista työmuotoa, jossa se voisi koko
eduskunnalle selvittää, miten Puolustusvoimissa tällä hetkellä toimitaan liittyen rekrytoin-
tiin ja varusmieskoulutukseen, ja siltä pohjalta, että Suomen kansalaisten oikeudet ovat ta-
savertaisesti turvattuna ja että ei leimaamalla aseteta mitään väestöryhmää tarpeettomasti
epäilyksenalaiseksi.

13.27 Päivi Räsänen kd: Arvoisa herra puhemies! Edustaja Mika Kari totesi, että rahan-
puute momentilla ei saa olla peruste näitten tehtävien siirtämiseen viranomaiselta toiselle,
eikä se tässäkään tapauksessa varmasti ole ollut se keskeinen peruste. Mutta kiinnitin kui-
tenkin huomiota siihen, että tässä valiokunnan mietinnössä todetaan, että tämä turvalli-
suusympäristön muutos yhdistettynä poliisin riittämättömiin resursseihin puoltavat sitä,
että Puolustusvoimille annetaan nyt suurempi vastuu näistä suojaustehtävistä. Nämä Puo-
lustusvoimien henkilösuojaustehtävät ja myös materiaalikuljetuksiin liittyvät suojausteh-
tävät ovat määrällisesti toki tuntuvia. Näitä henkilösuojaustehtäviä on vuosittain noin 50 ja
materiaalisuojaustehtäviä 200. Toki ne siellä poliisin tehtäväjonossa tuntuisivat, ja näillä
on myönteistä vaikutusta tietenkin myös siihen poliisin resurssitilanteeseen, mutta edel-
leenkin olen sitä mieltä, että se ei todellakaan saa olla se peruste näinkin perustuslakiher-
kässä asiassa.
6



Pöytäkirjan asiakohta PTK 13/2017 vp
13.28 Mika Kari sd: Arvoisa puhemies! Juuri tästä me opposition edustajat hallituksen
esitystä valiokunnassa hieman kritisoimme. Perusasiasta emme luonnollisesti ole eri miel-
tä, etteikö turvaamistehtäviä pidä kehittää ajassa ja etsiä uusiakin toimia. Mutta niin kuin
aikaisemmin sanoin, kyse ei saa olla siitä, että rahan vähyys ajaa toimivaltuuksien siirtoon,
vaan toimivaltuuksien siirtoon pitää olla muut, perustellut syyt. [Jari Myllykoski: Ehkä
osaamisellakin on jotain merkitystä!]

13.29 Eero Heinäluoma sd: Arvoisa puhemies! Jatkan tästä toimivaltuusasiasta. Puolus-
tusvoimathan käyttää erittäin kovaa valtaa yhteiskunnassa kriittisissä tilanteissa, ja silloin
on tärkeää, että toimivaltuudet ovat selkeät ja että ne ovat aina viime kädessä sitten kan-
sanvaltaisen kontrollin puitteissa. Meillähän on käsittelyssä myös kysymys Puolustusvoi-
main tehtävien merkittävästä laajennuksesta, joka koskee ulkomaista apua, avun antamista
tai avun saamista. Tähänkin liittyen korostan sitä, että on erittäin tärkeää, että järjestäyty-
neestä kansanvaltaisesta päätöksenteon menettelystä pidetään kiinni, kun tällaisia avunan-
tamiskysymyksiä esimerkiksi käsitellään. Ei saa syntyä tilannetta, jossa suomalaisia soti-
laita lähetettäisiin ulkomaille tehtäviin, joissa on huomattavat hengen riskit ja myös isoja
kansainvälisiä seurauksia mahdollisesti, ilman että ne ovat kansanvaltaisessa päätöksente-
ossa, siinä menettelyssä, joka on säädetty, eli hallituksen, presidentin ja myös eduskunnan
roolia korostaen.

13.30 Jari Myllykoski vas: Arvoisa herra puhemies! Pakko puuttua tähän mielenkiintoi-
seen keskusteluun siltä osin, että edustaja Räsänen ja edustaja Kari hyvin ottivat esille sen,
että nyt siirretään tehtäviä rahanpuutteen vuoksi. Minä haluaisin tähdentää tällä omalla pu-
heenvuorollani sitä, että huomioidaan, minkälainen on se koulutustaso, minkälainen on se
osaamisen sektori, mistä nyt ollaan siirtämässä tiettyjä tehtäviä rahanpuutteen vuoksi jo-
honkin toiseen paikkaan. Tämä olisi minun mielestäni se, mikä pitäisi huomioida: kuinka
poliisien koulutus näissä tehtävissä on juuri spesifiä ja miten se on Puolustusvoimissa näis-
sä samoissa tehtävissä. Tämä pitää huomioida.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyt, hallituksen esityk-
seen HE 187/2016 vp sisältyvät 1.—5. lakiehdotuksen. Lakiehdotusten toinen käsittely
päättyi. Eduskunta hyväksyi mietintöön sisältyvän lausumaehdotuksen. Asian käsittely
päättyi.
7


