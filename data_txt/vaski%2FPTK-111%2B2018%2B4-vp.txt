















































DEM36F8.tmp.xml


Pöytäkirjan asiakohta PTK 111/2018 vp
Pöytäkirjan asiakohta 

PTK 111/2018 vp

Täysistunto

Torstai 8.11.2018 klo 16.01—19.58

4. Hallituksen esitys eduskunnalle laeiksi avioliittolain 4 ja 109 §:n sekä lapsen huollosta ja 
tapaamisoikeudesta annetun lain 3 §:n muuttamisesta

Hallituksen esitys HE 211/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään lakivaliokuntaan.

Lähetekeskusteluun varataan enintään 30 minuuttia, ja asian käsittelyssä noudatetaan ai-
kataulutettujen asioiden osalta sovittuja menettelytapoja. 

Keskustelu

17.45 Oikeusministeri Antti Häkkänen (esittelypuheenvuoro): Arvoisa puhemies! Jäl-
leen erittäin mieluisa lakiesitys käsittelyssä.

Lapsien tulee saada olla lapsia. Avioliitto on asia, joka kuuluu kahdelle täysi-ikäiselle,
jotka vapaasta tahdostaan haluavat sen solmia. Alaikäisten avioliitot mahdollistava poik-
keuslupamenettely on perustellusti ollut kritiikin kohteena muissa maissa jo useita vuosia.
Nyt on aika puuttua siihen myös Suomessa. Toimeksiannostani on valmisteltu nyt käsitte-
lyyn tuleva lakiesitys, jossa ehdotetaan, että alaikäisenä avioituminen kielletään Suomessa
kokonaan.

Poikkeuslupamenettely katsottiin aikoinaan tarpeelliseksi. Elettiin maailmassa, jossa
avoliittoa ja avioliiton ulkopuolella syntyneitä lapsia katsottiin hyvin karsaasti. Lisäksi
avioliiton ulkopuolella syntyvän lapsen oikeudellinen asema oli myös epävarma. Vielä 90-
luvulla poikkeuslupamenettely oli erityisen ahkerassa käytössä. Oikeusministeriön lupia
myönnettiin vuosittain jopa sata. Pikkuhiljaa vuosikymmenten aikana asenteet yhteiskun-
nassa ovat kuitenkin muuttuneet tässäkin asiassa suvaitsevaisemmiksi. Nykypäivänä yhä
useampi nuori valitsee seurustelun ja avoliiton avioliiton sijaan. Avioliitot ylipäänsä ovat
vähentyneet, ja niitä solmitaan myös myöhemmällä iällä. Ensimmäiset lapsetkin saadaan
yhä vanhempana ja usein myös avioliiton ulkopuolella.

Arvoisa puhemies! Kansainvälisellä tasolla on jatkuva pyrkimys kitkeä lapsiavioliitot
kokonaan. Tämä kuuluu Suomen ulkopolitiikkaan. Monessa kehitysmaassa lapsiavioliitot
ovat suuri ongelma, joka on haitallista tyttöjen terveydelle ja koulutusmahdollisuuksille.
Luopumalla poikkeuslupamenettelystä annamme entistä vahvemman ja uskottavamman
signaalin sitoutumisestamme tyttöjen oikeuksia parantavaan työhön myös kansainvälises-
ti. Suomi lähettää alaikäisten avioliitoista luopumisella vahvan kansainvälisen signaalin.

17.48 Heli Järvinen vihr (vastauspuheenvuoro): Arvoisa rouva puhemies! Aivan niin
kuin oikeusministeri sanoo, avioliitto kuuluu kahdelle aikuiselle ihmiselle, jotka omasta
 Tarkistettu
4.1



Pöytäkirjan asiakohta PTK 111/2018 vp
halustaan ja vapaaehtoisesti siihen ryhtyvät. Siksi on erinomaisen hyvä, että lapsiavioliitot
kielletään.

Mutta tämä laki jättää sen toisen puolen auki, ja silloin se tarkoittaa sitä, että kun puhum-
me pakkoavioliitoista, edelleenkin on kyse tilanteista, joissa ei ole molempien osapuolten
suostumus ja vapaaehtoisuus kysymyksessä. Istanbulin sopimus velvoittaa sen ratifioineet
valtiot muun muassa kriminalisoimaan myös pakkoavioliitot, ja kuten kaikki hyvin tie-
dämme, Suomi on ratifioinut tämän sopimuksen, ja siksi haluaisin kysyä ministeriltä: mi-
ten aiotaan edistää sitä, että myös pakkoavioliitot saataisiin kriminalisoitua? Se helpottaisi
myöskin niiden tunnistamista tässä maassa. Tällä hetkellä niitä ei raportoida juuri lain-
kaan, eikä rikosprosessiin tapauksia siksi päädy.

17.49 Antti Kurvinen kesk (vastauspuheenvuoro): Arvoisa rouva puhemies! Keskuste-
limme tässä jo aiemman oikeusministeriön esityksen kohdalla siitä, miten yhteiskunnan
muutos ja arvojen muutos näkyy ja vaatii muutoksia ihan meidän perustavaa laatua olevis-
sa laeissammekin, kuten rikoslaissa ja avioliittolaissa, ja tämä on tyypillinen esimerkki sii-
tä, että tämä kuuluisa poikkeuslupamenettely poistuu. Aikaisemminhan tasavallan presi-
dentti sen antoi ja sitten nykyään oikeusministeriö, ja itsekin tunnen ihmisiä, jotka menivät
Kekkosen luvalla naimisiin, jotenka Kekkosen luvalla naimisiin meneminen loppuu, ja se
on ihan oikea ratkaisu.

Tämähän on tietynlainen viesti siitä, tietty tämmöinen arvokannanotto, että lapsilla pi-
tää olla oikeus lapsuuteen ja nuorilla nuoruuteen. Sitä kysyisin oikeusministeriltä, että ei-
hän tässä ole mitään kielteisiä vaikutuksia niille henkilöille, jotka vaikka nyt ovat menneet
tänä vuonna 17-vuotiaina, teoriassa, naimisiin.

Sitten sellaisen kommentin ehkä sanoisin — itsekin pidän ihan hyvänä ajatuksena sitä
pakkoavioliittojen kriminalisointia — että meidän pitäisi täällä eduskunnassa muistaa, että
paha [Puhemies koputtaa] ei katoa maailmasta muuttamalla se rikokseksi. Se ei ole ratkai-
su [Puhemies: Aika!] kaikkiin ongelmiin, että siitä tehdään rikos.

17.50 Krista Mikkonen vihr (vastauspuheenvuoro): Arvoisa puhemies! Minäkin kiitän
ministeriä tästä lakiesityksestä. Tämä on hyvin tärkeää, että me todellakin nämä lapsiavio-
liitot kiellämme ja lapsi saa olla lapsi siihen 18 vuoden ikään asti, mikä laissa sanotaan, että
on se aikuisuuden ikä.

Tässä tulivat esille myös nämä pakkoavioliitot. Pidän tärkeänä, että myös ne kriminali-
soitaisiin. Se ei toki poista niitä, aivan kuten edustaja Kurvinen sanoi, ei ongelma katoa sil-
lä, että ne todetaan laittomiksi, mutta kyllä se varmasti auttaa asian kuriin saamiseksi. Ja
ennen kaikkea on tärkeää, että nimenomaan tämmöiset pakkoavioliitot mitätöitäisiin, ja
siinä me voimme kyllä auttaa näitä ihmisiä, jotka ovat pakkoavioliitossa olleet, että niitä ei
vain pureta vaan ne nimenomaan mitätöidään. Silloin ne eivät jää sinne rekisteriin, ja hei-
dän omassa elämässään tällainen mitätöinti kyllä on suuri apu.

17.51 Pia Kauma kok (vastauspuheenvuoro): Arvoisa rouva puhemies! Tämä myös on
mielestäni erittäin hyvä lakimuutos, mikä on tulossa. Tähän mennessä hakemuksia vuosit-
tain on tullut muutama kymmenen, ja niistä suurin osa on ollut raskauden, uskonnollisen
vakaumuksen tai kulttuurisen syyn perusteella. Nyt tietysti, kun maahanmuutto on lisään-
tynyt Suomessa ja joissakin maissa on hyvin tyypillistä, että vanhemmat katsovat puolison
jo etukäteen alaikäisille lapsilleen, tämäntyyppiset järjestelyt varmasti ovat lisääntyneet.
2



Pöytäkirjan asiakohta PTK 111/2018 vp
Kysyisin ministeriltä: Mikä tilanne mahtaa olla tällä hetkellä, onko siellä pyyntöjä tälläkin
hetkellä odottamassa tällaisista maahanmuuttajaperheistä, joissa haetaan avioliiton laillis-
tamista? Ja jos sitten on saanut jo aiemmin luvan tällaiselle avioliitolle, niin ollaanko niitä
sitten mitätöimässä?

17.52 Sari Tanus kd (vastauspuheenvuoro): Arvoisa rouva puhemies! Lasten todella pi-
tää saada olla lapsia, nuorten nuoria, kasvaa ja kehittyä rauhassa toivon mukaan myös sek-
suaalisesti, ennen kuin tämäntyyppisiin asuin- tai ihmissuhdesidoksiin, sanotaanko niin,
ryhdytään.

Esitys on ilman muuta hyvä, ja lapsiavioliitot täytyy kieltää samoin kuin pakkoavioliitot
mitätöidä, niin kuin tässä on tullut esiin. Tietysti meillä Suomessa on pitkälti ollut, että on
kyse ollut näistä 17-vuotiaista, jotka ovat tulleet raskaaksi ja halunneet sitten virallistaa
suhteensa, mennä naimisiin. Mutta jos ajatellaan, että meillä on maahanmuutto lisääntynyt
ja nyt näitä kulttuurisia taustoja on erilaisia ja enenevässä määrin ehkä alaikäisten avioliit-
toja, niin sen suhteen varmasti on ihan järkevää ja hyvä vetää raja täysi-ikäisyyteen.

Haluaisin kuitenkin kysyä, että jos alaikäiset ovat avoliitoissa tai meillä on maahan-
muuttajia, joilla on ehkä useampia vaimoja, joista voi olla ehkä useampikin alaikäinen,
ehkä yksi virallinen mutta sitten useampia, niin millä tavalla ministeriössä näihin asioihin
on ajateltu vastaavasti puututtavan.

17.54 Timo Heinonen kok (vastauspuheenvuoro): Arvoisa rouva puhemies! Tässä tietys-
ti nyt ehkä osittain ulkomaalaistaustaisten takia joudutaan tätä lainsäädäntöä muuttamaan.
Jollain tavalla itse olin sen ymmärtänyt, että jos on muutamaa kuukautta vaille 18-vuotias
ja on raskaana oleva nuori nainen, niin on poikkeusluvalla voinut saada luvan mennä
avioon, mutta ymmärrän, että YK:n vuoden 2015 suosituksen mukaisesti nyt seuraamme
Ruotsin, Norjan ja Tanskan mallia, missä tämä kielletään myös näiltä lähes 18-vuotiailta.

Kysyisin oikeusministeri Häkkäseltä — isoin ongelmahan meillä on ulkomaalaistaustai-
set pakkoavioliitot, jotka tapahtuvat ulkomailla eli kun viedään suomalainen tyttö ulko-
maille ja pakkonaitetaan siellä: ollaanko tällä lainsäädännöllä puuttumassa siihen eli voi-
daanko mitätöidä tällaiset pakkoavioliitot tai lapsiavioliitot, jotka tehdään ulkomailla?

17.55 Olli-Poika Parviainen vihr (vastauspuheenvuoro): Arvoisa rouva puhemies! Jäl-
leen oikeusministerimme tekee hyvä työtä, kiitos siitä. Olette tuonut tärkeän esityksen tän-
ne saliin.

Vihreidenkin poliittisessa tavoiteohjelmassa otetaan kantaa lapsiavioliittojen kriminali-
soimiseksi ja niiden poistamiseksi laista ja myöskin pakkoavioliittojen kieltämiseksi. Ne
ovat toki osin oma kysymyksensä, vaikka näillä onkin yhtymäkohtia. Pakkoavioliitoista
tuntuu, että läsnä olevien keskuudessa on myös hyvin laaja ymmärrys, että on ainakin syy-
tä tutkia tarkemmin, onko mahdollista kriminalisoida niitä nopeammin ja myöskin mitätöi-
dä.

Kiinnittäisin vielä huomiota siihen, että Suomen kehitysavussa — menee vähän oikeus-
ministerin toimialan ulkopuolelle — me painotamme paljon tyttöjen oikeuksien edistämis-
tä. Katsoisin, että lapsiavioliittojen vastainen työ on jotain sellaista, mitä meidän kannattaa
huomioida myös siellä, ja toivon, että viette viestiä kollegallenne ulkoministeriöön ja ke-
hitysministerille.
3



Pöytäkirjan asiakohta PTK 111/2018 vp
Puhemies Paula Risikko: Vielä yksi vastauspuheenvuoro, sen jälkeen mennään puhuja-
listalle. Edustaja Talvitie, vastauspuheenvuoro, ja sen jälkeen sitten puhujalista, Räsänen.

17.56 Mari-Leena Talvitie kok (vastauspuheenvuoro): Arvoisa puhemies! Kiitos minis-
teri Häkkäselle, että on tuonut tämän avioliittolain muutoksen tänne ja tärkeän asian. Ku-
ten ministeri totesi, niin lapsilla on oikeus saada olla lapsi. Tämä esitys myöskin vastaa sit-
ten siihen samalle polulle, että olemme Pohjoismaiden kanssa, Ruotsin ja Tanskan ja Nor-
jan kanssa, samanarvoisia.

Lakivaliokunnassa on käsittelyssä myöskin tämä lapsen huoltoon ja tapaamisoikeuteen
liittyvä iso lakipaketti, joka on myöskin hyvä paketti. Tämä tavallaan sitten nivoo nämä,
päivittää myöskin tämän lainsäädännön siltä osin.

Mutta olisin kysynyt sitten vielä pientä asiaa, jota en tästä hallituksen esityksestä heti
löytänyt, että miten sitten, jos on henkilö, joka on alle 18-vuotias mutta Suomen kansalai-
nen ja aikoo solmia avioliiton jossain toisessa maassa, jossa on mahdollisuus solmia avio-
liitto alle 18-vuotiaan kanssa: pätevätkö henkilöön siis Suomen lait vai sen toisen maan
lait, ja miten tämän asian kanssa edetään? — Kiitos.

Puhemies Paula Risikko: Ja sitten puhujalistalle.

17.57 Päivi Räsänen kd: Arvoisa puhemies! Tänään todellakin istunnossa käsitellään tär-
keää kokonaisuutta, kun puhutaan lasten ja nuorten suojaamisesta ja suojelemisesta, ja
tämä lakiesitys, jota nyt käsittelemme, on monella tavoin hyvin perusteltu juuri lasten ja
nuorten oikeuksien vahvistamiseksi ja, niin kuin ministeri Häkkänen totesi, myös kansain-
välisen viestin lähettämiseksi.

On kuitenkin huomioitava se, että tämä koskee käytännössä melko pientä joukkoa tällä
hetkellä. Eli ihan tämän hallituksen esityksen omien perustelujen mukaan vuoden 2017 lo-
pussa meillä oli yhteensä viisi naimisissa olevaa alaikäistä, ja pääosinhan nämä liitot ovat
solmittuja juuri siinä 18 vuoden kynnyksellä eli 17-vuotiaana, joten se on hyvä huomioida.
Eli suuresta, ikään kuin mittavasta ongelmasta tällä hetkellä Suomessa ei ole kysymys.
Ehkä suurempi merkitys on nimenomaan tällä viestivaikutuksella.

Ministeri Häkkänen totesi, että on mahdollista elää avoliitossa. No, se on mahdollista,
mutta niissä tilanteissa, joissa tulee yllätysraskaus ja halutaan lapsi pitää, on kuitenkin huo-
mioitava se, että juuri nuoren naisen kannalta tai nuoren tytön kannalta se avoliitto, avolii-
tossa eläminen ja siinä lapsen huoltaminen ei välttämättä ole mikään turvallinen vaihtoeh-
to ja hyvä vaihtoehto. Tietenkin kaiken kaikkiaan olisi parempi, että myös lasten saaminen
ajoittuisi aikuisiälle, johon tämä toivottavasti tuo sen myönteisen viestin, että siten myös
pystytään teiniraskauksia ehkäisemään.

Mutta itse pidän hiukan kaksinaismoralistisena sitä, että kun puhumme 17-vuotiaiden
kohdalla lapsiavioliitoista, niin samaan aikaan avosuhteen tai nuorten seksisuhteiden koh-
dalla ei puhuta lapsiseksistä, vaan pidetään ikään kuin ihan normaalina sitä, että nuoret al-
kavat sukupuolielämän keskenään jo kauan ennen suojaikärajoja. Eli en pidä sitä tavallaan
ihannekehityksenä, vaan siinäkin suhteessa tarvittaisiin asennemuutosta, jotta nuoret ja
lapset saisivat täyden kasvurauhan.

Sitten täällä on puhuttu muista kulttuureista tulleista henkilöistä, maahanmuuttajista, ja
todellakin islamilaisen oikeuden mukaan avioliiton solmiminen on mahdollista, kun hen-
kilö on tullut sukukypsäksi. Tämähän käytännössä tarkoittaa sitä, että monissa islamilaisis-
4



Pöytäkirjan asiakohta PTK 111/2018 vp
sa maissa avioliiton solmimisikä saattaa olla hyvin alhainen, esimerkiksi 13 vuotta tai 15
vuotta, ja vieläkin nuorempana käytännössä saatetaan näitä avioliittoja solmia. Ymmärrän,
että tällä lainsäädännöllä kaikissa Pohjoismaissa on myös haluttu antaa selkeä viesti siitä,
että tämä ei ole täällä hyväksyttävää, ja siinä mielessä arvostan tätä viestiä ja tätä lainsää-
däntöä. Mutta aivan niin kuin edustaja Tanus totesi, on kuitenkin ongelmallista, että isla-
milaisessa oikeudessa saatetaan imaamin edessä solmia avioliitto, joka ei ole juridisesti pä-
tevä Suomessa, mutta samalla miehellä saattaa olla useampi vaimo islamilaisen oikeusjär-
jestyksen mukaan, ja suomalaisen lainsäädännön valossa vain yksi heistä on sitten se juri-
dinen vaimo. Samalla tavalla mielestäni nyt tulee kiinnittää huomiota siihen, että tämä ei
välttämättä poista lapsiavioliittokäytäntöä islamilaisen kulttuurin sisällä, eli edelleen on
mahdollista šaria-lain mukaisesti ottaa se lapsivaimo, vaikka häntä ei virallisteta suomalai-
sen oikeuskäytännön mukaan, ja se saattaa jopa asettaa hänet vielä haavoittuvampaan ase-
maan.

Kaiken kaikkiaan pidän kyllä tärkeinä niitä tavoitteita, joita tässä lainsäädännössä on
esitetty, mutta samalla on huomattava, että se ei välttämättä näitä ongelmia poista, että
tämä laki saadaan voimaan.

18.02 Hanna-Leena Mattila kesk: Arvoisa puhemies! Nyt lähetekeskustelussa oleva la-
kiesitys alaikäisenä solmittavien avioliittojen kieltämisestä on periaatteellinen. Voimaan
tullessaan tämä laki liittää Suomen niiden maiden joukkoon, jotka pitävät avioliittoa täysi-
ikäisten eli aikuisten välisenä juridisena sopimuksena, josta ei poiketa — ei edes uskonnol-
lisin tai kulttuurisin perustein.

Alaikäisenä solmittavia avioliittoja on ollut Suomessa suhteellisen vähän viime vuosi-
na. Ilmiö liittyy paljolti siihen, että avioliiton solmimisen perusteena menneinä vuosikym-
meninä usein ollut raskaus ei ole enää tänä päivänä samanlaisen sosiaalisen paineen alai-
nen asia kuin aikaisemmin. Sentään yli 40 prosenttia kaikista Suomessa syntyvistä lapsista
syntyy avioliiton ulkopuolella, avoliitossa olevaan parisuhteeseen ja yksinhuoltajaperhei-
siin. Yhteiskunta on luonut turvaverkon pärjäämiselle, joten avioliitto ja sen kautta lapsen
elatusvelvollisuus ei ole välttämätöntä lapselle tai lapsen äidille.

Alaikäisenä solmittavat avioliitot eivät myöskään ole sallittuja kulttuurisin ja uskonnol-
lisin perustein. On hyvä, että myös Suomessa otetaan selvä kanta siihen, mikä on aikuis-
ten, täysi-ikäisten maailmaan kuuluvaa toimintaa ja mikä ei. Lapsiavioliitot mahdollista-
vat alaikäisten raskaudet ja ylipäätänsä sukupuolisen kanssakäymisen, vaikka yleinen yh-
teiskunnallinen asenteemme viestittää lapsuuden ja nuoruuden rauhoittamista niille kuulu-
viin iloihin ja murheisiin. Alaikäisten oikeuksiin kuuluvat opiskelu ja ammatin hankkimi-
nen, joka saattaa estyä tai ainakin viivästyä avioliiton ja sen mukanaan tuomien asioiden
myötä. Alaikäiset ovat yksilöitä henkisen kehityksen vaiheissaan, mutta alaikäisenä sol-
mittavien avioliittojen kieltäminen lailla suo kategorisesti mahdollisuuden rauhoittaa vuo-
det ennen täysi-ikäisyyttä avioliiton kaltaiselta oikeudelliselta sopimukselta.

On tärkeää, että avioliiton solmijat ovat molemmat täydessä henkisessä ymmärryksessä
siitä, mistä avioliitossa on kyse. Entisessä elämässäni yläkoulun opettajana olin kyllä aika
murheellinen kuullessani Lähi-idästä lähtöisin olevalta 14-vuotiaalta tytöltä, että hänen
suurin unelmansa oli mennä mahdollisimman pian naimisiin ja olla aviovaimo — ilman
koulutusta ja mahdollisuutta elättää itse itsensä. Arvioni oli tuolloin, että taustayhteisö loi
paineet perinteiselle kulttuurisidonnaiselle käyttäytymiselle. Siksikin on hyvä, että Suo-
men laki antaa tarpeellisia lisävuosia itsenäisen ajattelun kehittymiseen.
5



Pöytäkirjan asiakohta PTK 111/2018 vp
Lakiesityksellä pyritään vaikuttamaan myös siihen, ettei avioliiton solmijoiden ikäero
ole epäsuhtainen. Toisin sanoen: jo 18-vuotias on henkisesti lähempänä vanhempaa osa-
puolta kuin 16-vuotias.

Arvoisa puhemies! Kansainvälistyvässä Suomessa, johon maahanmuuton myötä tulee
enenevässä määrin lisää ihmisiä erilaisista kulttuureista — niistäkin maista, joissa jopa lap-
sena solmitut avioliitot ovat mahdollisia — on käsillä oleva laki voimaan tullessaan selvä
viesti, mitä me pidämme arvokkaana ja tärkeänä. Me täällä Suomessa monien muiden Eu-
roopan maiden tavoin haluamme antaa lapselle ja nuorelle täydet oikeudet lapsuuteen ja
nuoruuteen, henkiseen ja fyysiseen kehittymiseen ja ennen kaikkea omaan vapaaseen tah-
toon solmia tai olla solmimatta juridisesti merkityksellisiä sopimuksia.

18.06 Hanna Sarkkinen vas: Arvoisa puhemies! Suomessa alle 18-vuotias ei saa juoda
alkoholia tai ajaa autoa, hän ei voi ottaa lainoja tai solmia monia muitakaan sopimuksia
eikä hän ole täydessä vastuussa elatuksestaan. Yhteiskunnassa katsotaan, että alle 18-vuo-
tias ei ole kypsä tekemään monia omaa elämäänsä koskevia valintoja, eikä hänellä ole
kaikkia täysi-ikäisille kuuluvia oikeuksia.

Avioliitto on merkittävä juridinen ja kulttuurinen sopimus, aikuiselämään kuuluva ih-
misten välinen sopimus ja yhteiskunnallinen instituutio. Avioliiton solmiminen on yksi
elämän merkittävistä päätöksistä. Nykyisessä ihmisoikeusperusteisessa, lapsen oikeuksia
painottavassa ajattelussa katsotaan, että avioliitto on nimenomaan aikuisten välinen sopi-
mus. YK:n ihmisoikeusneuvosto on suosittanut kaikkia maita kieltämään alle 18-vuotiai-
den lapsiavioliitot.

Suomessa avioliiton ikäraja on 18, mutta poikkeusluvalla avioliitto voidaan kuitenkin
sallia myös sitä nuoremmille, eikä alaikärajaa ole lainkaan määritelty. Vuosina 2010—
2017 myönnettiin yhteensä 126 poikkeuslupaa alaikäisille. Suurin osa poikkeusluvan saa-
neista oli 17-vuotiaita, kuitenkin vuonna 2012 poikkeuslupa on myönnetty niinkin nuorel-
le kuin 15-vuotiaalle. Valtaosa vuosina 2010—2017 poikkeusluvan saaneista lapsista on
tyttöjä. Kysymys on siis erittäin voimakkaasti sukupuolitettu.

Hakijan puoliso on usein 1—4 vuotta hakijaa vanhempi. Puolisoiden välinen ikäero on
kuitenkin ollut yli kuusi vuotta 18 prosentissa tapauksista. Seitsemässä tapauksessa mo-
lemmat puolisot ovat olleet alaikäisiä poikkeusluvan myöntämisvaiheessa. Tapauksia,
joissa hakija tai hänen puolisonsa ovat ulkomaan kansalaisia, on ollut 22 prosenttia.

Arvoisa puhemies! On hyvä, että alaikäisen avioliiton mahdollisuus nyt poistetaan lais-
ta, kiitos siitä ministerille. Avioliitto ei kuulu lapsille vaan on aikuisten välinen sopimus. Ei
voida katsoa, että alaikäinen on kypsä antamaan suostumuksensa avioliittoon, kun hänen ei
katsota olevan kypsä solmimaan muitakaan merkittäviä sopimuksia tai kantamaan täyttä
vastuuta omasta elämästään. On myös kansainvälisesti arveluttavaa, että lapsen oikeuksia
painottava Suomi on mahdollistanut alaikäisten avioliitot omassa maassaan, vaikka glo-
baalisti Suomi toimii niitä vastaan ja niiden vähentämiseksi.

Globaalisti lapsiavioliitot ovat usein pakkoavioliittoja, ja ne johtavat lasten hyväksikäyt-
töön, tyttöjen koulutuksen keskeytymiseen, teiniraskauksiin ja kohonneeseen lapsi- ja äi-
tiyskuolleisuuteen, korkeaan syntyvyyteen ja sitä kautta jatkuvaan köyhyyden kehään.

Arvoisa puhemies! Esimerkiksi Ruotsi, Tanska, Norja, Sveitsi, Alankomaat ja Saksa
sallivat avioliiton ilman poikkeuksia ainoastaan yli 18-vuotiaille. Suomi siirtyy siis oi-
keaan ja omaan viiteryhmäänsä lopettaessaan lapsiavioliittojen mahdollisuuden kokonaan
ilman poikkeuksia.
6



Pöytäkirjan asiakohta PTK 111/2018 vp
Vaikka alaikäisen ei voi katsoa olevan kypsä päättämään avioliiton solmimisesta, eivät
poikkeusluvalla solmitut avioliitot kuitenkaan suoraan ole pakkoavioliittoja, mutta ne saat-
tavat olla sitä joskus myös Suomessa. Suomessa on todennäköisesti myös joitain vasten-
tahtoisesti naitettuja tyttöjä. Alaikäisten avioliittojen kieltäminen kaikkinaisesti estää siten
myös lasten pakkoavioliittoja. Kun kyse on lapsista, voi myös olla erittäin vaikea erottaa,
milloin on tosiasiallisesti kyse lapsen omasta tahdosta ja milloin on kyse vanhempien tai
muun ympäristön painostamisesta.

Arvoisa puhemies! Lapsiavioliitot mahdollistavan poikkeusluvan säilyttämistä on aiem-
min perusteltu uskonnollisilla ja kulttuurisilla perusteilla ja vakaumuksilla. Mielestäni
nämä eivät ole hyväksyttäviä perusteita alaikäisten avioliitoille, sillä tämä peruste avaa kal-
tevan pinnan lasten oikeuksien polkemiselle ja heikentää muutenkin ihmisoikeusperusteis-
ta lainsäädäntöä.

Lapsiavioliittoja on perusteltu myös alaikäisten raskauksilla. Peruste on tänä päivänä
ontuva, sillä syntyvän lapsen oikeudet voidaan turvata ja isyys tunnustaa myös avioliiton
ulkopuolella ja naimisiin voi aina mennä myös lapsen syntymän jälkeen, kun äiti saavuttaa
täysi-ikäisyyden.

Arvoisa puhemies! Tämä lainsäädäntömuutos ei muuta sääntelyä koskien ulkomailla
solmittuja lapsiavioliittoja, joissa on nytkin käytetty tapauskohtaista harkintaa, että onko
ne sallittu vai eikö niitä ole sallittu ja laillistettu Suomessa. Pidän erittäin tärkeänä, että
tämä linja vahvistaa kriittistä suhtautumista siihen, milloin ulkomailla solmitut alaikäisten
avioliitot voidaan Suomessa laillistaa. Linjan täytyy olla tiukka, jotta tätä lakia ei kierretä
ja mennä ulkomaille naittamaan tyttöjä.

Tässä on aikaisemmin puhuttu myös uskonnollisperusteisista, ei-juridisista avioliitois-
ta, ja niiden ehkäisemiseksi tarvitaan varmasti asennekasvatusta, kulttuurista muutosta ja
työtä sen suhteen.

Mutta, arvoisa puhemies, tämä asia on voimakkaasti myös periaatteellinen, ja lainsää-
dännöllä lähetetään aina myös viesti, ja näen, että tämä on tervetullut lainmuutos ja lähet-
tää viestin siitä, että avioliitto ei ole lapsille, ja toivon, että tämä vaikuttaa myös niihin kult-
tuurisiin ja uskonnollisiin asenteisiin, jotka saattavat ylläpitää lapsiavioliittoja ja niitä suo-
sivia asenteita.

18.12 Pauli Kiuru kok: Arvoisa herra puhemies! Kulttuurilla, perinteillä tai uskonnolla ei
saa vaarantaa lasten oikeutta olla lapsia.

Tyttöjen asema on tässä tullut esiin. Tämä nimenomaan suojelee enemmän tyttöjen puo-
lella, vaikka tietysti on joitakin tapauksia, joissa ovat molemmat osapuolet olleet alaikäi-
siä.

Yhteiskunta on muuttunut, se on tässä huomioitu. Avoliitossa on mahdollista elää ja
mennä sitten täysi-ikäisenä naimisiin, jos näin halutaan. Nyt tällä lainsäädännöllä tätä kal-
tevaa pintaa viedään pois, tämä on oikea askel.

Pakkoavioliittoihin otan kantaa myös ja erityisesti siihen, mitä tässä edellinenkin edus-
taja puhui, että tiukka linja siihen, että ulkomailla tehtyjä pakkoavioliittoja tai avioliittoja ei
pidä mennä hyväksymään ainakaan kevyin perustein, jos on alaikäisiä.

Ja sitten tiukka linja tähän, kun lähdetään ulkomaille viemään erityisesti tyttöjä silvotta-
vaksi. Tämä on jotain aivan uskomatonta touhua, että houkutellaan lapsia ulkomaille ikään
kuin lomalle ja edessä on sitten koko elämän pilaava järkytys.
7



Pöytäkirjan asiakohta PTK 111/2018 vp
18.13 Hanna Halmeenpää vihr: Arvoisa puhemies! Tässä lakiesityksessä, jossa lasten
avioliitot kiellettäisiin, on oikea suunta. Nykytilanteessahan näiden poikkeuslupien, joilla
on alle 18-vuotiaitten avioliitot mahdollistettu, suuntaus on ollut se, että myönnettyjen lu-
pien määrä on pitkällä aikavälillä laskenut merkittävästi. Hyvä näin. Vuosittaisia hake-
muksia kuitenkin tulee nykyään 10—30, ja näistä suurin osa on johtanut myönteiseen pää-
tökseen. Tämän poikkeusluvan myöntäminen on aina edellyttänyt erityisiä syitä, ja ylei-
simpiä syitä alle 18-vuotiaiden avioliitoille ovat olleet raskaus, uskonnollinen vakaumus
sekä kulttuuriset syyt. Vihreät kannattavat lämpimästi tätä hallituksen esitystä. Omassa po-
liittisessa ohjelmassamme on kirjattuna toive ja tavoite kriminalisoida kaikki lapsiaviolii-
tot.

Eduskunnan naisverkosto ja Naisjärjestöjen Keskusliitto ovat pitkään tehneet vaikutus-
työtä alaikäisten avioliittojen kieltämiseksi, ja myös YK:n kaikkinaisen naisten syrjinnän
poistamista koskeva yleissopimus tähtää samaan. Lapsiasiainvaltuutettu on todennut, että
alaikäisten avioliittoihin voi liittyä lapsikaupaksi katsottavaa toimintaa, ja tältäkin kannal-
ta hallituksen esitys on erinomainen.

Alaikäisen mahdollisuudesta saada poikkeuslupa avioitumiselleen on viime vuosina
luovuttu myös Ruotsissa, Tanskassa ja Norjassa. Lapsiavioliitot ovat silti iso ongelma eri-
tyisesti kehittyvissä maissa edelleenkin, ja humanitäärisissä kriiseissä haavoittuvassa ase-
massa olevien asema on entistä hauraampi. Kriisien keskellä seksuaalinen väkivalta lisään-
tyy ja myös lapsiavioliitot yleistyvät. Nyt on todettu myös, että ehkäpä ilmastonmuutoksen
myötä lapsiavioliittojen määrä kehittyvissä ja kehitysmaissa on kasvanut. Samaan aikaan,
kun hallitus on leikannut kehitysyhteistyövaroista, tämä ristiriita toimissa on olemassa, ja
tavoitteena tulee olla se, että kehy-rahat kasvatetaan 0,7 prosenttiin bruttokansantuotteesta.

Arvoisa puhemies! Tässä ei ole kyse pakkoavioliitoista vaan lapsiavioliitoista, mutta
pakkoavioliitot ovat toinen asia, joka olisi sitten seuraavana toimenpiteenä syytä krimina-
lisoida. Toivonkin tätä hallituksen vielä edistävän, toivottavasti jopa tässä yhteydessä, jos
mahdollista. Nyt hallituksen esityksessä ei oteta kantaa pakkoavioliittoihin, mutta tiedossa
on, että pakkoavioliittojakin Suomessa esiintyy, niiden tunnistaminen vain on heikkoa.
Monia tapauksia ei raportoida ollenkaan, ja rikosprosessiin näitä tapauksia ei juuri päädy.
Ihmiskauppaan ja pakottamiseen liittyvä lainsäädäntö vastaa tällä hetkellä siis huonosti ti-
lanteiden tunnistamiseen, ja tällaisia voivat olla muun muassa tilanteet, joissa lapsi lähete-
tään lähtömaahan avioitumaan.

Arvoisa puhemies! Tämä lakiesitys on kuitenkin erittäin kannatettava. Toivon, että hal-
litus ja ministeri huomioi jatkotoimissaan myös ne vielä kriminalisoimatta olevat avioliit-
tomuodot, kuten pakkoavioliitot, ja kieltää nekin.

Ensimmäinen varapuhemies Mauri Pekkarinen: Tälle keskustelulle varattu aikaikkuna
alkaa olla päättynyt, mutta myönnän vielä puheenvuorot edustajille Laukkanen ja Pauli
Kiuru, ja katsotaan, kuinka kaukana siinä vaiheessa ajallisesti ollaan. [Sari Tanus: Entäs
ministerin vastaus?]

18.17 Antero Laukkanen kd: Arvoisa herra puhemies! On erittäin tärkeää, että yhteis-
kunta ja eduskunta seuraavat yhteiskunnan kehitystä ja myös, että avioliittolakia tarkastel-
laan aina ajoittain, että vastaako se sitä kehitystä, joka yhteiskunnassa muuten on meneil-
lään. Sen ei kuitenkaan tulisi tarkoittaa sitä, että itse avioliiton perinteinen merkitys ja arvo
yhteiskunnallisena instituutiona olisi jollakin tavalla sen kohteena, että sen arvoa ja merki-
8



Pöytäkirjan asiakohta PTK 111/2018 vp
tystä haluttaisiin muuttaa tai jopa alentaa. Tämän muutosesityksen ehkä keskeisimpiä
asioita on juuri se, että halutaan luoda puitteet hyvän avioliiton syntymiselle ja ne edelly-
tykset, että ei kenenkään tarvitse paineen alla mennä avioliittoon mistään syystä vaan että
itse avioliitto nähtäisiin merkityksellisenä ja tärkeänä tapahtumana.

Hieman mietin, että onko tämä esitys lopulta hyvä vai huono. Olen vähän kahden vai-
heilla ja mielenkiinnolla odotan tässä nyt valiokunnan mietintöä ja sitä, mitä asiantuntijoi-
ta kuullaan. Ehdottomasti tässä on hyviä asioita, mutta tämä on niin syvällinen ja monipuo-
linen asia, että en pidä tätä pelkästään sellaisena asiana, että tässä nyt ulkomaalaisten pak-
koavioliitot olisivat se suurin uhka, jota tässä torjutaan. Tässä on muitakin nyansseja ja nä-
kökulmia.

Mutta niin kuin sanoin, on tärkeää, että avioliittolakia tarkastellaan ja pohditaan, vastaa-
ko se yhteiskunnallista tilaa, ja jään odottamaan valiokunnan ratkaisua ennen omaa lopul-
lista ratkaisuani.

18.19 Pauli Kiuru kok: Arvoisa herra puhemies! Hieman pääaiheesta sivupolulle:
Edustaja Halmeenpää otti kehitysyhteistyörahat esille, ja toden totta, olemme joutuneet

hieman siitä tinkimään viime vuosina, mutta nyt on pientä korjaustakin jo tehty. Naiset,
lapset, lisääntymisterveys ovat meidän kehitysyhteistyön kärjessä, ja niin sen pitää olla-
kin. Kohteita on fokusoitu tarkemmin, jotta tuki menisi mahdollisimman vaikuttavalla ta-
valla, ja kehitysministeri Virolainen on tässä jatkanut hyvää työtä.

Kehitysyhteistyökohteilta, kun puhutaan avioliitoista, lasten asemasta tai lisääntymises-
tä, odottaisin myös vastuuta. Esimerkiksi Tansanian presidentti noin kuukausi sitten sanoi,
että maan naisten pitää ryhtyä synnytystalkoisiin, koska viisi lasta per nainen ei riitä ja tar-
vitaan lisää tansanialaisia. Samaan aikaan Suomi antaa kehitysapua maahan. Senegalin vä-
kiluku 1970 oli 4 miljoonaa, ja sattumoisin Suomen väkiluku oli vuonna 1970 myös 4 mil-
joonaa. Ero on siinä, että vuonna 2100 Suomen väkiluku on 5,5—6 miljoonaa, Senegalin
väkiluku on 70 miljoonaa. Tätä taustaa vasten mikään kehitysapu ei tule riittämään. Afri-
kan voimavarat ja ruokatuotanto eivät tule toimimaan, elleivät nämä maat ja hallitukset ota
myös itse vastuuta omasta kansastaan ja tulevaisuudestaan. Siinä suhteessa toivon, että
meidän kehitysavussa huomioidaan ainakin ikään kuin palkitsevalla tavalla niitä maita, jot-
ka tuntevat tämän vastuun paremmin, ja ehkä sitten annamme tukea hieman heikommin
niille, jotka eivät ota asioista oikein itsekään vastuuta.

Mutta edelleenkin haluan kiittää ministeri Häkkästä näistä tämän päivän hyvistä lakiesi-
tyksistä. Näillä asioilla Suomi on todellakin oikeassa viiteryhmässä.

Ensimmäinen varapuhemies Mauri Pekkarinen: Ministeri, 2 minuuttia.

18.22 Oikeusministeri Antti Häkkänen (vastauspuheenvuoro): Arvoisa puhemies! Kii-
toksia jälleen kerran hyvistä kysymyksistä ja kommenteista. Tosiaan tämän lainvalmiste-
lun taustalla on semmoinen, että kun puolitoista vuotta sitten aloitin ministerinä, niin ryh-
dyin tätä tarkastelemaan, miksi meillä tällainen oikeus on, onko tämä niin kuin jäänne, jota
ei tosiasiassa käytetä. Mutta sitä tosiasiassa käytetään, niitä lupia myönnetään. Ja suoraan
sanottuna lupien perusteluaineistoista ainakin minä vedän sellaisen johtopäätöksen, että en
voi olla täysin varma, etteikö niihin liittyisi joitain uskonnollisia tai kulttuurillisia tai muita
perusteita, jotka minun mielestäni eivät suomalaiseen oikeusjärjestykseen niin selkeästi
kuulu. Sen takia käynnistin lainvalmistelun, ja siinä yhteydessä huomattiin, että itse asias-
9



Pöytäkirjan asiakohta PTK 111/2018 vp
sa on mahdollisuus, että tämä poikkeuslupamenettely myös mahdollistaa jonkinsorttisen
painostamisen. Sen takia tästä poikkeuslupamenettelystä on syytä Suomessa luopua koko-
naisuudessaan.

Mitä tulee kysymyksiin ulkomailla tapahtuvista avioliitoista, niiden osaltahan tämä la-
kiesitys ei tuo selkeätä muutosta, koska en olisi ehtinyt tuomaan tätäkään lakiesitystä, kos-
ka se olisi vaatinut pidemmän valmistelun. Mutta semmoinen vaikutus sillä on, että jos ul-
komailla nyt menee naimisiin vaikka alaikäinen ja täysi-ikäinen, niin tämä nostaa sitä ikä-
rajakynnystä, jolloin Suomessa katsotaan, että voidaan tunnustaa joku avioliitto. Eli nyt
tämä on yksi oikeusjärjestyksen yleisperiaate, että vain sellaiset avioliitot hyväksytään
Suomessa. Eli nyt jos tulee 15—16-vuotias henkilö, joka on mennyt naimisiin ulkomailla,
ja vaikka kolmekymppinen mies, niin hyvin todennäköisesti tällaisia ei hyväksytä. Niitä ei
itse asiassa nykyäänkään hyväksytä, mutta niitä jatkossa hyväksytään entistä niukemmin.
Elikkä pitää olla hyvin lähellä toistensa ikää ja tyyliin joku lapsen etu perusteena, että on
vaikka 17- ja 18-vuotias Afganistanissa asunut pariskunta, jolla on lapsi. Tällaisissa ta-
pauksissa, joissa katsotaan YK:n lapsen oikeuksien sopimuksen puitteissa, että se on lap-
sen edun mukaista, että sitä perhettä ei oikeudellisesti hajoteta, [Puhemies koputtaa] ne
edelleen voitaisiin sallia. Mutta se vaatii jatkoselvittelyä, tehdäänkö siihen lakimuutoksia.
Hyvin vaikeata.

Keskustelu päättyi.

Asia lähetettiin lakivaliokuntaan.
10


