















































DEMF162.tmpSave.xml


Pöytäkirjan asiakohta PTK 17/2016 vp
Pöytäkirjan asiakohta 

PTK 17/2016 vp

Täysistunto

Keskiviikko 2.3.2016 klo 13.59—16.57

3. Hallituksen esitys eduskunnalle laeiksi maankäyttö- ja rakennuslain muuttamisesta sekä 
kevennettyjen rakentamis- ja kaavamääräysten kokeilusta annetun lain 3 §:n kumoamises-
ta

Hallituksen esitys HE 148/2015 vp
Valiokunnan mietintö YmVM 3/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 3. asia. Käsittelyn pohjana on ympäristövaliokunnan mietintö YmVM 3/2016 vp.
Nyt päätetään lakiehdotusten sisällöstä.

Keskustelu

15.08 Tytti Tuppurainen sd: Arvoisa rouva puhemies! Hallituksen esitys eduskunnalle
laiksi maankäyttö- ja rakennuslain muuttamisesta sekä kevennettyjen rakentamis- ja kaa-
vamääräysten kokeilulain 3 §:n kumoamisesta on lähtökohdiltaan ja perusperiaatteiltaan
hyvä.

Maankäyttöpolitiikka kuuluu ennen muuta kunnille. Maankäyttöä koskevat ratkaisut on
perusteltava tarkoituksenmukaisuusnäkökohdilla, mikä on kunnan asukkaille parasta,
mikä on kunnan elinkeinoille parasta. Valtion tehtävä on huolehtia oikeusturvasta ja sel-
laisten luonnonarvojen suojelusta, joilla ei muita puolustajia ole. Pääosin hyvässä esityk-
sessä on kuitenkin rantarakentamista koskeva ehdotus, joka on omiaan tekemään poik-
keuksesta säännön. Se mahdollistaa entistä selvästi laajemman rantarakentamisen.

Yksityinen omistajaoikeus on oikeusjärjestyksemme perusta, ja oikeus omalle maalle
rakentamiseen on helppo hyväksyä. Kuitenkin tämä rantarakentamisen kysymys on vuosi-
kymmeniä sitten käyty huolella läpi. On esitetty kantoja omistusoikeuden käytön puolesta
ja on esitetty kantoja, joiden mukaan maisemansuojelun, vesistöjensuojelun ja ranta-aluei-
den yleisen virkistyskäytön turvaaminen edellyttää rakentamisen säätelyä. On päädytty
kompromissiin, joka painottaa kaavoituksen merkitystä tällaisen säätelyn toteuttamisessa.
Esityksessä ei ole riittäviä perusteluita, miksi tästä ratkaisusta on päästävä nyt eroon. Ei se
ainakaan hallinnon taakkaa vähennä.

Arvoisa puhemies! Tällä vaalikaudella on vaikea käsitellä montaakaan asiaa ilman, että
pohdinnat kääntyvät hallituksen kaavailemiin hallinnon uudistuksiin. Niin on tässäkin
asiassa. Jos valta siirtyy nyt tässä esityksessä kunnille, niin on pakko kysyä, minne se sit-
ten lopulta siirtyy. Sote-uudistuksen jäätyä syrjään maakuntahallintoa ollaan parastaikaa
kovalla kiireellä rakentamassa. Mihin mikäkin päätösvalta sitten lopultakin menee? Kun
julkisuudessa on arveltu, että maakunnat saavat kansanvaltaan perustuvan hallinnon — eli
siis vaaleilla valittavat valtuustot — vasta ensi vuosikymmenellä, mihin valta ollaan lä-
 Tarkistettu
4.0



Pöytäkirjan asiakohta PTK 17/2016 vp
hemmän puolen vuosikymmenen aikana keskittämässä? Esimerkiksi: Onko vaarana, että
Pohjois-Pohjanmaan elyn päätösvalta menee Oulua koskevilta osiltaan ensin Ouluun ja
sieltä se sitten siirtyy muille Pohjois-Pohjanmaan kunnille? Onko näin?

Arvoisa puhemies! On kovin vaikea luottaa mihinkään uudistukseen, kun emme tiedä,
mikä lopussa oikein odottaa.

15.12 Martti Mölsä ps: Arvoisa rouva puhemies! Tämän maankäyttö- ja rakennuslakia
koskevan muutoksen alkujuuret heijastuvat hallitusneuvotteluissa sovittuihin asioihin eli
osittain normienpurkuun ja byrokratian vähentämiseen. Siis olemme ihan oikealla tiellä ja
asian ytimessä. Aikaisempien hallitusten rakentamasta holhousyhteiskunnasta ollaan nyt
siirtymässä vähitellen enemmän maalaisjärjen puolelle. Jokainen kunta tai ihminen voi
päättää asioistaan jatkossa itsenäisemmin, hieman parempana asiantuntijana, omilla koti-
nurkillaan. Eli hallituksen esityksessä elinkeino-, liikenne- ja ympäristökeskuksille nykyi-
sin kuuluva poikkeamistoimivalta ehdotetaan siirrettäväksi kokonaan kunnille. Nykyisen
poikkeamistoimivallan jakautumisen kunnan sekä elinkeino-, liikenne- ja ympäristökes-
kuksen kesken katsotaan aiheuttavan päällekkäistä työtä ja hidastavan lupamenettelyjä.
Hallituksen esitykseen sisältyvillä muutoksilla siirretään ainoastaan poikkeamistoimivalta
kunnille mutta ei ehdoteta muutettavaksi lakiin sisältyviä poikkeamisperusteita.

Hallituksen esityksen perusteluista ilmenevistä syistä ja saamansa selvityksen perusteel-
la ympäristövaliokunta pitää esitystä tarpeellisena ja tarkoituksenmukaisena. Valiokunta
puoltaa lakiehdotuksen hyväksymistä muutamin huomautuksin ja teknisin muutoksin.

Koska lakimuutos koskee vain kaava-alueella tapahtuvia poikkeuksia, tarkastelen seu-
raavaa kohtaa tarkemmin. Mietinnössä todetaan seuraavaa: "Maankäytön suunnittelu on
keskeisin keino ohjata myös yhdyskuntarakennetta. Valiokunta kuitenkin kiinnittää huo-
miota siihen, että yhdyskuntarakenteen hajautumiskehitystä pidetään pitkällä tähtäimellä
kestämättömänä erityisesti ilmastonmuutoksen näkökulmasta. Hajautumiskehitystä voi il-
metä erityisesti kaupunkiseutujen reuna-alueilla alhaisen tiheyden taajama-alueiden laaje-
nemisena, joka johtuu pääosin kaupunkiseutuja ympäröivän haja-asutusalueen hajaraken-
tamisesta. Tässä kehityksessä poikkeusmenettelyillä on oma merkityksensä."

Näkemykseni mukaan hiilijalanjälki on huomattavasti suurempi kaupungeissa kuin
maaseudulla, siksi en mietinnössä olevaa kirjausta ymmärrä enkä hyväksy sitä, miten se
voisi aiheuttaa negatiivista ilmastonmuutosta. En kuitenkaan nähnyt eriävää taikka hylky-
mielipidettä tarpeelliseksi, koska laki toimii tässä ohjenuorana. Tällaisilla kirjauksilla ei si-
ten ole merkitystä.

Eli laki on tervetullut piristys kohti toimivampaa yhteiskuntaa Kehä kolmosen ulkopuo-
lellakin.

15.16 Silvia Modig vas (vastauspuheenvuoro): Arvoisa rouva puhemies! Edustaja Mölsä
pohti puheenvuorossaan sitä, mitä vaikutuksia tällä voi olla hiilijalanjälkeen tai ilmaston-
muutoksen vastaisiin toimiin.

Minä katson asiaa, totta kai, helsinkiläisenä päättäjänä. Me suunnittelemme Helsinkiä,
kasvavaa kaupunkiseutua, kaavojemme kautta. Poikkeukset usein luovat haasteen kaaval-
le. Helsinkiä rakennetaan hyvien joukkoliikenneyhteyksien väliin, olemassa olevien raitei-
den varrelle pyritään massoittamaan mahdollisimman paljon asuntorakentamista, jotta sen
kautta tulisi tarpeeksi ihmisiä, jotta meillä olisi mahdollisuus tarjota kaikki tarvittavat pal-
velut, niin koulut, terveydenhuollot kuin julkinen liikenne.
2



Pöytäkirjan asiakohta PTK 17/2016 vp
Kun nytten syntyy asuntoja sattumanvaraisesti poikkeuksen kautta sinne tänne ulkopuo-
lelle sen kaupunkirakenteen, joka on suunniteltu ekologisista ja sosiaalisista näkökulmis-
ta, niin se aiheuttaa hiilijalanjäljen kasvua siten, että ihmisiä asutetaan paikkoihin, jotka ei-
vät ole hyvän julkisen liikenteen päässä. Heidän työmatkansa, matkailunsa palveluihin,
vaikeutuu ja pitenee. Muun muassa sitä kautta, liikkumisen kautta, (Puhemies koputtaa)
tällä on vaikutusta hiilijalanjälkeen.

15.17 Touko Aalto vihr (vastauspuheenvuoro): Arvoisa rouva puhemies! Edustaja Möl-
sä puhui omasta tietämyksestään siitä, että kaupungeissa hiilijalanjälki olisi lähtökohtai-
sesti aina suurempi, ja viittaa siihen, että syy liittyy nimenomaan siihen asumisen tapaan
verrattuna maaseutuun. Kysymyshän liittyy ennen kaikkea siihen, mikä on sosioekonomi-
nen taso, kuinka paljon on mahdollista kuluttaa, siihen se liittyy ennen kaikkea. Voi miet-
tiä, että jos Helsingin kokoisen kaupungin väkimäärä heitetään jonnekin maakuntaan ja
mökkejä sinne tänne, niin kuinka paljon siinä yhteydessä hiilijalanjälki nousisi. Tästä on
kysymys eikä niinkään siitä, missä ihmiset asuvat, koska nimenomaan kun mietitään, mi-
ten ihminen pääsee paikasta A paikkaan B, miten lämmitys järjestetään ja infra järjeste-
tään, niin kaupungeissa ne on hoidettu huomattavasti tehokkaammin ja ottaen huomioon,
miten näin iso väkimäärä pystyy asumaan yhdessä paikassa, myös kaavoitus on tiiviimpää
Tällä on vaikutusta, totta kai, ilmastonmuutokseen.

Toinen varapuhemies Paula Risikko: Täällä on aika monta vastauspuheenvuoroa, minä
myönnän ne kaikki täältä.

15.18 Eeva-Maria Maijala kesk (vastauspuheenvuoro): Arvoisa puhemies! Hiilijalanjäl-
ki on asia, mistä me voisimme varmasti keskustella täällä aika pitkään. Olen perehtynyt
asiaan pikkuisen eri näkökulmasta kuin te, edustajat Modig ja Aalto. Olen todellakin luke-
nut tästä ja tutustunut sillä mielellä kuvioihin, että maaseudulla asuminen on monen näke-
myksen mukaan, monen tutkimuksen ja selvityksen mukaan jopa parempi hiilijalanjäljen
osalta kuin kaupungissa asuminen. Tämä on asia, mistä voimme olla montaa eri mieltä sen
mukaan, mitä käytetään laskemisen määritteinä ja taustana näissä kuvioissa. Mutta ne ih-
miset, jotka haluavat rakentaa maaseudulle, sitoutuvat myöskin elämään siellä sillä työllä,
mitä siellä on, ja kuviot ovat sen mukaan. Eli minä ainakin näen, että sillä, joka maaseu-
dulla asuu, on monesti hiilijalanjälki huomattavasti pienempi kuin perusasiana kaupungis-
sa asuvilla. On kyse kokonaisvaltaisesta, monimuotoisesta asiasta. Elikkä en ollenkaan hy-
väksy tämmöistä maaseudun ihmisten suoraa syyttämistä, että he tuottaisivat enemmän hii-
lijalanjälkeä.

15.19 Hannu Hoskonen kesk (vastauspuheenvuoro): Arvoisa rouva puhemies! Kyllähän
juttu on niin, että kaikkialla Suomessa asutaan arvokkaasti, jokainen kodissaan, on sitten
Helsingissä, Utsjoella taikka Ilomantsissa. On syytä kuitenkin muistaa nämä tosiasiat, että
minnekään tähän maahan ei rakenneta niin sanotusti villisti. Totta kai maaseutukuntien taa-
jamat ja muutkin paikat on kaavoitettu, asemakaavat on ja sieltä löytyy kaikki muutkin tar-
vittavat nykylainsäädännön vaatimat systeemit. Mutta pitää muistaa se, että ihan virallises-
ti viimeaikaisten tutkimusten — joita muuten ei ole julkistettu kovin isosti — mukaan maa-
seudulla elävät ihmiset aidosti elävät ekologisesti, ja tämä varsinkin Vihreän liiton hellimä
ajatus siitä, että maaseudulla ei ole puhdasta elämäntapaa, on joutumassa nyt romukop-
3



Pöytäkirjan asiakohta PTK 17/2016 vp
paan, tämä vanha idea. Nythän meillä autoilukin muuttuu siten, että fossiilisten polttoai-
neiden määrä vähenee ja bioaineilla tuotetaan polttoaineet, niin että maaseudun ihmiset
elävät vieläkin puhtaammin, koska niistä maaseudulta tulevista raaka-aineista tehdään
polttoaineetkin henkilöautoihin. Silloinhan pääsemme irti tästä fossiilisten kierteestä, joka
tällä hetkellä tässä maassa on vallitseva ja näkyy erikoisesti suurissa kaupungeissa.

Toinen varapuhemies Paula Risikko: Myönnän vielä seuraavat vastauspuheenvuorot:
edustajille Torniainen, Mölsä, Halmeenpää, Aalto ja Modig.

15.20 Ari Torniainen kesk (vastauspuheenvuoro): Arvoisa rouva puhemies! Oma näkö-
kantani tähän asiaan on se, että Suomessa meistä jokaisen tulee saada asua siellä, missä ha-
luaa asua. Ja maaseudulla tulee voida asua tulevaisuudessakin ja sinne saada myöskin ra-
kentaa. Tosiasia tässä asiassa on, että yhdyskuntarakenteen hajautumiskehitystä pidetään
pitkällä tähtäimellä kestämättömänä, mutta miksi se on näin? Oikeastaan meillä on tällä
hetkellä tilanne se, että erittäin monissa kaupungeissa Suomessa halutaan ja tehdään jo nyt
sitä, että tiivistetään kaupunkirakennetta. Sitä eheytetään jo nytten, sitä ei voi enää paljon
enempää eheyttää. Itse toivon, että meillä voidaan asua myös siellä, missä halutaan.

15.21 Martti Mölsä ps (vastauspuheenvuoro): Arvoisa rouva puhemies! Miksi otin tä-
män kohdan käsittelyyn, se johtui nimenomaan siitä, että tämä lakimuutos koskee kaava-
alueella tapahtuvia poikkeuksia eikä sillä ole mitään merkitystä haja-asutusalueiden raken-
tamisessa. Se oli se oleellinen asia tässä, ja tämä on nyt kirjattu ihan turhaan tähän mietin-
töön, koska sillä ei ole tähän lakiinkaan oikeastaan mitään vaikutusta. Eli ilmastonmuutok-
sen kannalta tällä ei ole merkitystä, se oli se sanoma.

Ja kun totesin, että hiilijalanjälki on kaupungissa suurempi, niin siihen löytyy aika mon-
ta perustetta, mutta en lähde niitä erikseen käsittelemään nyt.

15.22 Hanna Halmeenpää vihr (vastauspuheenvuoro): Arvoisa rouva puhemies! Edus-
taja Torniainen käytti kyllä erinomaisen puheenvuoron siitä, että Suomessa tulee voida
asua siellä, missä haluaa, ja halutessaan maaseudullakin. Asia on juuri näin. Itsekin asun
maaseudulla, enkä mistään hinnasta muuttaisi kaupunkiin. 500 ihmisen kylä riittää oikein
hyvin, ja se on paras paikka ainakin minulle ja perheelleni.

Edustaja Hoskonen, kaikella kunnioituksella, sekä te että minä, me molemmat, varmasti
tiedämme maaseudulla asumisen edut ja ihanuudet, miten hienoa se on, ja tiedämme ja tun-
nemme myös sen, että siellä voi asua myös ekologisesti, ekologisemmin jopa kuin joissa-
kin kaupunkiolosuhteissa, riippuen siitä, millaisia valintoja ihminen tekee. Mutta arvoisa
edustaja Hoskonen, älkää väittäkö, että vihreät olisivat toista mieltä.

15.23 Touko Aalto vihr (vastauspuheenvuoro): Arvoisa rouva puhemies! Kukaan ei ar-
vota maaseudulla asumista kaupunkiasumista korkeammalle tai toisinpäin. Ja on aivan sel-
vä asia, jos katsotaan ihan vain tilastoja, että iso osa päästöistä syntyy asumisesta, liikku-
misesta ja — totta kai — omista kulutustottumuksista. Ne omat kulutustottumukset eivät
liity suoraan siihen kaupunkiin tai maaseutuun, ne liittyvät sen ihmisen omiin päätöksiin,
omiin valintoihin. Ihminen pystyy elämään hyvin ekologisesti maaseudulla mutta myös
kaupungissa.
4



Pöytäkirjan asiakohta PTK 17/2016 vp
15.24 Silvia Modig vas (vastauspuheenvuoro): Arvoisa rouva puhemies! Minä pidän nyt
tosi valitettavana tätä keskustan esiin tuomaa vastakkainasettelua kaupunkiasumisen ja
maaseudulla asumisen välillä. Jos te käytte nyt tämän kokouksen pöytäkirjat läpi, ketkään
muut kuin keskustalaiset eivät puhuneet täällä tästä vastakkainasettelusta. Tietysti jokai-
sella pitää olla oikeus asua joka puolella Suomea. Itse pidän sitä itseisarvona, rikkautena,
että me olemme asuttaneet koko tämän maan.

Kukaan ei ole väittänyt, että kaupungissa asuminen itsessään olisi jotenkin ekologisem-
paa. Minä luulen, että meistä monet viittaavat tässä nyt siihen samaan tutkimukseen, joka
ehkä yllätti monet siitä, että vaikka olisi tiivistä kaupunkirakentamista, se ei itsessänsä yk-
silön hiilijalanjälkeä alenna. Miksi? Ainakin tässä tutkimuksessa, mihin minä olen itse tu-
tustunut, ero maaseudulla asuvaan oli se, että kaupunkilaisilla on vähemmän vaikutusmah-
dollisuuksia muun muassa siihen, miten hänen talonsa lämpiää. Maaseudulla on erilaiset
kiinteistöt, erilainen tapa asua, ja asukas itse voi vaikuttaa suoremmin siihen, mikä on se
hänen asumisensa hiilijalanjälki.

Mutta jos me sitten mietimme, että me saamme läpi ratkaisuja, jotka edistävät ilmaston-
muutoksen vastaista työtä, jotka vähentävät meidän hiilijalanjälkeämme, niin kyllä sillä on
merkitystä, saammeko me puoli miljoonaa kuntalaista tekemään sen kerralla vai sata kun-
talaista tekemään sen kerralla. Sen takia kyllä ratkaisu ilmastonmuutoksen haasteisiin löy-
tyy kaupungeista, koska siellä on niin paljon ihmisiä yhdessä paikassa. Ja tämä muutos tu-
lee meillä Helsingissä vaikeuttamaan sitä eriytymiskehitystä, sitä että rakennetaan hajal-
leen, koska me haluamme ihmiset hyvien raideyhteyksien päähän, hyvien palveluiden ää-
reen, emmekä sinne tänne, esimerkiksi alueelle, joka nyt on kaavoitettu toimistoalueeksi.
Jos sinne syntyy yksi asunto, jonne tulee viisi lasta, missä on heidän päiväkotinsa? (Edus-
kunnasta: Bravo!)

Toinen varapuhemies Paula Risikko:  Ja vielä edustaja Kärnä, vastauspuheenvuoro. Sit-
ten mennään puhujalistalle.

15.25 Mikko Kärnä kesk (vastauspuheenvuoro): Arvoisa rouva puhemies! On nyt kui-
tenkin huomattava tässä keskustelussa, että se ratkaisu siihen ilmastonmuutoksen hillin-
tään ja torjuntaan ei löydy ainoastaan sieltä kaupungeista vaan päinvastoin, kyllä myös
maaseudulla on näitä mahdollisuuksia paljon. Itse ainakin väitän, että oman perheeni hiili-
jalanjälki omakotitalossa asuen nykyaikaisella tekniikalla ja siten, että riista ja kala hanki-
taan siitä ympäröivästä luonnosta ja hyödynnetään, on erittäin pieni. Eli koko ajan tässä
keskustelussa täytyy muistaa se kokonaisuus, että otetaan koko maan mahdollisuudet käyt-
töön.

Toinen varapuhemies Paula Risikko:  Ja sitten mennään puhujalistalle, edustaja Kulma-
la.

15.26 Kari Kulmala ps: Arvoisa rouva puhemies! Tässä hallituksen esityksessä ely-kes-
kuksille nykyisin kuuluva poikkeamistoimivalta ehdotetaan siirrettäväksi kokonaan kun-
nille. Esityksessä pyritään osaltaan toteuttamaan hallitusohjelman tavoitteita ely-keskus-
ten tehtävien sopeuttamisesta vähentyneisiin resursseihin ja suuntaamaan ne merkittäväm-
piin alueiden käytön kysymyksiin. Tämänkin vuoksi esitys on hyvä ja kannatettava.
5



Pöytäkirjan asiakohta PTK 17/2016 vp
Nykyinen poikkeamistoimivallan jakautuminen kunnan ja ely-keskusten kesken aiheut-
taa päällekkäistä työtä ja hidastaa lupamenettelyjä. Tästä meillä jokaisella on varmasti hy-
viä ja huonoja esimerkkejä tiedossa. Tähän esitykseen sisältyvillä muutoksilla siirretään ai-
noastaan poikkeamistoimivalta kunnille mutta ei ehdoteta muutettavaksi lakiin sisältyviä
poikkeamisperusteita. Poikkeamistoimivalta ehdotetaan siirrettäväksi myös ranta-alueelle
rakentamisen osalta.

Tämä on oikeastaan ainut kohta, missä jouduin itse ajattelemaan asiaa syvällisesti, Suo-
messa kun rakennettavat rantatontit ovat varsin vähissä. Kuitenkin, kun esitystä lukee, voi-
daan todeta, että poikkeamistoimivallan siirtäminen koskee uuden rakennuksen rakenta-
mista ranta-alueelle, jolla ei ole asemakaavaa tai sellaista oikeusvaikutteista yleiskaavaa,
jossa on erityisesti määrätty yleiskaavan tai sen osan käyttämisestä rakennusluvan myön-
tämisen perusteena, ellei kyse ole olemassa olevan asuinrakennuksen laajentamisesta tai
korvaamisesta.

Mikäli tämä toteutuu, en näe mitään vaaraa sille, etteikö poikkeamistoimivaltaa voitaisi
siirtää kunnille. Yhtenä perusteena on myös se, että joka tapauksessa kunnat vastaavat
alueidensa käytön suunnittelusta yleisesti. Tällöin myös poikkeamistoimivallan tulee olla
kokonaan kunnilla.

Valvonta on edelleen tiukkaa, enkä usko, että tämä menettely vähentää valitusten mää-
rää. Ely-keskuksella säilyy valitusoikeus kunnan poikkeamispäätöksestä. Samoin muilla
viranomaisilla on maankäyttö- ja rakennuslain mukaisesti valitusoikeus päätöksistä omaa
toimialaansa koskevissa kysymyksissä. Maankäyttö- ja rakennuslaissa säädettyjä poikkea-
misen edellytyksiäkään ei tässä esityksessä muuteta. Kunnan tulee myös edelleen pyytää
ely-keskukselta lausunto silloin, kun poikkeaminen koskee merkittävästi keskuksen toimi-
alaa, luonnonsuojelun kannalta merkittävää aluetta, rakennussuojelun kannalta merkittä-
vää kohdetta tai aluetta taikka maakuntakaavassa virkistys- tai suojelualueeksi varattua
aluetta.

Arvoisa rouva puhemies! En näe mitään estettä tämän esityksen hyväksymiselle tällai-
senaan. Päätöksentekijän tulee olla mahdollisimman lähellä asiakasta.

15.30 Antti Kurvinen kesk: Arvoisa rouva puhemies! Yksi Juha Sipilän hallitusohjel-
man tärkeimpiä tavoitteita on tarpeettoman hallinnollisen taakan, byrokratian ja liiallisen
normituksen vähentäminen. Tämä nyt käsillä oleva maankäyttö- ja rakennuslain muutos on
yksi keskeisimpiä konkreettisia saavutuksia, mitä näissä niin sanotuissa normitalkoissa ny-
kyinen hallitus on saanut aikaiseksi. Tämä on kyllä sellainen asia, mitä on todella monessa
kunnassa todella monella tilalla tosi moni suomalainen ihminen odottanut.

Arvoisa puhemies! Suomi on tuhansien järvien maa ja satojentuhansien tai miljoonien
rantojen maa, ja pidän ihan hyvänä sitä, että myös rantarakentamisen osalta tämä poikkea-
misvalta, valta myöntää poikkeuslupia, tulee kuntatasolle. Kuten edustaja Kulmala oikein
ansiokkaassa puheenvuorossaan totesi, lainsäädäntö, ne perusteet, joilla poikkeamislupia
myönnetään, ei tule muuttumaan, ja myös oikeusturva- ja oikeussuojakeinot puuttua tarvit-
taessa vääränlaisiin — lainvastaisiin tai muuten puutteellisiin — poikkeamispäätöksiin
edelleenkin säilyvät.

Itse en näe huolta siitä, että kunnissa ei olisi riittävästi osaamista tehdä näitä päätöksiä ja
siellä ei tunnettaisi riittävästi lainsäädäntöä. Osaaminen on kyllä kunnissa. Toivon, että me
vihdoin ja viimein ympäristöpolitiikassa, luonnonsuojeluasioissa ja meidän yhdyskuntara-
kenteemme kehittämisessä ja rakentamisessa luottaisimme paikallisiin ihmisiin. Eivät ne
6



Pöytäkirjan asiakohta PTK 17/2016 vp
ihmiset, jotka asuvat rantojen lähellä, ihmiset, jotka kunnissa asuvat ja yrittävät, halua pi-
lata sitä omaa elinympäristöään. Ei kukaan kunnanvaltuutettu, kukaan ympäristö- ja raken-
nuslautakunnan jäsen halua tahallaan luoda semmoista elinympäristöä, joka on epätarkoi-
tuksenmukainen. Kyllä meidän hallinnostamme pitää saada pois tämä ylhäältä alaspäin,
Helsingistä muuhun maahan, tapahtuva ajattelu, jota vieläkin vähän on. 

15.32 Touko Aalto vihr: Arvoisa rouva puhemies! Esitys maankäyttö- ja rakennuslain
muuttamisesta ja kevennettyjen rakentamis- ja kaavamääräysten kokeilusta annetun lain
poikkeamisvaltaa koskevasta säännöksestä saattaa kuulostaa kovin byrokraattiselta ja si-
nänsä merkitykseltään vähäiseltä. Sitä nämä esitykset eivät kuitenkaan ole. Esitys tarkoit-
taa muun muassa sitä, että ely-keskusten sijaan kunnat saavat jatkossa päättää kaikista,
muun muassa rantarakentamiseen liittyvistä, poikkeusluvista kaavoittamattomilla alueilla.
Tämä oli koko maankäyttö- ja rakentamislain uudistuksen ääneen sanomaton tavoite.

Joku saattaa kysyä, mitä huonoa tässä nyt sitten on. Vastaan, että esimerkiksi se, että kun
ympäristöministeriöltä ja ely-keskuksilta viedään valta vahvistaa poikkeusluvat, tuo valta
siirtyy kuntien ylimmälle johdolle ja heitä lähellä oleville rakennusliikkeille, jotka saavat
tästä eteenpäin huseerata kuten huvittaa. (Antti Kurvinen: Höpö höpö! — Mikko Kärnä:
Höpö höpö!) Mitä tästä sitten seuraa, saattaa joku aiheellisesti kysyä. Vastaan, että esimer-
kiksi se, että pienen intressiryhmän nimissä tehdään kulloisenkin markkinatilanteen ja toi-
veiden mukaisia poikkeuslupia, muun muassa rantarakentamiseen, miettimättä luonto- tai
virkistysarvoja. Kauppojen kaavoituksen osalta yhdyskuntarakenteen toimivuus ei ole yk-
kösprioriteetti. Tärkeintä on kuntien lyhyen aikavälin pikavoittojen maksimointi. Kun kan-
salaisten valitusoikeutta vielä rajataan, on helppo laskea, kenen pussiin normeja puretaan.
(Antti Kurvinen: Ihmisten pussiin!)

Arvoisa rouva puhemies! Mitä tulee sitten norminpurkutalkoisiin, herää kysymys, estää-
kö byrokratia järkevän kaavoituksen. Vastaan, että ei estä. Puheet siitä, että ranta- ja haja-
rakentaminen olisi erityisen hankalaa, eivät kestä päivänvaloa. Kyse on pikemminkin mie-
likuvan jankuttamisesta ja siitä, että lakeja tulkitaan väärin eikä joustomahdollisuuksia
hyödynnetä. Ympäristövaliokunta on lausunnossaan tuonut esiin aiheellisesti huolen, mi-
ten uudistus vaikuttaa yhdyskuntarakentamiseen ja sen hajautumiskehitykseen, ja kuten
edustaja Mölsä omassa puheenvuorossaan toi esiin, hajautumiskehityksen riski on erityi-
sen suuri erityisesti kaupunkiseutujen reuna-alueilla, joilla alhaisen tiheyden taajama-
alueet lähtevät kasvuun.

Ympäristövaliokunnan mietinnön vastalauseessa on vielä muutama olennainen seikka,
jotka tahdon tuoda tähän loppuun esiin. Ensimmäinen kysymys on: Miten uudistus istuu
yhteen maakuntauudistuksen kanssa? Jos ely-keskusten asema muuttuu, kuinka järkevää
on nyt tehdä tämänkaltaisia uudistuksia? Osauudistuksen tekeminen, ennen kuin itse suu-
rempi uudistus on valmis, johtaa helposti turhaan työhön ja epäselviin tilanteisiin, joista
puolestaan seuraa valitussuma, johon nykyiset tuomioistuinten resurssit eivät riitä.

Arvoisa rouva puhemies! Olen myös täysin samaa mieltä tähän mietintöön tehdyn toi-
sen vastalauseen kanssa siitä, että poikkeamistoimivaltaa ei tule siirtää kunnille silloin, kun
on kyse uudisrakentamisesta rannoille tai merkittävästä poikkeamisesta rakennussuojelua
koskevasta kaavamääräyksestä.

Toinen varapuhemies Paula Risikko: Edustaja Myller. (Eduskunnasta: Vastauspuheen-
vuoro!) — Otetaan hetken päästä vastauspuheenvuoroja.
7



Pöytäkirjan asiakohta PTK 17/2016 vp
15.36 Riitta Myller sd: Arvoisa puhemies! On toki hyvä, että aika ajoin mietimme, ovat-
ko käytännöt, joita olemme tottuneet noudattamaan, oikein vai pitäisikö niitä kenties muut-
taa. Tästähän on kyse myös tässä maankäyttö- ja rakennuslain muuttamisesta annetussa
laissa, niin että ely-keskuksille tällä hetkellä kuuluva poikkeamisvalta siirrettäisiin koko-
naan kuntiin. Tässä osa on sellaisia asioita, joissa näyttää aivan selvältä, että on hyvä, että
ne siirretään kuntiin, esimerkiksi juuri rakennusten muuttamiseen liittyvät kysymykset. Se,
että toimistorakennus voidaan muuttaa asuinkäyttöön, on varmasti semmoinen asia, joka
hyvin soveltuu siihen, että kunnat sen yksinomaan tekevät.

Sen sijaan kysymyksessä uudisrakentamisesta ranta-alueelle ja siihen liittyvistä poik-
keamisista on yleisesti pidetty onnistuneena ja hyvänä sitä järjestelmää, joka tällä hetkellä
on. Sitä puoltavat myöskin ne tiedot, jotka on meille annettu siitä, miten valitukset ovat
menestyneet: Silloin kun ely-keskus on valittanut, ne ovat menestyneet erittäin hyvin, eli
tämä on tarpeellinen tilanne, että ely on tämä valvova viranomainen. Toisaalta sitten taas
kuntien osalta menestyminen näissä valitusportaissa ei ole ollut kovin hyvää. Eli tässäkään
mielessä ei ole järkevää sitten tätä poikkeamista antaa sinne kuntiin.

Tässä on puhuttu byrokratian purkutalkoista. Se ei myöskään toteudu, koska tässä tulee
sellaisia muutoksia, jotka aiheuttavat taas lisää valituksia. Myöskään ajankohta sille, että
muutoksia tehdään, ei ole paras mahdollinen, koska olen ymmärtänyt, että hallitus ajaa
maakuntauudistusta, ja silloin esimerkiksi elyjen tilanne tulee oleellisesti muuttumaan sii-
tä, mikä se tällä hetkellä on.

15.38 Antti Kurvinen kesk (vastauspuheenvuoro): Rouva puhemies! Kirvoitti vastaus-
puheenvuoron minulle tuo edustaja Aallon puheenvuoro ennen kaikkea. Lailla maata on
rakennettava, se on sellainen perinne, joka on ollut meillä jo ennen kuin on oltu itsenäisiä.
Edustaja Aalto, kunnissa noudatetaan lainsäädäntöä. Siellä noudatetaan maankäyttö- ja ra-
kennuslakia, siellä noudatetaan luonnonsuojelulakia, ympäristönsuojelulakia, kuntalakia,
hallintolakia. Kunnissa ei mikään kuntien ylin johto, teidän kuvaamanne kuvitteellinen,
joku ihmeellinen klikki, päätä näitä asioita, vaan sen päättää todennäköisesti kunnan ym-
päristölautakunta tai sen päättää virkavastuulla toimiva kunnan viranhaltija, ympäristötoi-
men viranhaltija. Ja myös siellä ympäristölautakunnassa luottamushenkilöt toimivat virka-
vastuulla. Heidät voidaan saattaa tarvittaessa vaikka rikosoikeudelliseen vastuuseen virka-
toimistaan. En, edustaja Aalto, tiedä vihreitten kuntapoliitikoista, ehkä heillä sitten ei ole
nämä asiat niin hyvin tiedossa, mutta itse kun olen 18-vuotiaasta lähtien ollut kunnallispo-
litiikassa, tiedän, että kyllä siellä tosissaan näitä ratkaisuja tehdään, poliittisia ratkaisuja,
kun tiedetään, milloin se on viranomaistoimintaa, ja kunnissa poikkeamislupien myöntä-
minen on viranomaistoimintaa.

Kommentoin vielä edustaja Myllerille sen, että maakuntavirasto voi tulevaisuudessa ot-
taa ne ely-keskuksen tehtävät.

Toinen varapuhemies Paula Risikko: Ja pysytään näissä minuutin mittaisissa vastauspu-
heenvuoroissa.

15.40 Mikko Kärnä kesk (vastauspuheenvuoro): Arvoisa rouva puhemies! Itsellänikin
kirvoitti tämän vastauspuheenvuoron tuo edustaja Aallon puheenvuoro. Tässä on keskus-
teltu paljon Vihreän liiton ja muidenkin puolueiden ideologioista. Nyt lienee kyllä kaikille
selvää, että usko ihmiseen ja usko kuntapäättäjiin ei ainakaan kuulu Vihreän liiton ideolo-
8



Pöytäkirjan asiakohta PTK 17/2016 vp
giaan millään tavalla. Nyt edustaja Aallon puheenvuoro oli todella törkeää kuntapäättäjien
ja kuntien viranhaltijoiden halventamista, ja siinä vielä esitettiin viittauksia johonkin kor-
ruptioon — aivan käsittämätöntä puhetta.

Ja samanlaiset terveiset voi kyllä lähettää tuolle edustaja Myllerille. Miksi te ette luota
kuntiin ja kuntapäättäjiin? Miksi ette luota paikalliseen tietämykseen ja siihen, että siellä
kyllä tiedetään, millä tavalla nämä asiat tulee hoitaa?

15.40 Eeva-Maria Maijala kesk (vastauspuheenvuoro): Arvoisa puhemies! Edellisissä
puheenvuoroissa opposition puolesta tuli esille se, että pitäisi jäädä odottamaan tätä maa-
kuntauudistuskokonaisuutta ja nämä asiat siinä hoitaa. Mutta saanen huomauttaa, että täs-
sä ollaan siirtämässä tehtäviä kunnille, ei todellakaan maakunnalle vaan kunnille. Jatkossa
me tulemme keskustelemaan siitä, mitä kaikkia tehtäviä, rooleja tulee kunnalla olemaan, ja
tässä on todella hyvä esitys pohjana sille, että kunnille, sinne lähelle, tulee tehtäviä hoidet-
tavaksi. Hoidetaan tämä asia nytten marssijärjestyksessä alta pois, niin kuin järkevää on-
kin.

15.41 Ari Torniainen kesk (vastauspuheenvuoro): Arvoisa puhemies! Tämä hallituksen
esitys perustuu hallitusohjelmaan, ja hyvä, että päätöksentekovalta annetaan nimenomaan
kunnille näissä poikkeamisasioissa. Tällä poistetaan päällekkäisyyksiä, päällekkäistä työ-
tä kuntien ja ely-keskusten kesken. Se on hyvä asia. Tällä puretaan normeja.

Edustaja Myller nosti esille, että poikkeamistoimivallan uuden rakennuksen rakentami-
sessa ranta-alueelle tulisi olla edelleen ely-keskuksilla. Itse en näe sitä hyvänä asiana, että
on monissa eri instansseissa tämä poikkeamisvalta, vaan on hyvä, että se nyt siirtyy kun-
nille. Kunnissa tiedetään, miten alueita halutaan kehittää. Itse asiassa tosiasia on, että ely-
keskuksilla säilyy edelleen valitusoikeus kunnan poikkeamispäätöksistä. Sekin säilyy täs-
sä.

15.42 Hannu Hoskonen kesk (vastauspuheenvuoro): Arvoisa rouva puhemies! Hallitus-
ohjelman mukaan byrokratiaa vähennetään ja prosesseja sujuvoitetaan, mikä on aivan erin-
omainen tavoite. Tämä nyt käsittelyssä oleva lakiesitys on juuri tätä. Ihmettelen tätä edus-
taja Aallon esittämää ajatusta siitä, että muka olisi joku tämmöinen ylin ja viisain valta täs-
sä maassa, ja nimenomaan taitaa olla edustaja Aallon ja edustamansa liiton, Vihreän liiton,
ihmisille tämä poikkeussäännön valvominen tässä maassa aina sellainen, että heiltä se suu-
rin viisaus, korkein viisaus, löytyy. Kyllä, aivan kuten edustaja Kurvinen totesi, kaikki
nämä lait ovat kunnissa tiedossa. Lakeja noudatetaan, siellä on asiantuntemusta, ja jos jo-
takin asiaa joku ei osaa, niin puhelin toimii ja yhteydet toimivat. Kaikki tiedot ovat hallus-
sa.

Tässä ei ole mitään muuta uhkakuvaa kuin se, että kun valtaa hajautetaan keskushallin-
nosta tänne maakuntiin ja kuntiin päin, se närästää oppositiopuolueita, mikä on tietenkin
aivan ymmärrettävää. Hehän ovat tämän päätösvallan keskittämisen suuria tulenkantajia,
mutta se on taas heidän asiansa. Keskustan asia ja hallituksen asia on hajauttaa hallintoa ja
vähentää byrokratiaa, mikä on hyvä tavoite.

15.43 Anders Adlercreutz r (vastauspuheenvuoro): Värderade fru talman! Tämä lakiesi-
tys on pääpiirteissään hyvä, ja on hyvä, että maankäytössä suurempi osa päätäntävaltaa
siirretään kunnalle, jossa on, ellei nyt paras, niin useimmissa tapauksissa ainakin tarpeeksi
9



Pöytäkirjan asiakohta PTK 17/2016 vp
hyvä asiantuntemus. Mutta siinä pienessä osassa rakentamista, joka koskee rantarakenta-
mista ja suojeltuja rakennuksia, päätösvallan poikkeusluvissa tulisi olla esimerkiksi ely-
keskuksella. Kunnat ovat hyvin erilaisia: On 500 asukkaan kuntia ja 500 000 asukkaan
kuntia. Joissain on asiantuntemusta, joissain ei. Esimerkiksi nimenomaan rakennushistori-
allista asiantuntemusta en luule olevan riittävästi kaikissa kunnissa. Meillä on rakennuspe-
rintö, jota on ihan tarpeeksi tuhottu 60-, 70- ja 80-luvulla. Se ei ole niin rikas, etteikö sen
kanssa kannattaisi olla varovainen. 

Toinen varapuhemies Paula Risikko: Myönnän vielä viisi vastauspuheenvuoroa, jotka
ovat siis edustajille Eestilä, Myller, Aalto, Halmeenpää ja Mikkonen, ja sitten mennään pu-
hujalistalle.

15.44 Markku Eestilä kok (vastauspuheenvuoro):  Arvoisa rouva puhemies! Omasta
mielestäni nämä rantarakentamisen poikkeamisluvat kuntiin ovat erittäin hyvä ja tervetul-
lut uudistus, ja omasta mielestäni sillä ei ole mitään tekemistä minkään vireillä olevan hal-
linnonuudistuksen kanssa, koska nämä siirretään kuntiin ja siihen ei vaikuta mikään maa-
kunnallinen uudistus. Tämän hetken käytäntö, minkä takia puollan tätä hallituksen esitys-
tä, on se, että asiakas ei oikeasti aina tiedä, missä lupaprosessi menee. Välillä se on kun-
nassa, välillä se on ely-keskuksessa. Se pyörii siellä vuoden, ja kukaan ei tiedä siitä, ja ku-
kaan ei ota kokonaisvastuuta. Nyt tämä asia selkiytyy, ja minun mielestäni kunnassa on se
tietämys, mikä liittyy rakentamiseen ja kunnan sisällä rakentamiseen. Juuri tämmöistä nor-
mien purkua ja byrokratian yksinkertaistamista pitää viedä eteenpäin.

15.45 Riitta Myller sd (vastauspuheenvuoro): Arvoisa puhemies! Varmaan kukaan ei
ajattele, että kunnat jotenkin tahallaan toimisivat väärin. Kysymys on juuri siitä, että kun-
nissa on hyvin erilaiset resurssit, pienissä kunnissa ei ole juurikaan resursseja hoitaa näitä
kysymyksiä. (Hannu Hoskonen: Ei pidä paikkaansa!) Toinen kysymys on rantarakentami-
sen osalta esimerkiksi se, että kun on järvi, joka ulottuu usean kunnan alueelle, tehdään eri
kunnissa erilaisia päätöksiä. Tässä on myös maanomistajan oikeusturvakysymys.

Kun puhuin tästä maakuntahallintouudistuksesta, täällä on joissakin puheenvuoroissa
sanottu, että valitusoikeus näihin kuntien poikkeamisiin säilyy elyllä. Mutta millä elyllä?
Me emme tiedä, mikä se ely tulee olemaan tulevaisuudessa. Ja kun katsoo näitä tietoja sii-
tä, miten nämä poikkeamispäätökset ovat säilyneet oikeudessa, niin elyjen päätökset ovat
säilyneet, kuntien päätökset eivät niinkään. Joten jo tästä... (Eduskunnasta: Ohhoh!) —
Teillä on olemassa siellä tästä tiedot. — Eli tästä jo näkyy se, että kunnilla ei välttämättä
ole resursseja kaikkiin näihin tehtäviin hoitaa niitä parhaalla mahdollisella tavalla.

15.47 Touko Aalto vihr (vastauspuheenvuoro): Arvoisa rouva puhemies! Jos lähtisin kat-
somaan tilannetta vaikka siltä kannalta, että Kittilän kunta, joka on tunnettu tosiaan tästä
lainvoimaisesta toiminnastaan, rupeaisi myöntämään poikkeuslupia, kaupunginhallituk-
sen jäsenet toisilleen rantatontteja, niin heräisi muutama kysymys varmasti.

Mitä tulee edustaja Hoskosen puheisiin siitä, että Vihreä liitto tässä nyt on ylipappina ja
kaiken opettajana, niin ei pidä paikkaansa, pohjaamme tutkittuun tietoon asioitamme.
Muun muassa professori Raine Mäntysalo Aalto-yliopiston maankäyttötieteiden laitoksel-
ta ei löydä ehdotuksesta juurikaan positiivista sanottavaa: "En näe tätä hyvänä kehitykse-
nä. Byrokratiatalkoiden nimissä heikennetään kansalaisten valitusoikeutta ja valtiovallan
10



Pöytäkirjan asiakohta PTK 17/2016 vp
edellytyksiä." Ely-keskuksen ja ympäristöministeriön ohjausvallan heikentäminen voisi
Mäntysalon mukaan johtaa esimerkiksi kauppapaikkojen kaavoituksen ylimitoitukseen,
kun kunnat saavat vapaammin ajaa omia etujaan. Lopputuloksena voisi olla yhdyskuntara-
kenteellisesti toimimaton ja kestämätön suunnittelu. Juuri tästä samasta asiasta olemme
käyttäneet monia puheenvuoroja, juuri tästä asiasta tahdomme tuoda tämän meidän oman
painotuksemme tähän käsittelyyn.

Toinen varapuhemies Paula Risikko: Ja vastauspuheenvuoro vielä, edustaja Halmeen-
pää, ja vielä Mikkonenkin siellä listalla on, ja sitten on vielä kaksi herrahenkilöä sieltä ta-
karivistä, Kurvinen ja Kärnä. Sitten mennään listalle.

15.48 Hanna Halmeenpää vihr (vastauspuheenvuoro): Arvoisa rouva puhemies! Pyysin
tämän vastauspuheenvuoron oikeastaan siksi, että haluaisin vain tässä todeta, että emme
kyllä voi aivan kirkkain silmin väittää, etteikö kunnissakin huteja tapahtuisi ja joskus vir-
heitäkin sattuisi, että en oikein luota sellaisiin puheisiin, että kunnissa asuisi kaikkivoipa
viisaus ja koskaan ei lainsäädännön suhteen virheitä tehtäisi.

Kerronpa esimerkin turhasta valituksesta Oulaisten kaupungista Pohjois-Pohjanmaalla,
jossa tilanne on juuri parhaillaan sellainen, että keskustajohtoinen virkamies ja poliittinen
johto on evännyt maanomistajalta omalle maalleen haja-asutusalueella oikeusvaikutteisen
osayleiskaavan mukaiselta rakentamispaikalta rakentamisluvan. (Eduskunnasta: Ohhoh!)
Kyse on varmaankin henkilösuhteista, koska kyse on pienestä kunnasta. Kävi nimittäin
niin, että rakennusvalvonta ei tätä rakennuslupaa maanomistajalle myöntänyt. Kaupungin
valvontalautakunta todettuaan päätöksen lainvastaiseksi myönsi rakentamisluvan, ja juuri
nyt Oulaisten keskustajohtoinen ja keskustaenemmistöinen kaupunginhallitus on päättä-
nyt valittaa tästä päätöksestä hallinto-oikeuteen. (Hannu Hoskonen: Se on aivan oikein,
hallinto toimii!) Että tällaistakin tapahtuu. (Hälinää — Puhemies koputtaa)

15.49 Krista Mikkonen vihr (vastauspuheenvuoro): Arvoisa puheenjohtaja! Itse näen tä-
män asian nimenomaan tasapuolisuusnäkökulmasta, mikä koskee nyt tätä rantarakentamis-
ta. Rantatontithan ovat hyvin haluttuja, ja kunnathan usein haluavat luoda tämmöisiä
avaintontteja houkutellakseen asukkaita rantojen ääreen. Nyt kuitenkin, jos meillä on ve-
sistöjä tai järvi, joka ulottuu monen eri kunnan alueelle, on ihan selvää, että jos kukin kunta
itsenäisesti tekee näitä päätöksiä, niin silloin kyllä tämä tasapuolisuus kärsii ja myös maan-
omistajien tasapuolisuus siinä kärsii. Sen takia on parempi, että nämä katsotaan yhtenäi-
sesti. Ja niin kuin tässä on tullut esille, ely-keskus on hyvin pätevä ollut tässä verrattuna
kuntiin: jos mietitään niitä valituksia, mitä on tehty rantarakentamisesta, niin ely-keskuk-
seen kohdistuvista vain 9 prosenttia on menestynyt, kun kuntiin kohdistuvista päätöksistä
44 prosenttia on mennyt näistä valituksista läpi, ja tämä on minun mielestäni hyvin oleel-
lista. Samoin asiantuntemus on tullut esiin, se että pienissä kunnissa ei valitettavasti ole sitä
asiantuntemusta, koska henkilökuntaa on niin vähän. Olen itse sen hyvin huomannut nyt,
kun meillä on Joensuuhun monta pientä kuntaa liittynyt: ei siellä valitettavasti ole siltä tek-
niseltä puolelta niin paljon sitä asiantuntijahenkilöresurssia tullut.

Toinen varapuhemies Paula Risikko: Edustaja Kurvinen, 1 minuutti.
11



Pöytäkirjan asiakohta PTK 17/2016 vp
15.51 Antti Kurvinen kesk (vastauspuheenvuoro): Rouva puhemies! Kolme pointtia nyt
vielä tähän keskusteluun.

Ensimmäinen pointti: kuntien osaaminen ja pienet kunnat. Kunnilla on jo nyt mahdolli-
suus järjestää omia viranomaistoimintojaan yhteistyöllä. Jos on tilanne, että pieni kunta ei
itse selviydy rantarakentamisen luvituksesta ja rakennussuojeluasioista, yhteistyötä voi
tehdä toisten kuntien kanssa ja tehdään jo tällä hetkellä.

Edustaja Myllerille: Mitä tapahtuu ely-keskuksille? Täällä on tietysti hirveätä pekuloin-
tia tällä hetkellä, spekulointi-pekulointia, mutta spekuloin nyt itsekin sitten vähän. Kyllä-
hän meillä jonkinlainen maakuntavirasto tai muu valvontaelin näihin valvontatehtäviin tu-
lee edelleenkin jatkossakin, joten tämä ei ole peruste jättää tätä lakia hyväksymättä. Lisäk-
si maakuntauudistuksen yksi pointti on se, että kunnat voivat sopia, tehdäänkö yhdessä
maakunnallisena toimintana vai kunnissa.

Arvoisa puhemies! Kyllähän tässä ihmiskuvien ero tulee esiin eri puolueilla ja liikkeillä.
Minä itse alkiolaisena ja keskustalaisena uskon, että ihmiset haluavat tehdä hyvää paikal-
listasolla ja tuntevat sen tilanteen (Puhemies koputtaa) siellä itse.

15.52 Mikko Kärnä kesk (vastauspuheenvuoro): Arvoisa rouva puhemies! Aivan aluksi
edustaja Aallolle totean, että Kittilä on kunta eikä kaupunki.

On myös hyvä nyt muistaa tässä keskustelussa se, että näitä huteja, joita tietysti tapah-
tuu, kun paljon tehdään päätöksiä, tapahtuu myös näissä elyissä. Itse luotan kuitenkin kai-
kista eniten siihen paikalliseen näkemykseen, paikalliseen päätäntävaltaan, ja kuten tuossa
jo aiemmin totesin, on tullut varmasti kaikille nyt hyvin selväksi, että Vihreän liiton ide-
ologiaan tämä paikallisuuden kunnioittaminen ei kuulu millään tavalla.

Nämä puheet siitä, että pienet kunnat olisivat tehottomia eikä siellä olisi resursseja, kyl-
lä entistä pienen kunnan kunnanjohtajaa jollakin tasolla loukkaavat. Kyllä siellä kunnissa
pyritään huolehtimaan niistä lakisääteisistä velvoitteista, joita kunnille on asetettu. On tie-
tysti kunnanjohdon tehtävänä turvata tähän toimintaan sellaiset resurssit, että näistä selviy-
dytään. Ja kuten edustaja Kurvinen totesi, laajaan yhteistyöhön on pienissä kunnissa ny-
kyiselläänkin erinomaiset mahdollisuudet.

Toinen varapuhemies Paula Risikko: Menemme tässä vaiheessa puhujalistaan ja pa-
laamme sitten vielä debattiin myöhemmin.

15.53 Satu Hassi vihr (varsinainen puheenvuoro): Arvoisa puhemies! Tässä välillä tun-
tuu, että keskustelun aiheena ja hallituksen esityksen aiheena on eri puolueiden ihmisku-
vat. Haluaisin nyt kuitenkin muistuttaa, että keskustelemme siitä, millä tavalla saamme ai-
kaan hyvää yhteisen edun mukaista kaavoitusta ja maankäytön suunnittelua.

Yksityiskohtaisessa käsittelyssä tulen esittämään pykälämuutosta 171 §:ään sen mukai-
sesti kuin on tässä mietinnön toisessa vastalauseessa.

Jälleen myöskin tämä lakiesitys on sellainen, että isosta osasta valiokunta on yksimieli-
nen, ja uskon, että myöskin koko eduskunta on yksimielinen esimerkiksi siitä, että siirre-
tään kunnille poikkeamistoimivalta silloin, kun muutetaan teollisuus- ja toimistorakennus-
ten käyttötarkoitusta esimerkiksi asumistarkoitukseen. Erimielisyys koskee rantauudisra-
kentamista ja rakennussuojelua.

Täällä on paljon puhuttu siitä, että sinänsä ne lain kriteerit siitä, millä edellytyksillä saa
myöntää poikkeuslupia ja minkälaisia päätösten pitää lain mukaan olla, eivät muutu. On
12



Pöytäkirjan asiakohta PTK 17/2016 vp
vakuutettu, että kunnissa osataan. Kuitenkin kertaisin nyt valiokunnan mietintöönkin sisäl-
tyvät luvut.

Valiokunta toteaa: "On mahdollista, että kaikissa kunnissa ei ole samantasoista osaamis-
ta ja 15 vuoden aikana muodostuneen oikeuskäytännön tuntemusta. Kuntien myönteisiin
poikkeamispäätöksiin vuosina 2008—2010 kohdistuneista valituksista hyväksyttiin 65
prosenttia." Siis noin kaksi kolmasosaa kuntien poikkeamispäätöksistä tehdyistä valituk-
sista meni läpi, kun ely-keskuksen vastaavista päätöksistä vain 9 prosenttia. Eli valiokunta
toteaa, että kuntien päätösten pysyvyys oli selvästi heikompi.

Maankäyttö- ja rakennuslain seurantatyöryhmän raportin mukaan kuntien rantakaavoi-
hin kohdistuvista valituksista hyväksyttiin jopa yli 70 prosenttia, ja kaikista kaavamuo-
doista juuri rantakaavat ovat heikoimmin kestäneet oikeudessa. Tämäkin kuvastaa sitä, että
rantarakentamiseen kohdistuu kunnissa sellaisia paineita, joita monet kollegat ovat tässä
keskustelussa kuvanneet ja joiden tuloksena ei välttämättä synny kestäviä eikä edes lain-
mukaisia päätöksiä.

Yksi näkökulma, jota ei ole vielä tuotu esille — ainakaan en ole huomannut — on ra-
kentaminen tulvariskin alaisille ranta-alueille. Meillä on kuntia, joissa on kunnanjohdossa
suurta halua kaavoittaa paikkoihin, jotka ovat sinänsä varmaan viehättäviä asuinpaikkoja
mutta joihin kohdistuu tulvariski ja joihin ely-keskus ei ole tätä lupaa antanut. Pahoin pel-
kään, että meillä tullaan tässä asemassa näkemään epäviisaita päätöksiä.

Muun muassa edustaja Adlercreutz otti esille myöskin rakennussuojelun, ja ainakin
edustaja Aalto myös. Itse tulen Tampereelta, joka ei ole mikään pieni paikkakunta ja jossa
kaiken järjen mukaan pitäisi olla ja onkin valmistelukoneistossa asiantuntemusta, mutta
siltikin omaltakin paikkakunnaltani tiedän tilanteita, jolloin on ollut kunnan päätöksente-
ossa suuri houkutus jonkun tahon lyhytaikaisen taloudellisen edun ajamisen nimissä tehdä
sellaisia päätöksiä, jotka olisivat toteutuessaan tuhonneet kulttuurihistoriallisesti merkittä-
viä rakennuksia ja miljöitä. Näistä on paljon käyty taisteluja, ja monia näitä päätöksiä, joi-
ta on valtuustossa tehty, on sitten oikeusasteissa muuttunut. Ja lähestulkoon kaikki ne asiat,
joista esimerkiksi minun valtuustourani alkutaipaleella 80-luvulla kiisteltiin ja joista kau-
punki teki näitä purkavia päätöksiä, jotka oikeudessa sitten kumoutuivat, ovat sellaisia, että
nyt suunnilleen kaikki ovat onnellisia siitä, että ne rakennukset ja miljööt ovat säilyneet. Ja
sen vuoksi myöskin merkittävissä muutoksissa sellaisiin rakennuksiin ja kohteisiin, joihin
kohdistuu suojelua, jättäisin poikkeamisvallan ely-keskukselle. Pienempiin muutoksiin
kyllä olisin valmis antamaan kunnalle valtuudet.

15.58 Eeva-Maria Maijala kesk: Arvoisa puhemies! Tässä esityksessä toimitaan täysin
hallitusohjelman mukaisesti. Erityisesti jälleen kiitän ympäristöministeriötä siitä, miten
sillä sektorilla on tätä byrokratiaa päästy purkamaan.

Tämä kyseinen esitys on näissä rakentamispuolen ja kaavoituspuolen asioissa nyt en-
simmäinen asia. Hallitusohjelman mukaisesti tälle sektorille on tulossa muitakin selven-
nysasioita, jotka vievät tätä kyseistä kehitystä järkevällä tavalla eteenpäin.

Tämä kyseinen esitys tulee todellakin purkamaan byrokratiaa ja päällekkäistä turhaa
työtä, mihin meillä ei tänä päivänä yhteiskunnassa ole todellakaan varaa. Tämä tulee no-
peuttamaan ja selkeyttämään lupien myöntämis- tai kieltämisasioita. Tässä haluan koros-
taa sitä, että kunnissa päätökset tehdään aina lakien mukaisesti. Ne on tehtävä lakien mu-
kaisesti.
13



Pöytäkirjan asiakohta PTK 17/2016 vp
Semmoinen homma sitten, että tässä kyseisessä materiaalissa tuotiin esille se, että 65
prosenttia kuntien päätöksistä tehdyistä valituksista hyväksyttiin. Mutta nyt olennainen
asia: kuinka suuri osa meni läpi valittamatta? Eli suurin osa on hyväksytty semmoisenaan,
ja ne asiat, jotka on katsottu valittamisen arvoisiksi, on vasta valituksessa otettu käsitte-
lyyn, ja niistä valituksista on hyväksytty 65 prosenttia. Eli suurin osa kuntien tekemistä
päätöksistä on hyväksytty sellaisenaan. Olennainen määrä näistä päätöksistä on mennyt
ely-keskuksille, ja siellä on poikkeuslupa-asia otettu käsittelyyn, ja siellä on tiukka menet-
tely. Mutta muistetaan, että kuntien virkamiehet toimivat lakien mukaisesti. Olen itse toi-
minut niin pitkään kunnan virkamiehenä, että kyllä minä tiedän, mitä lakien mukaan toi-
miminen on.

Sitten seuraavana asiana nämä ranta-alueet. Ei tälläkään päätöksellä tulla missään ni-
messä jokaista rantaa rakentamaan täyteen. Itsekin tiedän sen kuntapäättäjänä, kunnassa
toimivana henkilönä, että emme me tule niitä rantoja täyteen rakentamaan, emme varmas-
tikaan, koska meillä kaikissa asioissa kaavoitus on kuitenkin se pääasia. Kunnat lähtökoh-
taisesti tekevät kaikki päätösasiat kaavoihin perustuen. Kyse on tässäkin lakiasiassa vain
poikkeuslupamenettelyasioista.

Huomioitavaa on se, että elyllä tosiaankin säilyy valitusoikeus kunnan päätökseen. Täs-
sä tulee esille se, mikä on elyjen rooli jatkossa, mikä se maakuntauudistuksessa tulee ole-
maan. Itse olen perehtynyt nytten aika tarkasti siihen, mikä on tässä uudistuksessa tarkoi-
tus, miten elyn ja avin osalta ympäristöpuolen asiat tulevat jatkossa menemään. Niistä
elynkin ympäristöpuolen asioista huomattava osa tulee todennäköisesti pysymään valtion-
hallinnon alaisissa toiminnoissa ihan sen takia, että siellä on tiettyjä valvonta-asioita, mistä
ei ole järkevää, että kuntatason päättäjät päättävät. Elikkä tältä osin minä ainakin olen aika
lailla huojentuneella mielellä ja helpottuneena siitä, että kuntienkin virheellisistä päätök-
sistä valittamiset menevät varmasti oikealla tavalla eteenpäin.

Lopuksi: Kiitoksia muuten tämän salin porukoille. Minusta on mahtavaa kuulla se, kuin-
ka tämä sali on täynnä maaseutumyönteisiä ihmisiä. Todellakin kaikista puolueista näky-
vät olevan ihmiset sitä mieltä, että maaseudulla saapi asua, siellä ei tuoteta hiilijalanjälkiä
kovin paljon sen kummemmin, mitä muuallakaan. Kyllä me tästä hyvin eteenpäin pääsem-
me, kun kerran maaseudullakin on näin hyvä asua. Jatkossakin saamme jokainen valita,
asummeko kaupungissa vai maaseudulla. Elikkä jatkamme tätä yhteistä vihreää aatetta
eteenpäin.

16.03 Merja Mäkisalo-Ropponen sd: Arvoisa puhemies! Olen omassa kotikaupungissa-
ni Joensuussa ollut kuntapäättäjänä vuosikymmeniä ja seurannut kaavoitusprosessia ja sen
toteutusta vuosikausia hyvinkin läheltä. Olen sitä mieltä, että tämä lakimuutos on kanna-
tettava lukuun ottamatta näitä rantakaavoja, joista olen samaa mieltä esitettyjen vastalau-
seiden kanssa. Täällä keskustelu kuulostaa olevan oppositio—hallitus-asetelman mukai-
nen, mutta käsittääkseni myös hallituspuolueiden edustajissa on henkilöitä, jotka suhtautu-
vat kriittisesti tähän rantarakentamisen osioon tässä laissa.

Mutta kuten sanoin, muilta osin lakimuutos on hyvä, sillä se siirtää päätösvaltaa kuntiin,
lähemmäksi ihmisiä. Joensuun arviointien mukaan poikkeamislupamenettely tulee lyhene-
mään jopa 3 kuukaudella, ja se on ihan hyvä asia. Poikkeamistoimivallan siirtyessä kunnil-
le on kuitenkin riskinä, että nämä päätösten linjaukset tulevat vaihtelemaan kunnittain,
vaikka laki on kuinka sama. Ja näin kyllä todennäköisesti käy, koska päätöksiä tekevien vi-
ranomaisten määrä lisääntyy moninkertaiseksi, ja kyllä se vain totta on, vaikka täällä on
14



Pöytäkirjan asiakohta PTK 17/2016 vp
toisinkin sanottu, että kuntien resurssit, osaaminen ja toimintakulttuuri ovat hyvin erilai-
sia: joissakin tehdään hyvää yhteistyötä, mutta ei sekään aina onnistu. Lopputuloksena voi
olla se, että kansalaisia kohdellaan luvanhakijoina eri tavalla maan eri osissa ja eri kunnis-
sa, ja se ei tietysti ole tavoiteltava tilanne. Ja sen takia meillä onkin tässä lain toimeenpa-
nossa tarpeen miettiä erilaisia keinoja, joiden avulla voidaan varmistaa, että poikkeamis-
hakemusten ratkaisemisessa säilyy riittävä tasapuolisuus ja yhteiset kriteerit koko maassa,
asuupa ihminen missä tahansa.

Toivon, että tämän lain täytäntöönpanossa järjestetään nyt sitten riittävästi koulutusta
kuntien kaavoitus- ja rakennusvalvontaviranomaisille ja tällä tavalla voidaan edistää kan-
salaisten tasapuolisuuden toteutumista eri puolella Suomea.

16.05 Kauko Juhantalo kesk: Arvoisa rouva puhemies! Edustaja Maijala käytti tässä vii-
meksi hyvän puheenvuoron siinä, kun hän kehui ympäristöministeriön tässä asiassa toimi-
van esimerkillisesti ja noudattavan hallituslinjauksissa tehtyä päälinjausta normien ja kan-
keiden säädösten purkamisesta. Totesin talousarviokeskustelussa, että tämä on yksi talous-
arvion tärkeä osa, ja nyt ollaan myönnetty, että hallitus on tarttunut tähän aiheeseen mää-
rätietoisesti ja tehokkaasti muun muassa ympäristöministeriön työn kautta. Tässä asiassa
on elämänalueittain tehty muutoinkin erittäin hyvää työtä.

Tämän asian yhteydessä kannatan tietysti kokonaisuudessaan nyt esillä olevaa lainsää-
dännön uudistusta. Edustaja Kurvinen on monissa, erittäin hyvissä, paljonkin juridiikkaa
käsittelevissä puheenvuoroissaan lausunut mainiosti — ja edustaja Kärnä äsken viimeksi
— että kaikkea toimintaahan kunnissa säädetään laeilla ja lakien kunnioittaminen on kes-
keinen periaate kaikessa päätöksenteossa.

Yritin tutustua tämän lain esitöihin. En löytänyt tässä eräisiin täällä oleviin esityksiin
sellaista ohjeellista suuruutta. Tämä rakennusoikeuden käsite "vähäistä suurempi" ei mi-
nulle aivan valkene. Ehkä se on valiokunnassa ollut esillä joidenkin esimerkkien kautta,
mutta siitä on syytä löytyä kunnissa joku yhteinen dimensio tämän säädöksen sisällöstä,
jotta siihen löytyisi se kultainen keskitie tärkeässä, erittäin tärkeässä, sanonnassa, mikä on
"vähäistä suurempi". Se on vähän tuollainen noin-käsitteeseen verrattava — monessa lain-
säädännössä on "noin" — ennen kuin sille löytyy sisällöllisesti määräys.

Siinä, mikä koskee rantarakentamista, on aivan oikein tämä, mihin on päästy, mutta mi-
nun mielestäni tässä on eräs puute. Tämä puute on jo tuossa aikaisemmin mainitussa: alu-
eessa, joka on jo kaavoitettu, jossa on asemakaava tai siihen verrattavissa oleva muu sään-
nös. Siihen sisältyy sellainen epäkohta, että tämä poikkeuslupamenettely ei niitä koske.
Katsotaanpas tilannetta, missä eri maanomistajat ovat eri tahtia järven eri alueilla rakenta-
neet, aikaisemmin on voitu järven toinen puoli rakentaa tiiviisti, silloin kun ei mitään mää-
räyksiä meillä ollut, jos sinne on ollut lyhyempi matka, vaivalloista kulkea järven toiselle
puolelle. Jos tulee esille se tilanne, että siellä järven toisella puolella asuvat ovat säästäneet
maitaan, ei ole ollut sellaista kiinnostusta vielä mutta myöhemmin syntyykin kiinnostus
näillä omistajilla rakentaa tuohon ja tuohon niemeen, niin tämän järven toisen puolen ra-
kentajat, aikaisemmat rakentajat, ovat muun muassa tämän vesistön mitoituksen kautta
käyttäneet oikeuden kokonaisuudessaan ja nämä, jotka säästeliäästi ovat eläneet tonttien
suhteen, eivät ole niitä myyneet tai ovat myyneet vain jostakin jonkun palan — mutta sit-
ten mamma tai pappa haluaa rakentaa itselleen kesäpaikan vanhuudenpäiville — eivät enää
saakaan sitä. Kun ely-keskusten asemaa tuossa maakuntahallinnossa ratkotaan täsmälli-
15



Pöytäkirjan asiakohta PTK 17/2016 vp
semmin, tähän asiaan pitäisi vielä palata ja tuumia tämän kohdan sisällön tärkeyttä ja mer-
kittävyyttä.

Tässä joissakin puheenvuoroissa mainittiin, että meillä on puute rannoista. Kun lentoko-
neella lentää ympäri Suomea, niin näkee, että kyllä meillä rantoja piisaa. Se on tietysti niin,
että kaikkein halutuimmat paikat on joissakin tapauksissa hyvin vahvasti jo rakennettu ja
ne ovat täynnä. Sen ymmärtää kansalaisjärkikin, eivätkä sellaisen asian eteen kuntien päät-
täjät joudukaan. Sanoisin samaa kuin edustaja Maijala: pelkkien lukumäärien laskeminen
ja sen esiin tuominen, monessako on valitus onnistunut ja monessako ei, ei näytä kokonai-
suutta, kuinka paljon niitä on ollut. Yksittäiset luvut eivät ikinä vertailussa merkitse yhtään
mitään.

16.11 Hannu Hoskonen kesk: Arvoisa rouva puhemies! Hallituksen esitys rakentami-
seen liittyvien poikkeuslupien siirtämisestä kunnille on erittäin hyvä ja tervetullut ja halli-
tusohjelman mukainen esitys, jolla byrokratiaa vähennetään ja ennen kaikkea tällaista tur-
haa viivytystä rakentamisesta poistetaan. Se on hyvä asia, ja tervehdin sitä suurella ilolla.

Tämän keskustelun aikana olen hieman ihmetellyt sitä, että monessa puheenvuorossa on
annettu ymmärtää tai sellainen mielikuva on syntynyt, että rakentaminen olisi jotenkin vil-
liä tuolla maaseudulla. Eihän se pidä paikkaansa, ihan siellä on samat kaavamääräykset ja
samat lait. Joku edustaja käytti hyvän puheenvuoron — taisi olla edustaja Kurvinen — kun
totesi, että kaikkia lakeja noudatetaan, ja sitten pitää muistaa, että esimerkiksi lautakuntien
luottamushenkilöt ovat tehtävissään virkavastuulla. Heitä koskee se sama vastuu kuin kun-
nanjohtajaa tai rakennusinsinööriä, joka esittelee nämä rakennuslupa-asiat lautakunnalle
ennen päätöksentekoa. Elikkä ei ole olemassa mitään villiä länttä.

Ja toinen asia sitten on se, että hallitus on ohjelmassaan määritellyt sen, että meidän pi-
tää saada rakentaminen tässä maassa liikkeelle, koska rakentaminen aidosti luo uutta, se
luo toimeentuloa, se luo työpaikkoja, se tuo valtiolle verotuloja. Muistakaa hyvät, arvoisat
edustajakollegat, että joka ainoan talon — jos joku, vaikka edustaja Aalto, ostaa itselleen
uuden omakotitalon — hinnasta suurin piirtein puolet on yhteiskunnalle meneviä veroja.
Jos vaikka miljoonan talon ostaa, niin puolet siitä, 500 000 euroa, paukahtaa valtion tilille
siitä miljoonasta. Kun talo on rakennettu, niin valtio on ottanut päältä veroina noin puolet
sen kiinteistön hinnasta. Elikkä jos me rakentamisen saamme maassa liikkeelle, niin se
nostaa tämän maan elintasoa, hyvinvointia ja vähentää velanottoa ja tuo kunnille ja yhteis-
kunnalle toimintatoleranssia lisää. Se on erittäin hyvä asia.

Tällaiset vähäiset poikkeamiset ja toimivallan siirtämiset, kuten esimerkiksi tontti- ja ra-
kennuspaikkakohtaisesta kokonaisrakennusoikeudesta poikkeaminen, ovat aivan perustel-
tuja ja hyviä. Jos esimerkiksi lapsiperhe rakentaa taloa ja jos se 10—20 neliötä, yhden huo-
neen tai peräti kahden huoneen verran, tarvitsee tilaa lisää ja menee yli sen säädetyn mää-
räyksen, niin se 10—20 prosenttia olkoon ja myönnettäköön, koska siihen on hyvä peruste
eikä se maailmaa kaada, jos se 20 neliötä tulee lisää siihen omakotitalon rakennusoikeu-
teen sillä kaavoitetulla alueella, mikä tähän lakiesitykseen sisältyy. Elikkä tämä on erittäin
järkevää ja hyvin kansanomaista ja ihmisläheistä politiikkaa, että huomioidaan myös täm-
möiset poikkeustilanteet positiivisesti.

Kun Suomi on Euroopan unionin harvimmin asuttu maa, niin minkä takia me tässä
maassa yritämme tehdä kaikkemme, jotta ei maaseudulle voisi rakentaa? Nythän olemme
jo tehneet ensimmäisen päätöksen siitä — se on jo voimassa — että maakuntakaavoista
päättäminen on siirretty maakuntavaltuustoille. Nyt on tämä käsittelyssä, poikkeamispää-
16



Pöytäkirjan asiakohta PTK 17/2016 vp
tösten saaminen kuntien päätettäväksi, mikä on hyvä asia. Ja vielä on tulossa valtakunnal-
listen alueidenkäyttötavoitteiden muuttaminen sellaiseen asentoon, että maaseudulle ra-
kentaminenkin on mahdollista.

Elikkä nämä kolme asiaa peräkkäin luovat sen mahdollisuuden, että maalle pitää pystyä
rakentamaan, ja se on valtakunnan kannalta äärimmäisen tärkeä asia. Oppositiokin on erit-
täin suurella lämmöllä lähtenyt kannattamaan hallituksen esitystä biotalouden nostamises-
ta tämän maan tärkeimmäksi uudeksi nokiaksi, niin kuin sanonta kuuluu, mutta eivät nämä
biotalouden työpaikat synny, ellei siellä maaseudulla ihmisiä asu ja se työvoima asu siellä.
Metsienkäyttö vaatii, että ne ihmiset asuvat siellä paikan päällä. Monitoimikonekuskit, ko-
nekuskit, rekkamiehet ja monet, monet muut ammattilaiset, miehet ja naiset, jotka siellä
maaseudulla asuvat — heitä tarvitaan tämän Suomi-nimisen valtion hoidossa niin metsäs-
sä kuin pelloillakin, niin tehtaissa, terveyskeskuksissa kuin kaupoissakin. Kaikkialla täällä
tarvitaan työvoimaa, ja jos ihmiset eivät maaseudulla asu, niin se maaseutu kuihtuu.

Nyt parhaillaan menossa oleva uusi ympäristöministeriön suuri ihmeellisyys on tämä
maisemansuojeluhanke, jota nyt ollaan viemässä kivin ja kirvein läpi, ja siitäkään ei ym-
päristöministeriö ole tiedottanut rehellisesti, elikkä annetaan ymmärtää, että tässä maise-
mia suojellaan. Maisemia ei pysty suojelemaan kukaan muu kuin se ihminen, joka asuu
siellä maaseudulla. Ne pellot ovat syntyneet kuten kotikunnassani Ilomantsissa, jossa 500
vuotta sitten ensimmäiset pellot raivattiin. Eivät ne pellot siellä säily millään ympäristömi-
nisteriön suojeluohjelmalla eivätkä millään EU-hankkeella, vaan ne säilyvät sillä, että se
maanviljelijä viljelee sitä peltoa ja hoitaa niitä omia metsiään, pitää tiet kunnossa ja kult-
tuurimaiseman kunnossa. En tiedä maailmassa yhtään kulttuurimaisemaa, joka säilyisi il-
man ihmistä. Ei ole olemassa vihreilläkään eikä ole keskustallakaan eikä vasemmistoliitol-
la semmoista taikasauvaa, että voisi jäädyttää luonnon tilanteen tähän hetkeen — että täl-
laisena säilyköön kaikki. Joka ainoa pelto metsittyy kymmenessä vuodessa, kun viljely
loppuu. Tämä olisi meidän syytä muistaa ja antaa arvo sille ihmiselle, joka haluaa siellä
maaseudulla asua ja rakentaa, eikä pyrkiä tekemään keinotekoisia esteitä.

Tämä lakiesitys, minkä hallitus on nyt tuonut eduskuntaan mietinnön muodossa, on
hyvä ja tukee hallituksen tavoitetta.

Toinen varapuhemies Paula Risikko: Kaksi vastauspuheenvuoroa, edustajat Myller ja
Aalto, sitten taas listalle.

16.16 Riitta Myller sd (vastauspuheenvuoro): Arvoisa puhemies! Täällä on puhuttu siitä,
että kuntia sitoo kaavoitus ja sen kaavoituksen mukaan rakennetaan. Tämä on erittäin hy-
vä, koska se on tasapuolinen tapa ottaa huomioon eri intressit ja se tapahtuu demokraatti-
sessa päätöksenteossa. Tämän hallituksen esityksen perusteluissa on kuitenkin myös ym-
päristöministeriö kiinnittänyt huomiota siihen, että on ongelmallista se, että poikkeusme-
nettelyä käytetään myös tilanteissa, joissa kaavoitus olisi tarpeen, eli on pelkona, ellei näi-
hin asioihin todella kiinnitetä huomiota, että kaavoitus jää sivuun ja sen sijaan käytetään
näitä poikkeusmenettelyjä, mikä on ongelma paitsi sen yhteisen intressin löytämisessä
myös monta kertaa sitten eri tahojen tasapuolisessa kohtelussa. On päivänselvää, että ra-
kentamisen pitää olla mahdollista siellä, missä ihmiset haluavat asua, mutta sen täytyy ta-
pahtua järjestäytyneesti kaavoituksen kautta.
17



Pöytäkirjan asiakohta PTK 17/2016 vp
Toinen varapuhemies Paula Risikko: Vastauspuheenvuoro vielä edustaja Aallolle, sit-
ten listalle.

16.18 Touko Aalto vihr (vastauspuheenvuoro): Arvoisa rouva puhemies! Kiitän edustaja
Hoskosta. Äskeinen puheenvuoronne oli teidän tämän päivän rakentavin puheenvuoronne,
kiitoksia siitä. (Hannu Hoskosen puheenvuoro) Mutta se, mikä tuli viitteessänne, että ym-
päristöministeriö ei ole toiminut rehellisesti — eli sanoitte, että ympäristöministeriö on toi-
minut epärehellisesti — on aika raskas syytös.

Mutta itse asiaan. Se syy, minkä takia esitämme tiettyjä huolia täällä opposition rinta-
missa, on nimenomaan se yhdyskuntarakentamisen hajauttaminen. Ennen kaikkea, kun
mennään taajamista ulospäin, tästä olemme huolissamme kuten myös tästä niukkuushyö-
dykkeestä — jos kansantaloustieteen termejä käytän — eli näistä kaikkein parhaimmista
herkkupaikoista, rantatonttien myymisistä. Ennen kaikkea, kun kyseessä on vaikkapa ylei-
nen virkistysalue ja sitten mietitään, kaavoitetaanko se tosiaan sitten yksityiskäyttöön, täs-
sä syntyy tämmöinen ristiriitatilanne, kuten myös kaavoittamisessa ja rakentamisessa tul-
variskialueelle. (Puhemies koputtaa)

Ihan viimeisenä sanon vain sen, että tämä 65—90 prosenttia eli tämä kuntien päätösten
pysyvyys oli semmoinen asia, mikä herättää (Puhemies: Aika!) myös huolta.

16.20 Katja Taimela sd: Arvoisa rouva puhemies! Tämä hallituksen lakiesitys lähtee to-
dellakin siitä, että jatkossa nämä poikkeamispäätökset tulevat aina kunnan kirjekuoressa
eli kaikista poikkeamista päätösvalta siirtyy kuntatasolle elyiltä. Sinänsä itse koen, että pal-
joa jo olemassa oleva tilanne ei muutu, sillä jo nyt valtaosa poikkeamispäätöksistä on tehty
lähellä eli siellä kunnissa. Kuulostaa siis todella luontevalta, että poikkeuslupien kautta ta-
pahtuvasta alueiden kehittymisestä päätetään kunnissa, jotka vastaavat myös omasta kaa-
voituksestaan. Pääsääntöisesti se, että päätösvalta on kunnissa, kuulostaa hyvin tarkoituk-
senmukaiselta, ja siitä syystä tämä hallituksen lakiesitys on lähes kokonaisuudessaan var-
sin kannatettava.

Mitä tulee näihin maisema-arvojen vastaisiin hankkeisiin, niin niitäkin pitää olla jatkos-
sa rohkeutta selkeästi kyseenalaistaa, jos siihen on tarvetta.

Tässä hallituksen esityksessä on paljon hyvää, niin kuin tässä jo aikaisemmin totesin, ja
siinä on paljon tätä päivää. Mutta me jätimme sd-valiokuntaryhmänä valiokuntatyössä vas-
talauseen yhteen asiakohtaan, joka koskee rakentamista ranta-alueella, ja se on tullut täällä
tänään jo ilmi tässä keskustelussa. Me siis ehdotimme, että elinkeino-, liikenne- ja ympä-
ristökeskuksella on jatkossakin toimivalta myöntää poikkeus silloin, kun kysymyksessä on
uuden rakennuksen rakentaminen ranta-alueelle, jolla ei ole voimassa 72 §:n 1 momentis-
sa tarkoitettua kaavaa, ellei kyse ole olemassa olevien asuinrakennusten laajentamisesta tai
korvaamisesta. Kaikissa muissa tapauksissa poikkeamistoimivalta voi olla meidän mieles-
tämme kunnalla. Me näimme ja näemme edelleen, että näin voidaan paremmin turvata kan-
salaisten yhdenvertaisuus esimerkiksi tilanteessa, jossa saman järven ranta-alueita omistaa
usea kunta, ja tämä ei ole mitenkään harvinaista.

Loppuun en malta olla toteamatta, että kukaan ei tässä salissa varmastikaan väheksy
kunnissa olevan henkilökunnan halukkuutta tehdä kansalaisia koskevia oikeita päätöksiä
mutta resurssit, osaaminen ja mahdollisuudet ovat kovin erilaista luokkaa eri kunnissa.
18



Pöytäkirjan asiakohta PTK 17/2016 vp
16.21 Satu Hassi vihr: Arvoisa puhemies! Toteaisin nyt vielä sen lisäksi, mitä tässä muun
muassa edustajat Myller ja Aalto ovat todenneet, että pidän hyvin kyseenalaisena sitä, että
poikkeustoimivalta annetaan kunnille nimenomaan sellaisessa päätöstyypissä, jossa kunti-
en tähänastisten päätösten pysyvyys on ollut kaikkein heikointa. Maankäyttö- ja rakennus-
lain seurantatyöryhmän raportissa todetaan myöskin, että rantakaavoja koskevien kuntien
päätösten pysyvyys on ollut heikompi kuin missään muussa kaavamuodossa. Tässä kes-
kustelussa on myöskin tuotu esille, että silloin kun myönteisistä poikkeuslupapäätöksistä
on valitettu, kuntien tekemistä päätöksistä valitukset ovat menestyneet kahdessa kolmesta
tapauksesta eli 65 prosentissa, kun taas ely-keskuksen päätöksiin kohdistuneissa valituk-
sissa joka yhdennessätoista eli 9 prosentissa valitus on menestynyt. Pidän tätä periaatteel-
lisesti ongelmallisena, että päätetään siirtää poikkeustoimivaltaa asiassa, jossa tähänasti-
nen kokemus ei ole se, että paikallistasolla olisi — en tiedä, onko siinä nyt kysymys enem-
män tahdosta vai taidosta, mutta kuitenkin niiden yhdistelmästä — tätä läheskään aina riit-
tävästi, jotta päätökset olisivat lakien mukaisia.

16.23 Eeva-Maria Maijala kesk: Arvoisa puhemies! Jo aiemmin sanoin, mutta toistan
nytten uudelleen edustaja Hassille sen, että kyse näissä 65 prosentissa hyväksyttyjä vali-
tuksia on siitä, että vain osasta päätöksiä valitetaan. Eli suurin osa päätöksistä jää voimaan
semmoisenaan. Se on olennainen ero siihen nähden, että 65 prosenttia valituksista hyväk-
sytään. Kaikista ei todellakaan valiteta. Ja nyt sitten, kun tämä uusi valitussysteemi lähtee
liikkeelle, näemme sen, mitä tämä tulee käytännössä olemaan. En usko, että tämä tulee ole-
maan mitenkään valtavan iso ongelma tässä asiassa.

Sitten edustaja Myller toi hyvin esille yhden asian tästä esityksestä elikkä sen, että tämä
lähelle rantaa rakentaminen ja muutkin poikkeuslupa-asiat tulisi ensisijaisesti ratkaista
kaavoitusasioilla, kuten onkin olemassa. Mutta kun huomattava osa maaseudulla poikke-
usluvalla rakentamisesta on sellaisissa kohteissa, mihin ei ikinä, kuuna päivänä, todellisuu-
dessa kaavaa ole järkevää alkaa edes tekemään, niin tuon esille sen, voisiko siinä käydä
niin, että jos vängällä aletaan kaavaa tekemään vaikka johonkin rantarakentamiskohtee-
seen, sen jälkeen siinä useampi henkilö heräisi miettimään, että minullakin olisi mahdolli-
suus rakentaa tähän joku rantarakennus, ja tämmöisiä asioita. Eli tässä, että voidaan kun-
nissa myöntää poikkeusluvat, voidaan todellakin vähentää sitä turhaa byrokratiaa sillä, et-
tei tehdä turhia, tyhjänpäiväisiä kaavoja, vaan voidaan keskittyä vain näihin olennaisiin
asioihin. Ja onhan todellakin pelko siitä, että jos tehdään liikaa kaavoja, niin sen jälkeen se
voi jopa lisätä painetta rakentamiselle.

Eli lopuksi vielä kiitos tästä hyvästä esityksestä.

Yleiskeskustelu päättyi ja asian käsittely keskeytettiin.
19


