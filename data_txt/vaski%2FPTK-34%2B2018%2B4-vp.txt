















































DEM7D75.tmp.xml


Pöytäkirjan asiakohta PTK 34/2018 vp
Pöytäkirjan asiakohta 

PTK 34/2018 vp

Täysistunto

Torstai 12.4.2018 klo 16.00—19.53

4. Euroopan neuvoston Suomen valtuuskunnan kertomus Euroopan neuvoston parlamen-
taarisen yleiskokouksen toiminnasta vuonna 2017

Kertomus K 8/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 4. asia. Puhemiesneuvosto ehdottaa, että asia lähetetään ulkoasiainvaliokuntaan.

Avataan keskustelu. Valtuuskunnan puheenjohtaja Guzenina.

Keskustelu

18.18 Maria Guzenina sd (esittelypuheenvuoro): Arvoisa puhemies! Todellakin, Poh-
joismaiden neuvoston Suomen valtuuskunnan toimintakertomuksesta mennään nyt Euroo-
pan neuvoston Suomen valtuuskunnan toimintakertomukseen.

Arvoisa puhemies! Keskustelut ja debatit Euroopan neuvoston parlamentaarisessa yleis-
kokouksessa toimivat usein ilmapuntarina kansainvälisen politiikan tilasta. Kun Pohjois-
maiden neuvostossa käydään keskustelua hyvinkin harmonisessa ilmapiirissä, niin Euroo-
pan neuvoston puolella asia ei ole suinkaan niin. Puheenvuorojen muotoilut, aihevalinnat,
sanavalinnat ja retoriikka heijastavat hyvin yleistä tunnelmaa sekä suhtautumista maail-
man ongelmiin, ja on todella murheellista, kun joutuu sanomaan, että Euroopan neuvostos-
sa käytetty retoriikka on koventunut ja vastakkainasettelu on näkyvää. Euroopan neuvos-
ton Suomen valtuuskunnan vuoden 2017 kertomus alkaakin hyvin synkillä lauseilla ja to-
teamuksilla: ”Yli 65 vuoden toiminnan jälkeen Euroopan neuvosto on järjestönä vakavien
sisäisten ja ulkoisten haasteiden edessä.” Tämän selvemmin ei voi sanoa, että järjestö on
kriisissä. Euroopan neuvoston arvot ja periaatteet, jotka ovat siis myös meidän suomalais-
ten arvot ja periaatteet, ovat nyt kovien paineiden alla. Kiistoja riittää lähes kaikilla demo-
kratian saroilla, ja ongelmat ovat itse asiassa vain kärjistyneet vuoden 2018 aikana. Ja täs-
sä täytyy sanoa, että ei niin huonoa, ettei ehkä myöskin hyvää — tai onko se nyt sitä sitten
kuitenkaan, nimittäin tämänkin vaikean Euroopan neuvoston tilanteen ratkaiseminen lan-
keaa vielä tämän vuoden loppupuolella meidän suomalaisten poliitikkojen ja virkamiesten
tontille ihan konkreettisesti, koska tämän vuoden marraskuussa Suomesta tulee ministeri-
komitean puheenjohtajamaa.

Ennen kuin mennään niihin isoihin ongelmiin, on hyvä muistaa, että kun Euroopan neu-
vosto perustettiin vuonna 1949, Eurooppa oli hyvin erilainen. Euroopan neuvosto oli 40
vuoden ajan vain noin puolen Euroopan maista järjestö. Vasta Berliinin muurin sortumi-
nen ja kommunismin romahdus avasivat mahdollisuuden tehdä Euroopan neuvostosta to-
dellinen yleiseurooppalainen järjestö. Nykyisin mukana on 47 maata ministerikomitean ta-
solla, mutta vain 46, jos lasketaan yleiskokouksessa aktiiviset maat. Venäjä nimittäin työs-
 Tarkistettu
4.1



Pöytäkirjan asiakohta PTK 34/2018 vp
kentelee tällä hetkellä ainoastaan ministerikomitean tasolla ja on ilmoittanut, että ei aio
maksaa myöskään jäsenmaksuaan.

Euroopan neuvoston tehtävähän on puolustaa ja turvata oikeusvaltioperiaatteita, demo-
kratiaa ja kansalaisten perusoikeuksia kaikissa sen jäsenmaissa mutta myös monissa muis-
sa maissa. Järjestön historia on hyvin maineikas, ja järjestö oli pitkään eräänlainen demo-
kratiakehitystä ja ihmisoikeuksien vaalimista tukeva hyvin arvostettu instituutio, mutta
globaali hajaannus ja levottomuus näkyvät tällä hetkellä selkeästi myöskin Euroopan neu-
voston toiminnassa. Vaikka Euroopan kaikki valtiot vannovat demokratian ja ihmisoi-
keuksien nimiin juhlapuheissa, tilanne on todellisuudessa valitettavasti toinen, ja tämän to-
distavat Euroopan neuvoston kannanotot ja raportit. Velvoitteita ei ole kunnioitettu eikä lu-
pauksista ole pidetty kiinni. Eli sananvapaus, median toimintaedellytykset, oikeuslaitosten
riippumattomuus, ihmisoikeuksien puolesta järjestöissä työtään tekevien oikeusturva, ih-
misten eriarvoisuuden kasvu, puutteet tasa-arvossa — nämä ovat kaikki sellaisia asioita,
joita Euroopan neuvoston komiteakokouksissa ja yleiskokouksessa joudutaan jatkuvasti
nostamaan esille, ja siitä huolimatta on maita, jotka eivät korvaansa lotkauta.

Euroopan neuvoston yleiskokous tarkastelee maiden tilannetta sekä temaattisesta näkö-
kulmasta että maakohtaisesti. Yleiskokouksen tarkkailukomitean työlistalla on 10 jäsen-
maata, mutta tilanne on huolestuttava monessa muussakin. Kun esimerkiksi demokratian
perusarvoja haastetaan sellaisissa EU-maissa kuin Puola ja Unkari, niin täytyy kysyä, mitä
Euroopassa oikein tapahtuu.

Samaan aikaan myöskin järjestön perusedellytyksiä toimia on haastettu aivan uudella ta-
valla. Mainitsin jo, että Venäjä on kieltäytynyt maksamasta jäsenmaksuaan, ja Turkki on
niin ikään halunnut alentaa nykyistä jäsenmaksuaan.

Ehkä Venäjästä muutama sana: Kun keväällä 2014 yleiskokous tuomitsi Venäjän Kri-
min-miehityksen aivan oikeutetusti ja päätti rajoittaa Venäjän parlamenttivaltuuskunnan
osallistumismahdollisuuksia yleiskokoukseen ja komitean toimintaa — Venäjältä muun
muassa evättiin äänestysoikeus — niin Venäjä vastasi ilmoittamalla jäävänsä pois silloi-
sen vuoden yleiskokouksen toiminnasta, ja tilanne on eri vaiheiden jälkeen jatkunut sa-
manlaisena tähän päivään saakka, siis vuodesta 2014. On haluttu pitää yllä dialogia, on ha-
luttu saada Ukrainan kriisissä edistystä aikaan, on haluttu, että Minskin sopimusta nouda-
tetaan, mutta me olemme käytännössä lähtökuopissa edelleen. Eli Venäjä ei ole osallistu-
nut Euroopan neuvoston parlamentaarisen yleiskokouksen toimintaan neljään vuoteen, ja
todellakin nyt sitten Venäjä ilmoitti, että ei halua enää myöskään jäsenmaksuaan maksaa.
Tietenkin parlamentaarinen yleiskokous päättää itse, ketkä tai mitkä parlamentaarikkoval-
tuuskunnat osallistuvat tai keitä rajoitetaan, mutta tähän hankalaan pattitilanteeseen ei ole
löytynyt sellaista kestävää ratkaisua, joka sopisi myöskin tämän järjestön arvoihin ja pe-
rinteeseen.

Itse olen osallistunut Suomen edustajana työryhmän kahteen ensimmäiseen kokouk-
seen, siis työryhmän, joka on yrittänyt löytää ratkaisuja näihin mainitsemiini ongelmiin,
mutta lopputulos on tällä hetkellä täysin arvoitus, mihin tässä tullaan päätymään. Voi hy-
vin olla, että Venäjän osalta on ikään kuin alkamassa jonkinnäköinen exit, tai sitten voi ta-
pahtua ihme ja edistystä saadaan aikaan, niin että venäläiset parlamentaarikot päätyvät ta-
kaisin yleiskokoukseen tasavertaisina jäseninä muiden maiden edustajien kanssa. Mutta
täytyy sanoa, että tässä on erikoinen epätasapaino, kun ministerikomitean puolella Venäjä
jatkaa työtään kuin ei mitään ja venäläiset parlamentaarikot puolestaan eivät pääse osallis-
tumaan yleiskokouksen debattiin. Tästä ehkä kuulisin myöskin tämän salin näkemystä.
2



Pöytäkirjan asiakohta PTK 34/2018 vp
En pidennä tätä puhettani tämän enempää, tässä olivat ehkä ne hankalimmat kysymyk-
set. Eli Euroopan neuvoston taloudellinen tilanne näyttää hyvin hankalalta. Suomelle tulee
puheenjohtajuus tämän vuoden lopussa. Tämän taloudellisen hyvin vaikean tilanteen osal-
ta täytyy pystyä tilanne ratkaisemaan: jos Venäjä ei palaa eikä maksa jäsenmaksuaan ja mi-
käli Turkki maksaa alennettua jäsenmaksua, talouden tasapainottaminen on edessä — mitä
se tarkoittaa silloin demokratian vaalimiselle, vaalitarkkailutyölle, monitoroinnille ja kai-
kille muille, esimerkiksi Euroopan ihmisoikeustuomioistuimelle ja sen resursseille? Tässä
on todella hankalat ajat edessä.

Vielä ihan lopuksi totean, että Euroopan neuvoston Suomen valtuuskunta on toiminut
hyvin aktiivisena ihmisoikeuksien puolustajana, demokratian puolestapuhujana ja oikeus-
valtioperiaatteen vaalijana. On ilo sanoa, että Suomi toimii Euroopan neuvostossa histo-
rian oikealla puolella.

18.27 Jani Mäkelä ps: Arvoisa puhemies! Kertomusta lukiessa on mukava huomata, että
Euroopan neuvoston tasolla on huomattu maahanmuuton ja pakolaistilanteen olemassaolo
ja todetaan, että tämä ilmiö on jopa keskiössä. Kuitenkin mielestäni sen ilmiön vakavuu-
den tunnistamisessa on kertomuksen perusteella selvästi haasteita.

Kertomuksessa mainitaan esimerkiksi kesäkuun istunto, jossa Ruotsin oikeus- ja maa-
hanmuuttoministeriö oli esittelemässä heidän keinojaan ilmiön hallitsemiseksi, ja he esit-
tivät sitä, että nostettaisiin pakolaiskiintiöitä, ja kehottavat muitakin tekemään samoin. Il-
meisesti vieläkin Euroopan tason keskustelussa tässä asiassa sotketaan puurot ja vellit kes-
kenään pahemman kerran, kun puhutaan ilmastopakolaisista, Välimeren ihmissalakulje-
tusbisneksestä ja noin muuten vain turvapaikkajärjestelmää hyväksikäyttävien, parempaa
elämää etsivien nuorukaisten ja vähän vanhempienkin miesten siirtolaisuudesta samassa
yhteydessä ja samassa kokonaisuudessa. On huolestuttavaa, että ilmeisesti Ruotsin, sen
enempää kuin monen muunkaan maan, hallituksessa ei ymmärretä, ettei kiintiöpakolaisten
määrä millään tavoin poista sitä ongelmaa, jonka Eurooppa kohtasi jo vuonna 2015 ja pie-
neltä osin Norja ja Suomi vieläpä Venäjän suunnalta.

Raportin perusteella neuvoston ymmärrys ja keinot hallita tätä ja reagoida tällaisiin
vaelluksiin ja tulevaisuudessa lisääntyvään terrorismiin ovat erittäin rajalliset. Edelleenkin
ajatustasolla maahanmuuttoa pidetään voimavarana, joka edistää talouskasvua, ratkaisee
ikääntyvän Euroopan väestön ongelmat ja ylläpitää vaurautta. Tällaista maahanmuuttoa
meitä kohtaan ei kuitenkaan ole tällä hetkellä suuntautumassa.

18.28 Ilkka Kanerva kok: Arvoisa rouva puhemies! Varmuuden vuoksi puhun kuitenkin
pöntöstä, koska en tietystikään pidä mitään kirjoitettua puhetta, ja voiko sanoa, että en edes
kauhean pitkälle mietittyä puhetta, mutta koska valtuuskunnan arvoisa puheenjohtaja asi-
allisessa puheenvuorossaan haastoi niin paljon miettimään fundamentaalisia asioita Euroo-
pan neuvoston osalta, varsinkin tilanteessa, jossa Suomi tulee puheenjohtajamaaksi nähtä-
vissä olevassa lähitulevaisuudessa, niin on aihetta ehkä hiukan omillakin varauksilla poh-
diskella ääneen sitä ikään kuin poliittista dilemmaa, joka tähän asiaan tällä hetkellä epäile-
mättä sisältyy.

On varmaan aika toivotonta koettaa saada ikään kuin niillä instrumenteilla, jotka ovat
Euroopan neuvoston parlamentaarisen yleiskokouksen käytettävissä, syntymään ratkai-
sua, jossa toimijoina ovat valtiot, joiden strategiaan vaikuttaminen Euroopan neuvoston
toimin varmasti jää vähemmäksi kuin se strateginen näkemys, joka tässä tapauksessa Ve-
3



Pöytäkirjan asiakohta PTK 34/2018 vp
näjällä ja osin myöskin Turkilla on Euroopan neuvoston työskentelyä kohtaan. Ei Euroo-
pan neuvostolla ole sellaisia sepän pihtejä, joilla nämä kuumat kysymykset voitaisiin Eu-
roopan neuvoston voimavaroin ratkaista, ja sen vuoksi tietysti toimijoina, aktoreina, tässä
ovat nämä valtiot itse, ja niiden käyttäytymisen tietysti motivoi niiden valtioiden kulloi-
nenkin poliittinen tahto, ja se poliittinen tahto on tällä hetkellä se, että he eivät halua olla tu-
kemassa niitä poliittisia päämääriä, tavoitteita ja toimintalinjauksia, joita Euroopan neu-
vosto omilla toimenpiteillään edustaa, koskien nyt vaikkapa edustaja Guzeninan mainitse-
mia Venäjän toimia Krimin anneksoinnin yhteydessä ja jatkuvia operaatioita myöskin
Donbassin alueen osalta Itä-Ukrainassa. Se nyt vielä puuttuisi, että tämän uhkaavan tilan-
teen, tai itse asiassa ei uhkaavan vaan vallitsevan tilanteen, takia pakitettaisiin näistä Eu-
roopan neuvoston periaatteista. Se on tietysti täysin mahdotonta Euroopan kulttuuriarvo-
jen, perusarvojen, periaatteiden valossa, joihin myöskin tuossa valtuuskunnan puheenjoh-
tajan puheenvuorossa viitattiin.

Minä otan riskin. Minä otan riskin puhua, enkä millään tavalla halua ikään kuin olla
mestaroimassa asiaa, mutta otan erään näkökulman, ja se on se, että Euroopan neuvostolla
ja Euroopan turvallisuus- ja yhteistyöjärjestöllä on huomattavan paljon samaa agendaa
koskien erityisesti demokratian edistämistä, ihmisoikeuksia, oikeusvaltioperiaatteita, vaik-
kapa vaalitarkkailua ja tämänkaltaisia operaatioita, hyvin paljon samoja toimia. Toimim-
me samoilla kentillä samanaikaisesti ja toistemme kanssa, toki kumppaneina, mutta kui-
tenkin myöskin päällekkäin. Minä olen jäänyt miettimään sitä joskus aikaisemminkin,
onko mitenkään mahdollista, että vaikka niiden jäsenkunnat poikkeavat toisistaan — Eu-
roopan neuvostolla taitaa olla 47, niinkö, jäsenmaata, Etyjillä 58 jäsenvaltiota mukana toi-
minnassa, ja näin ollen tietysti osanottajapohja on toinen, ja juridinen pohja näin muodoin
ei myöskään mene yksi yhteen — niin Suomen valtuuskunta tai sen johto miettisi osaltaan
sellaista kysymystä, että nämä kaksi järjestöä istuisivat samaan pöytään katsoakseen, löy-
tyisikö niiden kesken jonkinlainen uusi työnjako, työnjako, joka helpottaisi Euroopan neu-
voston toiminnan eteenpäinvientiä, luopumatta millimetriäkään niistä periaatteista ja ar-
voista, joihin sen toiminta perustuu mutta joita, täysin samoja arvoja, edustaa Euroopan
turvallisuus- ja yhteistyöjärjestö — täysin samoja arvoja ja yhtä tinkimättömästi — ja niin,
että Euroopan neuvosto, ja nyt menen kaikkein heikoimmille jäille, keskittyisi oikeudelli-
sen perustan vahvistamiseen meidän sivilisaatiomme piirissä ja Etyj puolestaan näihin äs-
ken mainittuihin arvopohjaisiin asioihin.

Minä en tiedä todellakaan — tämä on puhtaasti ”Havukka-ahon ajattelijan” puheenvuo-
ro tältä osin — lentäisikö tällainen lintu, mutta en pitäisi mahdottomana sitä, etteikö sitä
testattaisi, ja luulenpa, että Euroopan turvallisuus- ja yhteistyökokouksen Suomen valtuus-
kunta — vai mitä arvon puheenjohtaja Paloniemi sanoo? — voisi Suomen EN-valtuuskun-
nan suomalaisten jäsenten kanssa vähän testailla, sparrailla tällaisen kysymyksen mahdol-
lisuutta, joka saattaisi laukaista tämän pattitilanteen, joka tällä hetkellä vallitsee valitetta-
vasti Euroopan neuvostossa ja tekee sen toiminnasta tehottomampaa, toisin kuin minkä ar-
von tuo Euroopan neuvosto ilman muuta ansaitsisi. Jää nähtäväksi, onko Suomella mitään
ulostuloteitä rakentavan exitin merkeissä tästä pattitilanteesta, jossa tällä hetkellä ollaan.

18.35 Timo Heinonen kok: Arvoisa rouva puhemies! Hyvät edustajakollegat ja muut pai-
kallaolijat! Tässä keskustelussa esittelypuheenvuoron pitänyt edustaja Guzenina kävi lo-
pussa läpi jonkin verran tuota Venäjä-keskustelua. Olen itse tyytyväinen siihen, että aina-
kaan toistaiseksi ei tässä salissa ole kuultu niitä puheenvuoroja, joissa edes vihjaillen on
4



Pöytäkirjan asiakohta PTK 34/2018 vp
annettu ymmärtää, että Suomen pitäisi höllentää näitä pakotteita Venäjän suuntaan. Edus-
taja Guzenina kertoi, miten vuonna 2014, eli nelisen vuotta sitten, nämä toimenpiteet ovat
alkaneet, sen jälkeen kun Venäjä sotatoimin valtasi itsenäiseltä valtiolta yhden osan eli
Krimin, ja itse asiassa nämä tapahtumat ja nämä seuraukset ovat edelleenkin päällä. Mie-
lestäni tärkeintä on se, että Euroopan yhtenäisyyttä ja turvallisuutta vaalitaan, ja itse asias-
sa se on koko tämän toimielimenkin tärkein tehtävä. Ja sen takia on tärkeää, että yhtenäi-
syys ja yhteinen politiikka myös Venäjää kohtaan toimii niin täältä kuin Euroopan unio-
ninkin tasolta. Tässä kertomuksessa todetaan, että keskusteluyhteyttä Venäjään on pidetty
yllä, mutta toisaalta sitten Ukraina ja Liettua esimerkiksi ovat muistuttaneet, että ovi on
avoinna Venäjälle vain, jos Venäjä kunnioittaa yleiskokouksen päätöksien ehtoja. Puheen-
johtaja, edustaja Guzenina toi esille, että ainoa tie olisi, että tapahtuisi joku ihme. Ette tar-
kemmin kertonut, mikä voisi olla tällainen ihme. [Maria Guzenina: Krimin palautus!] —
Näin varmasti, hyvä, nyt se tuli. Eli Krimin palautus on ainoa tie palata normaaliin tilan-
teeseen.

Meillä on lukuisia valitettavia asioita myös tällä hetkellä julkisuudessa: Skripalin ta-
paus, joka on tällä hetkellä avoinna. Siitä syytöksiä on osoitettu samaa tahoa kohtaan. En
tiedä, ovatko vielä tutkimukset niin pitkällä ja niin aukottomia, että tämä isku voidaan yh-
distää suoraan Venäjän valtioon, mutta jokin yhteys joka tapauksessa tämän aineen ja Skri-
palin tapauksen välillä on, ja mielestäni myös Venäjän pitää olla aktiivinen auttaakseen tä-
män asian selvittelyssä, jos he ovat syyttömiä, niin kuin ovat itse väittäneet. Toisaalta sit-
ten on aivan tuoreimmat tapahtumat, jotka olivat vain hetki sitten Syyriassa, johon myös
tässä kertomuksessa viitataan — näihin tuoreimpiin tapahtumiin ei vielä pystytä viitta-
maan, sillä ne tapahtuivat aika lailla viikko sitten, hermokaasuisku Syyriassa. Siitä ei ole
syytetty Venäjää, enkä itsekään ole näin toteamassa, mutta kyllä jonkinlainen taakka Ve-
näjän harteilla on tästäkin tapahtumasta sen kautta, että Venäjä on aktiivisesti ollut tuke-
massa ja ylläpitämässä hirmuhallitsija al-Assadin hallintoa ja pönkittämässä sitä. Ja jos tut-
kimukset nyt osoittavat, että tämän hermokaasuiskun — lapsiin, naisiin, siviileihin, koh-
distuneen hermokaasuiskun — takana ovat al-Assadin Syyrian hallinnon joukot, niin kyllä
siitä oman taakan harteilleen saa myös Venäjä.

18.40 Maria Guzenina sd: Arvoisa puhemies! Edustaja Kanerva, kuuntelin teidän pu-
heenvuoroanne todella tarkalla korvalla. Puhutte aina viisaasti, ja niin puhuitte nytkin.
Kyllä se näin on, että pitää löytää uusia tapoja toimia, ja kun Suomi nyt puheenjohtajuuden
ottaa tämän vuoden lopussa, niin meidän täytyy pystyä keskustelemaan kaikennäköisistä
kehittämistoimista, myös yhteistyön syventämisestä Etyjin kanssa. Esimerkiksi Euroopan
ihmisoikeustuomioistuin on itsessään jo valtavan arvokas instituutio, ja sen tulevaisuus
täytyy pystyä turvaamaan. Euroopan neuvoston tämänhetkiset taloudelliset ongelmat ovat
heittäneet varjonsa myöskin sen toiminnan ylle.

Ja edustaja Heinonen, aina yhtä rakentavasti tekin puhutte, niin tässäkin. Se on näin, että
me emme voi tinkiä niistä arvoista, joiden puitteissa me toimimme. Pohjoismaiden neuvos-
to on hyvä esimerkki siitä, millä tavalla pyritään vaalimaan pohjoismaisia arvoja, teke-
mään yhteistyötä Euroopan neuvostossa. Niin ikään eurooppalaisilla arvoilla on valtava
merkitys siinä, millä tavalla meidän maanosamme kulkee kohti tulevaisuutta. Ja kun alkaa
ilmestyä säröjä, ne säröt täytyy ottaa vakavasti. Nyt on jatkunut jo monta vuotta kehitys,
jossa säröt ovat syventyneet. Silloin kun säröt syventyvät, ennen pitkää lasi rikkoontuu, ja
siihen meillä ei ole varaa.
5



Pöytäkirjan asiakohta PTK 34/2018 vp
Keskustelu päättyi.

Asia lähetettiin ulkoasiainvaliokuntaan.
6


	4
	18.18
	18.27
	18.28
	18.35
	18.40


