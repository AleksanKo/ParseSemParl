















































DEM5027.tmpSave.xml


Pöytäkirjan asiakohta PTK 20/2015 vp
Pöytäkirjan asiakohta 

PTK 20/2015 vp

Täysistunto

Perjantai 12.6.2015 klo 13.05—13.32

4. Eduskunnan oikeusasiamiehen kertomus vuodelta 2014
Kertomus K 3/2015 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään perustuslakivaliokuntaan.

Keskustelu

13.08 Eduskunnan oikeusasiamies Petri Jääskeläinen  (esittelypuheenvuoro): Arvoisa
rouva puhemies! Arvoisat kansanedustajat! Minulla on ilo ja kunnia esitellä teille eduskun-
nan oikeusasiamiehen toimintakertomus vuodelta 2014. Viime vuosi oli tämän maailman
toiseksi vanhimman oikeusasiamiesinstituution 95. toimintavuosi, ja vastaavasti tämä ker-
tomus on 95:s oikeusasiamiehen toimintakertomus.

Sisällöllisesti tässä kertomuksessa näkyvät aikaisempaa korostuneemmin vapautensa
menettäneiden ja vammaisten henkilöiden oikeudet. Määrällisessä suhteessa voin todeta,
että kertomusvuonna tehtiin aikaisempaa enemmän tarkastuksia. Kanteluiden määrä laski
hieman, ja niiden käsittelyajat lyhenivät entisestään. Rakenteeltaan kertomus on pääosin
edellisten vuosien kaltainen. Kertomuksen alussa on aikaisempien vuosien tapaan oikeus-
asiamiehen ja apulaisoikeusasiamiesten puheenvuorot kunkin itse valitsemasta aiheesta.

Kertomusvuonna oikeusasiamiesinstituution perustamisesta tuli siis kuluneeksi 95 vuot-
ta. Omassa puheenvuorossani tarkastelen oikeusasiamiesinstituution kehittymistä.

Näen oikeusasiamiesinstituution menestystekijöinä muun muassa oikeusasiamiehen
laajat toimivaltuudet ja sen, että instituutiota on jatkuvasti kehitetty. Oikeusasiamieshän on
perinteisesti ollut viranomaisten toiminnan laillisuuden valvoja. Oikeusasiamies on sitä
edelleen, mutta sen lisäksi oikeusasiamiehen työssä korostuvat nykyisin yksilön oikeuk-
sien edistäminen, viranomaistoiminnan ohjaaminen ja oikeustilan kehittäminen siten, että
perus- ja ihmisoikeudet toteutuvat mahdollisimman hyvin.

Uusimpia kehityspiirteitä on ollut Ihmisoikeuskeskuksen ja sen ihmisoikeusvaltuuskun-
nan perustaminen Oikeusasiamiehen kanslian yhteyteen vuonna 2012. Tämä uudistus to-
teutettiin erityisesti sen vuoksi, että oikeusasiamiehestä, Ihmisoikeuskeskuksesta ja ihmis-
oikeusvaltuuskunnasta muodostuva kokonaisuus täyttäisi mahdollisimman hyvin YK:n
niin sanottujen Pariisin periaatteiden asettamat vaatimukset. Tämä jo 2000-luvun alussa al-
kanut prosessi saavutti kertomusvuonna tavoitteensa, kun Suomen kansallinen ihmisoike-
usinstituutio sai A-statuksen. Tämä tarkoittaa sitä, että instituutio täyttää täysin Yhdisty-
neiden kansakuntien Pariisin periaatteet. Tämä on paitsi YK:n piirissä myös laajemmin
kansainvälisesti erittäin tärkeätä, ja sillä on iso merkitys.
 Tarkistettu
4.4



Pöytäkirjan asiakohta PTK 20/2015 vp
Toinen koko instituution kannalta merkittävä kertomusvuoden tapahtuma oli se, että oi-
keusasiamiehestä tuli YK:n kidutuksen vastaisen sopimuksen kansallinen valvontaelin.
Kysymys on niin sanotusta OPCAT-tehtävästä. Tässä roolissa oikeusasiamiehen tehtävä-
nä on valvoa vapautensa menettäneiden henkilöiden kohtelua ja olosuhteita. Kyse ei ole
vain vangeista vaan myös esimerkiksi lastensuojelulasten, muistisairaiden vanhusten, psy-
kiatristen potilaiden ja kehitysvammaisten kohtelusta ja oikeuksista.

Seuraavaksi oikeusasiamiehelle on tulossa myös YK:n vammaisten henkilöiden oikeuk-
sista tehdyn yleissopimuksen mukaisia erityistehtäviä. Edellinen eduskuntahan hyväksyi
jo tätä koskevat lait, mutta niiden voimaantulo jäi odottamaan eräitä muita lakiuudistuksia.

Tulevana kehitystarpeena näen eduskunnan oikeusasiamiehen ja valtioneuvoston oi-
keuskanslerin tehtävienjaon kehittämisen siten, että tehtävät olisivat mahdollisimman vä-
hän päällekkäisiä. Nykyinen päällekkäinen kahden ylimmän laillisuusvalvonnan järjestel-
mä ei ole kansalaisten ja yhteiskunnan kannalta tehokkain eikä tarkoituksenmukaisin. Olen
lyhyesti perustellut tätä puheenvuoroni lopussa, siis tuossa kertomuksessa olevan puheen-
vuoroni lopussa.

Apulaisoikeusasiamies Jussi Pajuoja käsittelee puheenvuorossaan julkisen sektorin di-
gitoimisen haasteita. Digibarometri 2015 -vertailussa Suomi jää julkisella sektorilla ja kan-
salaistaidoissa vertailumaiden keskitasolle. Koulut ovat keskeisiä tietotekniikan kansalais-
taitojen opettamisessa. Vuoden 2016 syksyllä käynnistyvä sähköinen ylioppilastutkinto
vaatii opetuksen digitalisoitumista jo peruskouluaikana. Koulujen tietoteknisessä osaami-
sessa ja resursseissa on suuria eroja. Digitaalista opetusta tulisi tarjota yhdenvertaisesti,
mutta myös kuntien priorisoinnit ja resurssit vaihtelevat suuresti. Suomi jää jälkeen julkis-
ten palveluiden tuottavuusvertailussa.

Tietojärjestelmäongelmia esiintyy tällä hetkellä muun muassa työhallinnossa ja poliisin
viranomaistietojärjestelmän eli Vitjan kehittämisessä. Poliisin Vitja-hankkeen oli tarkoi-
tus valmistua vuoden 2014 alkuun mennessä, mutta hankkeen aikataulu petti. Hanke laa-
jeni liian suureksi, jotta se olisi kyetty toteuttamaan yhdellä kertaa. Apulaisoikeusasiamies
Pajuoja on pyytänyt sisäasiainministeriötä raportoimaan vielä erikseen Vitja-hankkeen
etenemisestä ja siitä, kuinka oikeudelliset ja tietoturvaongelmat on tarkoitus ratkaista.

Apulaisoikeusasiamies Maija Sakslinin puheenvuoron aiheena on EU:n tuomioistui-
men lausunto Euroopan unionin liittymisestä Euroopan ihmisoikeussopimukseen. Tuo-
mioistuimen mukaan sopimusluonnos ei ole sopusoinnussa unionin oikeuden kanssa. Uni-
onin oikeus perustuu jäsenvaltioiden vastavuoroiseen luottamukseen. EU-tuomioistuimen
mukaan olisikin ongelmallista, jos EU:n jäsenvaltioiden tulisi valvoa, että myös toiset jä-
senvaltiot noudattavat ihmisoikeussopimusta. EU:ta on kritisoitu riittämättömästä perus- ja
ihmisoikeuksien suojasta, minkä vuoksi sekä valtioneuvosto että eduskunta ovat pitäneet
EU:n liittymistä ihmisoikeussopimukseen tärkeänä.

Eduskunta on esittänyt EU:n perusoikeusnormien tuomista vahvemmin Suomen viran-
omais- ja tuomioistuintoimintaan ja sitä, että Suomen tulee aktiivisesti vaikuttaa myös EU-
tuomioistuimen perusoikeuskannanottoihin. Oikeusasiamies voi tehtäviään hoitaessaan eri
tavoin edistää perusoikeuskirjan oikeuksien toimeenpanoa. Apulaisoikeusasiamies Saks-
lin ehdottaa harkittavaksi, että oikeusasiamies osallistuisi myös EU:n tuomioistuimessa
esillä olevien perusoikeuskysymysten arviointiin Suomessa. Sakslin arvioi, että ihmisoike-
ussopimukseen liittymisen viivästyminen korostaa EU:n perusoikeusviraston merkitystä.
Eduskunta onkin kannattanut EU:n perusoikeusviraston aseman ja toimintamahdollisuuk-
sien vahvistamista.
2



Pöytäkirjan asiakohta PTK 20/2015 vp
Arvoisa puhemies! Näiden puheenvuorojen jälkeen kertomuksessa on katsaus oikeus-
asiamiehen toimintaan vuonna 2014. Siellä on muun muassa asiamääriä ja toimenpiteitä
sekä erilaisia kotimaisia ja kansainvälisiä tapahtumia koskevia tietoja.

Vuonna 2014 kanteluita saapui noin 4 600, mikä on jonkin verran vähemmän kuin en-
nätysvuonna 2013, jolloin kanteluita saapui noin 5 000. Todettakoon, että tänä vuonna, siis
vuonna 2015, ollaan kanteluiden määrän suhteen taas ennätysvauhdissa. Kantelumäärät-
hän ovat olleet kasvussa koko 2000-luvun, ja viimeisten 10 vuoden aikana niiden vuosit-
tainen määrä on kaksinkertaistunut.

Kertomusvuonna ratkaistiin noin 4 750 kantelua eli noin 150 kantelua enemmän kuin
niitä saapui. Ilokseni voin myös todeta, että olemme pysyneet kanteluiden käsittelyaikata-
voitteessa. Vuodenvaihteessa ei ollut vireillä yhtään yli vuoden vanhaa kantelua. Tämä ta-
voite saavutettiin ensimmäisen kerran jo vuotta aikaisemmin, silloin ensimmäisen kerran
20 vuoteen.

Kaikista ratkaistuista kanteluista ja omista aloitteista noin joka viides johti johonkin oi-
keusasiamiehen toimenpiteeseen. Tarkastuksia tehtiin viime vuonna 111 kohteeseen, mikä
on lähes 25 prosenttia enemmän kuin edellisenä vuotena.

Kertomuksen seuraava laaja pääjakso, siis numero 3, käsittelee perus- ja ihmisoikeuk-
sia. Tämä jakso on vähitellen kehittynyt yhä laajemmaksi, mikä ilmentää hyvin oikeusasia-
miehen toiminnan painopisteen muutosta viranomaisten velvollisuuksien valvonnasta ih-
misten oikeuksien edistämisen suuntaan. Tässä jaksossa uutta on se, että oikeusasiamiehen
toiminnasta kidutuksen vastaisena kansallisena valvontaelimenä, siis tuosta OPCAT-teh-
tävästä, on laadittu oma jaksonsa, tuo jakso 3.3.

Edellisten vuosien tapaan perus- ja ihmisoikeusjaksossa on kerrottu oikeusasiamiehen
perus- ja ihmisoikeusmandaatista ja Ihmisoikeuskeskuksesta ja sen toiminnasta. Ihmisoi-
keuskeskushan antaa myös oman kertomuksensa, mutta se ei ole valtiopäiväasiakirja, eikä
sitä käsitellä eduskunnassa samalla tavalla kuin oikeusasiamiehen kertomusta.

Edelleen tässä jaksossa on kerrottu puutteista ja parannuksista perus- ja ihmisoikeuk-
sien toteutumisessa sekä oikeusasiamiehen hyvitysesityksistä ja sovinnolliseen ratkaisuun
johtaneista asioista. Nämä asiat eivät välttämättä ole suuren suuria, mutta ne ilmentävät uu-
sia toimintatapoja, joita oikeusasiamiehen kansliassa on omaksuttu, ja myös sitä, että ihmi-
siä voidaan auttaa oikeuksiinsa pääsyssä myös yksinkertaisin ja nopein toimenpitein.

Jaksossa käsitellään myös vuoden perus- ja ihmisoikeusteemaa. Meillähän on joka vuo-
si joku valittu perus- ja ihmisoikeusteema, joka otetaan esille muun muassa kaikkien tar-
kastusten yhteydessä. Kertomusvuoden teemana oli vammaisten henkilöiden oikeuksien
toteutuminen.

Edelleen jaksoon sisältyy perusoikeuksittain systematisoitu katsaus oikeusasiamiehen
havaintoihin ja kannanottoihin, jotka perustuvat kertomusvuonna ratkaistuihin kanteluihin
ja omiin aloitteisiin sekä tarkastuskäynneillä esiin tulleisiin tietoihin. Lopuksi jaksossa on
esitelty kaikki kertomusvuoden valitukset Suomea vastaan Euroopan ihmisoikeustuomio-
istuimessa.

Neljäntenä jaksona on kaikkein laajin, hallinnonalakohtainen tai asiaryhmittäinen jakso
laillisuusvalvonnassa tehdyistä havainnoista. Kunkin asiaryhmän yhteyteen on sisällytetty
kuviot asiaryhmän kantelujen määrän kehityksestä sekä toimenpideprosentista niissä. Täs-
sä jaksossa uutta on se, että vammaisten henkilöiden oikeuksista on muodostettu oma asi-
aryhmänsä, kun aikaisemmin niitä on käsitelty muiden asiaryhmien yhteydessä. Tämä uu-
distus liittyy juuri tuohon oikeusasiamiehelle tulossa olevaan erityistehtävään vammaisten
3



Pöytäkirjan asiakohta PTK 20/2015 vp
henkilöiden oikeuksien suojaamisessa, edistämisessä ja valvonnassa. Tätä erityistehtävän
tuloa on näin ennakoitu.

Lopuksi kertomuksessa on vielä liiteosa, jossa on oikeusasiamiestä koskevat perustus-
lain ja lain säännökset sekä eräitä tilasto- ja muita tietoja.

Arvoisa puhemies! Tässä oli esittelypuheenvuoroni. Toivon, että kertomus antaa edus-
kunnalle mahdollisuuden arvioida paitsi oikeusasiamiehen toimintaa myös lainsäädännön
ja julkisen hallinnon tilaa sekä perus- ja ihmisoikeuksien toteutumista. — Kiitos.

13.20 Arja Juvonen ps: Arvoisa puhemies! Kiitos oikeusasiamiehelle puheenvuorosta.
Käsittelemme siis vuoden 2014 kertomusta. Vuoden 2013 kertomus, joka käsiteltiin vii-

me vuonna, sisälsi kymmenen kohtaa, joihin oikeusasiamies oli puuttunut, joissa havait-
tiin paljon epäkohtia, ja samat kymmenen kohtaa löytyvät edelleen myös tästä vuoden
2014 kertomuksesta. Siellä on myös parannuksia tullut asiaan, ne löytyvät sivulta 76, mut-
ta ongelmia on edelleen.

Pidän erittäin huolestuttavana, että tämä ikääntyneiden ja vanhusten asia ei tunnu tule-
van valmiiksi, ei eduskunnassa eikä yhteiskunnassakaan. Säästöt ovat myös meillä ovella,
ja se tarkoittaa sitä, että vanhustenhoidossa eletään myös kovia ja kriittisiä aikoja. Täällä
mainitaan edelleen ongelmat hygienian hoidossa ja muun muassa ulkoilussa, minkä nyt
voimme kuvitella olevan kaikkien oikeus: päästä kesäaikaan varsinkin vielä ulos. Eli on
hyvin tärkeää, että näitä asioita nostamme esiin niin täällä kuin myös kunnissa kuntapäät-
täjinä, viemme sinne tietoutta siitä ja nostamme esille näitä asioita, että ikäihmisillä olisi
hyvä ikääntyminen.

Hallitusohjelmassa on kirjaus siitä, että vahvistetaan lääkehoidon kokonaisarviointia, ja
myös tähän lääkitykseen on täällä oikeusasiamies puuttunut.

Kehittynyt sen sijaan on tilanne hoidon kiireellisyyden arvioinnista. Täällä kerrotaan ta-
pauksesta, että hengitysteissä olleen esteen vuoksi potilas on joutunut odottamaan turhan
pitkään lääkärille pääsyä, ja Valviralle onkin tehty harkittavaksi, pitäisikö kehittää tällai-
nen selkeä valtakunnallinen ohjeistus hoidon kiireellisyydestä.

Omaishoidon vapaiden pitämisen mahdollisuudesta muistutetaan myös täällä, se on hie-
no asia.

Ja hoitotakuun toteutuminen: Vaikka kantelut ovat vähentyneet, niin siitä huolimatta on
ollut ongelmia päästä ajoissa muun muassa perheneuvolaan ja suun hoitoon. Myös Valvira
on tähän puuttunut ja muistuttaa meitä niin sanotusta kuminauhailmiöstä, jossa Valvira
määrää sairaanhoitopiireille kyllä sakkomaksuja tietyn ajan sisällä, ja sitten kun sairaan-
hoitopiirit laittavat asiat kuntoon, niin sakkoa ei tule, (Puhemies koputtaa) mutta hetken
kuluttua samat ongelmat ovat sairaanhoitopiireissä edessä.

Viimeisenä nostan esille tämän vammaisten...

Puhemies Maria Lohela: Edustaja, 2 minuuttia on täynnä. Pitäisi siirtyä tänne pönttöön,
jos haluaa jatkaa.

Kiitos.

13.23 Merja Mäkisalo-Ropponen sd: Arvoisa puhemies! Kiitos oikeusasiamiehelle pe-
rusteellisesta ja hyvin tehdystä kertomuksesta.
4



Pöytäkirjan asiakohta PTK 20/2015 vp
Vuoden teemaksi valittu vammaisten henkilöiden oikeuksien toteutuminen on erittäin
ajankohtaista. Oikeusasiamiehen kertomuksessa on hyvin tuotu esille se, että kansalaisten
perus- ja ihmisoikeuksien toteutumisessa on puutteita. Edistymistäkin on toki tapahtunut,
mutta nostan tässä esille ongelmista pari mielestäni erityisen tärkeää epäkohtaa.

On surullista, että ikäihmisten hoidossa ja hoivassa on edelleen niin paljon puutteita. Jat-
kuvasti tulee ilmi ravinnon, hygienian, kuntoutuksen ja ulkoilun puutteita sekä riittämättö-
män henkilökunnan korvaamista liiallisella lääkityksellä. Esimerkiksi muistisairaista ihmi-
sistä tehdään vuodepotilaita antamalla heille rauhoittavia lääkkeitä, kun hoitajilla ei ole ai-
kaa tai osaamista lääkkeettömien hoitokeinojen toteuttamiseen. Hallitusohjelma toteutues-
saan ei tule parantamaan tätä tilannetta, sillä henkilöstömitoitussuosituksia tehostetun pal-
veluasumisen yksiköissä aiotaan pienentää ja henkilöstön kelpoisuusehtoja mataloittaa.

Hallitusohjelma korostaa kotihoidon ensisijaisuutta, mutta samalla siinä on unohtunut,
että myös tehostettu palveluasuminen on kotona asumista. Jos kotihoidossa, siis myös te-
hostetussa palveluasumisessa niin sanotussa yhteisökodissa työskentelevillä ei ole mah-
dollisuutta tehdä kuntouttavaa työtä, ikäihminen jää helposti vuodepotilaaksi ja joutuu pit-
käaikaislaitoshoitoon.

Oikeusasiamies tuo esille myös itsemääräämisoikeuden toteutumisen puutteet ikäihmis-
ten hoidossa. Toivottavasti hallitus nopeasti tuo eduskunnan käsittelyyn itsemääräämisoi-
keuslain, jossa määritellään esimerkiksi rajoittamistoimenpiteiden käyttöä. Muun muassa
rauhoittavien lääkkeiden turha käyttö on kemiallista rajoittamista. Toisaalta mikään laki ei
auta, ellei sen toteuttamiselle luoda riittäviä puitteita. Itsemääräämisoikeutta on hyvin vai-
kea toteuttaa, jos henkilöstömitoitukset pienenevät ja koulutustaso laskee.

Arvoisa puhemies! Myös vammaisten henkilöiden oikeuksien toteuttamisessa on paljon
puutteita ja itsemääräämisoikeuden loukkauksia. Vammaislainsäädännön uudistamistyö-
ryhmän loppuraportti on juuri valmistunut, ja työryhmä esittää säädettäväksi lakia vam-
maisuuden perusteella järjestettävistä erityispalveluista. Tämän lain tarkoitus olisi täyden-
tää viime kaudella hyväksyttyä uutta sosiaalihuoltolakia. Kunnan tulisi järjestää laissa ole-
via erityispalveluita, jos vammainen henkilö ei muun lain nojalla saa yksilöllisen tarpeen
mukaisia palveluja. Toteutuessaan laki parantaisi huomattavasti vammaisten henkilöiden
osallisuutta ja yhdenvertaisuutta yhteiskunnassa. Kysymys on vammaisten henkilöiden ih-
misoikeuksien toteutumisesta, joista siis myös oikeusasiamies on huolissaan. Toivottavas-
ti hallitus aikoo toteuttaa tämän tärkeän lakiuudistuksen. Hallitusohjelmaa lukiessa jäin va-
litettavasti epäilevälle ja kyselevälle mielelle.

13.26 Leena Meri ps: Arvoisa rouva puhemies! Eduskunnan oikeusasiamies ja salissa
olevat edustajat! Täällä olisi ollut hyvinkin monia kohtia, joita olisin voinut ottaa yksin
keskusteluun, mutta otin tuossa alussa sivun 75 ja katselin tätä, miten kertomuksessa on to-
dettu kymmenen keskeistä suomalaista perus- ja ihmisoikeusongelmaa, joista edustaja
Arja Juvonen äsken puhuikin.

Kun lueskelin näitä kohtia — kuuntelin myös sitä, että valitettavasti nämä samat ongel-
mat kuin viime vuonna siis ovat edelleen olemassa — niin huomasin, että hirveän usein on-
gelmat korostuivat siinä, että ei ollut sisäistä valvontaa riittävästi eikä resursseja toimin-
taan ja monissa asioissa paistoi aliresursointi. Juuri tämä on se ongelma, joka tässä taustal-
la on.

Ymmärrän hyvin, että ihmisoikeussopimukset ja niiden kunnioittaminen on erittäin tär-
keää, mutta meidän tulisi muistaa, mitä siellä taustalla on. Minä olen itse ollut tuomioistui-
5



Pöytäkirjan asiakohta PTK 20/2015 vp
messa pitkään töissä ja virkamiehenä ja tiedän, kuinka siellä on hyvinkin korkealla moraa-
lilla olevia ihmisiä, jotka yrittävät tehdä työnsä hyvin. Velvoitteet lisääntyvät, raportointi
lisääntyy, esimerkiksi aluehallintovirastoista tulee jatkuvasti erilaisia koneita, joihin mei-
dän työaikamme menee, joihin meidän täytyy raportoida, olemmeko tehneet juuri äsken
maksullista tehtävää, maksutonta tehtävää, mitä tuo äskeinen puhelu koski, oliko se asia,
joka johtaa päätökseen, vai oliko se asia, jossa asiakas kysyi vain neuvoa, ja minä sitten vii-
si minuuttia istun koneen äärellä ja mietin, mihin lokeroon minä laittaisin tämän äskeisen
puhelun.

Minä haluan ajaa tällä asialla takaa sitä, että meillä on nyt kiire niillä meidän normital-
koilla. Meidän täytyy vähentää viranomaisten turhia tehtäviä, myös turhia valvontatehtä-
viä. Kerroin aikaisemmin esimerkiksi omasta näkemyksestäni siitä, että yleisen edunval-
vonnan tilintarkastus maistraatissa on liian raskasta ja liian säännönmukaista ja sitä tulisi
uudistaa. Siellä on esimerkiksi henkilötyövuosia vapautettavana. Tällöin voisimme siirtää
niitä tuomioistuimen tehtäviä taas muihin virastoihin ja vapauttaa tuomioistuimen käsitte-
lyaikoja.

Minusta on erittäin tärkeätä, että ihmisoikeussopimuksia noudatetaan. Mutta meidän tu-
lee muistaa se, että ne ihmiset siellä taustalla tekevät monet hyvinkin parhaansa, mutta jos
me emme anna heille työkaluja täältä eduskunnasta vaan me koko ajan laitamme lisää heil-
le velvoitteita, lisää raportointivelvoitteita valvontaviranomaisista, niin he tuupertuvat sin-
ne työnsä alle.

Minä haluaisin nyt kiinnittää vielä huomiota semmoiseen asiaan, kun totta kai on var-
maankin näin, että kanteluviranomaiselle tulee vain negatiivisia asioita viranomaisista, että
täällä oli sitten esimerkkejä hyvästä kehityksestä. Niitä oli 2 sivua, ja sitten 300 sivua kaik-
kea negatiivista. Tiedän, että tässä on tietysti keskitytty kantelujen pohjalta tähän asiaan,
mutta meidän täytyisi muistaa se ihmisen työssäjaksaminenkin siellä, voitaisiin joskus ker-
toa niistä hyvistäkin käsittelyajoista ja siitä, mitä oikeasti siellä enemmän on tapahtunut.
Itse ainakin mietin, kun luen näitä ja olen virassani lukenut näitä, että aina tulee semmoi-
nen tunne, että taasko minä vuoden tein töitä ja silti minä olen taas jotenkin niin huonosti
epäonnistunut täällä viranomaisessa.

Sitten meidän täytyy muistaa, että täällä todettiin sivulla 78, että perus- ja ihmisoikeuk-
sia ei oteta aina vakavasti. Tämä varmaan on joidenkin kohdalla totta, mutta henkilökoh-
taisesti olen kokenut, että erittäin monet virkamiehet ottavat ne tosi vakavasti. Tietysti kou-
lutusta varmaan tarvitaan, niin kuin täällä todetaan, mutta taas minä palaan siihen, että siel-
lä kiireen keskellä jotkut hyvinkin pienet muotoseikat saattavat unohtua, ei ehdi. Se ei ole
tahallista välinpitämättömyyttä ihmisoikeuksista.

Lisäksi meidän tulisi miettiä, voisimmeko me tehdä jotakin sille kantelujärjestelmälle,
tulisiko siinä olla joskus esimerkiksi joitakin arvomääräisiä rajoja. Toki menettelyllisissä
tilanteissa se on hyvin vaikeaa. Mutta tässä eräänä päivänä luin sellaisen eduskunnan oike-
usasiamiehen ratkaisun, tuomioistuinta koskevan, jossa asiakas oli pyytänyt päätöksen tuo-
mioistuimesta, ilmoittanut, että hän haluaa sen. No, käräjäsihteeri oli lähettänyt sen ja 8 eu-
ron laskun perään. No, sitten asiakas kanteli siitä, että hän ei halua maksaa sitä, häneltä ei
kysytty, haluaako hän maksuttoman ratkaisun. No, tähän kanteluun vastasivat sitten kärä-
jäsihteeri, käräjätuomari ja sitten laamanni, ja sitä käsitteli sitten kaksi henkilöä eduskun-
nan oikeusasiamiehen virastossa. Tunnen henkilökohtaisesti tämän laamannin, ja hän sa-
noi minulle, että kun jossain vaiheessa oli niin kiire, kun oli vangitun kanteluita ja muita ja
kello on 10 illalla, niin teki mieli sanoa sille asiakkaalle, että ottaisitko tämän 8 euroa, ei
6



Pöytäkirjan asiakohta PTK 20/2015 vp
meidän käräjäsihteeri tätä tajunnut. Sieltä tuli sitten kuitenkin eduskunnan oikeusasiamie-
heltä huomautus. Meidän pitäisi mennä joskus sinne realiteettiin: miten pieniä asioita ne
ovat, ja miten pieniä asioita me tutkimme. Hyvin suuria ihmisoikeusloukkauksia siellä ei
ole, isoja muotosäännöksiä ja merkittäviä säännöksiä noudatetaan.

Mutta meillä on oikeasti nyt kiire näitten talkoiden kanssa. Meidän täytyy vähentää siel-
lä näitten ihmisten työtä ja tätä turhaa raportointia, ettei siellä tarvitse miettiä, mitä minä
nyt tälläkin hetkellä teen. Otetaan tämä ihan oikeasti tällä hallituskaudella vakavasti, niin
että meidän virkamiehet jaksavat, koska jos me haluamme asiantuntevia käräjätuomareita,
asiantuntevia virkamiehiä, niin sen pitää olla myös hyvä työpaikka. Sen ei pidä olla sem-
moinen työpaikka, minne pääsee vain haukuttavaksi. — Kiitos.

Keskustelu ja asian käsittely keskeytettiin.
7


