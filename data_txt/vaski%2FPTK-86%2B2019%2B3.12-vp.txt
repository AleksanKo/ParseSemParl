















































DEM5284.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.12. Suullinen kysymys eläinten hyvinvoinnin edistämisestä (Mai Kivelä vas)
Suullinen kysymys SKT 91/2019 vp

Suullinen kyselytunti

Toinen varapuhemies Juho Eerola: Edustaja Kivelä.

Keskustelu

16.29 Mai Kivelä vas: Arvoisa puhemies! Eläinten oikeudet ovat asia, joka helposti täällä
eduskunnassa jää kaikkien muiden asioiden jalkoihin. Se, että eläinten hyvinvoinnin edis-
täminen unohtuu, ei kuitenkaan ole oikein eläimiä kohtaan, mutta se ei ole myöskään ih-
misten tahdon mukaista. Niin Suomessa kuin laajasti koko Euroopassa ihmiset haluavat,
että päättäjät toimivat eläinten hyvinvoinnin eteen. Eläinten hyvinvoinnin parantaminen
onkin ollut yksi tämän hallituksen tavoitteista, ja se oli myös yksi tavoitteista EU-puheen-
johtajamaana. Nyt alkuviikosta EU:n neuvosto hyväksyi eläinten hyvinvointia koskevat
päätelmät, jotka oli valmisteltu EU-puheenjohtajamaa Suomen toimesta. Tällä päätöksellä
me voimme edistää eläinten hyvinvointia koko Euroopan tasolla, ja Suomi sai tästä kiitos-
ta eläinten asemaa ajavilta kansalaisjärjestöiltä, ja tästä haluan myös itse kiittää hallitusta.
Haluaisin nyt kysyä hallitukselta: miten hallitus edistää tätä tavoitetta eläinten hyvinvoin-
nin edistämisestä?

16.30 Maa- ja metsätalousministeri Jari Leppä (vastauspuheenvuoro): Arvoisa puhe-
mies! On totta, että maanantaina neuvoston kokouksessa saimme aikaiseksi päätelmät, yk-
simieliset sellaiset, ja tämä vie merkittävällä tavalla koko Euroopan alueella eläinten hy-
vinvointiasioita eteenpäin. Siinä on paljon tehtävää, se on ihan selvä, mutta eläinten hyvin-
vointi ei ole unohtunut kyllä yhtään mihinkään. Se on läsnä koko ajan omalla työpöydällä-
ni, ja sen eteen töitä teemme. Me olemme sitoutuneet siihen, että Marinin hallituksen aika-
na pikimmiten uudistetaan meidän eläinten hyvinvointilakikokonaisuus. Se työ on pitkäl-
lä, ja toivon mukaan ensi vuonna me olemme täällä eduskunnassa tämän esityksen kanssa.
En voi ihan tarkkaan luvata sitä, mutta se on meidän tavoitteemme. 

Me olemme yhdessä Ruotsin kanssa eläinten hyvinvointimaina maailman johtavat maat,
[Keskeltä: Kyllä! — Näin on!] katsottiin sitä millä mittarilla tahansa, mutta meilläkin on
toki asioita, joita voimme tehdä vielä paremmin ja näyttää suuntaa muulle Euroopalle ja
muulle maailmalle. [Puhemies koputtaa] Se on myöskin meidän kilpailukyvyn kannalta
äärimmäisen tärkeää — totta kai eläinten hyvinvoinnin kannalta mutta myös kilpailuky-
vyn kannalta. 

Kysymyksen käsittely päättyi.


	3.12
	16.29
	16.30


