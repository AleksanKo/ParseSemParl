















































DEM87AE.tmp.xml


Pöytäkirjan asiakohta PTK 20/2017 vp

 Tarkistettu
4.2

Pöytäkirjan asiakohta 

PTK 20/2017 vp

Täysistunto

Torstai 9.3.2017 klo 15.58—19.23

2.5. Suullinen kysymys sokeriverosta (Sari Tanus kd)
Suullinen kysymys SKT 26/2017 vp

Suullinen kyselytunti

Puhemies Maria Lohela: Ehditään ottaa vielä yksi kysymys. Edustaja Tanus.

Keskustelu

16.56 Sari Tanus kd: Arvoisa puhemies! Lääkekorvauksien leikkaus, omavastuuosuuk-
sien kasvattaminen on iskenyt suoraan ja pahasti jo ennestään heikon toimeentulon kanssa
kamppailevien kansalaisten, varsinkin ikäihmisten elämään. Toisaalta makeisvero ja sen
suuret, noin 100 miljoonan euron tuotot poistuivat hallituksen päätöksen mukaisesti vuo-
den alusta. Kaupan alalta on kerrottu, että jo alkuvuonna veronpoiston jälkeen makeisten
myynti on kasvanut noin 10 prosenttia, eli ikävät terveysvaikutukset entisestäänkin lisään-
tyvät. Kysyisinkin asiasta vastaavalta ministeriltä: Miten terveysperusteisen sokeriveron
valmistelu etenee, ja millä aikataululla olette tuomassa asiasta esitystä eduskunnalle? Eikö
olisi järkevää saada tuloja sokeriverosta, ehkäistä terveyshaittoja ja helpottaa esimerkiksi
lääkemenojen kanssa kamppailevien ikäihmisten elämää?

16.57 Perhe- ja peruspalveluministeri Juha  Rehula  (vastauspuheenvuoro):  Arvoisa
rouva puhemies! Asiasta vastaava ministeri eli valtiovarainministeri vastasi tähän samaan
kysymykseen kaksi tai kolme viikkoa sitten, ja hän vastasi silloin niin, että tämän asian val-
mistelu on valtiovarainministeriössä menossa. Näin hän vastasi. Sosiaali- ja terveysminis-
teriön osalta tiedän sen työn, mitä siellä tehdään. Me — eli sosiaali- ja terveysministeriön
ne vastuulliset henkilöt, joille muun muassa nämä aiheasiat kuuluvat — valmistelemme
osaltamme tukea sen esityksen eteenpäin menolle, että päästäisiin verotusmalliin, jossa ter-
veyttä edistäviä keinoja etsittäisiin ja toisinpäin vahingollisia asioita verotettaisiin. Tällai-
nen työ meillä on STM:ssä menossa, mutta verotuksesta vastaa valtiovarainministeri.

Kysymyksen käsittely päättyi.

Kyselytunti päättyi.


