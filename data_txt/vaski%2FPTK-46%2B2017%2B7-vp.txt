















































DEM1FD.tmp.xml


Pöytäkirjan asiakohta PTK 46/2017 vp
Pöytäkirjan asiakohta 

PTK 46/2017 vp

Täysistunto

Tiistai 2.5.2017 klo 14.05—17.41

7. Hallituksen esitys eduskunnalle laiksi rikostorjunnasta Rajavartiolaitoksessa ja eräiksi 
siihen liittyviksi laeiksi 

Hallituksen esitys HE 41/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan ja lakivaliokunnan on annettava lausunto.

Keskustelu

14.49 Sisäministeri Paula Risikko (esittelypuheenvuoro): Arvoisa rouva puhemies! Hal-
lituksen esityksellä säädettäisiin uusi laki rikostorjunnasta Rajavartiolaitoksessa. Rajavar-
tiolaista esitetään erotettavaksi rikostorjuntaa koskevat säännökset ihan omiksi laeikseen.

Rajavartiolaitoksen rikostorjuntaan ei esitetä merkittäviä muutoksia, kysymys on en-
nemminkin siitä, että Rajavartiolaitoksen rikostorjunnan toimintavaltuuksia koskevat
säännökset saadaan nykyistä täsmällisemmiksi ja selkeämmiksi. Rajavartiolaitoksen rikos-
torjunnan painopiste on rajaturvallisuuden ylläpitämiseen liittyen Schengen-ulkorajan ylit-
tävässä liikenteessä erityisesti laittomaan maahantuloon liittyvien rikosten torjunnassa. Li-
säksi Rajavartiolaitos valvoo muun muassa vesiliikennelain, metsästyslain ja kalastuslain
noudattamista. Valvontatoimeen liittyen tässä esityksessä esitetään, että Rajavartiolaitos
voisi jatkossa tutkia merilain rikkomisia. Merialueilla vesiliikenteen valvontaa suorittaa
pääasiassa Rajavartiolaitos. Rajavartiolaitos ei nykyään kuitenkaan voi toimittaa esitutkin-
taa silloin, kun kyseessä on merilain säännösten rikkominen, kuten esimerkiksi hyvän me-
rimiestaidon laiminlyönti.

Arvoisa puhemies! Toinen valvontatoimeen liittyvä ehdotus on, että Rajavartiolaitos
voisi nykyistä laajemmin valvoa tieliikennelakia rajanylityspaikoilla. Nykyään Rajavartio-
laitos valvoo siellä lähinnä kuljettajien ajokuntoisuutta ja ajoneuvojen liikennekelpoisuut-
ta. Muissa asioissa joudutaan pyytämään poliisilta virka-apua tai poliisin pyyntöä suorittaa
sakotus Rajavartiolaitoksen toimesta. Tämä ei ole perusteltua viranomaisresurssien tarkoi-
tuksenmukaisen käytön kannalta. Jatkossa Rajavartiolaitos voisi valvoa etenkin liikenne-
sääntöjen ja liikenteen ohjauslaitteiden noudattamista rajanylityspaikoilla.

Arvoisa puhemies! Rajavartiolaitos saa käyttää salaisia tiedonhankintakeinoja sille tut-
kittavaksi kuuluvien rikosten estämiseksi. Nämä toimivaltuudet säilyisivät ennallaan, mut-
ta ne kirjoitettaisiin yksityiskohtaisiksi pykäliksi sen sijaan, että viitataan poliisilaissa sää-
dettyyn.

Rajavartiolaitos tutkii matkustusasiakirjaväärennyksiä sekä rajatarkastuksen yhteydes-
sä havaittuja kätkemisrikoksia. Kätkemisrikoksissa on kyse esimerkiksi varastettujen tava-
 Tarkistettu
4.3



Pöytäkirjan asiakohta PTK 46/2017 vp
roiden kuljettamisesta ulkorajan yli. Ehdotuksessa ehdotetaan, että Rajavartiolaitos selvit-
tää törkeitä väärennyksiä, törkeitä kätkemisrikoksia ja ammattimaisia kätkemisrikoksia ja
että niissä tilanteissa se saisi käyttää televalvontaa. Televalvonta voi olla ainoa keino riit-
tävän näytön saamiseksi näissä rikoksissa, joiden takana ovat yleensä järjestäytyneet kan-
sainväliset rikollisryhmät. Nykyään Rajavartiolaitos voi käyttää televalvontaa selvittääk-
seen törkeän laittoman maahantulon järjestämistä ja siihen liittyvää ihmiskauppaa, törkeää
metsästysrikosta ja törkeää laittoman saaliin kätkemistä.

Arvoisa puhemies! Uusi laki ei aiheuttaisi lisämenoja valtiontaloudelle. Erityisesti tie-
liikenteen valvonnan laajeneminen edellyttää kuitenkin lisäkoulutusta rajavartiomiehille ja
rajavartijoiksi opiskeleville. Koulutus toteutetaan työpaikoilla ja rajavartijan peruskurssin
opinnoissa. Ehdotetulla lailla varmistettaisiin jatkossakin Rajavartiolaitoksen rikostorjun-
nalle tehokkaat toimintaedellytykset jatkuvasti muuttuvassa ja haastavassa toimintaympä-
ristössä.

Tämän uuden lakiehdotuksen rikostorjunnasta Rajavartiolaitoksessa toivotaan tulevan
voimaan ensi vuoden alusta. — Kiitos.

14.53 Kari Kulmala ps: Arvoisa rouva puhemies! Esityksessä ehdotetaan säädettäväksi
laki rikostorjunnasta Rajavartiolaitoksessa. Valtiovallan ehdoton päätehtävä on huolehtia
yhteiskunnan ja sen kaikkien jäsenten turvallisuudesta. Keskeinen tehtävä on rajavalvonta
ja se, keitä maahan päästetään ja millä ehdoilla. Rajavartiolaitoksen tehtävänä on rajatur-
vallisuuden ylläpitäminen. Rajavartiolaitos suorittaa sille erikseen määrättyjä valvontateh-
täviä, rikostorjunta-, poliisi- ja tullitehtäviä ja etsintä- ja pelastustehtäviä sekä osallistuu
sotilaalliseen maanpuolustukseen. Tähän heillä on toimivalta. 

Rajavartiolain 4 §:ssä säädetään Rajavartiolaitoksen toiminnan alueellisesta kohdentu-
misesta. Esitutkinnan osalta toiminnan alueellinen kohdentuminen liittyy sillä aina ensisi-
jaisesti rajajärjestyksen tai rajaturvallisuuden ylläpitämiseen. Tähän liittyvät ne toimenpi-
teet, joilla pyritään estämään valtakunnan rajan ja ulkorajan ylittämisestä annettujen sään-
nösten rikkominen ja rajat ylittävästä henkilöliikenteestä yleiselle järjestykselle ja turval-
lisuudelle aiheutuvat uhat sekä torjumaan rajat ylittävää rikollisuutta ja varmistamaan ra-
janylityksen turvallisuus.

Rajavartioston tehtävät ovat erittäin vaativia ja luovat osaltaan turvallisuutta meille kai-
kille. Onneksi hallitus on puoliväliriihessä ymmärtänyt lisätä Rajavartiolaitoksen määrära-
hoja noin 8 miljoonalla eurolla muun muassa ulkorajoilla tehtävien tarkastusten tehostami-
seen vuonna 2018. Mielestäni myös koko Rajavartiostoa koskeva säästöohjelma tulisi kes-
keyttää. Turvallisuudesta ei tule tinkiä.

Poliisilla, Tullilla ja Rajavartiostolla on paljon yhteisiä tehtäviä erityisesti valtakunnan
rajan läheisyydessä. PTR-yhteistoiminnasta annetun lain 2 §:n 1 momentin mukaan PTR-
viranomainen voi pyynnöstä suorittaa toisen PTR-viranomaisen tehtäväalueeseen kuulu-
van yksittäisen rikostorjuntaan liittyvän toimenpiteen. Toisen PTR-viranomaisen tehtävä-
alueeseen kuuluvan toimenpiteen suorittava viranomainen saa kuitenkin käyttää ainoas-
taan niitä toimivaltuuksia, joita sillä on omalla tehtäväalueellaan sille kuuluvissa rikok-
sentorjuntatehtävissä. Saman lain 7 §:n 3 momentin mukaan PTR-viranomaisen edustajal-
la on oikeus osallistua PTR-tiedonhankinta- ja tutkintaryhmässä ryhmänjohtajan johdon ja
tarpeellisen valvonnan alaisena sellaisten tiedonhankinta- ja tutkintatoimenpiteiden suorit-
tamiseen, joihin kyseisen PTR-viranomaisen edustaja on toimivaltainen omalla tehtävä-
alueellaan kyseiselle PTR-viranomaiselle kuuluvissa rikoksentorjuntatehtävissä.
2



Pöytäkirjan asiakohta PTK 46/2017 vp
Rajavartiolain 43 a §:n 3 momentin mukaan rajavartiomiehellä on PTR-lain mukaisessa
tiedonhankinta- ja tutkintaryhmässä oikeus käsitellä sellaisia tietoja, jotka on hankittu me-
netelmällä, jota ei ole rajavartiomiehen käytettävissä. Mielestäni tällaista poliisin, Tullin ja
Rajavartioston yhteistoimintaa ja toimivaltuuksien käyttöä olisi entisestään helpotettava,
koska maali on yhteinen eli rikollisuuden torjunta. 

Rajavartiolain 20 §:n mukaan Rajavartiosto valvoo rajanylityspaikoilla kuljettajien ajo-
kuntoisuutta ja ajoneuvojen liikennekelpoisuutta. Rajavartiomiehellä on oikeus rajanyli-
tyspaikoilla valvoa myös tieliikenteen sosiaalilainsäädännön noudattamista, kaupallisista
tavarankuljetuksista tiellä annetun lain noudattamista, ajoneuvolain säännösten noudatta-
mista, vaarallisten aineiden kuljetuksien valvontaa ynnä muuta.

Myös tieliikennelain 97 §:n 2 momentissa ja 96 a §:ssä säädetään rajavartiomiehen toi-
mivaltuuksista liikennevalvonnassa. Rajavartiomiehellä on liikenteen valvontaan liittyvis-
sä virkatehtävissään toimivalta ajoneuvon pysäyttämiseen ja tarkastamiseen sekä vaatia
ajoasiakirjat esitettäväksi sekä oikeus puuttua ajoneuvon kuormaamiseen ja tarvittaessa es-
tää ajoneuvon käyttäminen sekä oikeus valvoa suojakypärän käyttämistä koskevien sään-
nösten noudattamista.

Vielä tieliikennelain 95 §:ssä säädetään ajoneuvon kuljettajan ajokunnon valvonnasta.
Pakkokeinolain 9 luvun 2 §:n 2 momentin nojalla rajavartiomiehellä on tehtävässään oi-
keus määrätä moottorikäyttöisen ajoneuvon kuljettaja tai muussa rikoslain 23 luvussa tar-
koitetussa tehtävässä toimiva henkilö kokeeseen, joka tehdään tämän mahdollisesti nautti-
man alkoholin tai huumaavan aineen toteamiseksi. Hieman ongelmia on tuottanut se, että
jostain syystä tuo kuljettajalle tehty puhalluskoe on tehty poliisin pyynnöstä pääteillä, ko-
laripaikalla, kaukana valtakunnan rajasta varsinaisen toimialueen ulkopuolella. Tällöin on
monesti jouduttu kutsumaan lopulta poliisi hoitamaan tehtävä loppuun. Toki rajavartiolain
21 §:n mukaan Rajavartiolaitos voi yksittäistapauksessa päällystöön kuuluvan poliisimie-
hen pyynnöstä suorittaa sellaisia kiireellisiä yleisen järjestyksen ja turvallisuuden ylläpitä-
miseksi tarpeellisia poliisilain 2 ja 3 luvuissa tarkoitettuja poliisin toimenpiteitä, joita po-
liisi ei voi viipymättä suorittaa. 

Arvoisa rouva puhemies! Ajokorttilain 70 §:n perusteella rajavartiomies voi myös raja-
valvontaa suorittaessaan ja muun virkatehtävänsä yhteydessä määrätä ajo-oikeuden halti-
jan väliaikaiseen ajokieltoon ja ottaa ajokortin haltuunsa. Mielestäni tämä oikeus tulee
myös jatkossa varsinaisen toimialueen ulkopuolella säilyttää. Niukoilla resursseilla kamp-
pailevalle Rajavartiostolle mahdollisuudet valvoa tieliikennettä jo pelkästään rajanylitys-
paikoilla ovat rajoitetut. Monesti valvonnassa joudutaan pyytämään poliisilta virka-apua
tai poliisin pyyntöä suorittaa sakotus Rajavartiolaitoksen toimesta. Tällaista toimintaa ja
rajoitettuja toimivaltuuksia ei voida millään tavoin pitää viranomaisresurssien tarkoituk-
senmukaisen käytön kannalta perusteltuna, kuten ministeri juuri äsken kertoi.

Varsin usein PTR-toiminnassa Rajavartioston henkilöstö on mukana esimerkiksi ras-
kaan liikenteen valvonnassa myös muualla kuin rajanylityspaikan välittömässä läheisyy-
dessä. Tällöin heidän toimivaltansa on liian suppea ja rajoitettu, ja tältä osin toimivaltaa
olisi lisättävä. Mielestäni Rajavartiolaitoksen tieliikenteen valvonnan toimivaltuuksia tuli-
si laajentaa rajanylityspaikoilla, rajan läheisyydessä sekä pääteillä, ja tämä hallituksen esi-
tys on siten oikeansuuntainen.

15.00 Päivi Räsänen kd: Arvoisa rouva puhemies! Tämä lakiesitys on kokonaisuutena
pitkälle harkittu ja myös pitkään valmisteltu kokonaisuus, ja sen ansiosta saadaan selkeäm-
3



Pöytäkirjan asiakohta PTK 46/2017 vp
pi ja myös osittain uusia toimivaltuuksia sisältävä sääntely Rajavartiolaitoksen suoritta-
maan rikostorjuntaan ja toimintamahdollisuuksiin. Se ongelma, joka tässä matkan varrella
on esiintynyt, liittyy viranomaisten toimivaltuuksien rajoihin ja siihen, millä tavalla rikos-
torjuntaa jaetaan poliisin ja Rajavartiolaitoksen ja Tullin kesken, mutta mielestäni tässä on
kyllä päästy hyvään ja tasapainoiseen kokonaisuuteen, koska on ihan selvää, että esimer-
kiksi salaiseen tiedonhankintaan liittyvät toimivaltuudet ovat Rajavartiolaitoksen rikostor-
juntatoimenpiteiden, tehokkuuden ja työturvallisuuden kannalta välttämättömiä, ja sen ta-
kia on hyvä, että tätä sääntelyä selkeytetään.

Osittainhan tässä tapahtuu myös laajentamista, esimerkiksi tieliikenteen valvontaan liit-
tyen, ja nimenomaan sen kohdalla tarvitaan myös lisäkoulutusta rajavartijoille. Se tulee ot-
taa huomioon myös ihan rajavartijan peruskurssin opetussuunnitelmassa ja antamalla lisä-
koulutusta työpaikkakoulutuksen menetelmin nykyisille rajavartijoille, jotta he osaavat
näitä toimivaltuuksia käyttää.

Sitten vielä haluan todeta sen, arvoisa puhemies, että on kyllä tavattoman hyvä asia, ja
siitä kiitän hallitusta ja ministeriä, että Rajavartiolaitos sai nyt mahdollisuuden lisäresurs-
seihin, koska varsinkin itärajan valvonnan osalta ja muidenkin Rajavartiolaitoksen kriittis-
ten velvollisuuksien osalta oltaisiin kyllä oltu hyvin vaikeassa tilanteessa aivan muutaman
vuoden kuluttua. Näilläkään resursseilla ei merkittäviä parannuksia pystytä suorittamaan,
mutta varsinkin tässä nykyisessä tilanteessa niiden jännitteiden edessä, jotka ovat viime
vuosilta tulleet tutuiksi, on tärkeää, että rajojamme valvotaan riittävillä resursseilla.

15.03 Joona Räsänen sd: Arvoisa puhemies! Tämähän on pääsääntöisesti erittäin kanna-
tettava ja hyvä paketti, joka järkevöittää kyllä toimintaa suhteessa voimassa olevaan lain-
säädäntöön.

On tullut esille, että tässähän Rajavartiolaitoksen tehtäväkenttää jonkun verran laajen-
netaan liittyen tähän liikennevalvontaan ja merilain valvontaan, mikä varmasti on ihan pe-
rusteltua, mutta on hyvä muistaa samassa tilanteessa, että ei myöskään laajennuksia tule
tehdä niin, että ydintoiminta elikkä rajaturvallisuus vähentyisi. Kuitenkin Rajavartiolaitok-
sella tulee olla edelleen ne resurssit, joilla se pystyy ydintehtävästään elikkä rajaturvalli-
suudesta ja rajavalvonnasta selviytymään. Siihen nähden on kyllä ihan paikallaan kiittää
hallitusta, että se hieman helpotti nyt kehysriihessä Rajavartiolaitoksen tilannetta. Var-
maan edelleen siellä olisi kyllä lisätarvetta tulevaisuudessa, jotta myös sitten tilanne valta-
kunnan rajoilla saadaan pidettyä kunnossa.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan ja lakivaliokunnan on
annettava lausunto.
4


