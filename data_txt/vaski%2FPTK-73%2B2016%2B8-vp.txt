















































DEM4C00.tmpSave.xml


Pöytäkirjan asiakohta PTK 73/2016 vp
Pöytäkirjan asiakohta 

PTK 73/2016 vp

Täysistunto

Tiistai 21.6.2016 klo 14.00—0.59

8. Hallituksen esitys eduskunnalle laiksi kaupallisista tavarankuljetuksista tiellä annetun 
lain 6a §:n muuttamisesta

Hallituksen esitys HE 143/2015 vp
Valiokunnan mietintö LiVM 17/2016 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 8. asia. Nyt voidaan hyväksyä tai hylätä lakiehdotus, jonka sisällöstä päätet-
tiin ensimmäisessä käsittelyssä.

Keskustelu

0.12 Satu Taavitsainen sd: Arvoisa puhemies! Hyvät edustajakollegat! Suomen sisäinen
kuljetus kulkuneuvolla, joka on rekisteröity toiseen maahan, tarkoittaa kabotaasia. Halli-
tuksen esityksessä ehdotetaan kaupallisista tavarankuljetuksista tiellä annettua lakia muu-
tettavaksi niin, että siinä olevat kabotaasikuljetuksia koskevat Suomen kansalliset määri-
telmät kumotaan ja vain viitataan Euroopan unionin asiaa koskeviin säännöksiin. Suomen
nykylain mukaan kabotaasikuljetuksena pidetään nykyisten kansallisten määritelmien mu-
kaan jokaista kuormanpurkua. Lisäksi kabotaasia saa harjoittaa vain väliaikaisesti, mikä
tarkoittaa enintään kymmentä kuljetusta kolmen kuukauden aikana samalla autolla. Tois-
taiseksi voimassa olevaa sopimusta kabotaasikuljetuksista ei saa tehdä.

Keskeinen ero Suomen määritelmien ja EU-säännösten välillä on se, kuinka kuljetetut
kuormat lasketaan. Suomessa erilliseksi kuljetukseksi lasketaan myös se, kun osa kuor-
masta puretaan matkan varrella. EU ei erottele tällaisia osakuormia, vaan kuljetus laske-
taan yhdeksi kuormaksi, vaikka sitä vietäisiin eri paikkoihin. Lainmuutoksen jälkeen yh-
den kabotaasikuljetuksen aikana voisi tehdä useampia kuormanpurkuja eri paikkoihin.
Myös kabotaasin väliaikaisuuden määritelmä poistuisi.

Arvoisa puhemies! Maanteiden tavaraliikenne on merkittävä verojen kerääjä ja maksa-
ja. Alan 6 miljardin euron vuotuisesta liikevaihdosta tulee yritysten ja työntekijöiden mak-
samina veroina ja veroluonteisina maksuina 2,7 miljardia euroa yhteiskunnalle. Tällä hal-
lituksen esityksellä on sen vuoksi erityisen suuri taloudellinen ja yhteiskunnallinen merki-
tys. Tämä hallituksen esitys ei edistä tavoitteita saada pienennettyä työttömyyttä ja saada
lisää verotuloja.

Ministeri Berner sanoi eräässä haastattelussa, että kuljetusten avaaminen ulkomaiselle
kilpailulle sujuvoittaisi kuljetuksia ja laskisi kustannuksia hyödyttäen elinkeinoelämää.
Tällainen ajattelutapa ei tue suomalaisia, tavallisia pieniä ja keskisuuria kuljetusyrityksiä.
Tällä ulkomaisten rekkojen vapauttamisella ei saada aikaan edullisempia kuljetuksia Suo-
men teollisuudelle tai kaupalle, ellei kuljetusten edullisuus perustu Suomen työlainsäädän-
 Tarkistettu
4.0



Pöytäkirjan asiakohta PTK 73/2016 vp
nön rikkomiseen ja kuskien halpuuttamiseen. Tästä eurooppalainen esimerkki kertoo ka-
rua kieltään: merkittävästi edullisempi palvelu syntyy lähinnä pelisääntöjen rikkomisen
kautta, ja vilunkiveikot käärivät voitot.

Onkin ihan aiheellista kysyä, onko hallitus kääntänyt selkänsä kotimaiselle kuljetusalal-
le ja aikooko se tehdä suomalaisista, ammattitaitoisista raskaan liikenteen kuljettajista ja
yrittäjistä työttömiä. Alan heikentäminen tulee kasvattamaan valtion työttömyysmenoja ja
pienentämään verotuloja. Sellainen politiikka, joka perustuu pienyrittäjien ja palkansaa-
jien halpuuttamiseen, ei ole kestävällä pohjalla. Se ei saa aikaan kasvua ja työllisyyttä. Ih-
minen, jolla ei ole varmuutta palkastaan, ei rakenna taloa, ei käytä rahaa yrityksiltä ostet-
taviin palveluihin, ei osta ja kuluta. Tällöin eivät pyörät pyöri, vaan ne pysähtyvät, niin
kuin nyt on Suomessa osittain käynyt.

Arvoisa puhemies! Viime hallituskaudella ulkoministeri Tuomioja seisoi vankasti lii-
kenneministerin rinnalla puolustaen suomalaisia pk-kuljetusyrittäjiä ja kuljettajia. Nyt ul-
koministeri Soinin linjaus avaa kuljetusmarkkinoita ulkomaisille rekoille. On yleisesti tie-
dossa, että halvemman palkkatason EU-maista tulevat yritykset toimivat vastoin Suomen
työlainsäädäntöä ja tämä johtaa kaksiin eriarvoisiin markkinoihin maanteiden tavaraliiken-
teessä. Valvonta ei toimi, eikä hallitus halunnut parantaa sitä SDP:n esitysten mukaisesti.
Tanska aikoo käyttää korttinsa. Yhteispeli asiassa Tanskan ja Suomen kesken toimi viime
kaudella. Miksei enää ulkoministeri Soinin aikaan?

Arvoisa puhemies! Mielestäni Suomen ei missään nimessä pidä heittäytyä selälleen ja
jättää peliä kesken. Pelottelu sakoilla ja vahingonkorvauksilla on turhaa, sillä niistä ei ole
käytännössä riskiä. Ihmettelenkin tällaista lepsuilua, että ministeri Soini antaa Suomen pe-
lata itsensä ulos vapaaehtoisesti. Nyt olisi pitänyt olla sinnikäs ja katsoa kortit EU:n kanssa
loppuun saakka. Käytännössä Suomella ei ole riskiä taannehtivista sakoista tai vahingon-
korvausvelvollisuudesta siinäkään tapauksessa, että Suomen säännöksistä löydettäisiin oi-
keudessa EU-asetuksen vastaisuutta. Euroopan unionin tuomioistuimen vakiintuneen oi-
keuskäytännön mukaan vahingonkorvausvastuu tulee kyseeseen vasta kolmen edellytyk-
sen täyttyessä:

1) Rikotun oikeusnormin tarkoituksena on antaa oikeuksia yksityisille.
2) Rikkominen on riittävän ilmeistä.
3) Yksityisille aiheutunut vahinko on välittömässä syy-yhteydessä rikkomiseen.
Tässä tapauksessa kyseiset edellytykset eivät täyty, sillä Suomen kansallinen lainsää-

däntö ei ole suorassa ristiriidassa EU-asetuksen kanssa. Vahingonkorvaus ulkomaiselle
yritykselle tulee kyseeseen vain siinä tapauksessa, että Suomi aiheuttaisi lainsäädännöl-
lään todellista vahinkoa olemassa olevalle yritykselle. Lisäksi yrityksen tulee pohjata va-
hingonkorvausvaatimuksensa ja laskelmansa siihen, että se maksaisi Suomessa tehdystä
työstä Suomen työlainsäädännön ja työehtosopimuksen mukaiset palkat ja korvaukset.
Tämä viimeistään poistaa riskin vahingonkorvauksista.

Hallituksen olisi pitänyt pohtia ratkaisumalleja, joilla olisi haettu pysyvää, laajempaa
ratkaisua itse ongelmaan ilman, että tehdään muutoksia heti omaan kansalliseen lainsää-
däntöön. Tulossa oleva EU:n maantiepaketti olisi antanut tähän mahdollisuuden. Lähetet-
tyjen työntekijöiden direktiiviin hallitus ei myöskään halunnut tehdä omia kansallisia tiu-
kennuksia. On olemassa se vaara, että lähetettyjen työntekijöiden direktiivin soveltamisen
myötä kabotaasikuljetuksia koskevaa EU-asetusta uudistetaan siten, että nyt hallituksen
esittämä seitsemän päivän ja kolmen kuljetuksen sääntö avataan. Keikkojen lukumäärä
poistunee, koska kuljetusmarkkinoilla katsotaan lähetettyjen työntekijöiden direktiivin so-
2



Pöytäkirjan asiakohta PTK 73/2016 vp
veltamisen myötä olevan täydellisesti samat pelisäännöt kussakin jäsenmaassa. Kyllä hal-
lituksen olisi kannattanut, niin pitkään kuin mahdollista, pitää kiinni Suomen kansallisista
säännöksistä sekä tehdä lähetettyjen työntekijöiden direktiiviin niin tiukka soveltaminen
kuin mahdollista.

Puhemies! Me sosialidemokraatit jätimme valiokuntakäsittelyssä yhdessä vasemmisto-
liiton kanssa vastalauseen, ja esitän tämän hallituksen esityksen hylkäämistä.

0.21 Katja Taimela sd: Arvoisa herra puhemies! Hyvät kollegat! "Hei huomenta Suomi,
hyvin pyyhkii. Sun poikas valvoo taas ja ahkeroi." Näin kuuluu Junnu Vainion suomenta-
ma suosikkikappale ahkerista kuljetusalan työntekijöistä ja yrittäjistä.

Olemme tulleet siihen päivään — tai pitäisikö sanoa yöhön — kun niin kutsuttu kabo-
taasilainsäädäntö on istuntosalissa toisessa käsittelyssä, ja huomenna pääsemme asiasta ää-
nestämään. Vaiheet tämän hallituksen lakiesityksen kanssa ovat olleet kovin monisyiset ja
-sävyiset. Puhumme alasta, jossa on 6 miljardin euron liikevaihto, josta lähes puolet tulee
verotuottoina valtiolle. Ala työllistää 100 000 työntekijää. Kyseessä on siis hyvin merkit-
tävä toimiala suomalaisessa yhteiskunnassa, ja viimeksi aamulla rekkaprotestin mielenil-
maisussa Eduskuntatalon edessä kuulimme, että kansallisesta lainsäädännöstä luopuminen
uhkaa jopa satoja kuljetusyrittäjiä sekä jopa tuhansia työntekijöitä.

Tällä hetkellä Suomessa on kabotaasi rajoitettu enintään kymmeneen kuljetukseen kol-
men kuukauden aikana samalla autolla. Lisäksi jokainen kuormanpurku ja osapurku laske-
taan erilliseksi kuljetukseksi. Nämä kansalliset säännökset hallitus on nyt valmis purka-
maan. Hallituspuolueista on kuulunut, että he tekevät tämän kaiken, kuljetusalan kilpailu-
kyvyn heikentämisen, harmaan talouden lisääntymisen ja liikenneturvallisuuden heikentä-
misen, EU:n tahdon vuoksi.

Kuten edustaja Taavitsainen jo totesi, ja haluan vielä sen toistaa, käytännössä Suomella
ei ole riskiä taannehtivista sakoista tai vahingonkorvausvelvollisuudesta. Euroopan unio-
nin tuomioistuimen vakiintuneen käytännön mukaan vahingonkorvausvastuu tulee kysee-
seen vasta kolmen edellytyksen täyttyessä, joista ensimmäinen on: rikotun oikeusnormin
tarkoituksena on antaa oikeuksia yksityisille; toisena: rikkominen on riittävän ilmeistä; ja
kolmantena: yksityiselle aiheutunut vahinko on välittömässä syy-yhteydessä rikkomiseen.

Komissio haastaa säännöllisin väliajoin milloin minkäkin jäsenmaan tuomioistuimeen
siitä, ettei kaikkea lainsäädäntöä ole muutettu täysin EU:n tahdon mukaiseksi. Kuljetusala
on tällä hetkellä suurissa vaikeuksissa koko Euroopassa juurikin epäterveiden työehtojen,
pelisääntöjen noudattamattomuuden ja halpatyövoiman käytön johdosta. Tästäkin syystä
kortit olisi pitänyt katsoa loppuun, niin kuin Tanska tekee. Lisäksi me tiedämme, että tie-
liikennepaketti on komissiossa valmistelussa ja sen kautta tulee suuntaviivoja ja uudistuk-
sia myös tähän käsittelyssä olevaan asiaan.

Arvoisa puhemies! Haluan pöytäkirjoihin kaksi seuraavaa merkintää: Kun käsittelimme
tätä hallituksen esitystä ensimmäisessä käsittelyssä, edustajakollega Pakkanen totesi, että
SDP:n ja vasemmiston yhteisessä vastalauseessa on väärää tietoa harmaan talouden resurs-
seista. Asia on erikseen tarkistettu, ja vastalauseessa mainittu sitaatti on valitettavasti fak-
taa. Eli vuoden 2016 alusta harmaan talouden torjuntaan tarkoitettu erityismääräraha pois-
tettiin hallituksen toimesta. Sitten toinen asia, joka kiistettiin hallituspuolueen kansanedus-
tajan toimesta lakiesityksen ensimmäisessä käsittelyssä, oli poliisien resurssien vähentämi-
nen hallituksen toimesta, jolla on myös merkityksensä liikennevalvonnassa ja seurannassa
liittyen kabotaasiliikenteeseen. Nostin omassa puheenvuorossani esille poliisien vähentä-
3



Pöytäkirjan asiakohta PTK 73/2016 vp
misen vaalikauden aikana 6 500:aan. Tämä luku käy ilmi Poliisihallituksen hallintovalio-
kunnalle laatimasta selvityksestä hallituksen julkisen talouden esityksessä määritellyn
määrärahatason vaikutuksista poliisien määrään, niin että totta oli tuokin luku.

Arvoisa herra puhemies! Mitä tulee alussa mainittuun monisävyiseen käsittelyyn, en
malta olla mainitsematta kahta puheenvuoroa niiden monien ja monien ja lukuisten joukos-
ta, joissa käsittelyssä olevaa asiaa on käsitelty. Liikenne- ja viestintävaliokunnan puheen-
johtaja Jalonen totesi Suomen Uutisissa 10. helmikuuta: "Kabotaasiesitys on nyt liikenne-
ja viestintävaliokunnassa. Se käsitellään perusteellisesti koko eduskunnan voimin. Pitää
löytää paras mahdollinen ratkaisu Suomelle ja suomalaisille kuljetusyrityksille." Toinen
sitaatti liikenne- ja viestintävaliokunnan jäsen Kopralta: "Pahimmillaan tämä voi johtaa
siihen, että suomalaiset yritykset kilpaillaan ulos markkinoilta. Kabotaasin sallimisessa ei
olisi pitänyt antaa näin helposti periksi."

Arvoisa puhemies! Kannatan edustaja Taavitsaista, että tämä hallituksen lakiesitys hy-
lätään.

0.27 Satu Taavitsainen sd: Arvoisa puhemies! Haluan vielä siitä asiasta sanoa, että tässä
kabotaasikeskustelussa on hyvin monessa puheenvuorossa viitattu siihen, että tästä kabo-
taasista kertovat tilastot osoittaisivat sen, että tämä olisi hyvin pientä täällä Suomessa. Mie-
lestäni on kuitenkin tärkeää tuoda esille se, että nämä tilastot eivät ole kovin luotettavia. On
myöskin hyvin tärkeää huomata se, että kun tätä kabotaasiajoa on nyt tilastoitu tällä Suo-
men tiukalla kansallisella lainsäädännöllä, niin totta kai se on vähäisempää, koska sitähän
me olemme toivoneet, että se ei olisi niin yleistä. Tällä tilastolla ei voi perustella sitä, että
me voisimme tätä lakia nyt muuttaa, koska se ei olisi niin yleistä, koska veikkaan, että se
tulee hyvinkin paljon yleistymään tämän lakimuutoksen jälkeen.

Arvoisa puhemies! Haluan vielä mainita sen, että monet perussuomalaiset ovat myös en-
nen vaaleja puhuneet kabotaasia vastaan samoin sanakääntein kuin me nyt tässä. Muun
muassa kansanedustaja Juho Eerola sanoi näin: "Suomi kulkee kumipyörillä. Hoidetaan se
myös jatkossa kotimaisin voimin. Kabotaasin salliminen Suomessa syö kotimaiset työpai-
kat. Vain äänestämällä voit vaikuttaa."

Puhemies! Haluan todeta tähän loppuun sen, että nyt ei ole meneillään taistelu äänestä-
jien sieluista vaan taistelu suomalaisista työpaikoista ja verotuloista ja nyt tässä hallituksen
päätöksessä punnitaan veret, ketkä niitä ovat valmiita tosipaikan tullen puolustamaan.

Keskustelu päättyi ja asian käsittely keskeytettiin.
4


