















































DEM91F8.tmp.xml


Pöytäkirjan asiakohta PTK 123/2017 vp
Pöytäkirjan asiakohta 

PTK 123/2017 vp

Täysistunto

Torstai 23.11.2017 klo 16.00—19.30

2.2. Suullinen kysymys palvelujen tarjoamisesta paperittomille (Mika Raatikainen ps)
Suullinen kysymys SKT 162/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Raatikai-
nen.

Keskustelu

16.27 Mika Raatikainen ps: Arvoisa herra puhemies! Helsingin kaupunginhallitus päätti
tällä viikolla esittää valtuustolle, että laittomasti maassa oleskeleville taataan muun muas-
sa välttämättömät lääkärin määräämät lääkkeet, ilmainen majoitus ja ruoka, oikeus kiireel-
lisen sairaanhoidon lisäksi välttämättömään sairauksien hoitoon, seurantaan, rokotuksiin ja
suun terveydenhuoltoon. Lisäksi Helsinki tulee mainostamaan näitä ilmaispalveluja inter-
netissä muun muassa arabian, somalin ja romanian kielillä. 

Kaupunginhallituksen esitys vie uskottavuuden turvapaikkamenettelystä. Perussuoma-
laisten mielestä on järjetöntä tarjota laittomasti maassa oleskeleville lakiin perustumatto-
mia, laajennettuja sosiaali- ja terveyspalveluja kielteisen turvapaikkapäätöksen jälkeen.
Kysyisinkin asianosaiselta ministeriltä: Kannattaako hallitus tällaisia toimia? Jos ei, niin
mihin toimenpiteisiin hallitus aikoo ryhtyä varmistaakseen sen, että Suomeen ei kohdistu
vyöry hoitoon ja oleskelemaan saapuvia niin sanottuja paperittomia henkilöitä kuormitta-
maan jo äärirajoilla toimivia sosiaali- ja terveyspalveluja veronmaksajien kustannuksella?

16.28 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Toimeentulotuen palvelut ja suomalaisen terveydenhuollon asiat ovat vas-
tuullani, ja vastaan siksi tähän kysymykseen, jonka toki laajensitte koskemaan ehkä laa-
jemminkin turvapaikanhakijoiden asiaa. 

Aivan sama kunnallisen itsehallinnon toimivaltakysymys on käsillämme nyt tämän ky-
symyksen äärellä kuin äskeisessä aiheessa. Suomalaisilla kunnilla on vapaus tehdä tuon-
tyyppisiä ratkaisuja, mutta lainsäädännön nojalla me tarjoamme vain kiireellisen avun. Siis
terveydenhuollon osalta velvoittavalla tavalla on väistämätöntä tarjota kiireellinen apu, ja
alaikäisten ja raskaana olevien asia on myös asia erikseen. Eli viestini kuuluu: suomalai-
nen laki ei velvoita tuohon toimintaan, mitä Helsingissä on tehty, mutta minun ymmärryk-
seni mukaan Helsingillä on omalla päätöksenteollaan mahdollisuus kaikkeen tuohon, mitä
kysymyksessänne kuvailitte. 

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.
 Tarkistettu
4.1



Pöytäkirjan asiakohta PTK 123/2017 vp
16.30 Arja Juvonen ps (vastauspuheenvuoro): Arvoisa herra puhemies! Meillä on tällä
hetkellä eduskunnassa käsittelyssä sosiaalihuoltolain muutos, mihin liittyy se, että paperit-
tomilla — niillä, jotka vastaanottokeskuksesta ovat joutuneet jo lähtemään, saaneet kieltei-
sen päätöksen jopa valitusten jälkeen — on oikeus välttämättömiin ja kiireellisiin sosiaali-
palveluihin, mikä tarkoittaa yösijaa, ateriaa ja lääkkeitä. Eli tämä esitys on tulossa, ja hie-
man yli 5 miljoonaa euroa sinne on hallitus budjetoinut. Nyt kysyisin: Mitä kaikkea tämä
laki pitää sisällään ja mitä kaikkia palveluja — lähinnä katson sinne terveydenhuoltoon
myös, esimerkiksi lääkkeisiin — eli kuinka suurta ikkunaa me olemme Suomessa avaa-
massa näille erilaisille palveluille? Mitä kaikkia sairauksia, mitä kaikkia lääkkeitä? Pu-
hummeko esimerkiksi hepatiittilääkkeistä, jotka ovat hyvin arvokkaita? Samalla kysyn:
Kuinka on muualla Euroopassa? Seurataanko tätä samaa lainsäädäntöä, mitä Suomessa ol-
laan kehittämässä? Esimerkiksi Unkari, Puola, onko siellä myös mahdollisuus saada vas-
taavat sosiaalipalvelut?

16.31 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! En tunne niin tarkkaan mainitsemienne maiden käytäntöjä, että osaisin tuo-
hon osaan vastata, mutta osaan vastata kysymyksenne ensimmäiseen osaan: mainitseman-
ne esitys sosiaali- ja terveysvaliokunnassa, jonka ministeriö on antanut, ei laajenna mitään
oikeuksia laittomasti maassa oleskeleville sinällään vaan on ainoastaan korvaus valtiolta
kunnille näistä toimenpiteistä, joita kunnat tekevät Suomen perustuslain nojalla ja sen vel-
voittamina näitä kiireellisiä ja välttämättömiä palveluita tarjoten. 

Ja miten ministeriö on toiminut, jotta kunnat tietäisivät, mitä tehdä? Me olemme tehneet
kunnille ohjeistuksen tästä ja lisäksi toimeentulotukioppaassa — siis suomalaisille kunta-
tason päätöksentekijöille, jotka käytännön ratkaisuja yleensä juuri sosiaalityön puitteissa
tekevät — ohjeistamme lähiaikoina kertomaan tarkemmin, mitä ovat nuo asiat, joita ikään
kuin laittomasti maassa oleskeleville tämän hätäavun [Puhemies koputtaa] puitteissa on
velvoittavaa tai väistämätöntä tarjota ja mitä ei tarvitse tarjota.

16.32 Simon Elo sin (vastauspuheenvuoro): Arvoisa puhemies! On tärkeää huomata hal-
lituksen selvä linja, että henkilö, joka on saanut kielteisen lainvoimaisen turvapaikkapää-
töksen, on Suomessa laittomasti. Ihminen ei ole koskaan laiton mutta se tilanne on, ja hän
on laittomasti maassa. Ministeri vastasi aivan oikein siinä, että perustuslaki vaatii välttä-
mättömän huolenpidon tarjoamisen, ja omalta osaltaan kunnat siitä päättävät kunnallisen
itsehallinnon puitteissa. Mutta me olemme hallituksessa julkaisseet myös ennakkovaikut-
tamispaperin muuttoliikkeeseen liittyen. Sen hillitsemiseksi ja hallitsemiseksi tärkeimpiä
toimia ovat ulkorajojen valvonta, pakolaisten auttaminen lähempänä lähtömaita ja paluu-
politiikan vahvistaminen, ja hallitusohjelman mukaisesti sisäinen turvapaikanhakijoiden
siirto EU-maiden välillä pitää perustua vapaaehtoisuuteen, ja kaikkien jäsenvaltioiden on
osallistuttava siihen. Kysynkin asianomaiselta ministeriltä: mikä on tämänhetkinen turva-
paikanhakijatilanne, miltä hakijamäärät näyttävät nyt tämän hallituskauden aikana, ja mi-
ten ne ovat kehittyneet tämän hallituskauden aikana?

16.33 Sisäministeri Paula Risikko (vastauspuheenvuoro):  Arvoisa puhemies! Silloin
2015 meille tuli hyvin paljon turvapaikanhakijoita, ja jos ajattelee siitä tähän päivään, niin
on tullut noin 41 000. Tällä hetkellä se on tasaantunut hyvinkin paljon, ja tällä hetkellä tu-
lee varmasti alle 5 000 tämän vuoden aikana, eli ollaan palattu niin sanotusti normaaliin.
2



Pöytäkirjan asiakohta PTK 123/2017 vp
Mitä tulee tuohon äskeiseen kysymykseen, niin ei ole kenenkään etu siinä, että täällä
maassa oltaisiin laittomasti. Siitä syystä hallitus on tehnyt työtä, että meillä olisi tällainen
laittomasti maassa olemisen ehkäisemisen ohjelma, ja me olemme antaneet siitä hyvin pal-
jon ohjeita myös kunnille. On totta, että tällainen välttämätön huolenpito ja toimeentulo pi-
tää huolehtia, mutta se ei saa tulla vetovoimatekijäksi. Se on meille ehdoton tavoite. Ja
meidän pitää tehdä kaikkemme, että täällä ei oltaisi laittomasti, koska se on myös tälle hen-
kilölle erittäin vakava asia.

16.34 Anna Kontula vas (vastauspuheenvuoro):  Arvoisa puhemies! Viime hallituskau-
dellahan käytiin aika laaja keskustelu paperittomien henkilöiden terveydenhuollosta, ja il-
man teknistä ongelmaa tästä salista olisi lähtenyt sellainen laki, joka takaa välttämättömät
terveyspalvelut myös paperittomille. Tuota esitystä kannattivat laajalti ihmisoikeusjärjes-
töt, lasten oikeuksien puolesta toimivat järjestöt ja terveysjärjestöt paitsi sen takia, että se
on inhimillistä, niin myös sen takia, että se on taloudellisesti järkevää. On paljon järkeväm-
pää antaa ennaltaehkäisevä diabeteslääke kuin tehdä akuuttiajalla amputointeja. On järke-
vämpää testata raskaana oleva nainen kuin hoitaa vastasyntynyttä hiv-positiivista. Monet
kunnat, nyt kun se laki täällä kaatui, ovatkin omassa toiminnassaan toteuttaneet tämän
muutoksen tai osia siitä. Emmekö voisi tuoda sitä myös tällä kaudella [Puhemies koputtaa]
tähän saliin?

16.35 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Aivan kuten, edustaja, kysymyksessänne totesitte, yksittäisistä kunnista, tääl-
lä mainittu Helsinki on päätynyt siihen ja päättänyt laajentaa lakisääteisiä oikeuksia laa-
jemmiksi siten, että hoito koskee maassa laittomasti oleskelevia. Terminologian "paperit-
tomat", "laittomasti maassa oleskelevat" ihmisryhmä on silloin ehkä rajautunut hieman eri
tavalla myös keskusteluissa. Totean lyhyesti tähän: hallituksella ei ole aikeita tuoda esitys-
tä tällaisesta. Asia on hallituksen sisällä aikanaan keskusteltu. [Välihuutoja]

Kysymyksen käsittely päättyi.
3


