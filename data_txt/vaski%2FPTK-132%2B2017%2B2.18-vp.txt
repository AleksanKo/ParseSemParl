















































DEME7AE.tmp.xml


Pöytäkirjan asiakohta PTK 132/2017 vp

 Tarkistettu
4.1

Pöytäkirjan asiakohta 

PTK 132/2017 vp

Täysistunto

Torstai 7.12.2017 klo 16.00—23.03

2.18. Suullinen kysymys nuorten hyvinvoinnista (Laura Huhtasaari ps)
Suullinen kysymys SKT 191/2017 vp

Suullinen kyselytunti

Puhemies Maria Lohela: Seuraava kysymys, edustaja Huhtasaari.

Keskustelu

16.38 Laura Huhtasaari ps: Arvoisa puhemies! Nuorten hyvinvoinnin eriarvoisuudesta
on syytä olla huolissaan. Vaikka suurin osa nuorista voi hyvin, eriarvoisuus on vakava on-
gelma. Hyvinvoinnissa on suuria eroja sekä lukiossa ja ammatillisessa oppilaitoksessa
opiskelevien välillä että sukupuolten välillä. Myös alueelliset erot hyvinvoinnissa ja palve-
luihin pääsyssä ovat suuria. 

Terveyden ja hyvinvoinnin laitoksen sivuilla otettiin kantaa siihen, että ammattiin opis-
kelevien ja lukiolaisten koulukiusaaminen ovat ihan eri tasoilla: jopa 6 prosenttia ammat-
tiin opiskelevista pojista joutuu koulukiusaamisen uhriksi ainakin kerran viikossa. Mitä
hallitus aikoo tehdä sille asialle, että jokainen nuori voisi käydä turvallista koulua? Mitä
hallitus aikoo tehdä sille asialle, että jokainen nuori paikkakunnasta riippumatta saisi pal-
veluja? 

16.39 Opetusministeri Sanni Grahn-Laasonen (vastauspuheenvuoro):  Arvoisa puhe-
mies! Koulukiusaamisen torjuminen on asia, johon meidän jokaisen pitää vaikuttaa erit-
täin vahvasti. Jokaisella lapsella ja nuorella pitää olla mahdollisuus turvallisesti käydä kou-
lua ja löytää kavereita ja paikkansa siinä yhteisössä.

Täällä oli ansiokkaita kysymyksiä myöskin yksinäisyyteen liittyen. Se on yksi kiusaa-
misen muoto, että jätetään yksin ja syrjään ja ettei löydy kavereita siinä yhteisössä. Tarvi-
taan tunne- ja vuorovaikutustaitojen oppimista, niitä turvallisia oppimisympäristöjä, ai-
kuisten vastuunkantoa niin kouluissa kuin kotona, täydellistä puuttumista ja nollatolerans-
sia kaikkeen kiusaamiseen, mitä tapahtuu. 

Kun toimenpiteistä kysyttiin, niin tämä on yhteinen vastuu, mutta meillä tällä hetkellä
asiantuntijoista koostuva työryhmä työskentelee juuri sen eteen, että meillä olisi uusia
puuttumisen malleja, ja nimenomaan haetaan niitä tutkimuspohjaisesti. Kiva Koulu on
yksi esimerkki, menestynyt tutkimushanke, jolla on ollut vaikuttavuutta, ja siihen etsitään
myöskin uusia tapoja, siihen, miten voidaan puuttua vaikkapa sosiaalisessa mediassa ja ne-
tissä tapahtuviin uusiin kiusaamisen ilmiöihin. 

Kysymyksen käsittely päättyi.


