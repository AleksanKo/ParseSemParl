















































DEM60F.tmp.xml


Pöytäkirjan asiakohta PTK 82/2018 vp
Pöytäkirjan asiakohta 

PTK 82/2018 vp

Täysistunto

Keskiviikko 12.9.2018 klo 14.00—15.57

3. Hallituksen esitys eduskunnalle  raideliikennelaiksi ja laiksi liikenteen palveluista anne-
tun lain muuttamisesta

Hallituksen esitys HE 105/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

14.01 Liikenne- ja viestintäministeri Anne Berner (esittelypuheenvuoro): Arvoisa rou-
va puhemies! Hallituksen esityksellä pannaan kansallisesti täytäntöön EU:n neljäs rauta-
tiepaketti ja samalla toteutetaan raideliikennelainsäädännön kokonaisuudistus. EU:n nel-
jäs rautatiepaketti koostuu kuudesta EU-säädöksestä, jotka Euroopan parlamentti ja neu-
vosto hyväksyivät 2016. EU:n jäsenvaltioiden pitää panna kansallisesti täytäntöön EU-sää-
dökset niin, että rautatiemarkkinoita koskevat vaatimukset tulevat voimaan viimeistään
vuoden 2019 alusta alkaen ja tekniset vaatimukset viimeistään kesäkuussa 2019. Näistä
syistä uuden raideliikennelain esitetään tulevan voimaan vuoden 2019 alusta alkaen.

Hallituksen esityksen keskeisiä muutoksia voimassa olevaan sääntelyyn verrattuna: 
Rataverkon haltijan on sisällytettävä joulukuussa 2019 julkistettavaan verkkoselostuk-

seen ne järjestelyt, joita tarvitaan, että kaikille rautatieyrityksille olisi yhtäläiset edellytyk-
set saada ratakapasiteettia ja rataverkon käyttöoikeus rautatieliikenteen henkilöliikenne-
palvelujen tarjontaa varten joulukuussa 2020 alkavaa aikataulukautta varten. Toimivaltai-
sen viranomaisen tulisi suorahankinnan sijasta kilpailuttaa rautateiden henkilöliikenteen
julkisen palveluvelvoitteen sisältävät ja julkisista varoista tuettavat uudet rautateiden hen-
kilöliikenteen sopimusjärjestelyt viimeistään joulukuusta 2023 lähtien. Ennen 3. joulukuu-
ta 2019 tehdyt julkisen palveluvelvoitteen sisältävät sopimusjärjestelyt voisivat olla voi-
massa siihen asti, kun niistä on sovittu.

Rautatieliikenteen harjoittamisen ja rataverkon hallintaan liittyvät vastuut, tehtävät ja
näiden valvonta on eriytettävä riittävällä tavalla, jotta kaikille rautatieyrityksille turvataan
tasapuolinen pääsy rataverkolle. Rautatiealan sääntelyelimen roolia vahvistetaan rautatie-
markkinoiden valvonnassa. Rautatieliikenteen harjoittajalta edellytettävää turvallisuusto-
distusta ja markkinoillesaattamislupaa on jatkossa haettava EU:n rautatievirastolta aina
useamman EU:n jäsenvaltion alueella tapahtuvaa liikennettä varten, ja vain yhden jäsen-
valtion sisällä tapahtuvaa liikennettä varten lupa voidaan hakea joko EU-virastolta tai kan-
salliselta turvallisuusviranomaiselta. Yksityisraiteen haltijoiden hallinnollista taakkaa ke-
vennetään tarjoamalla mahdollisuus EU-vaatimuksia keveämpään kansalliseen ilmoitus-
menettelyyn ja rataverkolla käytettävän kaluston käyttöönottolupamenettelyyn. 
 Tarkistettu
4.1



Pöytäkirjan asiakohta PTK 82/2018 vp
Korostaisin, että rautatielainsäädäntö perustuu pääosin EU-lainsäädäntöön, jolloin eh-
dotettu raideliikennelaki ei sisällä kansallisia lisiä, mutta kun on mahdollisuus kansallises-
ti tarjota EU-lainsäädäntöä keveämpiä hallinnollisia ratkaisuja, silloin ne on hallituksen
esityksessä käytetty hyväksi. Hallituksen esitykseen ei siten sisälly mitään sellaista, joka
asettaisi lisävelvoitteita suhteessa EU-lainsäädäntöön taikka hallituksen aikaisemmin hy-
väksymään ja esittelemään kansalliseen suunnitelmaan kotimaan rautateiden henkilölii-
kennepalveluiden avaamisesta kilpailulle. Ehdotettu raideliikennelaki kumoaa voimaan
tultuaan voimassa olevan rautatielain ja kaupunkiraideliikennelain. — Kiitoksia. 

Puhemies Paula Risikko: Sitten mennään puhujalistalle.

14.04 Jari Myllykoski vas: Arvoisa rouva puhemies! Tämä vaalikausi on liikenteen osal-
ta ollut melkoista myllerrystä, voisi sanoa, ja uusien tuulien sisään tulemista. On tehty laki
liikenteen palveluista, virastorakenne uudistetaan, toimintoja yhtiöitetään. Toiset muutok-
set ovat olleet onnistuneempia ja toiset, voisin sanoa, hyvin huonoja. Ihan kaikki ideat ei-
vät onneksi ole edenneet eduskuntaan saakka.

Ministeri Berneriä haluan kiittää parlamentaarisen liikenneverkkoryhmän toiminnasta.
Sellaista valmistelua saisi olla enemmänkin koko eduskuntatyöskentelyssä.

Nyt aloitamme käsittelyn hallituksen esityksestä raideliikennelaiksi eli EU:n neljännen
rautatiepaketin täytäntöönpanosta. Tämä on todella isoa asia, vaikka esitys aluksi näyttää-
kin vain tekniseltä.

Minua huolestuttaa tässä esityksessä muutama asia. Toivon, että saamme valiokunnassa
työrauhan lain käsittelyyn, ja toivon myös, että hallituspuolueet ovat valmiita muokkaa-
maan esitystä, mikäli asiantuntijakuulemisissa sille nähdään tarvetta. Suurin huoli liittyy
henkilöliikenteen kilpailuttamiseen. Sipilän hallitus on toistuvasti käyttänyt EU:ta teko-
syynä edistää omia ideologisia tavoitteitaan. Ensin yhtiöitettiin Metsähallitus, vaikka EU
ei sitä vaatinut. Sitten luotiin hallintarekisteri, vaikka EU ei sitäkään vaatinut. Ja nyt Sipi-
län hallitus haluaa tuoda pikavauhtia ulkomaalaiset junayhtiöt Suomen raiteille, vaikka EU
ei sitä vaadi. Haluankin, että valiokunnassa käymme tarkasti läpi, mitä neljäs rautatiepa-
ketti oikeasti vaatii.

Tekniset kysymykset rautatieturvallisuudesta ja yhteentoimivuudesta laitettiin meillä
kuntoon jo viime kaudella ministeri Kyllösen johdolla. Rautatiepaketti ei kuitenkaan vel-
voita kilpailuttamaan kiireellä, vaan paketti sallii suoraharkinnan jatkamisen esimerkiksi
palvelun kattavuuden ja laadun varmistuksiin liittyvistä syistä. Kattavuus ja laatu sopivat
minun nähdäkseni erinomaisesti Suomen pitkiin etäisyyksiin eikä ole mitään syytä, miksi
nykyisiä sopimuksia ei voitaisi pitää voimassa niiden loppuun saakka.

Arvoisa rouva puhemies! Parlamentaarikko Kyllönen teki tänään kirjallisen kysymyk-
sen komissaarille liittyen suoraharkinnasta luopumiseen. Toivottavasti komissaarin vas-
taus saadaan myös valiokunnan käsittelyyn.

Huolestuttavaa on myös se, että VR:n pilkkomista ja yhtiöittämistä valmistellaan täyttä
häkää työryhmissä, vaikka asiaa ei ole käsitelty eduskunnassa lainkaan. VR:stä irrotettava
kalustoyhtiön ansaintalogiikka on edelleen hämärän peitossa. Mitä vapaata kilpailua on
sellainen, että raideliikenteen pörriäiset saavat tulla ilman kalustoriskiä ajamaan veron-
maksajien kustantamilla raiteilla, veronmaksajien kustantamilla vetureilla ja vaunuilla?
Kaiken kukkuraksi arvioiden mukaan liikenteen yksityistäminen ei edes laskisi lippujen
hintoja kuin vain aivan suosituimmilla ratayhteyksillä. Suurin osa Suomesta saisi nauttia
2



Pöytäkirjan asiakohta PTK 82/2018 vp
kohonneista lippujen hinnoista. Suomen raideliikenteen parantaminen ei ratkea ideologi-
sella kilpailutuksella. Liikennöitsijällä ei ole mitään merkitystä, jos rataverkosto ei ole
kunnossa. Sekä julkinen että yksityinen toimija voivat hoitaa liikennepalveluita hyvin tai
huonosti, mutta se on varmaa, että ulkomaalainen junayhtiö ottaa omansa lippujen hinnois-
ta ja vie voitot Suomen rajojen ulkopuolelle.

Raideliikenteen yhteyksiä, nopeutta ja luotettavuutta pitää parantaa. Näitä ongelmia ei
ratkaise se, onko liikennöitsijä yksityinen vai julkinen toimija. Selvityksen mukaan kilpai-
lutus ei tuo hyötyjä ilman kunnollisia investointeja ratojen pullonkauloihin. Tämän takia
on hyvä, että parlamentaarinen liikenneverkkotyöryhmä valmistelee yli vaalikausien ulot-
tuvaa rahoitussuunnitelmaa ja sen laadintaa. On syytä ottaa rauhallisesti. Liikenteessä ei
tarvitse olla ylinopeutta eikä tällä työllä kiirettä. Meidän pitää liikenne- ja viestintävalio-
kunnassa käydä tämä lakiesitys läpi huolellisesti ja myös selvittää kunnolla EU-vaatimuk-
set. Ja syvä toiveeni on, että hallituspuolueet ovat yhteistyökykyisiä, kun lähdemme tätä
asiaa käsittelemään. Meillä oppositiossa ei ole käsijarru päällä. Me toivomme kuitenkin
maltillista ja rakentavaa keskustelua.

Puhemies Paula Risikko:  Otetaan tähän debatti. Ajattelen myöskin ministerin aikatau-
lua, niin että nyt on varmasti hyvä saada kaikki evästykset liikkeelle. Ja nyt pyydän teitä,
jotka haluatte osallistua tähän debattiin, painamaan V-painiketta ja nousemaan seisomaan.
— Edustaja Rossi aloittaa.

14.12 Markku Rossi kesk (vastauspuheenvuoro): Kiitos, arvoisa rouva puhemies! Kiitos
edustajalle myös maltillisesta puheenvuorosta, vaikka se ansaitseekin kyllä muutaman
kriittisen arvion. Koko tätä raideliikenteen kilpailun avaamista Suomessa on valmisteltu
parisenkymmentä vuotta, eli ei tässä kovin kiireestä voi sanoa olevan millään lailla kysy-
mys. Miten se sitten näkyy meillä ensi vuosikymmenellä? Totta kai Valtionrautateillä,
VR:llä, on keskeinen rooli tulevaisuudessakin, mutta yhtä kaikki tällä avataan myös mah-
dollisuus kotimaisille yrityksille, eikä ole ajatus, että tällä avataan nyt sitten rautatiet ulko-
maisille yhtiöille.

Jos ei ole kilpailua, niin kuluttajat siitä lopuksi näyttävät ainakin liikenteen puolella
maksavan. Tämä näkyy muun muassa Finnairin lippuhinnoittelussa, tämä näkyy kauko-
matkojen bussihinnoittelussa. Tietyt yhtiöt, jotka ovat tulleet kilpailemaan, ovat myös sit-
ten aikaansaaneet selkeää laskua, ja tavallaan paradoksi on se, että VR:n kannattavuus on
parantunut sen jälkeen, kun lippujen hinnat ovat laskeneet, eli junat [Puhemies koputtaa]
ovat täynnä. Tässä suhteessa, [Puhemies: Aika!] arvoisa puhemies, kyllä tätä esitystä edus-
kunnan pitää tutkia ja viedä eteenpäin.

14.13 Ari Jalonen sin (vastauspuheenvuoro): Arvoisa puhemies! Tämä on tosiaan EU-di-
rektiivien täytäntöönpanoa, ja siinä on jonkin verran liikkumavaraa, mutta ei kovin paljon.
Voisitteko valottaa vähän sitä, missä voisi olla liikkumavaraa, missä ei, että saadaan poh-
jalle semmoinen tukeva pohja?

Toinen asia, mitä pohdin: Meillähän oma raideleveytemme on erilainen kuin mikä on
muussa Manner-Euroopassa. Eihän tämä riskeeraa sitä poikkeusta, minkä me olemme saa-
neet TEN-T-verkkoihin? Eihän tällä ole mitään riskitekijöitä tämmöiseen isoon asiaan,
mikä täällä taustalla on?
3



Pöytäkirjan asiakohta PTK 82/2018 vp
Ja vielä kolmanneksi: Meillä on kalustoyhtiö jo olemassa. Onko se kalustoyhtiö joten-
kin mahdollistava tähän meidän omaan raideleveyteemme suhteessa nelosrautatiepaket-
tiin?

14.14 Jani Mäkelä ps (vastauspuheenvuoro):  Arvoisa puhemies! Tilasto näissä liiken-
teen kilpailutuksissa ja vapautumisessa ei ole mitenkään hyvä. Taksiliikenteen vapautus,
jota meidän siis ei olisi ollut pakko tehdä, on nyt siinä tilassa, ettei kukaan enää kysy, oliko
siitä jotain hyötyä, vaan lähinnä kaikki pelkäävät siitä koituvia haittoja ja niitä korjataan.
Bussiliikenteen vapautuskaan ei ole johtanut mihinkään erityisen hyvään. Se on aiheutta-
nut saatavuusongelmia linja-autoliikenteeseen eri puolille maata. Kuitenkaan tämä rauta-
tieliikenteen vapauttaminen ei ole yhteismitallinen bussiliikenteen kanssa johtuen siitä,
että raidekapasiteetti on rajallinen ja tulee huoli siitä, kuka investoi jatkossa raideverk-
koon, kenen toimesta ja kenen rahoilla sinne investoidaan ja kuka siitä odottaa saavansa
voittoa. 

Perussuomalaisten eduskuntaryhmä on jo vuosia sitten linjannut, ettei rautateiden hen-
kilöliikennettä pidä Suomessa avata kilpailulle. Vaikka EU meidät nyt tähän pakottaisikin,
niin mikään kiire tässä ei ole ja mahdollisimman vähän sitä pitää mielestäni avata. Pitää
noudattaa Suomen kansallista etua tässä. 

14.15 Suna Kymäläinen sd (vastauspuheenvuoro): Arvoisa rouva puhemies! Tässä laki-
tekstissä on paljon perusteluita kilpailun avaamisesta ja yksityisten toimijoiden tuomista
eduista Euroopassa. Näen aika ongelmalliseksi sen, että tässä verrataan suoraan harvalu-
kuista Suomea, missä 90 prosenttia raiteista on yksiraiteisia. Miksi tässä lakitekstissä ei ole
minkäännäköisiä esityksiä mahdollisista haittavaikutuksista, joita myös Euroopan alueella
on esiintynyt?

14.16 Sofia Vikman kok (vastauspuheenvuoro): Arvoisa rouva puhemies! Kun puhutaan
raideliikenteen toimivuudesta Suomessa, saati kilpailun avaamisesta raideliikenteessä tu-
levaisuudessa, kaikista tärkein ja kiireellisin asia laittaa kuntoon on nyt pääradan riittävä
raidekapasiteetti, erityisesti välillä Helsingistä Tampereelle. Pääradan ja samalla koko
Suomen kannalta on aivan erityisen tärkeää, että tällä välillä on riittävästi kapasiteettia, sil-
lä mitkään lait, säädökset, suunnitelmat paperilla, saati kilpailun avaaminen, eivät paranna
palveluita, jos siellä raiteilla ei ole riittävästi tilaa ajaa korkeilla nopeuksilla pitkiä matkoja
ja toisaalta palvella lähiliikenteessä tai lyhyemmillä matkoilla ja parantaa myös niitä pal-
veluita. Hyvä, että hallitus on tehnyt kirjaukset tästä yhteyden kehittämisestä nopeammak-
si ja riittävän kapasiteetin rakentamisesta. Kysyisin: miten hallitus nyt tällä kaudella vielä
kiirehtii tätä niin, että suunnittelu saadaan valmiiksi, [Puhemies: Aika!] jotta seuraava hal-
litus pääsee rakentamaan?

14.17 Thomas Blomqvist r (vastauspuheenvuoro): Värderade fru talman! Det är säkert så
här vi ska göra, att vi ska öppna spårtrafiken för konkurrens. Jag har ändå några frågor. Re-
dan nu i dag vet vi att på kustbanan stannar alla tåg inte till exempel i Kyrkslätt, och då är
min fråga: Hur ska vi i framtiden kunna trygga servicenivån när det blir flera konkurrenter?

Haluan kysyä sitä, miten pystytään takaamaan se, että palvelutaso säilytetään ja sitä toivon
mukaan myös parannetaan erityisesti vähemmän liikennöidyillä mutta silti yhteiskunnalli-
4



Pöytäkirjan asiakohta PTK 82/2018 vp
sesti tärkeillä rataosuuksilla? Ja sitten toinen kysymys vielä, mikä minua askarruttaa, on
tämä koordinointi sekä eri raideliikennetoimijoiden välillä että myös koko liikenneketjus-
sa. Kuka sen koordinoinnin hoitaa? Miten on ajateltu?

14.18 Katja Taimela sd (vastauspuheenvuoro):  Arvoisa rouva puhemies! Kyse on siis
laajasta, lähes 200 pykälän hallituksen esityksestä, joka korvaisi paitsi nykyisen rautatie-
lain myös 2016 annetun kaupunkiraideliikennelain.

Uskallan ajatella tästä niin, että tässä on valiokunnassa arvioitavaksi useita teknisiä koh-
tia lupa- ja valvontaviranomaisista ja eri lupien prosesseista. Mielenkiintoisimpia ovat rau-
tatieliikenteen sääntelyelimen itsenäinen päätös- ja valvontavalta sekä ratakapasiteetin ja-
kamisperiaatteet, niin kuin tässä salissa on jo esiin tullutkin.

Raidekaluston osalta esityksessä ei ole muutoksia. LVM:n tiedustelu venäläisen puuta-
varakaluston käytöstä Suomen sisäisessä liikenteessä ei näy laissa, vaan venäläinen kalus-
to on rajattu vain rajan ylittävään liikenteeseen, kuten nytkin. Kiitän ministeriä erityisesti
tästä harkinnasta. 

Mutta niin kuin edustaja Kymäläinenkin täällä totesi, tähän esitykseen on kirjattu lukui-
sa määrä perustelutekstiä kilpailun avaamisesta ja yksityisten toimijoiden eduista Euroo-
passa. Miten ne ovat perusteltuja, kun me olemme Suomessa 90-prosenttisesti yksiraitei-
sia? 

14.19 Olavi Ala-Nissilä kesk (vastauspuheenvuoro):  Arvoisa rouva puhemies! Voimme
iloita siitä, että VR:n toiminta on tervehtynyt ja tehostunut tällä vaalikaudella ministeri
Bernerin ollessa ministerinä — sehän ylihinnoitteli itseään ulos — ja samaten Finnairin,
Finavian ja niin edelleen.

Mutta eilen oli uutinen siitä, että Turku—Tampere—Helsinki-väylillä raideliikennettä
halutaan tehostaa. Nähtiin se tärkeänä. Siis tunnin juna pääradalla on tärkeä, mutta kysyn-
kin siitä, että jotta näistä saadaan hyötyä, niin seudullinen raideliikenne olisi hyvä saada
toimimaan, myöskin se. Ei Turun tunnin junasta ole hyötyä, ellei seudullinen raideliikenne
toimi. Onko mahdollista saada pilottihankkeita nyt tässä suhteessa, kokeiluja, miten kisko-
bussit palaavat seutuliikenteeseen ja, kun työvoiman pitää liikkua, miten sillä tavalla saa-
daan tehostettua toimintaa?

14.20 Tom Packalén ps (vastauspuheenvuoro): Arvoisa rouva puhemies! Haluaisin ky-
syä ministeriltä: onko pohdittu, että nämä kannattamattomat rataosuudet kilpailutettaisiin?
Kannattaville rataosuuksille kyllä varmasti löytyy hakijoita, mutta kenen vastuulle jäävät
kannattamattomat rataosuudet? Jäävätkö ne lopulta sitten veronmaksajien harteille?

14.20 Harry Wallin sd (vastauspuheenvuoro):  Arvoisa puhemies! Tämä hallituksen esi-
tys perustuu tähän neljänteen rautatiepakettiin, ja siinä on paljon teknisiä yksityiskohtia.
Nyt tämä keskustelu on kääntynyt aika pitkälle taas siihen rautatiepoliittiseen keskuste-
luun, mitä me kävimme jo viime keväänä, ja näin ollen voi todeta, että tavaraliikennehän
on avattu kilpailulle jo vuonna 2007. Meillä on joitakin toimijoita, jotka palvelevat teolli-
suutta, mutta mikä tulee olemaan henkilöliikenteen tulevaisuus? Siitähän on työryhmiä, ja
sitä pohditaan, mutta voisiko ministeri tarkentaa, muistanko ihan väärin, että lähiliikenne-
kalustosta on pääkaupunkiseudulla yhteisyhtiö HSL:n ja VR:n kanssa ja VR:llä on yksin-
5



Pöytäkirjan asiakohta PTK 82/2018 vp
oikeus ajaa vuoteen 2023? En ole tästä ihan varma. Sen jälkeen tulevat nämä kunnat ja VR
ja valtio pohtimaan, miten joukkoliikenne pääkaupunkiseudulla järjestetään.

Se, mitä tapahtuu muualla maassa, on täysin auki, ja me kaikki tiedämme, että kannat-
tava liikenne on täällä etelässä ja muualla se vaatii yhteiskunnan tukea, jolloin on ihan jär-
kevää, että nyt rauhallisesti pohditaan, miten sen kanssa tehdään. Uskon, että VR hoitaa
hyvin kaukoliikenteen, [Puhemies: Aika!] joka ei tällä hetkellä ole kannattavaa. 

14.21 Simon Elo sin (vastauspuheenvuoro):  Arvoisa rouva puhemies! Puheenjohtamani
VR:n hallintoneuvosto tyrmäsi selvin sanoin sen, mihin edustaja Taimela tässä aivan oi-
kein viittasi, eli tämän venäläisen kaluston, tavaravaunujen käyttämisen Suomen sisäises-
sä liikenteessä. Jatkossakin yhdysliikenteessä sitä totta kai käytetään, niin kuin Venäjän fe-
deraation kanssa sopimus on. Mutta ei ole pelkoa siitä, että sitä sisäiseen liikenteeseen tu-
lisi, ja tämä oli hyvä näkemys tähän esitykseen. 

Mitä tulee sitten yleisesti tilanteeseen: Tässä edustaja Mäkelä esitti, että lippujen hinnat
eivät olisi asiakkaille laskeneet esimerkiksi linja-autoliikenteen vapautuksesta. Olen tästä
eri mieltä: lipunhinnat ovat laskeneet siitä huolimatta, että joitakin pelotti, että niin ei kä-
visi. Tämä esityshän on varsin tekninen, mikä nyt on käsiteltävänä, mutta yleisesti ottaen
voin todeta VR:n hallintoneuvoston puheenjohtajana, että olen tyytyväinen, että tämä kil-
pailun vapauttaminen on tehty hyvässä yhteistyössä sekä VR:n että sen henkilöstön kans-
sa, ja siinä mielessä on yhteinen näkemys siitä, että kun kilpailu avataan, niin se ei vaaran-
na VR:n liikesalaisuuksia tai heikennä VR:n kilpailukykyä. Työntekijäosapuolikin on tä-
hän ratkaisuun käsittääkseni varsin tyytyväinen. 

14.23 Ilmari Nurminen sd (vastauspuheenvuoro): Arvoisa rouva puhemies! Itsekin suh-
taudun vähän kriittisesti tähän kilpailun lisääntymiseen, koska me tiedämme, että meillä on
hyvin paljon ostoliikennettä, eli miten se näillä harvaanasutuilla alueilla toimii? Ja kuten
edustaja Kymäläinenkin toi esille, 90 prosenttia on yksiraiteista. 

Mutta itse olisin kiinnostunut kuulemaan, ministeri, teidän näkemystänne nimenomaan
pääradan kehittämisestä Helsinki—Tampere-välille. Meillähän on tavoitteena tunnin juna,
ja tällä hetkellä meillä raidekapasiteetti on niin heikko, että nyt kun nopeuksia on pyritty li-
säämään, juna periaatteessa menee jopa Hämeenlinnan ohi ja Akaan ja monen muun. Tämä
ei ole kestävä ratkaisu tällä HHT-vyöhykkeellä. Eli millä aikavälillä ja millä toimenpiteillä
nyt konkreettisesti me saamme nopeampia junayhteyksiä tälle välille, mutta kuitenkin niin,
että se palvelee koko tämän väylän asukkaiden junaliikennetarvetta?

14.24 Ari Torniainen kesk (vastauspuheenvuoro):  Arvoisa puhemies! Tämän hallituk-
sen esityksen tavoitteena on sääntelyn selkiyttäminen, hallinnollisten velvoitteiden keven-
täminen ja myös markkinoiden toimivuuden parantaminen. Hallituksen esitys perustuu,
niin kuin on tullut esille, pääosin EU-lainsäädäntöön. Tämä hallituksen esitys ei sisällä
kansallisia lisiä, mutta missä on mahdollisuus kansallisesti tarjota EU-lainsäädäntöä ke-
veämpiä hallinnollisia ratkaisuja, niin myöskin se on tässä hallituksen esityksessä otettu
huomioon, ja toivotaan, että sitä myöskin noudatetaan ja otetaan esille.

Mitä sitten on tullut täällä puheenvuoroissa esille raideverkostosta Suomessa, niin itse
toivon, että tämän koko raideverkoston kehittämiseen paneudutaan, ja itse nostan esiin
myöskin itäradan ja Kaakkois-, Itä- ja Pohjois-Suomeen suuntautuvan raideverkoston ke-
hittämisen. Se on tärkeätä siellä myöskin elinkeinoelämälle. Ja tosiasia on, että rautatielii-
6



Pöytäkirjan asiakohta PTK 82/2018 vp
kenteessä matkustajien määrä on lisääntynyt viime aikoina lippujen hintojen alenemisen
takia ja junat ovat melko täysiä.

14.25 Ville Tavio ps (vastauspuheenvuoro): Arvoisa puhemies! Se ei tässä sinänsä yllätä,
että Suomen hallitus ottaa suoraan sen, mitä EU:lta saa, ja että Suomi hyväksyy kansalli-
seen sääntelyyn puuttumisen EU:n toimin.

Kuitenkin itsessään avoin kilpailu — ja reilu kilpailu — on kannatettava asia. Se on ai-
van selvää. Mutta syy, minkä takia se on rataliikenteessä niin vaikeaa, on se, että ratainf-
rastruktuurin, rataverkon ylläpidon maksaa valtio. Se ei ole koskaan kovin kannattavaa
valtiollisen talouden näkökulmasta, ja tämä ongelma on tässä, että nyt VR:n pilkkominen
on Sipilän hallituksen hyökkäys suomalaista raideliikennettä kohtaan. Hallintoneuvoston
puheenjohtajana ollessani hallintoneuvostokin on sen todennut useasti, että Suomi on ver-
tailussa laadultaan, täsmällisyydeltään ja kustannustehokkuudeltaan Euroopan huippu-
luokkaa. On siksi hyvin surullista, että tämä tuhotaan ulkomaisten yritysten intressien
vuoksi.

14.26 Sanna Marin sd (vastauspuheenvuoro): Arvoisa puhemies! Raideliikenteen kehit-
täminen on Suomen tulevaisuuden kannalta kriittinen kysymys. Sillä on iso merkitys niin
meidän elinkeinojemme ja työllisyytemme kuin ilmastokysymystenkin näkökulmasta.
Tämä nyt käsittelyssä oleva lakikokonaisuus on yksi osa tätä, mutta aivan kuten edustaja
Nurminen aiemmin kysyi, myös minä olen erityisen huolissani siitä, miten me nyt varmis-
tamme meidän pääverkkojemme kestävyyden ja toimintakyvyn tulevaisuudessa niin, että
pääverkot, runkoverkot ovat toimivia.

Haluaisinkin nyt tiedustella, miten te aiotte reagoida tähän tarpeeseen tämän pääradan
osalta, erityisesti Helsinki—Tampere-välin osalta. Miljoonan rahoitus nyt tähän suunnitte-
luun tuli, mutta sehän ei alkuunkaan riitä. Eli onko hallitus nyt jo valmis tekemään toimia
sen eteen, että saadaan suunnitteluun se rahoitus, joka siihen tarvitaan? Tämähän hyödyt-
tää ei vain Helsinki—Tampere-väliä vaan myös liikennettä Jyväskylään, Hämeenlinnaan,
Vaasaan, Seinäjoelle ja pohjoiseen asti. Eli tämä on iso, iso kysymys.

14.27 Pia Viitanen sd (vastauspuheenvuoro): Arvoisa rouva puhemies! Itsekin halusin tä-
män puheenvuoron käyttää nimenomaan raidekapasiteettinäkökulmasta ja olisin myös ky-
synyt pääradan kohtalosta. Siihenhän todella nyt on suunniteltu ensi vuoden budjettiin mil-
joonan suunnitteluraha, mutta tietenkin tämä suunnittelu pitäisi saada hyvin joutuisasti
käyntiin, ja siksi olisi hyvin perusteltua — koska tämä on kuitenkin vilkkain rataosuus
koko Suomessa ja koko Suomi siitä hyötyy, laajasti eri maakunnat — tätä miljoonan suun-
nittelurahaa aientaa jo tämän syksyn lisätalousarvioon, että päästäisiin nyt toimeen, ja sit-
ten ensi vuoden talousarvioon varata jo hieman enemmän varsinaista suunnittelurahaa. Ja
olisin myös tarkentanut ministerille: voisitteko tuoda esityksen siitä, että jo lisätalousarvi-
ossa tämä suunnitteluraha otettaisiin tälle vuodelle käyttöön tässä erittäin merkittävässä,
tärkeässä, koko Suomen pääratahankkeessa?

14.28 Hannu Hoskonen kesk (vastauspuheenvuoro):  Arvoisa rouva puhemies! On ää-
rimmäisen tärkeää huomata se, kun nyt pannaan tässä tätä Euroopan unionin direktiiviä
täytäntöön — ei tässä sen kummemmasta asiasta ole kysymys, tämä salihan näitä hommia
on tehnyt jo kaikki viime vuodet ihan aamusta iltaan, voisi sanoa — että tässä kuitenkin ol-
7



Pöytäkirjan asiakohta PTK 82/2018 vp
laan lisäämässä liikennettä rautateille. Se on tietysti maantieliikenteen kannalta aina hyvä
asia, kun raskas liikenne siirtyy rautapyörille. On pidettävä tietysti huoli myös, että... En
näe siinä mitään riskiä, liiketaloudellista riskiä. Totta kai ne, jotka käyttävät rataa ja val-
tion kalustoa, maksavat siitä vuokraa, se on itsestäänselvää. Eihän tämä ole mitään hyvän-
tekeväisyyttä tai ilmaispalvelua, se kannattaa kaikkien kriitikkojen muistaa tässä asiassa, ja
kun rautateillä liikenne lisääntyy, niin siitä kyllä Suomi hyötyy. Toivon hartaasti, että tässä
valtiovalta tietenkin pitää sen kirkkaana mielessä, että varsinkin puukuljetusten kannalta
nämä haja-asutusalueilla olevat yksittäiset radat siellä täällä pidetään liikenteessä, koska se
säästää valtavasti maantieverkkoa.

14.29 Leena Meri ps (vastauspuheenvuoro):  Arvoisa puhemies! Itse kuljen joka päivä
päärataa tuolta Hyvinkäältä junan kanssa, ja olisin oikeastaan tästä keskustelusta innoittu-
neena kysynyt, miten tämä voitaisiin mielekkäästi ajatella, jos ajatellaan, että pidettäisiin
koko Suomi asuinkelpoisena, että tulisi vähän nopeampia junia myös sille välille, mitä pi-
demmäksi mennään, koska sitten taas se lähiliikenteen turvaaminen edellyttää, että pysäh-
dytään useilla asemilla, mutta se tietysti vie aikaa. Nyt kun suunnitellaan, on vasta suun-
nittelurahaa, mutta onko valtiolla jo mietittynä, mistä itse suunnittelun jälkeiset rahat nii-
hin raiteisiin saadaan, koska suunnitteluhan ei vielä ole tuonut yhtään lisäkapasiteettia. 

Toinen kysymys, joka koskee myös asuinkuntaani Hyvinkäätä, on tämä Hanko—Hy-
vinkää-radan sähköisyys. Hanko—Hyvinkää-tiellä on hyvin paljon rekkaliikennettä, ja sen
tien ohituskaistat ja muut eivät ole tässä viime vuosina saaneet tuulta purjeisiinsa. Tämä
olisi erittäin hyvä lisä teollisuudelle ja yrityksille. Miten tämä hanke etenee?

Puhemies Paula Risikko:  Ja vielä mennään vähän toiselle kierrokselle. Vielä kolme pu-
heenvuoroa ja sen jälkeen ministeri vastaa. Nämä kolme henkilöä ovat Rossi, Kymäläinen
ja Elo.

14.31 Markku Rossi kesk (vastauspuheenvuoro): Arvoisa rouva puhemies! Palaan vielä
tuohon edustaja Myllykosken puheenvuoroon, kun hän sanoi, että hallitus ajaa ideologisis-
ta syistä tätä. Minusta tuntuu, että teillä on ideologinen syy vastustaa tätä. Kaikilla muilla-
kin väylillä meillä liikkuu muitakin kuin valtion autoja ja kulkuneuvoja, joten ei tämän tä-
män kummempi kysymys sinällänsä pidä olla. Valtiolle toki kuuluu pitää huoli siitä, että
nämä väylät ovat kunnossa. Itsekin haluan painottaa sitä, että kun Suomessa on tarve yli 60
miljardin euron infrainvestoinnille, niin miten me tämän pystymme hoitamaan, jotta mei-
dän kaikkien ratojen — rata Turkuun, Pohjanmaan rata, Savon rata, Karjalan rata Pietariin,
uusi itärata, joka on tulossa — investoinnit pystytään aikaansaamaan. Ketä siellä sitten lii-
kennöi, sen aika näyttää. Nythän me elämme tätä J. V. Snellmannin rataverkon pohjaa aika
pitkälle. Siinä on hyvin vähän tapahtunut oikoratauudistuksia, ja tässä mielessä kyllä edus-
kunnan pitää katsoa avoimella tavalla eteenpäin, ja viranomaisten tehtävä on sitten valvoa,
että liikenne myös sujuu oikein.

14.32 Suna Kymäläinen sd (vastauspuheenvuoro):  Arvoisa rouva puhemies! Tässä to-
siaan toimeenpannaan nyt EU:n ratapakettia. Haluaisin kysyä ministeriltä, miksi tässä teh-
dään rautatieliikenteeseen säätelyelintä, joka tätä itsenäistä päätöstä ja valvontavaltaa käyt-
tää. Jos olen oikein ymmärtänyt, niin tätä EU ei meiltä edellytä. 
8



Pöytäkirjan asiakohta PTK 82/2018 vp
Mutta haluaisin vielä viedä tätä keskustelua pidemmälle siltä osin — me varmaan valio-
kunnassa sitä pohdimme, mutta miten ministeri näkee asian — voisiko tätä ratakapasitee-
tin hakuoikeutta liikennöitsijöistä laajentaa vielä. Se tarkoittaa esimerkiksi laivaa ja lastin-
antajaa tai muuta rahdin lähettäjää, huolitsijaa, yhdistettyjen kuljetusten harjoittajaa tai
rautatiealan koulutuksen järjestäjiä, jolla on erilaisia julkisen palvelun tarjoamisiin liitty-
viä syitä tai kaupallisia syitä ja joka haluaisi tätä raidekapasiteettia hankkia käyttöönsä.

Puhemies Paula Risikko:  Edustaja Elo, ja otetaan sitten vielä Myllykoski.

14.33 Simon Elo sin (vastauspuheenvuoro): Arvoisa rouva puhemies! Tämä esitys lakina
on tosiaan varsin tekninen. Se sinänsä tukee osaltaan tasa-arvoisen kilpailun edellytyksiä
raiteilla ja varmistaa, että kaikilla toimijoilla on yhteiset pelisäännöt.

Mutta tähän, mitä edustaja Tavio sanoi: ymmärrän, että hänellä on poliittiset tarpeensa
esittää asia näin, mutta kyllä tässä lähdettiin aika lailla pois raiteilta. Eli VR:n hallintoneu-
vostossa, jota nyt puheenjohdan ja jossa hän oli edeltäjänä, on totta kai edustettuna VR:n
johto ja työntekijäosapuoli, ja minun käsitykseni mukaan vaikkapa toiminnanjohtaja Rolf
Janssonin tai työntekijäosapuolen näkemys ei ole se, että he olisivat tähän tilanteeseen tyy-
tymättömiä. He ovat nimenomaan sanoneet, että he ovat tyytyväisiä tähän ratkaisuun. Se,
mikä tässä kysymyksessä aika väistämättä olisi tullut eteen, tämä kilpailun vapauttaminen
jollain tavalla, se on nyt saatu. Tämä kunnioittaa kumpaakin osapuolta, sekä VR:ää, sen
intressejä yhtiönä, että sitten työntekijäosapuolten tarpeita, jotka täysin ymmärrän ja joita
siniset ovat tässä koko ajan prosessin edetessä tukeneet. Kysynkin arvoisalta ministeriltä:
poikkeaako teidän näkemyksenne jotenkin omastani tässä suhteessa?

Puhemies Paula Risikko:  Ja vielä edustaja Myllykoski.

14.34 Jari Myllykoski vas (vastauspuheenvuoro):  Arvoisa rouva puhemies! Edustaja
Rossille: Myönnän, täysin ideologisista syistä vastustan. Ja miksikö? Julkinen monopoli,
jonka luonnollisesti pitää kuulua yhteiskunnan vastuulle, ei saa olla yksityisen ja ulkomaa-
laisen omistuksen käytössä. Niin, me tiedämme sen, kuinka Carunan kanssa on käynyt. Me
tiedämme, kuinka Digitan, Destian, muiden julkisten monipolien kanssa on käynyt, kun ne
on luovutettu yksityiselle. Kuluttajahinnat ovat nousseet. Ja on aivan luonnollista, että
minä vasemmistolaisena kansanedustajana vastustan tätä kehitystä, koska se on kansalais-
ten kannalta epäarvoista ja tuottaa ongelmia. Kilpailu on hyvästä, en kiistä sitä tosiasiaa, et-
teivätkö lippujen hinnat olisi laskeneet. Kysymys ei ole siitä. Nyt on kysymys vain siitä,
että koko rataverkon luovuttaminen yksityiselle taholle olisi virheratkaisu, jolloin päätän-
tävalta siirtyisi meiltä kansalaisilta yksityiselle liikkeenharjoittajalle.

Puhemies Paula Risikko:  No niin, ja sitten ministeri vastaa. Riittääkö 3 minuuttia?

14.35 Liikenne- ja viestintäministeri Anne Berner:  Arvoisa rouva puhemies! Haluan
kiittää edustajia heidän palautteestaan ja evästyksistään tämän lain osalta.

Kyseessä on todellakin tekninen EU-direktiivin toimeenpano. Edustaja Jalonen kysyi si-
tä, kuinka paljon tässä on liikkumatilaa. Me olemme jättäneet tähän lakiesitykseen oikeas-
taan kaiken liikkumatilan olemaan emmekä ole oikeastaan lainkaan käyttäneet hyväksi sitä
mahdollisuutta, mikä meillä kansallisesti olisi voinut olla, tuottaa sinne tiettyjä kiristyksiä.
9



Pöytäkirjan asiakohta PTK 82/2018 vp
Elikkä tässä jätetään myöskin seuraaville päättäjille kaikki mahdollisuudet auki ja ollaan
oikeastaan ihan puhtaasti toimeenpantu tätä sellaisena kuin se on esitetty.

Rautatieliikenteen kilpailun avaaminen, joka on paljon herättänyt keskusteluita: Haluai-
sin myöskin muistuttaa siitä, että meidän päätöksemmehän on sellainen, että sitä on mah-
dollisuus toimeenpanna aina vuoteen 2026 saakka. Elikkä pitkällä ja rauhallisella proses-
silla ollaan menossa. Olemme myös sopineet hyvässä yhteishengessä yhtiön ja ammattiyh-
distysjärjestöjen kanssa siitä, että tämä toimeenpano käynnistyy vaiheittain ja käynnistyy
nimenomaan sellaisesta liikenteestä, jossa valtiolla on osto- ja velvoiteliikennettä, elikkä
joka tapauksessa ostetaan se liikenne, ja siinä kohtaa on perusteltua myöskin se, että valtio
silloin voi kilpailuttaa ostamansa palvelun. Tämä lienee myöskin veronmaksajan etu, elik-
kä saadaan paras mahdollinen liikennemäärä siihen veronmaksajan käyttämään euroon.

Kun aikanaan perustelimme tätä rautatieliikenteen kilpailun avaamista, niin perustelim-
me sitä kolmella keskeisellä asialla: Ensimmäiseksi perustelimme sitä sillä, että valtiolla
pitää olla mahdollisuus kilpailuttaa ostamansa liikenne. Toinen asia, jota myöskin käytim-
me tässä perusteluna, on se, mistä edustaja Ala-Nissilä mainitsi, elikkä haluan myöskin
mahdollistaa alueellisen ja seudullisen liikenteen käynnistämisen. Tästä on itse asiassa juu-
ri tänä päivänä lähtenyt kaikkiin maakuntiin kysely siitä, millaisia tarpeita ja tahtotilaa täs-
sä yhteydessä on. Kolmas tähän liittyen on se, että kun meillä on tarvetta tehdä merkittäviä
investointeja raideinfraan, muun muassa pääradan kehittämiseen, Turun tunnin junaan tai
itärataan, niin silloin on tärkeätä myöskin se, että siinä yhtälössä meillä on mahdollisuus
myöskin kilpailuttaa se operointi, joka mahdollisesti voi vaikuttaa siihen, minkälaista ra-
hoitusjärjestelmää ja rahoitusmallia pystytään näin isoihin investointeihin järjestämään.
Siksikin on ollut tärkeää, että me olemme hyvissä ajoin liikkeellä raideliikenteen kilpailun
avaamisen kanssa, jotta me sen kyljessä pystymme edistämään myöskin näitten suurten
hankkeiden hankintamenettelyjä ja myöskin sitä, millä tavalla niitä tulevaisuudessa rahoi-
tetaan. 

HSL:n kilpailutus alkaa vuonna 2021, ja rautatiesääntelyelin meillä on jo olemassa Tra-
fin sisäpuolella, ja itse asiassa EU tällaista meiltä edellyttää. Elikkä tämä vastauksena pää-
radan osalta samoin kuin Turun tunnin junan ja itäradan osalta. Näiden kaikkien osalta
meillä on menossa tällä hetkellä ministeriössä hyvin detaljoidut vaikuttavuusarviot, arviot
siitä, millaisilla rahoituskeinoilla näitä hankkeita voitaisiin käynnistää, jotta näiden osalta
myöskin päästäisiin aidosti liikkeelle. Toivon, että meillä todella olisi mahdollisuus tehdä
aikaistettuja ratkaisuja näiden hankkeiden edistämiseksi. — Kiitos.

Puhemies Paula Risikko:  Nytten mennään puhujalistalle. 

14.39 Sanna Marin sd: Arvoisa puhemies! Raideliikenteen kehittäminen ja Suomen rata-
verkon uudistaminen ovat kriittisiä kysymyksiä maamme elinvoimaisuuden, työvoiman
liikkuvuuden ja ilmastotavoitteiden näkökulmasta. Tämä on syytä huomioida myös lähe-
tekeskustelussa olevan raideliikennelain ja lain liikenteen palveluista annetun lain muutta-
misesta käsittelyssä. 

SDP kannattaa raiteilla avointa kilpailua,  jossa markkinaehtoisessa liikenteessä open
access -periaatteella voidaan kilpailla rinnakkain matkustajista. Emme ole kannattaneet
aiemmin esitettyjä malleja, joissa VR:n markkinalähtöinen matkustaja- ja rahtiliikenne oli-
si laitettu valtio-omistajan toimesta huutokauppaan alueittain luoden alueellisia monopo-
leja sekä käyttäen VR:n kalustoa. VR ja liikenne- ja viestintäministeriö pääsivät tästä ke-
10



Pöytäkirjan asiakohta PTK 82/2018 vp
väällä sopimukseen, ja nyt on tarkoitus eriyttää VR:n nykyisestä monopolisopimuksesta
vain velvoiteliikenteen osana hoidettava Etelä-Suomen HSL-alueen ulkopuolinen lähilii-
kenne, jonka kilpailutusta varten tarvittava kalusto, huolto ja asemarakennukset eriyte-
tään. Tällä katetaan EU:n neljännen rautatiepaketin vaatimus julkisesti tuetun liikenteen
kilpailuneutraliteetista. 

Arvoisa puhemies! Valtio rahoittaa omistamansa raideverkon rakennusta ja ylläpitoa sa-
tojen miljoonien eurojen edestä vuosittain, esimerkiksi vuonna 2018 noin 600 miljoonan
euron edestä. Junaliikenteen käyttömaksuina tästä palautuu noin 50 miljoonaa euroa. Rai-
deliikenne on kaikissa tapauksissa vahvasti julkisesti tuettua toimintaa, jossa valtiolla on
erinäisiä yhteiskunnallisia intressejä esimerkiksi joukkoliikenteen kehittämisen, ilmastota-
voitteiden saavuttamisen, aluekehityksen ja työvoiman liikkuvuuden osalta. Kun suunni-
tellaan raideliikenteen kokonaisuutta, on tämä pidettävä mielessä.

Seuraavalla hallituskaudella raideliikenteen kehittämisen on oltava keskeinen ja yhtei-
sesti jaettu tavoite. Tarvitsemme aidosti eteenpäin katsovaa politiikkaa ja kunnianhimoa
myös raideinvestointeihin. Suomella ei ole varaa jättää raiteitansa ruostumaan. Tarvitsem-
me tunnin junat niin Helsingistä Tampereelle kuin Turkuunkin ja raidekapasiteetin, jonka
avulla tähän päästään. Esimerkiksi pohjoisen pääradan eli Suomi-radan kehittäminen toisi
merkittävät taloudelliset hyödyt niin työllisyyden, elinkeinojen kuin ilmastotavoitteidem-
me näkökulmasta. Henkilö- ja tavaraliikenteen pääreittimme kunnostamista onkin vauhdi-
tettava. Kokonaisuus on sisällytettävä valmisteilla olevaan 12-vuotiseen valtakunnalliseen
liikennejärjestelmäsuunnitelmaan, ja asia on otettava seuraavan hallituksen työlistalle.
Suunnitteluun tarvittava rahoitus on varmistettava pikimmiten, mielellään jo tällä hallitus-
kaudella. Toivottavasti pääradan kunnostaminen saa vahvan tuen yli puoluerajojen myös
tästä salista.

14.42 Paavo Väyrynen kp: Arvoisa puhemies! Kun seuraa Suomessa käytävää keskuste-
lua rautatieliikenteen kehittämisestä, niin tulee mieleen kysymys, että kuvitellaanko, että
meitä on 50 miljoonaa eikä reilut 5 miljoonaa ihmistä. Puhutaan erittäin kalliista rautatiein-
vestoinneista. Esimerkiksi näihin tunnin rautatiehankkeisiin näköjään liittyy Pisara-rata.
Se kerrottiin eilisissä uutisissa. Realismia tähän tarvittaisiin. Myös tämä ajatus, että rauta-
tieliikenne avataan kilpailulle, edustaa samankaltaista mittakaavavirhettä. Totta kai Keski-
Euroopan tiheästi asutuilla alueilla rautatieliikenteen kilpailuttaminen on tuottanut ja tuot-
taa hyviä tuloksia, mutta meillä asukasmäärät ja matkustajamäärät ovat pieniä.

Minulle tämä ei ole ideologinen kysymys, vaan terveen järjen kysymys. On mahdotonta
ajatella, että tämän vähäisen rautateiden henkilöliikenteen jakaminen useamman yhtiön
hoidettavaksi jollakin tavalla parantaisi tilannetta. Eihän kilpailua välttämättä tarvitse to-
teuttaa raiteilla. Jo nyt bussiliikenteen tehostuminen on tuonut kilpailua rautateille ja rau-
tatieliikenteen suorituskyky ja kannattavuus ovat selvästi parantuneet, kilpailu on toiminut
hyvin. Eli kyllä kilpailu, mikä sinänsä on kannatettavaa, voi toteutua myöskin niin, että
muut liikennemuodot kilpailevat rautatieliikenteen kanssa. Suoralta kädeltä olen sitä miel-
tä, että tämä ajatus ei kerta kaikkiaan ole järkevä. No jos sitten pitää olla raiteilla kilpailua,
niin miksei metroliikenteeseenkin pitäisi saada kilpailua? Kun siinä on raiteet, ja siinä on
monopoli.

Euroopan unioni ei edellytä tätä ratkaisua. Tämä ajatus, että sellaisenaan otetaan Euroo-
pan unionin piirissä syntyneitä päätöksiä Suomessa toteutettaviksi, on tyypillistä suoma-
laista nöyristelyä. Euroopan unionin päätöksiä täytyy aina soveltaa kansallisesti.
11



Pöytäkirjan asiakohta PTK 82/2018 vp
Ministeri Berner on hyvin itsepäinen ja päättäväinen ministeri — siitä hänelle voi antaa
tunnustusta — mutta tulokset tahtovat olla huonoja. Taksiuudistus, joka ajettiin aika lailla
ruhjomalla läpi eduskunnassa, on ollut virhe. Kela-kyytien ongelmat eivät suoranaisesti
siitä johdu, mutta kuitenkin siihen liittyvät. Sitten ministeri on sekoittanut autokaupan au-
toveropuheillaan ja sähköpyöräkaupan sähköpyöräpuheillaan.

Kaiken kaikkiaan minun mielestäni olisi aihetta, että eduskunnassa pohdittaisiin, naut-
tiiko ministeri Berner eduskunnan luottamusta. Täällähän on kerätty kannatusta välikysy-
mykselle, jolla pyritään saamaan ministeri Soini vastuuseen puheistaan. Jos jossakin vai-
heessa opposition piirissä syntyy ajatus, että ministeri Bernerin luottamus tässä talossa
punnitaan, niin tällaista epäluottamuspontta olen kyllä omalta osaltani valmis kannatta-
maan. Olen tietysti seurannut sivusta, Euroopan parlamentista käsin, hänen työskente-
lyään, mutta kaiken kaikkiaan siitä on syntynyt sellainen käsitys, että kansanedustajana en
kyllä tunne luottamusta hänen toimintaansa kohtaan. Ehkä oppositio jossakin vaiheessa
tällaisen epäluottamusponnen esittää.

14.47 Olavi Ala-Nissilä kesk: Arvoisa puhemies! Kuten mainitsin, esimerkiksi Valtion-
rautatiet oli aika huonossa hapessa tämän vaalikauden alussa. Se oli hinnoitellut itseään
ulos markkinoilta. Nyt se on ministeri Bernerin vaikutuksesta saatu toimimaan ja hinnat
ovat pudonneet, junat ovat täynnä. Samaten Finnair on parantanut juoksuaan koko ajan,
muuttunut tappiollisesta yhtiöstä hyvin toimivaksi. Samaten Finavia, aivan loistavassa
kunnossa. Myöskin digitalisaatio etenee, liikenteen digitalisaatio ja liikennepalvelut etene-
vät aivan uudella tavalla, eikä ole mitään kauppaa sekoitettu Suomessa. Mutta totta kai joi-
tain uudistuksia niiden toteuttamisessa aina pitäisi tehdä, korjausliikkeitä, jos tehdään vir-
heitä.

 Puhemies! Yksi hyvin oleellinen kysymys tähän kokonaisuuteen liittyy: se, että valtio-
varainministeriössä kyllä pitää löytää uusi asenne, mikäli me aiomme Suomessa liikenne-
hankkeita viedä eteenpäin. Tarvitaan uusia välineitä. Tarvitaan myöskin budjettirahoitusta
näihin. Muuten nämä eivät etene. Muuten me puhumme tässä tyhjille saleille, ellei valtio-
varainministeriö liiku tässä asiassa Suomessa lähitulevaisuudessa.

Todella, Turun tunnin junahanke on minusta hyvin tärkeä. Sehän tulee Helsinkiin ja jat-
kuu Pietariin saakka. Se on eurooppalainen yhteys. Sen suunnittelu on jo menossa varsin
hyvää vauhtia. Se on osa tätä Etelä-Suomen tunnin työssäkäyntialuetta. Tällä tarkoitan
Turku—Salo—Helsinki, Helsinki—Hämeenlinna—Tampere, Tampere—Loimaa—Tur-
ku. Näillä kahdella raiteella voitaisiin ainakin kokeilla pilottina seudullista liikennettä.
Siellä on aikanaan ollut hyvin tehokas kiskobussiliikenne.

Varmaan se tarvitsisi alkuunsa myöskin esimerkiksi maakuntien tukea työmatkaliiken-
teeseen, joka on erittäin tärkeä. Se tietenkin pitää punnita, onko tukea mahdollista antaa,
mutta minusta se voisi olla hyvinkin järkevää, jotta se taloudellinen pohja tälle pilotille ja
tälle toiminnalle aukeaisi. Eli tämä lainsäädäntö, mikä meillä nyt on esillä, on mahdollis-
tava lainsäädäntö. Me päätämme itse Suomessa, mitä me teemme, mutta minusta sellainen
on tärkeä.

14.49 Ville Tavio ps: Arvoisa puhemies! Kun vuonna 2015 VR:n hallintoneuvoston pu-
heenjohtajana aloitin, silloin alettiin toteuttamaan hintojen alentamista ja hintamuunnosta.
Tämä oli siis kommentti edustaja Ala-Nissilälle siitä, kun hän kehui tämän Bernerin toi-
meksi. Olisi kyllä mielenkiintoista kuulla, millä perusteella tämä oli Bernerin toimi, koska
12



Pöytäkirjan asiakohta PTK 82/2018 vp
ei hallintoneuvosto ainakaan koskaan kuullut, että Berner olisi mitenkään puuttunut siihen
toimintaan, niin että kyllä hinnan alentaminen ja hintauudistus ymmärtääkseni olivat ihan
VR:n oma toimi. Sitä vähän ihmettelin, että keskusta nyt ilmoitti, että se on heidän oman
ministerinsä ansiota. Tämähän ei pidä paikkaansa.

Jo kilpailutuksen lähtökohta on ollut aika omituinen, koska jos katsotaan Suomen raide-
liikennettä, siis nimenomaan henkilöliikennettä — edustaja Väyryselle tiedoksi, että tava-
raliikenne on ollut avointa jo aikaisemmin kyllä, [Paavo Väyrysen välihuuto] eli puhuitte
koko liikenteestä, ja nyt puhutaan henkilöliikenteen kilpailutuksesta — niin se, mitä on
maakuntien alueellisessa liikenteessä, Helsingin lähiliikenteessä ja tämän pääkaupunki-
seudun lähiliikenteessä, yhdessä muodostaa jo 85 prosenttia Suomen junaliikenteestä. Ja
juuri siitä lähtevänä ajatuksena, että ymmärretään, että näiden kilpailutus on jo oikeastaan
hyvin ja järkevällä tavalla asettunut — siis maakunnissa ei ole vielä mutta Helsingin seu-
dulla kuitenkin — oli alun alkaen, että katsotaan, miten nämä toteutuvat, ja sitten pohdi-
taan maakuntien alueellista liikennettä ja maakuntien välistä liikennettä.

Tämä on ollut jostain syystä jollain tapaa ihan periaatteellista keskustalle, jossa minis-
teri Berner on siis ajanut aivan ihmeellistä mallia, ja siitä se ongelma on muodostunut, kos-
ka julkisen talouden ei kannata valtakunnallisella tasolla ottaa vastuuta yksityisten yritys-
ten kalustosta vaan sen sijaan yritysten tulisi investoida itse omaan kalustoonsa. Ja se yri-
tyksen oma investointi ei toteudu tässä kalustoyhtiömallissa.

Edustaja Elolle vielä toteaisin, että VR:n hallintoneuvosto kyllä johdon tuella totesi juu-
ri viime kesänä, että muun muassa tämä pilkkominen ja kalustoyhtiön teko eivät ole lain-
kaan tarpeellisia vaan myös se maakuntien välinen kilpailutus olisi saatu kyllä muilla jär-
jestelyillä tehtyä. Tämä on hassu tilanne. Kun minä tavallaan haluaisin ehkä perustaa oman
lentoyhtiön, niin ostaako ministeri Berner minulle lentokoneen? Siihen ei ole nyt ministeri
vastaamassa, mutta tätä minä olen koettanut kysellä.

14.52 Ari Torniainen kesk:  Arvoisa rouva puhemies! Tämä hallituksen esitys, mikä on
nyt käsittelyssä, on rautatielainsäädännön kokonaisuudistus, ja tällä pannaan täytäntöön
EU:n neljännen rautatiepaketin päätökset. Tällä pyritään myöskin keventämään erityisesti
yksityisraiteen haltijoiden hallinnollista taakkaa tinkimättä kuitenkaan rautatieturvallisuu-
desta, ja rautatieturvallisuus on äärimmäisen tärkeä asia. Siksi on hyvä, että ensi vuoden
budjettiesityksessä on myöskin liikenneturvallisuuteen lisää rahaa osoitettavissa, nimen-
omaan tasoristeysten poistamiseen. Rautatielainsäädäntö kuuluu hyvin pitkälle EU:n toi-
mivaltaan, joten siinä kansallinen liikkumavara on melko vähäistä, ja tässä hallituksen esi-
tyksessä on nyt otettu tämä huomioon.

Tässä keskustelussa on käytetty hyvinkin paljon puheenvuoroja tästä avoimesta mark-
kinoille pääsystä kotimaan henkilöliikenteeseen ja lupaedellytysten kehittämisestä. Mitä
tähän asiaan tulee, on keskusteluissa herännyt tietysti suureen rooliin tämä kalustoyhtiö ja
se, miten kaikilla kilpailutukseen osallistuvilla rautatieyrityksillä olisi tulevaisuudessa yh-
täläiset mahdollisuudet saada kalustoa kilpailutuksen kohteena olevan liikenteen tarjontaa
varten. Omasta mielestäni vaunukalustoyhtiö turvaa kuitenkin parhaiten kaikille tuleville
mahdollisille rautatieyrityksille yhtäläiset mahdollisuudet saada kalustoa liikenteen har-
joittamista varten. Pitää ottaa huomioon, että Suomessa ja muissa EU-maissa on poikkea-
va raideleveys, ja on kallista, jos sinne uusia vaunuja rakennetaan. Suomen rataverkolle so-
pivaa vaunukalustoa on erittäin vaikea saada muualta EU-maista, ja siksi kalustoyhtiö on
oikeastaan omasta mielestäni ainoa vaihtoehto Suomessa. Ja kyllä myöskin saadaan tuloja
13



Pöytäkirjan asiakohta PTK 82/2018 vp
sinne vaunuyhtiöön sitä kautta, kun sitten uudet mahdolliset toimijat vuokraavat kalustoa
sieltä.

Omasta mielestäni on erittäin tärkeää, että raideverkostoa kehitetään koko Suomessa.
Nimenomaan myöskin itäraide on erittäin tärkeä. Tosiasia on, mitä edustaja Ala-Nissilä
nosti esille, että normaalin budjettirahoituksen kautta meidän on erittäin vaikea, lähes mah-
dotonta, saada kaikkea suuria raide- tai maantiehankkeita liikkeelle tulevina vuosina, niitä
kaikkia, joita tarvittaisiin. Siksi on uusia rahoitusmalleja kehitettävä myöskin jatkossa.

14.56 Simon Elo sin: Arvoisa rouva puhemies! Rautatielain uudistus on yksi niistä järke-
vistä ja hyvistä uudistuksista, jotka ovat tämän hallituskauden aikana vihdoin menneet
eteenpäin — tästä tietysti saa perustellusti olla myös eri mieltä. Uudistuksen myötä suoma-
laiset saavat yhä parempaa palvelua junaliikenteessä ja useammalla yrityksellä on mahdol-
lisuus toimia tasavertaisesti raiteilla henkilöliikennettä tarjoten. Näkemys on, että kilpailu
lisää liikennettä raiteilla ja laskee lippujen hintoja asiakkaille. Niin kävi myös linja-auto-
liikenteen vapautuksessa, josta siitäkin oikeastaan samat tahot pelottelivat, että niin ei kä-
visi. Täytyy myös sanoa, että luulisi oppositiopuolue vihreille sopivan myös se, että uudis-
tuksen myötä ympäristöystävällisen junaliikenteen osuus henkilöliikenteestä ennakoidusti
kasvaa. 

Nyt käsiteltävä hallituksen esityshän on varsin tekninen mutta tukee osaltaan tasa-arvoi-
sen kilpailun edellytyksiä raiteilla ja nimenomaan varmistaa, että kaikilla raideliikenteen
toimijoilla on yhteiset pelisäännöt. Tämä hallitus on toiminut siinä mielessä viisaasti, että
EU:n lainsäädäntövaatimusten päälle ei ole luotu kansallista lisäsääntöä tai velvoitteita.
Niin kuin ministeri Berner toi esille, tässä on pitkä siirtymäaika, joka kattaa myös seuraa-
van hallituksen toimivaltaa, ja sille ei ole tosiaan tällaisia lisäesteitä laitettu. 

Siniset uskovat siihen, että rautateiden monopolin purkaminen on suomalaisen junamat-
kustajan etu. Etenkin se, että jatkossa maakunnat, niin kuin täällä on todettu, voivat vaikut-
taa oman alueensa raideliikennetarjontaan, on pääkaupunkiseudun ulkopuolella asuvien
suomalaisten hyväksi. Me haluamme uudistaa inhimillisesti ja turvallisesti. Siksi olemme
pitäneet huolta siitä, että kilpailun vapauttaminen tapahtuu hallitusti ja siirtymäajalla. Ni-
menomaan VR:n hallintoneuvoston puheenjohtajana olen ainakin tyytyväinen siihen, että
kilpailun vapauttaminen VR:n ja sen työntekijöiden osalta huomioidaan hyvin reilusti. Kä-
sitykseni on vahvasti se, että nimenomaan VR:n johto ja työntekijäosapuoli ovat tähän rat-
kaisuun tyytyväisiä. Tätä ovat siniset painottaneet. Kilpailu avataan niin, että se ei vaaran-
na VR:n liikennesalaisuuksia tai heikennä VR:n kilpailukykyä. Meillä on jatkossakin vah-
va VR.

Toinen kysymys, mihin haluan, arvoisa puhemies, ottaa hieman kantaa, on nyt julkisuu-
dessa herännyt uutisointi liittyen venäläisten tavaravaunujen käyttöön Suomen sisäisessä
liikenteessä. Tällä hetkellähän venäläisen kaluston käyttö on Suomen rataverkossa sallittu
vain Suomen ja Venäjän federaation välisessä yhdysliikenteessä. Olen tyytyväinen siihen,
että — toisin kuin jossain vaiheessa käsitykseni oli — liikenne- ja viestintäministeriö on
mediaankin todennut, että tällaista esitystä, että muutettaisiin tilannetta ja päästettäisiin
meidän sisäiseen liikenteeseen venäläiset tavaravaunut, ei liikenne- ja viestintäministeriöl-
tä tule. Tämä on erittäin hyvä uutinen, johon VR:n hallintoneuvosto jo ennakoidusti otti
kantaa, eli katsoimme, että on paljon perusteita sille, että tätä vapautusta tältä osin ei tule.
Tässä on monia näkökohtia, arvoisa puhemies, muun muassa turvallisuusnäkökohdat. Sen
lisäksi, että nämä vaunut, joita Venäjällä käytetään, ovat paljon halvempia kuin Suomessa
14



Pöytäkirjan asiakohta PTK 82/2018 vp
— mihin tietysti metsäteollisuus on kiinnostuksensa osoittanut — niin niitten turvalli-
suusstandardit eivät täytä niitä EU-standardeja, joita tietysti esimerkiksi Suomessa käyte-
tään, ja ne kuluttavat tutkitusti raiteita enemmän kuin suomalaiset vaunut. Todennäköises-
ti pitäisi käyttää raiteiden kunnossapitoon enemmän rahaa. Mutta olen tosiaan tyytyväinen
siihen, että liikenne- ja viestintäministeriö tämän ajatuksen on kuitenkin lopulta tyrmännyt.

Ymmärrän sen, että metsäteollisuus on toivonut mahdollisuutta käyttää venäläisiä puu-
tavaravaunuja suorien kuljetusten lisäksi maan sisäisiin kuljetuksiin siksi, että ne nimen-
omaan ovat halvempia, niin kuin mainitsin. Kyllä VR:llä on täysi mahdollisuus ja tahtotila
tuottaa lisää vaunuja Suomessa ja suomalaisen VR:n käyttöön ja sitä kautta myös tukea
suomalaista metsäteollisuutta ja sinänsä hyvää asiaa eli kasvanutta puun kuljetusta ja sitä
kautta kasvanutta tarvetta näille vaunuille. Mutta kyllä oli vahva pelko erityisesti työnteki-
jäosapuolella hallintoneuvostonkin kokouksessa siitä, että jos tällainen esitys olisi oikeasti
viety eteenpäin ja jos siihen olisi jopa poliittinen tahto ollut, että sisäiseen tavaraliikentee-
seen tulisivat nämä venäläiset vaunut, niin se olisi käytännössä tarkoittanut suomalaisen ta-
varavaunutuotannon loppumista jollain aikavälillä. Eli pelko oli täysin aiheellinen, ja siksi
hallintoneuvosto katsoi, että tähän täytyy ottaa vahvasti kantaa, ja julkisuudessa tämä nyt
on käsitelty. Olemme ymmärtäneet hallintoneuvostossa käymiemme keskustelujen perus-
teella, ettei minkäänlaista poliittista tahtoa ole tämän kysymyksen avaamiseen, vaan jat-
kossakin yhdysliikenteessä Suomen ja Venäjän federaation välillä käytetään näitä vaunu-
ja, mutta ei Suomen sisäisessä tavaraliikenteessä.

15.01 Hannu Hoskonen kesk: Arvoisa rouva puhemies! Aivan kuten edustaja Elo omas-
sa erinomaisessa puheenvuorossaan äsken sanoi, tämä vaunuasia pitää hoitaa meidän niin,
että Suomessa käytetään vain suomalaisia vaunuja. Ymmärrän sen, että Suomen ja Venä-
jän välisessä tavaraliikenteessä totta kai Venäjältä esimerkiksi puutavara tulee venäläises-
sä vaunussa ja ne puretaan jonnekin tehtaalle ja sitten vaunut lähtevät takaisin Venäjälle.
Aivan normaalia toimintaa, joka perustuu pitkäaikaisiin sopimuksiin. 

Mutta kannattaa kiinnittää huomio tässä junarataliikenteessä siihen, että Suomessahan
on oma Transtechin Otanmäen firma, ulkomaisten omistama toki mutta myös suomalais-
ten osaomistama, joka tuottaa erinomaista vaunukalustoa ympäri maailmaa myytäväksi,
Eurooppaan ja myös Suomeen. VR on käyttänyt niitä vaunuja paljon ja toivon mukaan jat-
kossakin käyttää. Eli meillä on silläkin puolella valtavasti osaamista, ja nyt voisi toivoa si-
tä, ja ihan vakaasti toivon sitä, että tämänkin lain käsittelyn yhteydessä liikennevaliokunta
keskustelee siitä, että rataverkon kehittämiseen aidosti tulevaisuudessa panostetaan lisää
varoja, niin että etsitään uusia rahoituskeinoja, aivan niin kuin tieinfran isojen runko- ja
kantateiden korjaamiseen tai uusien rakentamiseen, jotta saadaan vapautettua näitten ole-
massa olevien ratojen ja teiden hoitoon sitten tätä muuta varallisuutta. Muutenhan me
olemme siinä tilanteessa, että kun rataverkko rapistuu ja maantieverkko rapistuu, mene-
tämme koko ajan sen hyödyn, mikä sillä mahdollisella lisääntyvällä liikenteellä yhteiskun-
nan kannalta olisi. 

Varsinkin kun ilmasto lämpenee ja ne talvet eivät ole enää pitkiä ja samana talvena voi
olla kymmenen kappaletta vesisateita ja kymmenen kappaletta valtavia pakkasia, jolloin
tiestön ja junaradan runko joutuu todella kovalle koetukselle, niin tämän takia me joudum-
me tekemään korjaustöitä enemmän kuin aikaisempina vuosina. Tämä pitäisi liikenneva-
liokunnassa huomioida nyt tätäkin lakia käsiteltäessä, ja kun seuraava hallitus ohjelmaan-
sa kirjoittaa, siihenkin ohjelmaan soisi tulevan sellaisen tekstin, että kun tämä hallitus on
15



Pöytäkirjan asiakohta PTK 82/2018 vp
käyttänyt lähes miljardin hoitovelan umpeen kuromiseen, niin se sama suunta jatkuisi ja
jopa paranisi seuraavan nelivuotiskauden aikana, koska jos me haluamme tämän maan
kansantaloutta pitää pystyssä, se tarkoittaa, että liikenneverkkojen pitää olla kunnossa. 

Lopuksi, arvoisa puhemies, vielä se, että kun sähköistetään ratoja tässä maassa, niin kan-
nattaisi siinäkin paneutua siihen, että jos nämä isomman liikenteen rataosuudet kaikki säh-
köistettäisiin, niin onko se sitten ympäristöteko vai eikö ole. Tärkeää on huomata sekin,
että kun dieselvetureilla vedetään joitakin junia vielä edelleen ja paljonkin junia Suomes-
sa, niin ei sekään nyt mitään ympäristöä saastuttavaa ole. Ruvetaan käyttämään niissä sit-
ten biopohjaista dieseliä. Ei siinä mitään sen kummempaa tapahdu. Meillä on hyvä diesel-
veturikalusto olemassa, ja jos ei ole oikein hyvä, niin kehitetään sitäkin. Siihenkin meillä
taito löytyy. Onhan näitä vetureita ennenkin tässä maassa tehty. 

15.04 Pia Viitanen sd:  Arvoisa puhemies! Kaiken kaikkiaan tietenkin raideyhteyksien
kehittäminen on tärkeää siksi, että ihmisillä olisi hyvät liikkumismahdollisuudet, mutta
myös koko maan esimerkiksi asuntopoliittisten näkökulmien kannalta, työllisyysnäkökul-
mien kannalta, kaiken tämän näkökannalta on hyvin tärkeää, että raideliikenne pelaa, sa-
moin tietenkin nämä ympäristökysymykset.

Puhemies! Haluan vielä palata tähän raide-, rataverkkokeskusteluun siinä suhteessa, että
pidin merkittävänä sitä, että äsken ministeri Berner vastauksessaan kysymykseeni lisäta-
lousarviosta ja siitä, voidaanko suunnittelurahaa aientaa jo tässä vaiheessa lisätalousarvio-
vaiheeseen, totesi, että ministeri toivoo, että mahdollisia aiennuksia, aiennettuja ratkaisuja
on mahdollisuus tehdä rahoituksen osalta. Minusta se oli tärkeä linjanveto, joka tavallaan
kuvastaa nyt erityistä terveistä sinne hallitukselle päin. Kun käytte lisätalousarvioriiheen ja
laaditte seuraavaa, niin olisi tärkeää, että tämä linjaus, minkä ministeri äsken toi esiin, että
hän toivoo, että olisi mahdollista tehdä aiennettuja ratkaisuja rahoituksen suhteen, saatai-
siin myös mukaan jo tähän lisätalousarvioon. Ja kuten sanottu, jotta se suunnittelu pääsisi
kunnolla käyntiin, niin se edellyttäisi jo ensi vuoden talousarvioon näitä merkittävämpiä
suunnittelurahoja — puhumme siinä kyllä useammasta miljoonasta eurosta, ehkä parista-
kymmenestäkin — ja tietenkin myös pitkäjänteisen suunnitelman tästä eteen päin kaiken
kaikkiaan.

Tampere—Helsinki-välihän tällä pääradalla on se hyvin vilkkaasti liikennöity, ja siksi
se alle tunnin juna tarvitsee kolmannen raiteen. Katsoin tuossa noita tunnuslukuja, vilk-
kain ratayhteys 4,5—6,6 miljoonaa matkustajaa per vuosi, eli se on kyllä huikean iso sum-
ma ja palvelee monen suomalaisen ihmisen elämää toteutuessaan jossain vaiheessa kaik-
kinensa.

Tähänhän, puhemies, liittyy sitten se tärkeä havainto Euroopan unionin suunnasta, eli ta-
vallaan tämä Suomi-rata, päärata, tulisi saada kirjattua selkeästi sinne TEN-T-ydinverkko-
käytävä-statukselle. Tämä olisi myös tärkeä, koska sitä kautta näin tapahtuessa olisi mah-
dollista tähän saada myös rahoitusta.

Tämän minä halusin tuoda esiin. Hanke on tärkeä, ja pidin erittäin myönteisenä nyt sitä
vastausta, mikä tähän lisätalousarviota koskevaan kysymykseen tuli, eli oletan, että nyt sit-
ten hallituksessa pohditaan sitä, että tätä suunnittelua vielä aiennettaisiin ensi vuodesta täl-
le syksylle.

15.07 Jari Myllykoski vas: Arvoisa rouva puhemies! Pakko sanoa, että tässä keskustelus-
sa on erilaisia särmiä mutta kaikki haluavat ajaa nopeata junaa — se on ihan hyvä, mutta
16



Pöytäkirjan asiakohta PTK 82/2018 vp
toivoisin, että voitaisiin keskustella muustakin kuin siitä, että vaan rakennetaan uusia rai-
teita toisen raiteen viereen. Pitäisi kokonaisvaltaisesti pystyä katsomaan, kuinka me maan-
tieteellisesti hyödynnämme niin itä- kuin länsiliikennettä. Otan nyt tässä satakuntalaisena
esimerkiksi Pori—Haapamäki-radan, jonka investointi olisi noin 300 miljoonaa. Samalla
se ratkaisisi esimerkiksi Tampereella koko asema-alueen ratapihan siirron kustannukset,
jotka ovat 900 miljoonaa euroa. Se voisi poistaa jopa Seinäjoki—Vaasa-kaksoisraiteen ra-
kentamisen, kun me saisimme tavaraliikenteen pois pääraiteelta. Meidän pitää avata tätä
omaa katselukantaamme siten, että pohditaan uusia mahdollisuuksia, tehdään taloudellisia
laskelmia siitä, mitenkä me voimme parhaiten hyödyntää sitä, että meidän elinkeinoelä-
mällämme on mahdollisuudet kuljettaa tavaroita sieltä, missä niitä tehdään, satamiin, mis-
tä ne viedään ulos — kuinka se tehdään järkevämmin. Ei ole järkevää pelkästään se, että
meillä tavaraliikenne seikkailee henkilöliikenteen kanssa samalla raiteella. Silloin tulee
helposti se johtopäätelmä, että me pääsemme tunnissa perille vain sillä tavoin, että raken-
namme toisen raiteen, kun voitaisiin miettiä keinoja, joilla voidaan se tavaraliikenne saada
sieltä toiselta raiteelta pois niin, että tämä palvelee henkilöliikennettä joko sitten Turusta
Helsinkiin taikka pohjoisesta, kun EU suhtautuu positiivisesti ja valtiovalta on positiivises-
ti lähtenyt ajamaan sitä asiaa, että me saamme TEN-T-verkkoa, joka ulottuu edemmäksi
kuin vain Tampereelle, pystysuunnassa vielä pidemmälle. Pitää uskaltaa avata hyviä aja-
tuksia eikä vain typertyä siihen omaan, alueen helpoimpaan ratkaisuun: rakennetaan yksi
raide lisää tälle retkelle.

Ja edustaja Hoskoselle: Hyvä avaus. Kannatan sitä, koska meillä on tässä maassa LNG-
osaamista moottorivalmistajien osalta, huippua Vaasassa. Me voisimme koettaa, esimer-
kiksi juuri tässä itä—länsi-liikenteessä, tuottaa rataverkon, jota ei sähköistettäisi, vaan se
olisi LNG-vetureilla tehtävää liikennettä. Päästöt vähenisivät. 

Mutta, edustaja Elo, täytyy sanoa vähäpäästöisestä henkilöliikenteestä, että olen pikkui-
sen ollut pöyristyksissä siitä, että tällä hetkellä dieselvetureitten verotus on edullisempaa
kuin sähköveturilla ajamisen. Se on jotenkin niin ristiriidassa Suomen liikennepolitiikan
[Puhemies koputtaa] ja ympäristötavoitteitten kanssa. [Simon Elo: Ihan hyvä huomio!]

15.10 Sanna Marin sd: Arvoisa puhemies! Itse pidän kyllä välttämättömänä sitä, että näi-
den keskeisten isojen kaupunkien tärkeimmät raideyhteydet saadaan kuntoon. Ne ovat täl-
lä hetkellä niin hävyttömän huonossa kunnossa, että esimerkiksi Tampere—Helsinki-vä-
lin raideyhteyden kulkemiseen, joka vielä joitakin vuosia sitten sujui puolessatoista tunnis-
sa, menee matka-aikaa tällä hetkellä noin kaksi tuntia. Tämä on häpeällistä. Kyllä meidän
pitää saada nämä isot pääväylät kuntoon, niin tämä päärata, Helsinki—Tampere—pohjoi-
nen, kuin sitten myös Helsinki—Turku-väli, eikä näitä missään nimessä myöskään pidä
laittaa vastakkain, vaan molemmat hankkeet tarvitaan. 

Nämä ovat kuitenkin ison mittaluokan isoja investointeja, siitä ei päästä yhtään mihin-
kään, ja tässä salissa ovat tänäänkin tulleet esiin nämä erilaiset innovatiiviset rahoitusrat-
kaisut, joilla näitä isoja investointeja sitten voidaan rahoittaa. Haluaisin kuitenkin sen ver-
ran tuoda malttia näihin innovatiivisiin rahoitusratkaisuihin, että tietenkin meidän pitää tar-
kastella kunkin hankkeen rahoitusmahdollisuuksia mutta kuitenkin sillä tavalla, että ne tu-
levat kokonaistaloudellisesti mahdollisimman edulliseksi. Eli ei tehdä sellaisia ratkaisuja,
jotka lyhyellä tähtäimellä näyttävät edullisemmilta — ehkä meillä poliitikoilla voi olla kiu-
sausta niihin tarttua — mutta jotka sitten pitkällä aikavälillä maksavatkin moninkertaisesti
siihen nähden, mitä ne julkisesti rahoitettuina olisivat olleet. Nyt peräänkuulutan malttia,
17



Pöytäkirjan asiakohta PTK 82/2018 vp
toki kunnianhimoa, visionäärisyyttä — sitä tarvitaan. Nämä runkoverkot pitää laittaa kun-
toon, mutta tehdään se myös rahoituksen osalta sillä tavalla järkevästi, että veronmaksajat
eivät joudu maksamaan ainakaan liikaa näistä isoista investoinneista.

15.12 Riitta Mäkinen sd: Arvoisa rouva puhemies! Puhun nyt lyhyesti. Nostan vielä ker-
taalleen esille kaksi asiaa.

Minä esitän ensinnäkin huolenaiheeni koskien tämän raideliikenteen kehittämistä kes-
kittyen lähtökohtaisesti pääkaupunkiseudun tarpeiden huomioimiseen. Viitaten näihin
edellisiin puheenvuoroihin en missään tapauksessa halua kiistää näiden tarpeiden merki-
tystä, mutta samalla haluan myös tuoda esille, että etenkin tämän päärataverkoston tulee
olla kattava valtakunnallisesti sen kokonaistarpeet huomioiden.

Keski-Suomen kansanedustajat ovat laatineet yhteisen kannanoton koskien miljoonan
euron suunnittelurahan kohdentamista. Me esitämme, että sen tulisi pitkäjänteisesti sisäl-
tää myös Tampereen—Jyväskylän välisen kaksoisraiteen suunnittelu. Täällä tähän asiaan
on viitattu aiemmissa puheenvuoroissa, kun olemme keskustelleet nimenomaan siitä, että
myös näiden keskeisten kaupunkiseutujen saavutettavuus pitäisi turvata. Kannanottomme
tullaan tämän tiimoilta toimittamaan myös hallitukselle. Olemme ilman muuta huomioi-
neet näitä asioita pohtiessamme myös näitä esille nostettuja yleisiä raideliikenteen kehittä-
miseen liittyviä periaatteita.

Toiseksi esitän huoleni koskien nyt suunniteltua henkilöliikenteen kilpailutusta. Vaikka
esitys perustuu EU-lainsäädännön ja sen direktiivien toimeenpanoon ja sisältää pääosin
teknisiä muutoksia, kyse ei ole vain siitä. Meidän on kansallisesti pidettävä huoli, että
myös niin sanotusti kannattamattomiksi yhteyksiksi nimettyjen henkilöliikennevuorojen
määrä, niiden käyttäjähinta ja laatu eivät saa ainakaan heikentyä nykyisestä. Tämä on mer-
kittävä asia myös muun maan elinkeinoelämän, työssäkäynnin ja henkilöliikenteen turvaa-
misen kannalta.

Olen vahvasti myös sitä mieltä, että tälle harkitsemattomalle kiirehtimiselle ei ole nyt
perusteita eikä tarvetta. — Kiitos.

15.14 Sami Savio ps: Arvoisa puhemies! Tänään käyty keskustelu raideliikenteen kehit-
tämisestä on äärimmäisen tärkeä asia, ja sitä on hyvä jatkaa myös tulevaisuudessa. 

Tällä hallituksen esityksellä pantaisiin kansallisesti täytäntöön Euroopan unionin neljäs
rautatiepaketti kokonaisuudessaan, ja täytäntöönpano tehtäisiin säätämällä uusi raidelii-
kennelaki, joka korvaa voimassa olevan rautatielain sekä kaupunkiraideliikennelain. Nyt
täytyy kuitenkin muistaa, että tämä jälkimmäinen laki on käsitelty tällä vaalikaudella ja se
on ehtinyt olla voimassa vasta kaksi ja puoli vuotta, joten näyttää siltä, että edes hallitus ei
itse pidä omia aiempia esityksiään enää ajanmukaisina. Tämä kertoo mielestäni jotain Si-
pilän hallituksen toimien pitkäjänteisyydestä myös yleisemmin. 

Voimassa olevaa rautatielakia on muutettu neljä kertaa, ja jokainen annetuista muutos-
laeista on liittynyt Euroopan unionin lainsäädännön täytäntöönpanoon, ja tämä on esimerk-
ki siitä, kuinka Euroopan unioni vähitellen askel kerrallaan sälyttää jäsenmaille yhä uusia
säädöksiä asioissa, jotka voitaisiin pitää kansallisessa päätösvallassa.

Arvoisa puhemies! Rautatiealan lainsäädäntöä on kehitetty Euroopan unionissa asteit-
tain, ja samalla erilaisten vaatimusten määrä on kasvanut. Esimerkiksi rautateiden kehittä-
misestä annettu neuvoston direktiivi edellytti sitä, että rautatieliikenteen harjoittaminen ja
rataverkon hallinnointi oli eriytettävä toisistaan. Tällä hetkellä tilanne on se, että rautatie-
18



Pöytäkirjan asiakohta PTK 82/2018 vp
alan lainsäädäntö perustuu Suomessa ja muissakin EU-jäsenvaltioissa pääosin unionilain-
säädäntöön.

Arvoisa puhemies! Jäsenvaltioilla on nykyisin hyvin vähän puhtaasti kansallista lainsää-
däntöä. Suomen rautatielaki on pääosin unionilainsäädännön täytäntöönpanolaki, kuten
tässä hallituksen esityksessäkin myönnetään. Kansallisen edun toteutumista esityksessä ei
liiemmälti huomioida. Eduskunnan tulee siksi varmistaa kansallisen etumme toteutumi-
nen tätä lakia säädettäessä.

Arvoisa puhemies! Yhdyn tässä täysistunnossa esitettyihin näkemyksiin siitä, että var-
sinkin pääradan kuntoon ja kapasiteettiin tulee kiinnittää jatkossa aivan erityistä ja ripeää
huomiota tietenkään unohtamatta myöskään maan poikittaisliikenteen sujuvuutta, kuten
edustaja Myllykoski tässä edellä totesi. Varsinkin tiheä ja nopea junayhteys Helsingin ja
Tampereen välillä edistäisi huomattavasti koko muun läntisen Suomen yhteyksiä pääkau-
punkiseudulle, muun muassa Vaasasta, Seinäjoelta ja Jyväskylästä Helsinkiin.

Kehotan ministeriä nopeuttamaan ja aikaistamaan pääradan kapasiteetin parantamista
— asia, joka on jo aiemmissa puheenvuoroissa täällä tullut esille. Se palvelisi koko maan
liikkumisen ja elinkeinoelämän tarpeita ja parantaisi siten Suomen työllisyyttä ja palvelisi
koko maan kansallista etua.

15.17 Paavo Väyrynen kp: Arvoisa puhemies! Valitettavasti edustaja Elo poistui salista.
Olisin halunnut esittää hänelle kysymyksen — ehkä hän kuulee jossakin ja joskus vastaa.
Hän sanoi, että VR ja henkilöstöjärjestöt ovat tyytyväisiä tähän ehdotukseen. Olen seuran-
nut vain julkisuuden kautta asioita, mutta ymmärsin, että alusta alkaen VR:n johto vastusti
tätä järjestelyä, erityisesti VR:n pilkkomista. Myöskin henkilöstöjärjestöt olivat samalla
kannalla. Mutta kun Euroopan unioniin vedoten hallitus ryhtyi kovalla kädellä tätä aja-
maan, niin siihen on tyydytty ja sitten jollakin lailla pidetään siedettävänä tätä suunnitel-
maa, joka nyt on esillä. Olen kyllä tämän perusteella epäilevä sen suhteen, oliko tuo kan-
sanedustaja Elon antama selvitys ihan oikea. Oletan, että VR pitäisi parempana, että tätä ei
toteutettaisi, ja tuskinpa henkilöstöjärjestöt olisivat pahoillaan, jos tästä pilkkomisesta luo-
vuttaisiin.

Mitä tulee näihin ratahankkeisiin, niin minun mielestäni ei pidä nyt ollenkaan koplata
toisiinsa Tampere—Helsinki-välin liikenteen parantamista, pääradan liikenteen kohenta-
mista ja tätä Turun tunnin junayhteyttä. Turkuun on hyvä rautatieyhteys, rantarata, joka
palvelee sen varrella asuvien ihmisten liikennetarpeita. Tämä tunnin rautatien rakentami-
nen, uuden rautatien rakentaminen, on mielettömän kallista, ja siitä eilen apulaispormesta-
ri Sinnemäki antoi televisiossa lausunnon, jonka mukaan tämän rakentaminen edellyttäisi
Pisara-radan rakentamista, joka on erittäin kallis investointi. Nyt pitäisi olla realismia näis-
sä investointisuunnitelmissa, eikä budjetin ulkopuolelta sellaista rahaa löydy, jolla näitä
voitaisiin noin vain toteuttaa.

15.19 Matti Semi vas: Arvoisa rouva puhemies! Olen tässä kuunnellut näitä puheenvuo-
roja ja jäin miettimään näitä ratahankkeita tämmöisen itäsuomalaisen työntekijän ja elin-
voimaisen kaupungin pohjalta, missä teollisuus tekee nousua ja ratayhteyksiä tarvitaan.
Ensinnäkin nämä tunnin ratayhteydet täällä Etelä-Suomessa — edustaja Väyrynen tuossa
ihan hyvin nosti esille — ovat kalliita ratahankkeita, ja silloin pitää muistaa, että ne rahat
ovat pois sieltä muualta Suomesta, niitten ratakorjauksista ja niistä tarpeista, mitä elinkei-
noelämä siellä tarvitsee niitä rahoja.
19



Pöytäkirjan asiakohta PTK 82/2018 vp
Itse ajattelen, että me tarvitsemme semmoisia ratayhteyksiä, mitä ruvetaan hankkimaan,
millä pääsee hyvin vientisatamiin, ja pitää miettiä, mikä on suora yhteys niihin myös itä—
länsi-suunnassa. Meillä on lännessä hyviä satamakohteita, mistä pystyy lähtemään erittäin
edullisesti ja minne viedään tavaroita ratojen kautta. Tällä hetkellähän niitä kuljetetaan lä-
hinnä rekoilla, ja se näyttää siltä sitten sen jälkeen, että meidän ilmastopäästöissä ei päästä
niihin tavoitteisiin, mitä on ajateltu liikenteen osalta, koska liikenteessä polttoaineena on
edelleenkin dieselöljy ja se pysyy siellä. 

Sitten jäin miettimään näitä meidän VR:n hankkeita, niin Pieksämäellä tehdään erittäin
hyviä tavaravaunuja. Kuitenkin näiden kilpailuttamisten kautta on vaarana se, että tämä ta-
varavaunujen rakentaminen jää pois meiltä tältä alueelta, ja se ei minun mielestäni vastaa
semmoista ajatusta, jota ainakin keskustapuolue jossakin vaiheessa on viljellyt, sitä, että
meidän pitää saada alueilla pidettyä työpaikkoja ja valtion pitää ohjata niin, että työpaikat
säilyvät, jotta meidän koko Suomi kestäisi asuttuna. Tämä iskee tässä meille tietynlaisen
vastaiskun siihen, että palvelut, joiden pitäisi toimia, ja kuljetukset, joiden pitää toimia, ei-
vät olekaan alueellisesti hyvin valmisteltuja ollenkaan.

15.21 Hannu Hoskonen kesk: Arvoisa rouva puhemies! Aivan kuten edustaja Semi tote-
si, niin kyllä valtiovallalla tässä on se vastuu pitää siitä huoli, että koko Suomessa liiken-
nöidään tasapuolisesti. Se, kestääkö se matka jonnekin kaupunkiin tasan tunnin vain tun-
nin ja vartin, nyt ei varmasti maailmaa kaatava tekijä ole. Kyllä siinäkin pitää huomioida
valtakunnan koko liikennejärjestelmä, ja se on valtiovallan ja eduskunnan nimenomainen
tehtävä, että nyt sijoitetaan ne panokset, valtion rahat sinne, mistä niistä paras hyöty saa-
vutetaan, kun kuitenkin ne junayhteydet täällä eteläisessä Suomessa, vaikka nyt Tampe-
reelta Helsinkiin päin, ovat kohtuullisen hyvät, samoin Turusta tänne. 

Esimerkiksi tuon itäisen radan saamista siihen kuntoon, mitä runkoradalta vaaditaan, pi-
dän äärimmäisen tärkeänä. Kun aikanaan nämä Suomen rajat muuttuivat silloin 40-luvul-
la, niin Itä-Suomi on kärsinyt koko ajan siitä, että luontaiset yhteydet tuonne Viipurin
suuntaan katkesivat. Me olemme siitä kärsineet siitä asti, kun ei ole se liikennejärjestelmä
oikein pelittänyt täysin hyvin. Mutta sen kuntoon saattaminen on meidän asiamme, ja tulee
laittaa riittävä määrä rahaa, että saadaan nopea itärata tehtyä, samoin Kuutostie kuntoon. 

Sitten tästä liikenteestä, mitä edustaja Semi sanoi ja Myllykoskikin puheenvuorossaan
on sanonut monta kertaa: meillä on rataosaamista myös vaununrakennuspuolella. Todella-
kin Transtechin tehtaat, tai Skoda taitaa ne nykyisin omistaa, ja sitten tämä Pieksämäen va-
rikko, jossa tehdään tavaravaunuja, nämä kaikki ovat sitä osaamista, joka Suomessa pitää
säilyttää, totta kai. 

Sitten tämä diesel-/sähköjuna-asia: Minusta on joskus pikkuisen hurskastelun makua
siinä, että vedotaan aina siihen sähköveturin käyttöön. Se on äärimmäisen tärkeä ja hyvä,
ympäristöystävällinen tapa vetää junia eteenpäin, mutta pitää muistaa sekin, että osa säh-
köstä tehdään kivihiilellä, eli en tiedä, onko se nyt sitten niin kovin ympäristöystävällinen
teko tehdä sähköä kivihiilellä ja käyttää sitä sitten sähkövetureissa voimanlähteenä. Mutta
meillähän on kuitenkin, niin kuin sanoin, dieselvetureita edelleen olemassa. LNG-tekniik-
kaa hyvin paljon laivoissa käytetään, ja dieselin muuttaminen LNG-käyttöiseksi, maa-
kaasukäyttöiseksi tai luonnonkaasukäyttöiseksi, jos se on vaikka biokaasua, on kovin yk-
sinkertainen teko. Muutetaanhan henkilöautojakin kaasukäyttöisiksi, ja sen osaa ihan ta-
van insinööri tehdä ilman erikoisempaa osaamista. Uskoisin, että myös dieselveturin muut-
20



Pöytäkirjan asiakohta PTK 82/2018 vp
taminen kaasukäyttöiseksi onnistuu kohtuullisen hyvin. Kuitenkin, kun tarvitaan painoa
päälle, että se juna todellakin kulkee, niin en näe siinä mitään teknistä ongelmaa. 

Tässä asiassa kannattaisi pikkasen ajatella myös kokonaistaloudellisuutta, kun vetureita
uudistetaan. Ymmärrän sen, että koko Suomen junarataverkkoa ei voida kerta kaikkiaan
sähköistää, mutta sitä rataverkkoa, jota dieselveturit tai kaasulla käyvät veturit tarvitsevat,
käytettäköön sen aikaisilla, sen tekniikan suomilla mahdollisuuksilla, mitä meillä on, ja
tämä kaasusysteemi, mistä on laivoissa hyviä kokemuksia, otettakoon käyttöön myös juna-
radoilla. En pidä sitä huonona ratkaisuna.

15.24 Jari Myllykoski vas:  Arvoisa rouva puhemies! Kyllä täytyy sanoa, että oli ilo
kuunnella edellistä, edustaja Hoskosen puheenvuoroa. Juuri näin meidän pitää pystyä las-
kemaan, mikä on kokonaistaloudellisesti kannattavaa. Tämä LNG on kuitenkin se ratkai-
suvaihtoehto sille dieselveturille, että me pystymme liikennepäästöjä vähentämään myös
raideliikenteessä, koska meillä on edelleen dieselvetureita.

Kun tehdään näitä laskelmia siitä, mikä hanke on kannattava, otetaan esimerkkinä nyt
vaikkapa Lahden oikorata, niin pitäisi muistaa, kuinka paljon se on vireyttänyt Lahden ja
Helsingin välistä henkilöliikennettä ja paljonko se on tuonut radan varressa oleville taaja-
mille asutusta juuri sen rataverkon vuoksi. Sen takia uskon, että alueellisilla hankerahoilla
on mahdollista rahoittaa ratahankkeita. Pidän täysin mahdollisena, että Pori—Haapamäki-
radan hankkeessa — käytän nyt sitä esimerkkinä, kun se on minulle kaikkein helpoin, kun
olen siihen perehtynyt — kunnat ja yritykset voivat tulla hankkeen käynnistäjiksi ja rahoit-
taa sen, kun meillä on elementti, jolla me voimme yritystoiminnalle tavallaan antaa takai-
sinmaksua alentamalla vaikkapa 15 vuodeksi, 20 vuodeksi raidemaksuja. Eli siellä on se
väline, jolla voimme saada houkuteltua yrityksiä mukaan siihen investointiin, joka on siinä
radan varrella. Ihan yhtä lailla kunnat voivat nähdä, että heidän kannattaa lähteä mukaan.
Jos tässä kulkee tavaraliikennettä, se mahdollistaa myös henkilöliikenteen, jolloin radan-
varren kunnat näkevät maanhintojen nousun, asumisen keskittymisen sille alueelle, missä
on hyvät liikkumisyhteydet. Eli kyllä meillä on paljon mahdollisuuksia edistää raideliiken-
teen kautta koko yhteiskunnan hyvinvointia ja toimivuutta.

Ja vaikka täältä vasemmalta olemme aina olleet sitä mieltä, että henkilöliikenteen kilpai-
luttaminen on erittäin vastustettava asia, niin minun täytyy sanoa näin henkilökohtaisesti,
että kyllä minä toivoisin, että vaikkapa Pori—Ulvila—Nakkila—Harjavalta—Kokemäki-
välillä, jossa asemat ovat keskellä kylätaajamia, voisi olla vaikkapa seutukunnallinen yh-
tiö, maakunnallinen liikenneyhtiö tai joku yksittäinen toimija, joka voisi paljon paremmin
mahdollistaa sen alueen pendelöinnin elinkeinoelämää tuottavasti [Puhemies koputtaa] ja
sitä kautta myös sitten nopean raideyhteyden Porista Tampereelle.

15.28 Mikko Savola kesk: Arvoisa rouva puhemies! Tämä raideliikennelaki ja EU:n nel-
jäs rautatiepaketti, joka tässä käsittelyssä on, on kirvoittanut täällä hyvän keskustelun näis-
tä hankkeista laajemminkin. Minun mielestäni on sinänsä hyvä, että meillä ei ole jatkossa
enää yhtä ainutta monopolia vaan mahdollistetaan myös muiden toimijoiden pääsy raiteil-
le. Se ei välttämättä pelkästään tuo niitä uusia toimijoita, mutta jo pelkästään se mahdolli-
suus, että niitä tulisi, pistää myös potkua huomattavasti lisää tähän meidän yhteiseen
VR:äämme, joka tällä hetkellä toimijana on. Tästä on jo hyviä esimerkkejä nyt saatu esi-
merkiksi omalla kotiseudullani, jonneka nyt on sitten tullut jo lisää junavuoroja, VR on oi-
21



Pöytäkirjan asiakohta PTK 82/2018 vp
keasti ruvennut panostamaan ja myöskin markkinoinut näitä junavuoroja, mitä se ei aikai-
semmin ole tehnyt. Mutta palaan tuohon asiaan aivan kohta.

On sinänsä hienoa, että meillä mietitään nopeita yhteyksiä ja mietitään parempia mah-
dollisuuksia, että elinkeinoelämää pystyy raideliikenne myöskin vauhdittamaan, mutta tu-
lee kieltämättä se kuva, että niihin alueisiin, joilla menee nyt jo todella hyvin, panostettai-
siin paljon lisää, että niillä menisi vielä paljon paremmin. Puhutaan tunnin yhteyksistä Tur-
kuun tai erittäin nopeista yhteyksistä Tampereen ja Helsingin välillä — varmasti aivan hy-
viä hankkeita, mutta haluaisin kyllä aivan perustellusti nostaa esiin sitä, että eikö näitä elin-
keinomahdollisuuksia pitäisi raideliikenteen osalta taata enemmän myös muualle Suo-
meen. Haluan nostaa esiin erityisesti nuo poikittaisliikenneyhteydet, kuten edustaja Mylly-
koskikin täällä puheenvuoroissaan on tehnyt.

Muutama vuosi sitten Keskipohjolan vihreä kuljetuskäytävä -hanke, yhteispohjoismai-
nen hanke, jossa oli EU-rahaa mukana, selvitti näitä tärkeitä poikittaisyhteyksiä, mitä on.
Yhtenä osana siinä oli Kaskisten satama ja Suupohjan rata sekä Haapamäen rata, ja nämä
ovat aivan keskeisiä toimijoita poikittaisliikenteen suhteen. Ja nyt kun näitä panostuksia
muun muassa VR on tehnyt junavuorojen suhteen Haapamäen radalle ja käyttäjille on an-
nettu enemmän mahdollisuuksia pendelöintiin ja esimerkiksi turisteille kulkea esimerkiksi
Ähtärin eläinpuistoon junalla, niin näitä on käytetty ja kävijämäärä tältäkin kesältä on
noussut yli 60 prosenttia, mikä on äärimmäisen hyvä asia. Mutta satsauksiahan tuo vaatii
jatkossakin, ja se, että uusia toimijoita mahdollistettaisiin raiteille, tarkoittaa sitä, että esi-
merkiksi maakunnat tai kunnat, ja yksityistä rahaa siinä mukana, pystyisivät itse perusta-
maan yhtiön, joka voisi esimerkiksi työmatkaliikennettä palvella paremmin ja tehdä sitä
syöttöliikennettä sitten myöskin tuonne pääradalle.

Mutta joka tapauksessa on hyvä, [Puhemies koputtaa] että lainsäädäntö etenee ja mah-
dollistetaan näitä uusia toimijoita raiteille.

15.31 Suna Kymäläinen sd:  Arvoisa rouva puhemies! Tämä edustaja Savolan puheen-
vuoro tässä kilvoitti vielä itseänikin ottamaan puheenvuoron.

Ihan ensimmäiseksi haluaisin todeta, että tämmöiseen sokeaan markkinoiden avaami-
sen ja sen mukanaan tuoman pelastuksen uskoon en kykene yhtymään. Ihan pelkästään Ir-
lannin ja Ison-Britannian tapaukset ovat esimerkkejä siitä, mitä kilpailun avaaminen raide-
liikenteessä voi pahimmillaan eteen tuoda.

Sen sijaan siitä keskustelusta, että ei myöskään ole järkevää kokonaan sulkea näitä kil-
pailun avaamisen mahdollisuuksia, totean, että pelkästään kielteisestikään tähän asiaan ei
ole järkevää suhtautua. Kuten toin tuossa aiemmassa puheenvuorossani esille, näen tär-
keäksi, että meillä liikenne- ja viestintävaliokunnassa tarkastellaan tarkasti muun muassa
sitä, voisiko tätä ratakapasiteetin hakuoikeutta laajentaa liikennöitsijöistä muihin toimijoi-
hin, joilla olisi tällaisia julkisen palvelun tarjoamiseen liittyviä tai kaupallisista syistä joh-
tuvia haluja hankkia ratakapasiteettia.

15.32 Mikko Savola kesk:  Arvoisa rouva puhemies! Kyllä se vain niin on, että kun on
yksi toimija ollut raiteilla eikä ole ollut kilpailua, ei ole myöskään tarvinnut hirveästi pa-
nostaa ihan joka puolelle Suomea. On keskitytty vain muutamiin pääväyliin. Tiedän sen,
että vuodesta 94 joka ikisenä eduskuntavaalikautena jonkin sortin karvalakkivaltuuskunta
on hypännyt täällä ministeriöissä kertomassa siitä tärkeydestä, mikä esimerkiksi poikittais-
radalla on, ja anomassa siihen rahaa, että voisiko tuo nyt toimia, sekä VR:ssä että liikenne-
22



Pöytäkirjan asiakohta PTK 82/2018 vp
ministeriössä. Ja sitten on kitkutettu eteenpäin aina yksi vaalikausi, ja taas ollaan oltu vas-
taavassa tilanteessa, joten tähän kyllä halutaan pysyvämpää muutosta.

Nyt jo pelkästään se, että on lähdetty selvittämään uusia toimijoita — meidänkin alueel-
la on mahdollisuus pilotti pyöräyttää käyntiin, missä saataisiin uusia toimijoita raiteille —
on parantanut VR:n itsensä toimintaa. Se on lisännyt junavuoroja, se on lisännyt markki-
nointia ja parantanut sitä. Minä näen kokonaisuudessaan, että se, että kilpailua tulee, on
hyvä asia. Tästä on hyviä esimerkkejä länsinaapuri Ruotsissa, jossa maaseutualueilla on
useita toimijoita ja junat kulkevat huomattavasti taajempaan kuin ne tekevät meillä.

Minä toivoisin, että pääsisimme siihen tilanteeseen, että ei tarvitsisi karvalakkivaltuus-
kuntien joka vuosi tai vaalikausi käydä vaan päästäisiin pysyvämpiin ratkaisuihin. Yksi
vaihtoehto siinä voisi olla esimerkiksi maakunnallinen raideyhtiö, joka pystyisi lähimatka-
liikennettä, työmatkaliikennettä palvelemaan sellaisilla junavuoroilla, joita ihmiset voivat
käyttää myöskin töissä käymiseen.

15.34 Suna Kymäläinen sd: Arvoisa rouva puhemies! Tosiaan Suomessa on 90 prosent-
tia raiteista yksiraiteisia. Tuo tarve poikittaisraiteista on kiistaton. 

Parhaillaan itse olen jäsenenä tässä ministeri Bernerin liikkenneverkkotyöryhmässä,
jossa nimenomaan suunnittelemme pitkän tähtäimen investointeja ja mietimme, kuinka ra-
hoituksia pystytään paremmin hankkimaan. VR:n toimintakykyyn ovat vaikuttaneet muun
muassa hallituksen toimet silloin, kun puhutaan ostoliikenteestä tai muusta, ja tiedetään,
että VR pystyy paremmin huolehtimaan myös niillä kannattamattomilla alueilla liikenteen
järjestämisestä, kun siihen saadaan hallitukselta tukea. Se näkyi junavuorojen lisääntymi-
senä välittömästi, kun hallitus antoi kädenojennuksen VR:lle aiempia leikkauksiaan korja-
ten. 

En itse usko, että kannattamattomille raideväleille syntyy suurta kilpailua. Yleensä se on
niin, että yksityiset toimijat toimivat siellä, missä on mahdollisuus myöskin voittoihin. Sen
takia VR:n myötä on pystytty mahdollistamaan, että niillä tiheästi liikennöidyillä alueilla
ja niiden raideväleistä saaduilla voitoilla pystytään tasaamaan kustannuksia, niin että lii-
kennettä on myöskin sellaisilla alueilla, joilla liikennettä on harvassa eikä se ole kannatta-
vaa. Sen vuoksi en kannata sitä, että yksiraiteista, harvaan liikennöityjen alueiden liiken-
nöintiä täysin alistetaan kilpailulle.

15.36 Paavo Väyrynen kp: Arvoisa puhemies! Mielenkiintoista todeta, että tätä hanketta
nyt perustellaan maakuntien paikallisilla tarpeilla, kun tietysti tämä koko hanke lähtee Eu-
roopan unionin lainsäädännöstä, jolla halutaan avata kilpailu suurimpien kaupunkien välil-
lä toteutettavaan rautatieliikenteeseen. Minun järkeeni ei mahdu se, että Suomen oloissa,
missä ovat kuitenkin suhteellisen pieniä nämä suurimmatkin kaupungit, olisi järkevää pilk-
koa sitä liikennettä useamman yrityksen hoidettavaksi. Onhan jo nykyjärjestelmässä mah-
dollista toimia paikallisesti. Helsingin seudulla on HSL, joka toteuttaa raideliikennettä. VR
hoitaa valtaosan Suomesta. Totta kai muuallakin voidaan nykyisen lainsäädännön puitteis-
sa kehittää tällaisia alueellisia ja paikallisia järjestelyjä. Kyllä tämä hanke minun mielestä-
ni on kerta kaikkiaan huonosti harkittu, ja toivon, että valiokunnassa tämä asia tarkkaan
tutkitaan. Ei Euroopan unionin lainsäädäntö edellytä sitä, että me teemme tämän kilpailun
avaamisen tavalla, joka nyt näyttää olevan tavoitteena. Nykyjärjestelmää voidaan aivan
hyvin myöskin kehittää.
23



Pöytäkirjan asiakohta PTK 82/2018 vp
Mitä tulee Suomen rautatieliikenteen kehittämiseen, niin siinähän on paljon tarpeita.
Meillä on valtava määrä huonokuntoisia maanteitä. Nyt puhutaan miljardihankkeista kaik-
kein suurimpien kaupunkien liikenteen edistämiseksi, ja siinä suhteessa on kyllä hyvin vai-
kea ymmärtää, mitä esimerkiksi Turun oikorata oikein toisi tullessaan. Viidentoista minuu-
tin matkustusajan lyhenemisen ehkä, ja rantarata jäisi vähälle käytölle, ja sen varrella asu-
vat ihmiset menettäisivät palveluja. Eihän tämä oikorata, tunnin rautatie, tarkoita sitä, että
Lohjalla ja Salossa pysähdyttäisiin, vaan se olisi sitten Turusta Helsinkiin ja Helsingistä
Turkuun suoraan ilman pysähdyksiä.

15.38 Jari Myllykoski vas:  Arvoisa rouva puhemies! Ihan semmoisena arkirealistisena
toteamuksena on se, että kun valtion omistusta siirretään yksityiselle, niin emme sitten
enää ole sen omistuksen päällekatsojia. Tänään ollaan yhden ketjun ja yhden näytelmän
valitettavan päättymisen edessä, kun aiemmin valtionyhtiö Kemira, joka toimi pigmentin
valmistajana Porissa, on tällä hetkellä muutaman yrityskaupan jälkeen tilanteessa, jossa
omistaja Venator ilmoitti, että ”suljemme tehtaan”. Myös nämä pitäisi aina uskaltaa katsoa
eli se, kuinka pitkälle olemme viemässä meidän omassa omistuksessamme olevaa pää-
omaa, ja varsinkin infran suhteen toivoisin erittäin suurta harkintaa siihen, mihinkä antau-
dumme, on se sitten EU-lainsäädännön tai tämän hallituksen erityisen sinnikäs tahtotila
yksityistää kaikki. Varsinkin täällä liikennepuolelle ollaan menty, voisin sanoa, erittäin ko-
valla tahdolla, niin kuin ensimmäisessä puheenvuorossani totesin. Vauhti on ollut päätä-
huimaava, eikä välttämättä aina ole turvavyö ollut siinä asennossa kuin olisi pitänyt. 

Kaiken kaikkiaan edustaja Väyrynen nosti esille sen, että onhan meillä se jo nyt mah-
dollista, mutta tietysti olemme täällä olleet henkilöliikenteen kilpailutuksen vapauttami-
sen jarrumiehinä. Mutta näkisin, että se, että meillä pääradalla ajatellaan kilpailuttaa hen-
kilöliikennettä, olisi aika kummallinen näky. Menisikö niitä kolme vai neljä junaa sitten
peräkkäin, eli sen, joka edullisemmin tarjoaa, sitten asiakkaat valitsevat? Eivät ne mahdu
meidän kotimaisille ratapihoillemme, ei mahdu yhtään kalustoa enempää kuin tällä hetkel-
lä.

15.41 Matti Semi vas:  Arvoisa rouva puhemies! Jäin miettimään tätä, että VR:hän on
meidän valtion oma yhtiö, elikkä me itse omistamme tämän koko hela hoidon ja mietimme
sitä, mitenkä sitä toimintaa tulee kehittää. Totta kai toiminnan kehittämisen pitää olla pää-
asiana. Mutta sitten kun luin täältä näitä viime vuoden tuloksia, niin VR Groupin liikevoit-
to oli 35,6 miljoonaa euroa, ja se tulouttaa siitä vähän valtiolle, ja sitten valtio ostaa kui-
tenkin ostopalveluna nämä heikommin tuottavat radat ja tämmöiset rataosuudet ja määrää
sinne sen liikenteen järjestettäväksi. Tuntuu jotenkin hullunkuriselta, että tämmöinen val-
tionyhtiö siirtelee rahaa edestakaisin, jotta isäntä sitten pääsee määräämään, että missä te
ajatte ja mitenkä ajatte. Kyllähän meidän pitäisi linjata kokonaisuudessaan siitä, mitenkä
näitä meidän ratahankkeita kehitetään ja viedään eteenpäin, jotta se palvelee meidän yh-
teiskuntaa, meidän yhteiskunnan kilpailukykyä ja tämmöistä toimintaa, eikä siitä, että nyt
ruvetaan näitä meidän omia yhtiöitä pilkkomaan ja jakamaan markkinoille, pois meidän
omasta hallinnastamme.

Keskustelu päättyi.

Asia lähetettiin liikenne- ja viestintävaliokuntaan.
24


	3
	14.01
	14.04
	14.12
	14.13
	14.14
	14.15
	14.16
	14.17
	14.18
	14.19
	14.20
	14.20
	14.21
	14.23
	14.24
	14.25
	14.26
	14.27
	14.28
	14.29
	14.31
	14.32
	14.33
	14.34
	14.35
	14.39
	14.42
	14.47
	14.49
	14.52
	14.56
	15.01
	15.04
	15.07
	15.10
	15.12
	15.14
	15.17
	15.19
	15.21
	15.24
	15.28
	15.31
	15.32
	15.34
	15.36
	15.38
	15.41


