















































DEM4BDA.tmp.xml


Pöytäkirjan asiakohta PTK 2/2018 vp
Pöytäkirjan asiakohta 

PTK 2/2018 vp

Täysistunto

Keskiviikko 7.2.2018 klo 14.05—15.55

10. Hallituksen esitys eduskunnalle laeiksi eräiden teknisten laitteiden vaatimustenmukai-
suudesta annetun lain muuttamisesta sekä kuluttajien käyttöön tarkoitetuista henkilönsuo-
jaimista ja eräiksi niihin liittyviksi laeiksi

Hallituksen esitys HE 194/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 10. asia. Puhemiesneuvosto ehdottaa, että asia lähetetään työelämä- ja
tasa-arvovaliokuntaan.

Keskustelu

15.51 Sosiaali- ja terveysministeri Pirkko Mattila: Arvoisa herra puhemies! Esityksen
taustalla on Euroopan parlamentin ja neuvoston asetukset henkilönsuojaimista ja köysi-
ratalaitteistosta, jotka korvaavat aiemmat direktiivit. Voimassa olevasta kansallisesta lain-
säädännöstä on tarkoitus kumota sellaiset tarpeettomat säännökset, jotka kyseiset EU:n
asetukset kattavat. Edelleen säädettäisiin ohjeiden, tietojen ja merkintöjen kielestä — pitää
olla suomi ja ruotsi —, markkinavalvontaviranomaisista, eli työsuojeluviranomainen ja
Tukes, sekä seuraamuksista. Eräiden teknisten laitteiden vaatimustenmukaisuudesta anne-
tusta laista poistettaisiin tarpeettomat maininnat henkilönsuojaimista ja siihen lisättäisiin
viittaukset EU:n henkilönsuojain- ja köysiratalaitteistoasetuksiin. Olennaisessa määrin
työssä käytettäväksi tarkoitettuihin henkilönsuojaimiin ja köysiratalaitteistoihin tulisi so-
vellettavaksi laitelain kieliä, valvontaa ja rangaistusta koskevat säännökset.

Kuluttajien käyttöön tarkoitetuista henkilönsuojaimista säädettäisiin erillislaki, jossa
viitattaisiin henkilönsuojaimille asetettavien vaatimusten osalta henkilönsuojainasetuk-
seen sekä säädettäisiin kielivaatimuksista, sääntelyn noudattamisen valvonnasta sekä seu-
raamuksista. Kuluttajakäyttöön tarkoitettujen henkilönsuojainten markkinavalvontaan so-
vellettaisiin eräiden tuotteitten markkinavalvonnasta annettua lakia. Sinänsä henkilönsuo-
jaimia koskevat EU-asetuksesta tulevat vaatimukset ovat samat riippumatta, onko kyse
työssä käytettäväksi tarkoitetusta tai kuluttajakäyttöön tarkoitetuista henkilönsuojaimista.

Esityksessä ehdotetaan muutettavaksi rikoslakia. Tarkoituksena on selkeyttää ja yhden-
mukaistaa tuotteita koskevaa rikoslakitasoista sääntelyä. Valmistajan tai muun luovuttajan
toiminta voisi tulla rangaistavaksi terveysrikoksena riippumatta siitä, onko kyse työssä
käytettäväksi tarkoitetusta teknisestä laitteesta vai yksityiseen kulutukseen tarkoitetusta
suojaimesta tai koneesta. Tällä hetkellä laitelain kattamien tuotteiden osalta valmistajan tai
muun luovuttajan toiminta on voinut tulla rangaistavaksi työturvallisuusrikoksena.

Esitys on suurelta luonteeltaan lainsäädäntötekninen, eikä sillä tehdä muutoksia henki-
lönsuojainten tai köysiratalaitteistojen teknisiin tai turvallisuutta koskeviin vaatimuksiin
 Tarkistettu
4.0



Pöytäkirjan asiakohta PTK 2/2018 vp
taikka vaatimustenmukaisuuden arviointimenettelyihin, joista säädetään suoraan asetuk-
sissa. Esityksellä ei ole siten merkittäviä taloudellisia tai muita vaikutuksia, ei myöskään
merkittäviä vaikutuksia viranomaisten toimintaan. Suurin muutos verrattuna nykytilaan
liittyy rangaistussääntelyn yhdenmukaistamiseen ja selkeyttämiseen työssä käytettävien ja
kuluttajakäyttöön tarkoitettujen tuotteiden osalta.

Esitystä on valmisteltu virkatyönä sosiaali- ja terveysministeriössä yhteistyössä työ- ja
elinkeinoministeriön kanssa. Esitys on ollut lausuntokierroksella. Esitys on käsitelty ja hy-
väksytty kolmikantaisessa työturvallisuussäännöksiä valmistelevassa neuvottelukunnassa.

Keskustelu päättyi.

Asia lähetettiin työelämä- ja tasa-arvovaliokuntaan.
2


