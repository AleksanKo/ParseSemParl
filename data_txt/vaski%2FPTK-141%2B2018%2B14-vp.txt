















































DEMF735.tmp.xml


Pöytäkirjan asiakohta PTK 141/2018 vp
Pöytäkirjan asiakohta 

PTK 141/2018 vp

Täysistunto

Tiistai 15.1.2019 klo 14.00—20.48

14. Lakialoite laiksi ulkomaalaislain 52 §:n muuttamisesta
Lakialoite LA 88/2018 vp Tiina Elovaara sin ym.

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 14. asia. Puhemiesneuvosto ehdottaa, että asia lähetetään hallintovalio-
kuntaan.

Keskustelu

20.25 Tiina Elovaara sin (esittelypuheenvuoro): Arvoisa puhemies! Olen siis jättänyt la-
kialoitteen, jossa ehdotan, että oleskelulupaa hakevilla maahanmuuttajilla olisi mahdolli-
suus osoittaa oleskelukelpoisuutensa aktiivisen ja onnistuneen kotoutumisen perusteella ja
heille voitaisiin myöntää niin sanottu sisuviisumi. Siinä lyhyesti asiasisältö.

Tosiaan lakialoite on saanut nimen sisuviisumi siitä ajatuksesta, että tällä hetkellä maa-
hanmuuttajalla ei ole mahdollisuutta osoittaa omaa aktiivisuuttaan juurikaan, eli tavallaan
oleskelulupaa hakiessa sillä ikään kuin ei tällä hetkellä lain silmissä ole hirveästi merkitys-
tä, mitä tekee tai ei tee. Tämä on ikään kuin kädenojennus niille ihmisille, jotka osoittavat
sisukkuutta siinä, että he haluavat olla Suomessa, oppia mahdollisesti suomen kielen, pääs-
tä työhön, opiskella, perustaa yrityksen. Yhtenä esimerkkinä nuori turvapaikanhakija, joka
on käynyt suomalaisen lukion hyvin menestyksekkäästi, on opetellut lyhyessä ajassa suo-
men kielen ja haluaa ehdottomasti hakeutua korkeakouluun ja maksaa takaisin sen yhteis-
kunnan panoksen, joka häneen on sijoitettu. Tällaisissa tapauksissa on ikään kuin meidän
resurssiemme hukkaamista, jos me käännytämme Suomesta pois tällaiset henkilöt, jotka
voisivat tuoda meille tänne hyvinvointia ja osaamista. On tärkeää tunnistaa maahanmuut-
tajista ne ihmiset, joilla on jo olemassa olevaa osaamista, ja ottaa se hyöty käyttöön. 

Tämä ei siis rajaa mitenkään turvapaikan saamisen perusteita. Tämä ei vie oikeuksia ke-
neltäkään. Tämä tuo tällaisen elementin lainsäädäntöön, ulkomaalaislain 52 §:ään, jossa
lukisi: ”Suomessa olevalle ulkomaalaiselle myönnetään jatkuva oleskelulupa, jos oleske-
luluvan epääminen olisi ilmeisen kohtuutonta hänen terveydentilansa, Suomeen syntynei-
den siteiden, aktiivisen ja onnistuneen kotoutumisen tai muun yksilöllisen inhimillisen
syyn vuoksi, kun erityisesti otetaan huomioon olosuhteet, joihin hän joutuisi kotimaas-
saan, tai hänen haavoittuva asemansa.” 

Lisäys tähän pykälään ovat oikeastaan nuo sanat ”aktiivinen ja onnistunut kotoutumi-
nen”, jota tällä aloitteella halutaan lainsäädännössä huomioida ja jota pidän sinänsä muu-
tenkin järkevänä ajatuksena nyt, kun jälleen maahanmuuttopolitiikka on kovassa keskus-
telussa. On tärkeää, että tunnistamme, että se pitää sisällään hyvin erityyppisiä ihmisiä ja
hyvin erityyppisiä ryhmittymiä, ja koska me toivomme, että ne ihmiset, jotka meille tänne
 Tarkistettu
4.0



Pöytäkirjan asiakohta PTK 141/2018 vp
Suomeen saapuvat, tänne kotoutuisivat ja olisivat aktiivisia, siitä syystä toivon, että edus-
kunta antaisi kannatustaan tälle asialle ja olisimme siinä mielessä nyt tasapainoisella lin-
jalla suomalaisessa maahanmuuttopolitiikassa. 

Toivonkin, että tämä herättää hieman keskustelua täällä salissa. Kiitos niille edustajille,
jotka vielä näin myöhään illalla jaksavat täällä olla.

20.29 Toimi Kankaanniemi ps: Herra puhemies! Nyt on oltava aika varovaisia siinä, et-
temme lisää humanitäärisen maahanmuuton vetovoimaisuutta, Suomen vetovoimaisuutta
siinä suhteessa. Sen tähden on hyvin tarkkaan harkittava tällaisia laajennuksia. Meillä on
vakava tilanne monella tavalla, koska turvallisuustilanne Suomessa on heikentynyt no-
peasti ja merkittävästi osin epäonnistuneen maahanmuuttopolitiikan johdosta. Erityisesti
meidän nuoret, lapset, tytöt ovat vaarassa.

On siis katsottava, mitä tehdään, siitä lähtökohdasta, miten parannetaan tilannetta niin
meillä kuin myös lähtömaissa ja niiden ihmisten osalta, jotka ovat haavoittuvissa oloissa.
Suomeen tuli kolme vuotta sitten valtavan paljon nuoria, terveitä miehiä. Monet myivät ko-
tinsa ja omaisuutensa siellä lähtömaissa, ja miehet lähtivät sitten tuolle vaaralliselle mat-
kalle ja tulivat tänne. Lapset, naiset, vanhukset ja sairaat jäivät sinne sodan jalkoihin kur-
jiin oloihin. He ovat niitä, jotka tarvitsevat erityistä tukea ja turvaa. Pakolaisleirit ovat te-
hokkaita. Ikävä, että niitä tarvitaan, mutta kun määrät ovat miljoonia, niin niitä tarvitaan ja
niiden kautta annettu tuki on paljon tärkeämpää kuin se, että meille lisätään vetovoimate-
kijöitä, mitä osittain katson tämän lakialoitteenkin merkitsevän.

Tänään näyttävät hallituspuolueet ja eduskuntaryhmät kaikkinensa tehneen joitakin pää-
töksiä maahanmuuttopolitiikan osalta, ja hallituksen sisältä näytti löytyvän voimia, jotka
vaativat nyt sellaisia toimenpiteitä, joita vielä viikko pari sitten jyrkästi vastustivat. Tämä
on tietysti positiivista, että näin tapahtuu, mutta kun hallituksessa vaikutetaan, niin nyt
odotan, että hallitukselta tulee sitten sellaisia esityksiä, jotka todella tehoavat tähän tilan-
teeseen. Suomen kansa odottaa hallitukselta toimenpiteitä, ei vetovoimatekijöiden lisää-
mistä vaan vastuullisia Suomen turvallisuutta parantavia toimia ja näiden vaikeuksissa ole-
vien ihmisten, siellä kaukana olevien, auttamista.

20.32 Matti Torvinen sin: Arvoisa puhemies! Kiitoksia edustaja Elovaaralle, että olette
tuonut tämän lakialoitteen tänne eduskuntaan ja käynnistänyt näkemykseni mukaan, toi-
vottavasti, älyllisen ja järkevän keskustelun siitä, millä tavalla me vastaamme tähän aikaan
ja tämän ajan vaatimuksiin. Tämän ajan sana ei ole lynkkausmieliala vaan järkevä selvitys
siitä, kuinka me saamme täällä olevat tai jossain vaiheessa tänne tulevat turvapaikanhaki-
jat kotoutettua ja heistä erotettua ne henkilöt, jotka eivät tähän maahan sovi, sopeudu. Hei-
dät on poistettava.

Asiallinen kotouttaminen merkitsee sitä, mistä me olemme kolme ja puoli vuotta kes-
kustelleet. Me emme ole onnistuneet kotouttamisessa, ja me emme ole vieneet kotoutta-
mista järkevällä tavalla loppuun saakka. Nyt edustaja Elovaara on saanut liikkeelle keskus-
telun, jossa nimenomaan ne henkilöt, jotka haluavat kotoutua ja integroitua suomalaiseen
yhteiskuntaan ja kertoa avoimesti ja läpinäkyvästi, keitä he ovat, saavat siitä palkkion. Ja
ne roistot, roikaleet, raiskaajat poistetaan maasta, jotka eivät tänne kuulu. Se on tämän ko-
likon toinen puoli, ja se meidän pitää hyväksyä. Mutta se pitää hyväksyä, että tänne tule-
valle ihmiselle, joka on hyvä, haluaa kotoutua, tulee antaa siitä ikään kuin pisteitä, mah-
dollisuuksia, niin että hyvät ihmiset ymmärtävät jäädä maahan ja huonot poistetaan.
2



Pöytäkirjan asiakohta PTK 141/2018 vp
Tämähän ei vaaranna millään lailla maahanmuuttoa vaan nimenomaan parantaa turval-
lisuutta. Ja edelleen korostan sitä, että olen kriittisen maahanmuuton ihminen ja haluan,
että ne ihmiset, jotka tekevät täällä pahojaan ja tuhoavat meidän yhteiskuntaamme, eivät
kuulu Suomeen.

Meillä on ollut selkeitä näyttöjä siitä, että ne henkilöt, jotka ovat tänne tulleet, eivät ole
halunneetkaan kotoutua. Meillä on työelämä- ja tasa-arvovaliokunnassa keskusteltu tästä
kotouttamisesta. Meillä on käynyt sellaisia ihmisiä siellä puhumassa, jotka kertovat ko-
touttamisesta, sen epäonnistumisesta, ja siitä, että suomalainen yhteiskunta, tiedättekö,
ikään kuin käyttää kaksi kuukautta, silloin kun tänne tulee turvapaikanhakija, siihen, että
heille kerrotaan vain heidän oikeuksistaan. Heille kerrotaan, että sinulla on oikeus siihen,
sinulla on oikeus tähän. Mutta me kerromme, että sinulla on velvollisuus kotoutua ja että
jos sinä haluat kotoutua, me palkitsemme sinua — sinä pääset suomalaisen yhteiskunnan
osaksi, kun hyväksyt ne suomalaisen yhteiskunnan lainalaisuudet, joita tämä yhteiskunta
todellakin tarvitsee.

Eli pidän tätä lakiesitystä hyvänä ja toivon asiallista ja viilipyttymäistä suhdetta tähän
asiaan. [Puhemies koputtaa] Nämä viime päivien ikävät [Puhemies koputtaa] teot eivät ole
tämän asian arvoisia. 

20.35 Satu Hassi vihr: Arvoisa puhemies! Edustaja Elovaaran ehdotus ja aloite on hyvin
kannatettava, kiitoksia edustaja Elovaaralle siitä, että olette tämän aloitteen tehnyt.

Nythän me — äskeisessä keskustelussa ja monessa muussa keskustelussa tässä istunto-
salissa viime viikkoina ja kuukausina — olemme tuoneet esille huolen siitä, että Suomessa
syntyvyys on laskenut, äskeisessäkin keskustelussa todettiin, että nälkävuosien tasolle
suunnilleen. Me tiedämme, että Suomeen tarvitaan lisää ihmisiä, ja meidän pitäisi kehittää
keinoja siihen, miten me saamme hallitusti nimenomaan sellaisia ihmisiä tänne, jotka voi-
vat auttaa meitä Suomessa syntyneitä ja meidän Suomessa syntyneitä jälkeläisiämme pitä-
mään suomalaista yhteiskuntaa hyvänä. Toisaalta tiedämme, että turvapaikanhakijoissa on
monia sellaisia tapauksia, että on aidosti vaikea arvioida, täyttävätkö he sinänsä hyvin tiu-
kat kriteerit, mitkä turvapaikan saamiselle on laissa ja kansainvälisissä sopimuksissa. Me
tiedämme myös, että Suomessa on turvapaikanhakijoita, jotka ovat saaneet kielteisen pää-
töksen ja sitten pakkopalautuspäätöksen, ja heidät on palautettu kuolemaan — Suomesta
pakkopalautettuja on palautettu kuolemaan. Mielestäni tämä edustaja Elovaaran aloitteen
mukainen malli, että ihminen voisi opiskelemalla ja työnteolla ikään kuin osoittaa kansa-
laiskuntonsa, on oikein kannatettava. 

Haluaisin nostaa nyt yhden tämmöisen esimerkin esille: Viime syyskuussa Yleisradio
kertoi Tampereella lukiota käyvästä, Afganistanissa syntyneestä Hasan Khademista, joka
hyvin nopeassa ajassa on oppinut suomen kielen, saa kahdeksikkoja, yhdeksikköjä, kymp-
pejä todistukseen, esimerkiksi suomi toisena kielenä 9 ja matematiikka 9. Hän on elänyt
koko ajan siinä pelossa, että hänet karkotetaan. Tämä ensimmäinen juttu tehtiin syyskuus-
sa, ja lokakuussa tuli tieto siitä, että hänen valituksensa siitä, että turvapaikkahakemusta ei
oltu hyväksytty, oli hylätty, ja seuraavaksi sitten katsotaan, ottaako korkein hallinto-oi-
keus tämän käsiteltäväksi. Mielestäni tässä on kysymys tapauksesta, jossa ihminen kaikin
puolin vaikuttaa sellaiselta, että meille, Suomelle, [Puhemies koputtaa] ja myös hänelle it-
selleen [Puhemies koputtaa] olisi hyvä, että hänet saataisiin tähän maahan — aivan riippu-
matta siitä, mikä se päätös siinä itse turvapaikka-asiassa on.
3



Pöytäkirjan asiakohta PTK 141/2018 vp
20.38 Sari Tanus kd: Arvoisa herra puhemies! Edustaja Hassi piti erittäin hyvän puheen-
vuoron edellä. 

”Rakkautta ja rajoja” on kristillisdemokraattien otsikko ajatellen maahan tulevia ulko-
maalaisia ja myös turvapaikkapolitiikkaa. Sekä rakkauteen että rajoihin liittyy inhimilli-
syyttä, joustavuutta, mutta toisaalta molempiin käsitteisiin liittyy myös jämäkkyyttä ja
tiukkuutta ja selkeyttä. Silloin kun ajatellaan turvapaikanhakijoita, niin siinä on tietysti ne
tietyt kriteerit, joiden pitäisi olla kuitenkin selkeitä, jotka pitäisi asianmukaisesti jokaisen
kohdalla läpikäydä, ja tietysti pitäisi oikeudenmukaisesti ja tasapuolisesti tehdä päätökset
sillä tavalla, että ketään ei kuoleman riskiin lähetetä. 

Me KD:ssähän kautta vuosien olemme painottaneet kiintiöpakolaissysteemiä, jolloin
pakolaisleirillä jo sinänsä käydään asioita läpi, ja varsinkin naisten, lasten, vanhusten,
vammaisten osalta, jotka eivät pääse liikkeelle, olemme painottaneet, että kiinnittäisimme
huomiota heihin, jotka ovat ikään kuin kaikista heikoimmassa asemassa. Toisaalta olem-
me puhuneet paljon siitä, kuinka monta enemmän voisimme samalla euromäärällä ehkä
siellä lähialueilla auttaa, eli tähänkin puoleen tätä problematiikkaa pitää kiinnittää huomio-
ta.

Mutta sitten, kun edustaja Elovaara on nostanut esiin tätä sisuasiaa ja kotoutumisasiaa,
niin se on myös erittäin tärkeää — ja itse olen puhunut pitkän aikaa siitä — että kun meille
tulee maahan ulkomaalaisia, tulee turvapaikanhakijoita, niin samalla kun ensimmäisenä
päivänä opetamme heille ensimmäiset suomenkieliset sanat, pitäisi lähteä opetus, kotout-
taminen paitsi kieleen myös kulttuuriin, kertoa, miten täällä toimitaan, ja myös kertoa, mi-
tenkä täällä ei saa toimia. Ajatellen myös, että alkuvaiheessahan kommunikaatio pitkälti
tapahtuu tulkkien kautta, meidän pitäisi enemmän kiinnittää huomiota, miten tulkit tulk-
kaavat: siihen, tapahtuuko meillä tämä kommunikaatio ja vuorovaikutus sillä tavalla, että
myös tulija ymmärtää, mistä on kyse. 

Sitten tähän sisuviisumiin sinänsä. Meidän tarvitsee tarkkaan tietysti katsoa tämä aloite.
Toisaalta tietysti turvapaikanhakijoilla pitää olla yhdenmukaiset päätökset, että onko tar-
vetta saada turvaa. Mutta toisaalta — aivan niin kuin edustaja Hassi sanoi ja edustaja Elo-
vaara — silloin kun on kotoutunut, on kouluttautunut ja kuuluu ehkä sellaiseen luokkaan,
jota me kaikin puolin täällä tarvitsemme, ja voisi paitsi toteuttaa itseään myös olla hyödyk-
si yhteiskunnalle, niin minusta tässä pitäisi miettiä, mikä on se keino, mikä nimike, millä
tällaiset ehkä voisivat tulla Suomeen. Jotkuthan pystyvät hankkimaan itsellensä työpai-
kan, saavat työluvan ja sitä kautta oleskeluluvan, jotkut tulevat muutenkin opiskelemaan,
[Puhemies koputtaa] voisiko se olla sitä kautta. Mutta ajattelisin, että se, että huomioidaan
kokonaisvaltaisesti tässäkin tilanteessa, on kyllä [Puhemies koputtaa] kannatettava ja hyvä
aloite sinänsä.

20.41 Teuvo Hakkarainen ps: Arvoisa puhemies! Katsoin netistä vähän tietoja — pysyy-
kö tämä laite auki: 

Meillä on jo nyt aikamoinen määrä kotouttamassa ja kuuntelemassa näitä tuhannen ja
yhden yön tarinoita. Tässä on listaa: ”Monikulttuurisuusasiantuntija, maahanmuuttokoor-
dinaattori, tulkkipalvelukoordinaattori, asioimistulkki, kulttuuriluotsi, vertaisosaaja, maa-
hanmuuttajien erityisryhmän linjavastaava, päivähoidon maahanmuuttajakoordinaattori,
sopeuttamistyöntekijä, kotoutussihteeri, monikulttuurisen varhaiskasvatuksen suunnitteli-
ja, monikulttuurisen opetuksen suunnittelija, suomen askeleet -linjan opettaja, lyhytkurssi-
vastaava, aikuisperuskoulun linjavastaava, alaikäisten turvapaikanhakijoiden ryhmäkodin
4



Pöytäkirjan asiakohta PTK 141/2018 vp
vastaava ohjaaja, monikulttuurisuusaktivisti, aktivistimaahanmuuttajakouluttaja” — mikä
tuo sana on? — ”monikulttuurisuuskoulutusmateriaalivastaava, Maahanmuuttoviraston
tulosalueen johtaja, sosiokulttuurinen tasapainottaja, pakolaisneuvonantaja, vähemmistö-
oikeuksien valvoja, avustusanomusten esitäyttäjä, maahanmuuttajien asunto-oloja pohtiva
virkamies, maahanmuuttajapalveluiden päällikkö, maahanmuuttoneuvoston puheenjohta-
ja, monikulttuurikonsultti, kerjäläistyöryhmä, maahanmuuttajien rekrytoinnin helpotta-
mista pohtiva työryhmä, Maahanmuuttoyksikön terveydenhuollon konsultti, Maahan-
muuttoyksikön psykologi, Maahanmuuttoyksikön sosiaalityöntekijä, Maahanmuuttoyksi-
kön sosiaaliohjaaja, Maahanmuuttoyksikön etuuskäsittelijä, maahanmuuttajalasten var-
haiskasvattaja, sisäasiainministeriön maahanmuutto-osaston ylitarkastaja, Siirtolaisinsti-
tuutin johtaja, vastaanottokeskuksen apulaisjohtaja.” Ja lista jatkuu. Tässä oli vasta pieni
osa, mutta luen sitä kuitenkin: ”maahanmuuttajaneuvoston puheenjohtaja, naapuruussovit-
telija, kotouttamisohjaaja, avustamistulkki, aputulkki, kunniaan liittyvien konfliktien
asiantuntija.”

Minä en kehtaa tätä, arvoisa puhemies, enää lukea tämän pitempään, mutta tähän on jo
aika paljon satsattu. No, jos nyt vielä perustetaan muutama sata virkaa lisää näitä kotout-
tamaan: mehän voimme lukea nyt tuloksia, mitä on tapahtunut. Ei se ole sen kummempaa.
Lisää tulee tapahtumaan. — Kiitoksia.

20.45 Tiina Elovaara sin: Arvoisa puhemies! Kiitos näistä käytetyistä puheenvuoroista.
Tämän lakialoitteen ajatushan on juurikin se, että kun yhteiskunnan varoja ja resursseja

käytetään maahanmuuttoon ja siihen liittyviin toimiin, niin tämä aloite vahvistaa sitä, että
tämä meiltä oleskelulupaa hakeva henkilö ikään kuin myös maksaa takaisin sitä apua ja re-
surssia, jota hän on saanut, osoittamalla sillä aktiivisuudella, jota hän tekee, sen, että hän
haluaa olla tasavertainen suomalaisen yhteiskunnan jäsen ja sitä kautta myös työskennellä,
opiskella ja palauttaa sitä verorahaa meille — koska moni täällä katsoo tätä myös tästä ta-
loudellisesta näkökulmasta. Tämä ikään kuin peilautuu nyt vaikka tähän edelliseen pu-
heenvuoroon mielestäni siten, että nyt nimenomaan vastuutetaan henkilöitä itseänsä toimi-
maan siten, että he löytävät paikkansa tässä yhteiskunnassa, ja me haluamme siinä heitä
myös auttaa. Tässä tavallaan on mielestäni tasapainossa sekä yhteiskunnan että yksilön
vastuu omasta elämästään ja siitä, minkä verran resursseja me eri asioihin käytämme, jol-
loin itse ajattelisin, että tämä on aloite, johon esimerkiksi maahanmuuttokriitikoiden tulisi
suhtautua aika myönteisesti, koska tässähän todella edellytetään henkilöltä itseltäänkin sitä
ja mahdollistetaan sitä, että hän voi osoittaa tätä onnistunutta kotoutumista. 

Siinä ehkä lyhyesti kommenttini. Hienoa lähettää tämä aloite matkaan!

Keskustelu päättyi.

Asia lähetettiin hallintovaliokuntaan.
5


