















































DEMC220.tmp.xml


Pöytäkirjan asiakohta PTK 38/2019 vp
Pöytäkirjan asiakohta 

PTK 38/2019 vp

Täysistunto

Torstai 26.9.2019 klo 16.00—18.41

2.5. Suullinen kysymys sähkön verotuksesta (Peter Östman kd)
Suullinen kysymys SKT 20/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, kristillisdemokraat-
tinen eduskuntaryhmä, edustaja Östman.

Keskustelu

16.50 Peter Östman kd: Arvoisa puhemies! Hallituksen budjettiesitys osuus ikävällä ta-
valla harvaan asutulla maaseudulla asuviin. Samaan aikaan sähköverkkoyhtiöt korottavat
sähkönsiirtomaksujaan.

Ruotsissa harvaan asutuilla seuduilla on alempi sähkövero. Kaksi vuotta sitten sähköve-
ron noston yhteydessä Pohjois-Ruotsin asukkaat saivat kolmanneksen verohelpotuksen
sähköverosta. Suomessa suuret sähkönsiirtomaksut ja korkeat verot tekevät öljystä lämmi-
tyslähteenä edelleen houkuttelevan, mikä ei edistä Suomen hiilineutraalisuustavoitteita.
Sähköveron laskeminen saattaisi nostaa sähköveron kokonaiskertymää, jos siirtyminen öl-
jylämmityksestä sähköllä toimiviin ilmapumppuihin tai maalämpöön nopeutuisi. Sähköve-
ron laskeminen nopeuttaisi näin ollen siirtymistä vähäpäästöisten energialähteiden pariin.

Kysynkin valtiovarainministeriltä: mikä on hallituksen kanta porrastettuun sähköve-
roon sekä Ruotsin mallin käyttöön ottamiseen Suomessa?

16.51 Pääministeri Antti Rinne (vastauspuheenvuoro): Arvoisa puhemies! Edustaja
Östman nosti esille nämä sähkönsiirtomaksut. Tässä yhteydessä täytyy todeta se, että tämä
on kyllä huomattu jo aikaa sitten hallituksessa. Tähän asiaan pitää puuttua. Meillä on tällä
hetkellä valmistelussa toimenpiteet, joilla voidaan laskea sähkönsiirtohintoja. Siellä on
kolme elementtiä: Ensimmäinen elementti on se, että velvoitetta pistää niitä verkkoja maan
alle mietitään uudelleen, ehkä väljennetään. Toinen on poistoaikojen muutokset, joilla ta-
voitellaan sitä, että poistoajat eivät ole niin lyhyitä ja saadaan sitä kautta tilaa tälle hinna-
nalennukselle. Kolmas on sitten puhdas katto sähkönsiirtoverkon maksuihin, [Leena Meri:
Perussuomalaisten ehdotus!] koska ne johtavat käytännössä siihen, että sähkön varsinai-
nen energiahinta on halvempi, edullisempi kuin sähkönsiirtoverkon hinta, ja tätä täytyy
korjata.

Ensimmäinen varapuhemies Tuula Haatainen: Edustajia, jotka haluavat esittää lisäky-
symyksen, pyydän nousemaan seisomaan ja painamaan V-painiketta.
 Tarkistettu
4.0



Pöytäkirjan asiakohta PTK 38/2019 vp
16.52 Peter Östman kd (vastauspuheenvuoro): Arvoisa puhemies! Me politiikantekijät
tiedämme hyvin, että energiapoliittiset ratkaisut pitää tehdä pitkällä aikajänteellä. Sen va-
rassa, mitä tällä hetkellä energiantuotannosta tiedämme, on selvää, että ilman merkittävää
ydinvoiman lisärakentamista Euroopan teollisuuden ja lämmityksen irtikytkentä fossiili-
sista ei tule onnistumaan. Kysynkin pääministeriltä: onko hallitus aloittamassa prosessia
ydinvoimalainsäädännön tarkistamiseksi?

16.53 Pääministeri Antti Rinne (vastauspuheenvuoro): Arvoisa puhemies! Tällä hetkel-
lä meillä on kaksikin käynnissä olevaa ydinvoimahanketta, jotka toivottavasti jossain vai-
heessa ovat osa sitä välttämätöntä perusvoiman lisäystä, mikä Suomessa tarvitaan, jotta
teollisuus voi kasvaa, jotta Suomessa voidaan rakentaa kestävää talouskasvua. Tällä het-
kellä tiedossa olevista merkittävistä energiateknologioista ydinvoima on yksi keskeisiä pe-
rusvoiman turvaamiseksi.

Hallituksella ei ole tällä hetkellä hanketta, jolla ydinvoimalainsäädäntöä oltaisiin muut-
tamassa, mutta olemassa olevan lainsäädännön puitteissa voidaan hyvinkin varmistaa se,
että meillä riittää perusvoimaa myös ydinvoiman kautta.

Pitää satsata myös uusiutuvan energian lähteiden tutkimukseen ja tuotekehitykseen. Pi-
tää satsata tutkimukseen yliopistoissa ja ammattikorkeakouluissa näitten asioitten eteen-
päin viemiseen. Se on meille tärkeätä. Innovaatiotoiminta, tutkimus, uusien energiamuoto-
jen tulevaisuuden vahvistaminen — se on suomalaisen yhteiskunnan tulevaisuutta.

16.54 Satu Hassi vihr (vastauspuheenvuoro): Arvoisa puhemies! Edustaja Adlercreutz
tässä aikaisemmin otti esille teollisuuden energiaverotusta koskevan hallitusohjelmaan si-
sältyvän muutoksen, joka helpottaa teollisuudessa siirtymistä pois fossiilisista. 

Hallitusohjelma sisältää myös laajemman ilmastoperusteisen energiaverouudistuksen.
Tiedustelisin valtiovarainministeriltä tämän uudistuksen valmistelun aikataulua. 

16.55 Valtiovarainministeri Mika Lintilä (vastauspuheenvuoro): Arvoisa rouva puhe-
mies! Tämä energiaverouudistuksen työryhmä lähtee liikkeelle vielä tässä loppuvuodesta,
ja ensi vuoden aikana tämä tulee saada valmiiksi. Tämä tulee olemaan merkittävä, iso ko-
konaisuus, ja tässä varmaan myös on vaikutuksia paljon peräänkuulutettuihin yritystukiin
ja niitten käyttäytymiseen. Tämä kokonaisuus käydään tässä työssä läpi. 

Kysymyksen käsittely päättyi.
2


	2.5
	16.50
	16.51
	16.52
	16.53
	16.54
	16.55


