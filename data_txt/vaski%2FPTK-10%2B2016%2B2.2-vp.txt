















































DEM618C.tmpSave.xml


Pöytäkirjan asiakohta PTK 10/2016 vp
Pöytäkirjan asiakohta 

PTK 10/2016 vp

Täysistunto

Torstai 18.2.2016 klo 15.59—20.29

2.2. Suullinen kysymys vammaispalveluiden leikkaamisesta (Johanna Karimäki vihr)
Suullinen kysymys SKT 10/2016 vp

Suullinen kyselytunti

Toinen varapuhemies Paula Risikko: Seuraava kysymyksen esittäjä on edustaja Karimä-
ki.

Keskustelu

16.32 Johanna Karimäki vihr: Arvoisa puhemies! Hallitus julkisti listan säästöistä, jot-
ka tehdään kuntien tehtäviä karsimalla. Osa on ihan järkeviäkin, kuten pelastustehtävien
siirto maakunnille, ja kelpoisuusehtojen tarkastelu edistää työllisyyttä.

Mutta on kestämätöntä, että leikkaatte vammaisten palveluista 60 miljoonaa euroa. Yli
75-vuotiaat vammaiset jätetään kokonaan vammaispalveluiden ulkopuolelle. Heiltä lop-
puu muun muassa henkilökohtainen apu ja kuljetuspalvelut. He menettävät mahdollisuu-
den itsenäiseen elämään. Myös vammaisilta lapsilta leikataan. Päivähoidon leikkauksen ja
sen kuljetusten maksuttomuus kehitysvammaisilta lapsilta on iso lovi vammaisia lapsia
hoitavien perheeseen, ja kuljetuspalvelujen heikennykset sulkevat vammaiset neljän sei-
nän sisälle. Tämä on YK:n vammaisten oikeuksien sopimuksen vastaista. Aikooko hallitus
todellakin leikata kaikkein heikoimmilla olevilta ihmisiltä, vammaisilta lapsilta, vammai-
silta vanhuksilta?

16.33 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Aivan aluksi haluan tähän todeta, kun edustaja Karimäki otti esille tämän koko-
naisuuden, mihin tämä liittyy, että olemme tekemässä miljardin euron yhteistä isoa paket-
tia julkiseen talouteen, jolla haluamme parantaa tätä talouden tilaa. Kuten Ahtisaarikin
toissa päivänä sanoi: jos emme saa taloutta kuntoon, niin voimme sanoa hyvästit koko hy-
vinvointiyhteiskunnalle. Myös vihreät ovat olleet mukana viime vaalikaudella hallitukses-
sa ollessaan hakemassa tätä miljardin euron kuntien tehtävien ja velvoitteiden karsimista,
ja silloin siitä ei tullut yhtään mitään.

Haluan todeta sen, että ensinnäkin pidän hyvänä, että kaikki eduskuntapuolueet, myös
kaikki oppositiopuolueet nykyään, ovat siihen sitoutuneet, että tämä miljardin euron tavoi-
te saadaan aikaiseksi, ja siitä tässä kokonaisuudessa on kysymys. Täällä on myös vaikeita
asioita, kuten hyvin kaikki yhdessä tiedämme, mutta kokonaisuus on tärkeä, jotta saadaan
julkinen talous kuntoon.

Toinen varapuhemies Paula Risikko: Pyydän nyt niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.
 Tarkistettu
4.0



Pöytäkirjan asiakohta PTK 10/2016 vp
16.35 Touko  Aalto  vihr (vastauspuheenvuoro): Arvoisa rouva puhemies! Hallitus on
paukutellut henkseleitä, koska se ei vähennä tällä vaalikaudella kuntien valtionosuuksia.
Oletteko hallituksessa arvioineet sitä, kuinka teidän politiikkanne vaikuttaa kuntatalou-
teen, kun huomioidaan, että kuntien tehtävien ja velvoitteiden karsinnan yhteydessä kun-
nilta säästetään jopa 400 miljoonaa euroa ja kiristävä finanssipolitiikka vähentää kuntien
tuloja ja lisää niiden menoja, puhumattakaan lääkekorvauksista ja matkakorvauksien leik-
kauksista ja asiakaspalvelumaksujen korotuksesta? Oletteko arvioineet, kuinka te heiken-
nätte kuntataloutta näillä toimenpiteillä?

16.35 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Kuntatalouden tilanteen osalta tätä arvioidaan aina osana julkisen talouden
suunnitelmaa ja se tehtiin viimeksi silloin viime budjettiriihen yhteydessä. Nyt meillä al-
kavat olla tiedossa alustavat näkymät siitä, mitkä olivat viime vuoden kuntien tilinpäätös-
tiedot, ja ne eivät ole niin huonot kuin mitä on tässä aikaisemmin ollut. Kuntatalouden ti-
lanne on kyllä vakava, mutta sitten kun katsotaan muun muassa tätä vuotta ajatellen, niin
vähemmän kuntia nosti tänä vuonna veroprosenttejaan kuin mitä aikaisemmin oli nosta-
nut, niin että se tilanne ei ole aivan katastrofaalinen. Mutta sitten kun katsomme koko jul-
kista taloutta, niin pidän samalla tavalla tärkeänä, että kuntien talous on hyvässä kunnossa
ja pystytään turvaamaan ne palvelut kansalaisille, mitkä kuuluvat kunnille tälläkin hetkel-
lä ja myös tulevaisuudessa.

Mutta sen totean, tuohon äskeiseenkin eläkeläisiin liittyvään keskusteluun, että samalla
kun katsomme toimeentuloa, meidän pitää katsoa myös palveluita. Ja palveluitten osalta
kuntien valtionosuudet ovat erittäin tärkeät. (Puhemies koputtaa) Viime kaudella leikattiin
1,4 miljardia euroa, nyt ei ole leikattu.

16.36 Paavo Arhinmäki vas (vastauspuheenvuoro): Arvoisa rouva puhemies! Tässä lis-
talla oli myös erittäin yllättävä esitys, nimittäin pieneläinpäivystysten siirtäminen pois
kunnilta yksityiselle puolelle. Se on eläinsuojelullisesti erittäin huono esitys. Nimittäin
harvalla on varaa yksityisiin eläinlääkäripalveluihin. Tämä voi johtaa siihen, että meidän
eläinsuojelutilanteemme heikkenee. Lemmikkieläimet ovat kuitenkin ihmisille hyvin tär-
keitä. Nyt herää kysymys, onko tämän linjauksen takana se, että jatkossa köyhillä ei olisi
enää varaa tai oikeutta pitää edes lemmikkieläimiä.

Tämä vaikuttaa myös tuotantoeläinten hoitoon ja hoivaan. Nimittäin suurimmassa osas-
sa kunnista ei tuotantoeläinten hoitaminen ja päivystys riitä tuomaan toimeentuloa eläin-
lääkärille. Tämä voi johtaa ruokaturvallisuuden heikkenemiseen, puhtaan ja turvallisen
ruuan tilanteen heikkenemiseen. Nyt kysynkin: mistä tällainen idea oikein lähti liikkeelle,
ja minkä verran te todella kuvittelette saavanne tällä säästöä?

16.38 Kunta-  ja  uudistusministeri  Anu Vehviläinen (vastauspuheenvuoro): Arvoisa
puhemies! Mistä nämä ideat lähtivät liikkeelle? Ne ovat lähteneet tietysti meidän koko mi-
nisteriöistämme eli substanssiministeriöistämme eivätkä valtiovarainministeriön kunta- tai
alueosastolta tai budjettiosastolta, ja näistä on se kokonaisuus muodostettu.

Olen kyllä samaa mieltä edustaja Arhinmäen kanssa, että tämä ei ole ihan mutkaton asia.
Juuri tästä syystä sekä tuotantoeläinten osalta että sitten myös lemmikkieläinten osalta
saattaa tulla tilanne, että me emme pystykään sitten turvaamaan eläinlääkäripalveluita
2



Pöytäkirjan asiakohta PTK 10/2016 vp
myöskään niille tuotantoeläimille. Minä jaan tämän ajatuksen siitä, että tämä ei ole yksin-
kertainen.

Mutta sitten kyllä esitän kysymyksen, kun kovasti kannetaan täällä huolta siitä, mitkä
ovat kuntien tehtävät ja velvoitteet. Meidän pitää jokaisen kysyä siinä tilanteessa, kun jul-
kista taloutta korjataan, se kysymys, mistä kaikesta kunta todellakin vastaa. Onko todella-
kin niin, että kunnan on pystyttävä myös osoittamaan lemmikkieläinten osalta eläinlääkä-
ripalvelut?

16.39 Anders Adlercreutz r (vastauspuheenvuoro): Värderade fru talman! Edustaja Ka-
rimäki mainitsi tässä, että vammaisten henkilöiden erityispalveluihin ollaan säätämässä 75
vuoden ikäraja, mutta vammaisuus ei kuitenkaan häviä iän myötä. Jos tämä esitys hyväk-
sytään, monen vanhemman vammaisen henkilön taloudellinen tilanne ja elämänlaatu huo-
nonevat merkittävästi — erityisesti, jos henkilöltä yhtäkkiä poistetaan oikeus henkilökoh-
taiseen avustajaan. Eikö tämä ole perustuslain 6 §:ssä turvatun kansalaisten yhdenvertai-
suuden vastaista, siis syrjintää muun muassa iän perusteella?

16.39 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Vammaisten tilanteen osalta valmistelu sosiaali- ja terveysministeriössä
on pääosin ja näitten perusteitten osalta tapahtunut viime vaalikaudella. Yhtäältä siksi, että
on ollut aika pitkään tavoite yhdistää vammaispalvelulaki ja kehitysvammalaki — sitä työ-
tä ollaan tekemässä. Toisekseen löytyy toukokuulta 2015 asiakirja, jossa on muun muassa
avattu tätä 75 vuoden ikäraja -kysymystä siinä olennaisessa kohdassa, että missä vaiheessa
ihmisen elämänkaarta elämäntilanne ei ole se tekijä, joka määrittää palvelutarpeen.

Niin ensimmäiseen kysymykseen kuin edustaja Adlercreutzinkin kysymykseen: Jatkos-
sakin meillä on lainsäädäntöpohja, jolla huolehditaan jokaisesta vammaisesta ja kehitys-
vammaisesta, niin varttuneemmasta kuin lapsestakin. Siitä lähdetään. Siinä, miten tämä
tullaan toteuttamaan ja tekemään, (Puhemies koputtaa) pohjana on kehitysvammalain ja
vammaispalvelulain yhdistämistyö, jossa tämä kokonaisuus huomioidaan.

16.41 Annika Saarikko kesk (vastauspuheenvuoro): Arvoisa puhemies! Voisi kai olet-
taa, että jos tämä kuntien tehtävien karsimistyö ja raivaaminen olisi jotenkin helppoa, niin
viime hallitus olisi siinä onnistunut. Kuitenkin taisi käydä niin, että huolimatta hyvästä ta-
voitteesta, jonka kaikki eduskuntapuolueet ovat allekirjoittaneet, viime kaudella tuota lis-
taa ei kyetty lyhentämään.

Työ ei ollut tällekään hallitukselle helppo, ja kaikki kohdat eivät ole sellaisia, joita voisi
ohittaa helposti. Ajattelen kuitenkin niin, että minusta on syytä korjata se vihreiden edus-
tajan kysymyksessä esittämä ikään kuin arvio siitä, että poistuisivat vammaispalvelut. Toi-
von, että ministeri selventäisi nyt, eikö kuitenkin ole kysymys siitä, että jatkossakin iästä
riippumatta vammainen tai kehitysvammainen ihminen saa yhteiskunnalta ne palvelut, jot-
ka tarvitsee, mutta ne ovat jatkossa enemmänkin tarveharkintaisia. Minusta kysymyksessä
heitettiin ilmoille sellainen varjo, joka varmasti aiheuttaa nyt turhaakin huolta ja hätää.

16.42 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Tässä maassa jatkossakin kannetaan vastuu niistä ihmisistä, joitten omat
voimat eivät elämiseen riitä. Tässä maassa jatkossakin iästä riippumatta niin vammaiset
kuin kehitysvammaisetkin ovat varmuudella yhteiskunnan tuen ja avun piirissä. Meillä on
3



Pöytäkirjan asiakohta PTK 10/2016 vp
vanhuspalvelulaki. Meillä tulee olemaan uusi laki, jossa on vammaispalvelulaki ja kehitys-
vammalaki yhdistetty. Meillä on sosiaalihuoltolaki, joka velvoittaa palvelusuunnitelmien
laatimiseen, omahoitajan tai omavastuuhenkilön nimeämiseen. Nämä ihmiset, joita tämä
muutos tulee koskemaan, eivät tule jäämään tyhjän päälle, vaan Suomi-niminen hyvin-
vointiyhteiskunta tulee pitämään jatkossakin heistä huolta.

Toinen varapuhemies Paula Risikko: Ja sitten alkuperäisen kysymyksen esittäjä, edus-
taja Karimäki.

16.43 Johanna Karimäki vihr (vastauspuheenvuoro): Arvoisa rouva puhemies! Edusta-
ja Adlercreutz erittäin hyvin perusteli sen, että kysymys on vakavasta ikäsyrjinnästä, kun
henkilö täyttäessään 75 vuotta menettää oikeutensa vammaislain mukaisiin palveluihin.

On kestämätöntä, että kaikkein haavoittuvimmassa asemassa olevilta ihmisiltä leika-
taan. Olette jo heikentäneet lääkekorvauksia ja matkakorvauksia, ja näissä kuntatehtävien
leikkauksissa on myös yli 30 miljoonan euron leikkaus vanhuspalveluista. Monella van-
huksen omaisella on ollut huoli siitä, että kun halutaan, että vanhukset asuvat mahdollisim-
man pitkään kotona ja selviävät siellä, niin kuitenkaan kotiin vietävät palvelut, tukipalve-
lut, eivät ole olleet riittäviä, jotta vanhuksella on turvallinen ja hyvä olla omassa kodis-
saan. Mitä hallitus tekee vanhusten aseman parantamiseksi? (Ben Zyskowicz: Mistäs vih-
reät olisivat säästäneet?)

16.44 Perhe-  ja  peruspalveluministeri  Juha Rehula (vastauspuheenvuoro): Arvoisa
rouva puhemies! Hallitus valmistelee (Hälinää — Puhemies koputtaa) toimenpidekokonai-
suutta, jossa on myös tarvittaessa lainsäädäntömuutoksia niiden välineitten löytämiseen,
joilla se kotona asuminen jatkossa olisi nykyistä turvatumpaa. Meillä on semmoinen tilan-
ne, että meidän rahamme eivät tule ikinä riittämään tarvittavaan hoitoon ja hoivaan, ellei se
kotona turvallisesti asuminen olisi mahdollista. Toisaalta ja aina pitää muistaa, että on ih-
misiä, jotka eivät tule kotona selviämään, ja sitä varten pitää palvelujärjestelmän toimia,
sen perustan olla semmoinen, että asiat ovat kunnossa. 

Sitten tähän alkuperäiseen kysymykseen, jonka te, edustaja toistitte. Jokaisesta vammai-
sesta, kehitysvammaisesta iästä riippumatta Suomi-niminen hyvinvointiyhteiskunta tulee
pitämään huolta. Laki, jota ollaan valmistelemassa, on pitkään odotettu, usean hallituksen
ohjelmaansa kirjoittama kehitysvammalain ja vammaispalvelulain yhdistäminen. Sitä täs-
sä nyt työstetään hyvässä yhteistyössä (Puhemies koputtaa) esimerkiksi eri vammaisjärjes-
töjen kanssa.

Kysymyksen käsittely päättyi.
4


