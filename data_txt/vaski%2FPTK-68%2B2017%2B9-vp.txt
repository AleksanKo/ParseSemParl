















































DEM436B.tmpSave.xml


Pöytäkirjan asiakohta PTK 68/2017 vp
Pöytäkirjan asiakohta 

PTK 68/2017 vp

Täysistunto

Tiistai 13.6.2017 klo 13.59—15.35

9. Hallituksen esitys eduskunnalle vesilainsäädännön käyttöoikeussääntelyn uudistamisek-
si

Hallituksen esitys HE 262/2016 vp
Valiokunnan mietintö YmVM 9/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 9. asia. Käsittelyn pohjana on ympäristövaliokunnan mietintö YmVM 9/
2017 vp. Nyt päätetään lakiehdotusten sisällöstä.

Keskustelu

15.17 Satu Hassi vihr (esittelypuheenvuoro): Arvoisa puhemies! Tämä uudistus on koh-
talaisen teknisluontoinen, sen taustalla on vesilain kokonaisuudistuksen yhteydessä perus-
tuslakivaliokunnan esittämä lausuma, jonka eduskunta hyväksyi, että pitää valmistella ve-
silain omaisuudensuojaa rajoittavat säännökset aiempaa paremmin sopusointuun perustus-
lain kanssa. Tämä on ollut valmistelun lähtökohtana, eli siis lunastusta ja käyttöoikeuden
perustamista koskevat säädökset.

Sen lisäksi tässä kevennetään käytäntöjä sen verran, että luvanvaraisten hankkeiden pii-
riä rajoitetaan siten, että johdon, olipa se sähköjohto, vesijohto, viemärijohto tai muu joh-
to, sijoittaminen valtaväylän alitse ei kaikissa tapauksissa enää edellytä lupaa, vaan luvan-
varaisuus määräytyisi sen mukaan, mitkä hankkeen vaikutukset ovat.

Mietintö on pitkä, hyvin tekninen, ja sen käsittely sujui ympäristövaliokunnassa yksi-
mielisesti.

15.18 Antti Kurvinen kesk: Arvoisa herra puhemies! Tämä on niitä hallituksen esityksiä
ja valiokuntamietintöjä, jotka eivät herätä mitään someraivoa eivätkä hirveästi varmaan
yleisönosastoille kimpoile.

Aivan kuten valiokunnan puheenjohtaja totesi, tämä on hyvin teknisluontoinen, mutta
siitä huolimatta erittäin tärkeä lainsäädäntö, koska tässä on kysymys ihan meidän perustus-
lakimme turvaaman omaisuudensuojan perusasioista ja siitä, miten siihen omaisuudensuo-
jaan voidaan tietyissä vesitaloushankkeissa ja vesilain mukaisissa hankkeissa puuttua.
Voisi kuvata, kun itsekin aika monta päivää tätä perustuslakivaliokunnassa käsittelin, että
tämä on sellainen lakiesitys ja lakihanke, jolla omalta osaltaan saatetaan viimeisiä kohtia
meidän lainsäädännössämme ja oikeusjärjestyksessämme vuonna 2000 voimaan tulleen ja
voimassa olevan Suomen perustuslain mukaiseksi. Tämä lainsäädäntö, millä tavalla on
näitä käyttöoikeuteen puuttumisia ja rajoituksia voitu aikaisemmin vesiasioissa tehdä, on
ollut hyvin vanhaa, se on perustunut sinne toisen maailmansodan jälkeiseen, sotien jälkei-
 Tarkistettu
4.1



Pöytäkirjan asiakohta PTK 68/2017 vp
seen maailmaan ja siihen ajatteluun eikä ole ollut kaikella tavalla sopusoinnussa meidän
nykyisen perusoikeusjärjestelmämme kanssa. On erittäin hyvä, että tämä on modernisoitu.

Arvoisa puhemies! En voi olla tässä yhteydessä toteamatta sitä, että kun Suomessa käy-
dään erittäin paljon keskustelua meidän lainvalmistelumme tasosta ja siitä, ovatko ne hal-
lituksen esitykset, joita tänne taloon tulee, valmisteltu sillä tavalla, että ne ovat perustus-
lain kanssa riittävästi sopusoinnussa, niin tämä oli sellainen poikkeuksellinen hallituksen
esitys, että perustuslakivaliokunnassa jopa asiantuntijat kiittelivät, että onpa ollut hyvää
lainvalmistelua ja otettu huomioon nämä meidän perustuslakimme ja meidän valtiosään-
tömme vaatimukset erittäin hyvin.

Yleiskeskustelu päättyi.

Eduskunta hyväksyi hallituksen esitykseen HE 262/2016 vp sisältyvien 1.—3. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
2


