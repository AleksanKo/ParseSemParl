















































DEM7B3F.tmp.xml


Pöytäkirjan asiakohta PTK 99/2018 vp
Pöytäkirjan asiakohta 

PTK 99/2018 vp

Täysistunto

Torstai 11.10.2018 klo 16.03

2.1. Suullinen kysymys ammatillisesta koulutuksesta (Pilvi Torsti sd)
Suullinen kysymys SKT 152/2018 vp

Suullinen kyselytunti

Puhemies Paula Risikko: Tämän kyselytunnin aloittaa sosialidemokraattinen eduskunta-
ryhmä. Edustaja Torsti, olkaapa hyvä.

Keskustelu

16.03 Pilvi Torsti sd: Arvoisa puhemies! Kysymme tänään ammatillisesta koulutuksesta.
Jokainen 15-vuotias kuuluu kouluun, ja jokaisen aikuisen pitää lähtökohtaisesti elää

omalla työllään. Siksi sellainen peruskoulutus, jolla voi työllistyä, on tarjottava kaikille
nuorille. Tämän ajan peruskoulutus on toinen aste. Puolet suomalaisista nuorista suorittaa
toisen asteen ammatillisessa koulutuksessa, siis puolet. 

Juuri nyt meille tulee hätähuutoja opettajilta, vanhemmilta ja nuorilta. Opiskelijat ihmet-
televät kotona, kun heillä ei ole riittävästi opetusta. Vaikuttaa siltä, että meillä on käsillä
vakava tilanne ja kouluvuosi on vasta alkanut. Siksi on kysyttävä ministeriltä: mitä teh-
dään nyt heti? Ehdottaisin, että ministeriössä kiireellisesti arvioidaan tilanne. Kutsukaa ko-
koon jonkinlainen kriisikokous vaikka heti lokakuun aikana. Kysynkin: oletteko valmis
raivaamaan tälle kriisikokoukselle kalenteristanne [Puhemies koputtaa] tilaa, jotta amma-
tillinen koulutus saadaan kuntoon?

16.05 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Uskon, että tässä salissa jokainen kansanedustaja jakaa sen kuvaamanne tavoitetilan
siitä, että aivan jokaiselle nuorelle pitää avautua koulutuksen kautta näköaloja ja että jokai-
sella nuorella on mahdollisuus laadukkaaseen koulutukseen, myöskin ammatilliseen kou-
lutukseen. 

Hallitus on vienyt tällä kaudella läpi ison ammatillisen koulutuksen uudistuksen, jota
nyt toimeenpannaan. Sen tyyppiset viestit, mitä tv:n kautta ja yhteydenottoina on välitty-
nyt, joissa kerrotaan, että nuori on jäänyt oman onnensa nojaan eikä tiedä esimerkiksi, mis-
sä hänen pitäisi olla tai kokee, ettei ole saanut, eikä ole tosiasiallisestikaan saanut, riittä-
västi opetusta, eivät ole ammatillisen koulutuksen lainsäädännön mukaisia, vaan itseasias-
sa sen vastaisia. Tämä tilanne, joka meillä on nyt käsillä, vaatii sitä, että panostamme lain-
säädännön toimeenpanoon, annamme tukea, myöskin taloudellista tukea koulutuksen jär-
jestäjille, että nämä asiat saadaan kuntoon. Siihen toimeen on jo ryhdytty ja meillä itse
asiassa on hyvinkin tiivis yhteydenpito ammatillisen koulutuksen kentän kanssa, [Puhe-
mies koputtaa] ja myöskin olleita ja tulevia tapaamisia tämän aiheen tiimoilta. 
 Hyväksytty
1.0



Pöytäkirjan asiakohta PTK 99/2018 vp
Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan. Edustaja Torsti jat-
kaa. 

16.06 Pilvi Torsti sd (vastauspuheenvuoro): Arvoisa puhemies! Ministerille kiitos vas-
tauksesta. 

Aiemmin viikolla sanoitte A-studiossa, että työelämä kaipaa ja janoaa osaajia. Juuri
näinhän se on, nimenomaan osaajia, mutta ei nuoria, joilla ei ole vielä tarpeellisia taitoja.
Meihin on ollut yhteydessä myös työnantajia. Hiljattain yksi esimerkiksi ihmetteli, miten
hän voi auttaa nuorta, jolla ei ole riittävää osaamista? Miten voi alkaa vastuullisesti hitsata
vaikkapa ydinvoimalan putkia, jos ei ole saanut riittävää peruskoulutusta? Onko työpaikan
tehtävä vastata perusasioista? Nämä yhteydenotot, arvoisa ministeri, uhkaavat kyseen-
alaistaa mainitun ammatillisen koulutuksen reformin. Miten työpaikat tästä selviävät tai
mitä tapahtuu Suomen kilpailukyvylle? Siksi, arvoisa ministeri, eikö nyt olisi akuutisti ar-
vioitava tilanne myös työnantajien ja koulutuksen järjestäjien kanssa laajasti? Eli kysyn
edelleen: oletteko nyt valmis raivaamaan kalenteriinne ja ministeriöön tilaa kriisikokouk-
selle, jotta oikeasti saisimme tämän ammatillisen koulutuksen kuntoon tänä kouluvuonna?

16.07 Opetusministeri Sanni Grahn-Laasonen (vastauspuheenvuoro): Kiitos, arvoisa
puhemies! On erittäin tärkeätä, ja myöskin korostuu tässä uudessa ammatillisessa lainsää-
dännössä, että ammatillinen koulutus vastaa myöskin työelämän tarpeisiin, että se on työ-
elämälähtöistä. Ja myöskin nuorten kohdalla, jotka ovat peruskoulun päättäneet, on mones-
ti havaittu, ja myöskin esimerkiksi Keski-Euroopasta tiedämme hyviä esimerkkejä, että se
voi olla nuorisotyöttömyyttä torjuvaa ja motivaatiota lisäävää, mikäli pääsee kokeilemaan
niitä taitoja käytännössä ja pääsee sinne työpaikalle oppimaan. Mutta se ei voi tietenkään
tapahtua hallitsemattomasti, vaan suunnitellusti niin, että jokaiselle opiskelijalle tehdään
oma henkilökohtainen suunnitelma, jossa arvioidaan myöskin se ympäristö, missä oppi-
mista tapahtuu. Eli peräänkuulutan sitä, että koulutuksen järjestäjät, siis oppilaitokset ja
työelämä, tiivistää yhteyttään niin, että saamme myöskin nuorille avattua mahdollisuuksia
harjoitella käytännössä työelämässä. Sitä mieltä olen tässä myöskin, että kriisin lietsomis-
ta ja kriisikokousten kutsumista tehokkaampi ratkaisu on se, että pyritään laittamaan nämä
asiat kuntoon asiallisella yhteistyöllä.

Puhemies Paula Risikko:  Pääsääntöisesti yksi ministeri vastaa, mutta nyt poikkeukselli-
sesti myös ministeri Lindström.

16.08 Työministeri Jari Lindström (vastauspuheenvuoro): Arvoisa rouva puhemies!
Täydennän ministeri Grahn-Laasosen vastausta siltä osin, että ne viestit, joita itselleni on
tullut tämän ammatillisen koulutuksen reformin myötä, ja sen mahdollisuuksien myötä,
liittyy oppisopimuskoulutukseen ja sen kehittämiseen ja ennen kaikkea pk-sektorilla. Niin-
pä olen kutsumassa koolle nimenomaan pk-sektorin yrittäjiä yhteistyössä keskustelemaan,
mitä me, ja mitä toisaalta he, voisivat tehdä paremmin, jotta se oppisopimuskoulutus läh-
tisi myös pk-sektorilla liikkeelle, koska siellä on tunnettuja ongelmia muun muassa sen
suhteen, että yritys voi olla niin pieni, että siellä ei ole ketään, joka kouluttaa. Voisiko teh-
dä jotain mentor-järjestelmää tähän avuksi? Eli kyllä hallitus on tunnistanut tämän ja pyr-
kii ratkaisemaan näitä. 
2



Pöytäkirjan asiakohta PTK 99/2018 vp
Kysymyksen käsittely päättyi.
3


