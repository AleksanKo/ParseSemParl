















































DEMFB62.tmpSave.xml


Pöytäkirjan asiakohta PTK 22/2016 vp
Pöytäkirjan asiakohta 

PTK 22/2016 vp

Täysistunto

Torstai 10.3.2016 klo 16.02—18.50

3. Hallituksen esitys eduskunnalle laiksi rakennuksen energiatodistuksesta annetun lain 
3 §:n muuttamisesta

Hallituksen esitys HE 150/2015 vp
Valiokunnan mietintö YmVM 4/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 3. asia. Käsittelyn pohjana on ympäristövaliokunnan mietintö YmVM
4/2016 vp. Nyt päätetään lakiehdotuksen sisällöstä.

Keskustelu

17.04 Tytti Tuppurainen sd:  Arvoisa puhemies! Hallituksen esitys energiatodistuslain
3 §:n korjaamisesta ei ole perusteltu. Esitys ei ole oikein hyvää eurooppapolitiikkaakaan,
eikä se ole hyvä kansanvallan kannalta. Meillä pitäisi olla yli 20 vuoden EU-jäsenyyden
perusteella jo oikea ote EU:ssa hyväksyttyjen direktiivien käsittelyyn ja niiden saattami-
seen osaksi kansallista lainsäädäntöä. Se oikea ote tarkoittaa asioiden huolellista arviointia
ja lakiesitysten tekemistä oikeassa järjestyksessä ja oikea-aikaisesti. Ei ole kovinkaan
kumma, jos kansalaiset saavat joistakin direktiiveistä käsityksen EU:n sekavuudesta. Jos
teemme päätökset hätiköiden ja joudumme myöhemmin paikkaamaan jo paikattuja pää-
töksiä, kasvaa EU-vastaisuus. Kritiikin oikea osoite on kuitenkin kotimaassa, ei Brysselis-
sä eikä Strasbourgissa.

Tehty esitys on myös huonosti harkittu ajatellen Suomen perustuslakiin otettua kansa-
laisaloitejärjestelmää. Eduskuntahan on saanut ja käsitellyt kansalaisaloitteen, jossa esitet-
tiin energiatodistuslain ylilyöntien korjaamista. Se aloite on se toinen tulosta tuottanut.
Aloitetta ei sellaisenaan hyväksytty, mutta sen perusteella päätettiin edellyttää lain korjaa-
mista. Nyt esitetystä lainmuutoksesta pitää kuitenkin sanoa: väärin korjattu.

Arvoisa puhemies! Meillä on Suomessa huomattavaa potentiaalia rakennusten energia-
tehokkuuden lisäämiseen. Energiamerkintälainsäädäntö on silti osoittautunut ilmeisen vai-
keaselkoiseksi ja erityisesti tavallisia kansalaisia hämmentäväksi. Otetaan aikalisä ja vai-
kutetaan EU:ssa meneillään olevaan energiatehokkuussäädösten valmisteluun ja otetaan
samalla energiatodistuksia koskeneen kansalaisaloitteen perusteella laadittava laki työn al-
le.

17.05 Pia Viitanen sd:  Arvoisa herra puhemies! Me elämme sellaisia aikoja, että täällä
Suomessa tavoitteena on turhan säätelyn purkaminen, byrokratian välttäminen ja purkami-
nen ja kustannusten karsiminen. Tämä on sellainen asia, mistä kovin monesti täällä salissa
on puhuttu ja näitä on vaadittu, ja hallituskin on ilmoittanut, että näihin toimiin se ripeästi
 Tarkistettu
4.0



Pöytäkirjan asiakohta PTK 22/2016 vp
ryhtyy. Samat tavoitteet ovat olleet esillä Euroopan unionissa muun muassa tässä REFIT-
hankkeessa.

Niinpä, puhemies, yllätys oli kovin suuri, kun tänne ilmestyi hallituksen esitys, jossa il-
moitettiin, että energiatodistuslainsäädäntöä tullaan muuttamaan. Hämmästyksekseni huo-
masin, että nyt ei ollakaan purkamassa säätelyä tai byrokratiaa eikä vähentämässä kustan-
nuksia vaan toimimassa täysin päinvastoin, eli nyt tässä esitetään, että energiatodistusme-
nettelyn piiriin tulisi uusia kohteita, kiteytettynä: muun muassa autotallit ja varastot. (Antti
Lindtman: Ei ole totta!) — Kyllä se on, edustaja Lindtman, se on totta. — Näin on nyt käy-
mässä. Täysin päinvastoin kuin se linja, minkä otimme viime hallituskaudella sen suhteen,
että meidän tulisi nyt voimakkaasti, aktiivisesti ja jämerästi toimia Euroopan unionin suun-
taan, vedota tähän normien purun henkeen ja pyrkiä aktiivisesti muuttamaan tätä rakennus-
ten energiatehokkuusdirektiiviä muun muassa niin, että vanhat omakotitalot vapautettai-
siin pakollisista energiatodistuksista. Tässä olin itsekin aktiivinen siinä vaiheessa, kun
tämä hyvä kansalaisaloite tuli. Esitin ministerinä, että ryhtyisimme toimiin, jotta Euroopan
unionissa nämä energiatodistukset vanhojen omakotitalojen osalta tulisivat vapaaehtoisik-
si, ja oli iloista tehdä yhteistyötä eduskunnan kanssa niin, että myös koko eduskunnan vaa-
teeksi tämä tuli. Samalla eduskunta edellytti, että kotimaista lainsäädäntöä myös tehdään
selkeämmäksi ja ymmärrettävämmäksi ja puretaan sitten niitä kohtia tässä esimerkiksi
energiamuotokertoimiin liittyen. Tämä työ käynnistyi myös viime kaudella, tämä kotimai-
sen lainsäädännön valmistelu.

Nyt sitten on tilanne, että tätä rakennusten energiatehokkuusdirektiiviä ollaan parhail-
laan evaluoimassa ja revisioimassa eli uudistamassa. Suomi on kirjelmöinyt viime kauden
lopulla Euroopan unioniin päin tästä vanhojen omakotitalojen asiasta ja saanut sieltä myös
vastausta, että "selvä, voimme tätä asiaa tarkastella", ja siellä ovat tiedossa nämä Suomen
viime kaudella luodut vaateet. Kun joka tapauksessa nyt Euroopan unionissa tämä nor-
mienpurkuhenki on ja joka tapauksessa Suomi on sinne nyt jo kirjelmöinyt vanhojen oma-
kotitalojen osalta ja joka tapauksessa tätä direktiiviä uusitaan ja syksyllä on tulossa siitä
esitys, niin miksi ihmeessä hallitus juuri nyt — juuri nyt — tuo tämän lakiesityksen, jossa
päinvastoin lisätään velvoitteita energiatodistuksen suhteen. Kyllä minä uskon, että aika
moni ihan tavallinen kansalainen saattaa ihmetellä, kun kuulee, että tämän jälkeen sitten
autotallitkin tulevat energiatodistuksen piiriin. Niinpä me olemme sosialidemokraatteina
halunneet ottaa tässä viisaan otteen ja sen mukaisen otteen, mistä hallitus paljon puhuu,
vaikka nyt toimiikin täysin toisin, eli me haluamme tämän lakiesityksen hylätä. (Jukka
Gustafsson: Se on tolkun linja!) — Se on tolkun linja, sanoo edustaja Gustafsson, ja olen
hänen kanssaan hyvin paljon samaa mieltä tässäkin asiassa. — Eli ei ole mitään järkeä li-
sätä byrokratiaa, turhaa säätelyä ja kustannuksia tilanteessa, jolloin tätä direktiiviä, johon
nyt vedotaan, ollaan joka tapauksessa uusimassa.

Samalla kun sanon tämän, haluan myös kiirehtiä, puhemies, sitä, että tämä hallitus val-
mistelee ja tuo tätä kotimaista lainsäädäntöä eduskunnan edellyttämällä tavalla vanhojen
omakotitalojen suhteen ja energiatodistusten kehittämisen suhteen, ja että hallitus jämeräs-
ti nyt toimisi siellä Euroopan unionissa, kun tämä direktiivin muutosesitys ilmestyy syk-
syllä pöydälle ja työryhmätyö alkaa, sen puolesta, että sekä tämä autotallihölmöys vältet-
täisiin että sitten myös tämä omakotitalojen tilanne paranisi ja sitä kautta toteuttaisimme
eduskunnankin edellyttämää tärkeän kansalaisaloitteen henkeä ja tavoitetta.
2



Pöytäkirjan asiakohta PTK 22/2016 vp
Ensimmäinen varapuhemies Mauri Pekkarinen:  Täällä on edustaja Viitasen puheen-
vuoron johdosta ilmentynyt ainakin kaksi vastauspuheenvuoropyyntöä, kolmekin.

17.10 Antti Lindtman sd (vastauspuheenvuoro): Arvoisa herra puhemies! Kyllä todella-
kin aiheutui tarve saada nyt vastauspuheenvuoro, koska mietin, kuulinko nyt oikein. Onko
nyt todella niin, että (Mika Lintilä: Se on aina, kun Viitanen puhuu!) meillä on siis täällä
eduskunta, joka yksimielisesti yhdessä on edellyttänyt sitä, että Suomen pitäisi ajaa sitä lin-
jaa, että vanhat omakotitalot vapautetaan näistä energiatodistuksista? Onko näin? (Eero
Heinäluoma: Näin on!) — Näin on. — Sitten meillä on tässä maassa muodostettu hallitus,
jonka yksi kärkitavoite on purkaa turhia ja kansalaisten kannalta kiusallisia normeja. Onko
näin? (Eero Heinäluoma: Näin on!) — Näin on. — Nyt siis meillä on täällä valiokunnan
mietintö, joka on jyrätty hallituspuolueiden enemmistöllä läpi ja jossa autotallitkin nyt lai-
tetaan tämän energiatodistuksen piiriin. (Mika Lintilä: Missä?) — Näissä vanhoissa oma-
kotitaloissa, niissä, missä sellainen sattuu olemaan. — Kyllä herää kysymys, ovatko maa-
ilmankirjat sekaisin. Ovatko seuraavana vuorossa koirankopit?

17.11 Eero Heinäluoma sd (vastauspuheenvuoro):  Arvoisa puhemies! Olin viime kau-
della siellä puhemies Pekkarisen tuolilla, kun tästä aiheesta käytiin keskustelua kansalais-
aloitteen johdosta. Ilahtuneena kuuntelin sitä keskustelua, jossa oli ministeri Viitasen hy-
vin selkeäsanainen esiintyminen siitä, että Suomi ottaa sen linjan, että pyritään näistä van-
hojen omakotitalojen todistuksista kokonaan eroon, koska niillähän ei ole mitään todellis-
ta merkitystä energian säästön kannalta. Ne ovat vielä teoreettisia laskelmia, jotka eivät
edes kuvaa todellista kulutusta.

Mutta yhtä ilahtunut kuin olin silloin, niin yhtä hämmentynyt olen nyt. Sitten kun halli-
tus vaihtuu, niin Suomen linjakin näyttää vaihtuvan. Enää ei puhuta siitä, että tämä oma-
kotiasukkaiden suuressa määrin kiusanteoksi kokema tarpeettomien todistusten tekemi-
nen lopetetaan, vaan päinvastoin sitä ryhdytään laajentamaan. En ole kuullut kunnollisia
perusteita, miksi näin ollaan tekemässä. Mikä ihme on tämä syy, että tätä tuskaa vain lisä-
tään, kun se ei todellisuudessa vaikuta energian säästämiseen?

17.13 Pauli Kiuru kok (vastauspuheenvuoro):  Arvoisa puhemies! Hallituksen peruste-
luissa on tietenkin lakiesitystä perusteltu. Nyt tässä puhutaan vähän kahdesta eri asiasta.
Se, mihin tässä on aikaisemmin viitattu, liittyy näihin viime vaalikaudella puhuttuihin
energiatodistuksiin. Nyt tässä on Euroopan komission tietopyyntö, jossa viitataan siihen,
että isot rakennukset — uimahallit, jäähallit, varastorakennukset — eivät ole mukana vii-
me vaalikaudella tehdyssä laissa, ja ne on nyt siihen saatava. Jos oikein ymmärrän, niin di-
rektiivien noudattamattomuus johtaa sanktioihin, ja sitä varmasti kukaan meistä ei halua.

Tässä viitattiin tähän kansalaisaloitteeseen ja sen käsittelyyn. Se on käsittelyssä. Se on
aivan totta, että se energiatodistus on vaikeaselkoinen, ja lausumahan on sen suuntainen tai
nimenomaan sellainen, että sitä pitää yksinkertaistaa ja sen luettavuutta pitää parantaa. Sii-
nä olemme varmasti samaa mieltä.

17.14 Jukka Gustafsson sd (vastauspuheenvuoro):  Arvoisa puhemies! Meidän työltäm-
me, lainsäädäntötyöltä, kansalaiset voivat oikeutetusti odottaa sitä, että he voivat kunnioit-
taa ja noudattaa lakeja. Toinen näkökulma on se, että voidaan ajatella myöskin, että ne koh-
tuudella vastaavat kansan oikeustajuun.
3



Pöytäkirjan asiakohta PTK 22/2016 vp
No, nyt sitten, kun puhumme ja kuulemme, että ollaan tuomassa autotallit energiatodis-
tusten piiriin... (Satu Hassi: Yli 50 neliön!) — Anteeksi? (Satu Hassi: Yli 50 neliön!) —
Juu, tiedän, joo, 50 neliötä. Mutta tiedän myöskin elämänkokemuksesta, että se rajanveto
40—50— 60 tulee aiheuttamaan sadoissatuhansissa perheissä, omakotitaloissa, rivitalois-
sa, joissa on erikokoisia autotalleja, armottoman sekaannuksen ja kansalaisten hämmen-
nyksen. Emmehän me, ainakaan sosialidemokraatit, voi tämmöistä hyväksyä. Sama kos-
kee tietysti näiden vanhojen omakotitalojen vapauttamista.

Edustaja Viitasen ja Tuppuraisen puheet olivat erinomaisia. Kannatan niitä.

Ensimmäinen varapuhemies Mauri Pekkarinen: Myönnän vielä vastauspuheenvuorot
edustajille Myllykoski, Hassi ja sitten edustaja Viitaselle ja edustaja Torniaiselle. Siitä pa-
nemme poikki ja menemme listaan sen jälkeen.

17.15 Jari Myllykoski vas (vastauspuheenvuoro):  Arvoisa herra puhemies! On pakko
omalta osaltaan hämmästellä sitä, kuinka se keskustelu, mitä viime kaudella käytiin, on nyt
sitten aivan erilaisissa uomissa. Voidaan tietysti sanoa, että kyllä täytyy olla ökytalo, että
on 50 neliön autotalli, mutta täytyy sanoa, kun minulla tuolla maaseudulla on maatilan pe-
rusrakennuksia, että minulla on kyllä sen kokoinen autotalli ja varastorakennus, joka sii-
hen luokitellaan. (Eero Heinäluoma: Onko se ökytalo?) — Se ei ole ökytalo. Se on pankin
omakotitalo. Se ei ole omakotitalo sinällään.

Täytyy kyllä harmikseni kysyä, missä ovat nyt ne perussuomalaiset, jotka olisivat täällä
nyt tämän hallituksen näkemystä kovastikin kiittelemässä ja kehumassa. Yksi rivistä löy-
tyy. Minä näen, että tässä on nyt kyllä taas menossa semmoinen EU-myönteisyyden huip-
pukäännös eli perussuomalaiset taipuvat taasen tässäkin asiassa EU:n vaatimusten mu-
kaan.

17.16 Satu Hassi vihr (vastauspuheenvuoro): Arvoisa puhemies! Tässä keskustelussa on
nyt iloisesti mennyt sekaisin kaksi asiaa: Se tyytymättömyys energiatodistuksiin, mitä ih-
misten keskuudessa on ollut, on koskenut ensisijaisesti asuinrakennusten energiatodistus-
ta. Tämä esitys ei käytännössä moniakaan asuinrakennuksia koske. Kuntia se sen sijaan
koskee, esimerkiksi uimahallien kautta. Edustaja Viitanen tässä nosti esille autotallit. Au-
totallien osalta tämä muutos koskee vain yli 50 neliön autotalleja, joita esimerkiksi van-
hoissa omakotitaloissa tuskin monessakaan on.

Korostaisin vielä myöskin sitä, että energiatodistustahan vaaditaan vain siinä tapaukses-
sa, että rakennus myydään tai vuokrataan. Kuntien osalta tilanne on sikäli toinen, että kun-
nilla on velvollisuus pitää julkisissa rakennuksissa (Puhemies koputtaa) energialuokitus
esillä.

17.18 Pia Viitanen sd (vastauspuheenvuoro):  Arvoisa puhemies! Kyllä minä olisin halli-
tuspuolueilta halunnut erityisesti siihen perusteluja, miksi juuri tässä vaiheessa täytyy
mennä, jos voisi käyttää tällaista kieltä, rähmälleen EU:n eteen, koska tämä direktiivi on
joka tapauksessa nyt siellä uusittavana. Syksyllä on tulossa tämmöinen esitys, josta sitten
lähtee työryhmätyö, ja evaluointi on valmis ensi vuoden alkuun mennessä. Tämä tulisi tä-
män vuoden puolessavälissä voimaan, joten puolen vuodenko aikana tämä pitää väen vän-
gällä saada juuri nyt tänne. Minä en ymmärrä tätä.
4



Pöytäkirjan asiakohta PTK 22/2016 vp
Puhemies! Se, mikä tästä nyt tietenkin vielä puuttuisi, kun täällä puhutaan autotallien
koosta, on se, että seuraavaksi vaikka 8 neliön kylmätallit pistetään energiatodistuksen pii-
riin, emme kai me nyt siitä lähde. Se on varmaan sitten se seuraava vaihe. 

Eli kyllä myös teidän hallituspuolueiden jäsenten täytyy nyt myöntää, että tämä tulee li-
säämään kustannuksia niin kunnille, toimijoille kuin kotitalouksille. Ihmisten hämmennys-
tä tämä tulee lisäämään, byrokratiaa ja turhaa sääntelyä. (Puhemies koputtaa) Koska tämä
tilanne on myös EU:ssa näin ja olemme aiemmin kirjelmöineet omakotitalojen osalta, niin
en voi ymmärtää tätä ajatusta.

17.19 Ari Torniainen kesk (vastauspuheenvuoro):  Arvoisa herra puhemies! Ymmärrän
hyvin, että sana energiatodistus aiheuttaa tunteita ja keskustelua. Se on tullut jo viime edus-
kuntakaudella hyvin selkeästi esille.

Tämä hallituksen esitys perustuu Euroopan komission päätökseen, että se Suomen lain-
säädäntö, joka viime kaudella tehtiin, ei vastaa rakennusten energiatehokkuusdirektiiviä
siltä osin, mitä rakennustyyppejä on jätetty menettelyn ulkopuolelle, elikkä silloinen edus-
kunta jätti sen menettelyn ulkopuolelle. Emme halua missään tapauksessa joutua maksu-
mieheksi tässä, ja tämä hallituksen esitys on nimenomaan parannus siihen kohtaan. Se, että
tämä hallituksen esitys tulee koskemaan esimerkiksi uimahalleja, jäähalleja ja lämpimiä
varastoja, niitä yli 50-neliöisiä, on nimenomaan tähän kohtaan korjaus.

Itse energiatodistuksesta varmaan olemme kaikki samaa mieltä — se kansalaisaloite,
mikä oli — että siihen tulee puuttua ja parantaa sitä.

Ensimmäinen varapuhemies Mauri Pekkarinen:  Tähän debattiin vielä kaksi puheen-
vuoroa, edustaja Mäkelä ja edustaja Heinäluoma, ja sen jälkeen siirrymme edustaja Kiurun
puheenvuoroon.

17.20 Jani Mäkelä ps (vastauspuheenvuoro): Arvoisa puhemies! Pidän arvostettavana si-
tä, että edustajat Hassi ja Torniainen toivat tähän keskusteluun mukaan vähän tosiasioita ja
realiteetteja, miten tämä asia on mennyt. Sosialidemokraatit ovat ainakin pyrkineet löytä-
mään oppositiossa sen oman pienen EU-kriittisyytensä mutta tuovat asioita esille varsin
väritetyssä sävyssä elikkä unohtavat tarkoituksella sen, mitkä nämä komission huomautus-
menettelyt ovat ja miten nämä asiat etenevät EU:ssa ja miten Suomi näitä asioita käsitte-
lee. Edellisellä kaudella jos jotain on saatu jarrutettua sen takia, että EU-komission käsit-
tely on jossain vaiheessa, ja tällä kaudella käydään arvostelemaan sitä, että asiat etenevät
käsittelyn edetessä, kuten kävi esimerkiksi kabotaasiasiassa, niin se osoittaa ainoastaan si-
tä, että yritetään vedättää ja huijata kansaa ja toimitaan älyllisesti epärehellisesti tässä sa-
lissa.

17.21 Eero Heinäluoma sd (vastauspuheenvuoro): Arvoisa puhemies! Kyllähän se ydin-
kysymys tässä on se, että onko niin, että täällä ei huijata kansaa vaan toimitaan sen mukaan
kuin edellinen eduskunta päätti, josta ennen vaaleja kaikki puolueet olivat ainakin olevi-
naan samaa mieltä eli siitä, että tämä vanhoja omakotitaloja koskeva todistusvaade ei ole
järkevä, se ei ole tolkun politiikkaa. Silloin oli yksimielisyys. Mutta nyt hallitus kulkee täs-
sä esityksessään aivan väärään suuntaan tekemällä lisää näitä todistuspakkoja. Tämä ei ole
sen mukaista kuin täällä viimeksi keskusteltiin. Näillä ei ole mitään todellista merkitystä
energiansäästön kannalta. Meillä olisi mahdollisuus nyt sanoa komissiolle, kun siellä on
5



Pöytäkirjan asiakohta PTK 22/2016 vp
tämä iso hanke tarpeettoman sääntelyn poistamiseksi ja lisäksi tämän direktiivin uusi tar-
kastelu, että Suomi haluaa, että tässä tehdään korjauksia.

Mutta siitä olen iloinen, että on löytynyt yksi asia tässä salissa, josta vihreät ja perussuo-
malaiset ovat samaa mieltä, ja se on tämä todistussääntelyn lisääminen.

Ensimmäinen varapuhemies Mauri Pekkarinen: Siirrymme puhujalistaan.

17.22 Pauli Kiuru kok: Arvoisa herra puhemies! Huomaan, että tämä asia herättää yllät-
tävän paljon mielenkiintoa, ja hyvä niin, koska energia, energiankulutus, energian säästä-
minen ja tämän suuntaiset asiat, ilmastopolitiikka, ovat tärkeitä ja tämä liittyy siihen isoon
kokonaisuuteen.

Ensinnäkin hieman minua hämmästyttää se, että jos me saamme komissiolta tietopyyn-
nön, jossa todetaan, että Suomen lainsäädäntö ei vastaa kaikilta osin sitä, mitä sen pitäisi
vastata, niin onko Suomen vastaus se, että emme vastaa ollenkaan tai jätämme vaadittavat
muutokset tekemättä. (Pia Viitanen: Otatteko kantaa tähän aikatauluun?) — Mielelläni
otan kantaa kustannuksiin, ja ehkä edustaja Viitanen voi ottaa sitten kantaa siihen, kuinka
paljon maksaa se, kun Suomi saa sanktioita, jos emme muuta lainsäädäntöä. Nyt tässä on
kaksi eri asiaa hieman sekoitettu tietoisesti. 

Minä kertaan joitakin peruskohtia.
Tämä koskee uimahalleja, jäähalleja, varastorakennuksia, liikenteen rakennuksia. Auto-

tallit nousivat keskusteluun mutta yli 50 neliön osalta, kuten varmaan Heinäluomakin mie-
lellään siellä asiaa kuuntelee. Kaiken kaikkiaan tämä koskee noin 50 000:ta rakennusta
Suomessa, joiden energiankulutus on 2—3 prosenttia rakennusten kokonaisenergiankulu-
tuksesta, eli siinä suhteessa melko isosta asiasta ja säästöpotentiaalista tässä on puhe. Mie-
lellään en haluaisi nähdä, että tätä keskustelua nyt banalisoidaan jollekin autotallikeskus-
telutasolle, koska se on aivan syrjähyppy varsinaisesta asiasta ja tästä hallituksen esityk-
sestä.

Niin kuin edustaja Hassi totesi, niin tämä koskee ainoastaan sitä tilannetta, kun raken-
nuksia myydään tai vuokrataan.

Sitten haluaisin nostaa täältä näitä kustannuskysymyksiä ja säästökysymysasioita. Aal-
to-yliopiston professori Peter Lund omassa lausunnossaan kertoo seuraavasti: Otetaan
tämä uimahalliesimerkki. Suomessa on noin 218 uimahallia. Niiden lämmönkulutus on
vuodessa noin 20 miljoonaa euroa. Sähkönkulutus näiden uimahallien osalta on karkeasti
laskettuna noin 12 miljoonaa euroa eli yhteenlaskettuna 32 miljoonaa euroa. Professori
Lund arvioi, että tästä on mahdollista, siis energiankulutuksesta ja euromääräisestä sum-
masta, säästää 5—10 prosenttia, jos tehdään sangen yksinkertaisia toimenpiteitä: säätöä,
automaatiota, ilmanvaihdon korjaamista ja näin poispäin. Takaisinmaksuaika on parin
vuoden luokkaa. Mitä se 5—10 prosenttia tarkoittaa 32 miljoonasta? Se tarkoittaa 1,5—3:a
miljoonaa euroa.

Esimerkiksi Tampereella, edustaja Viitanen, meillä on hienoja ja peruskorjattuja uima-
halleja. Uskon, että suurimmassa osassa asiat ovat kunnossa, mutta kaikissa uimahalleissa
Suomessa välttämättä näin ei ole. (Pia Viitanen: Silloin kun se laitetaan kuntoon, tulee pa-
kollinen energiatodistus!) — Minkä takia annetaan todistuksia, esimerkiksi päättötodistuk-
sia opiskelijoille? (Pia Viitanen: Silläkö ne uimahallit tulevat yhtäkkiä kuntoon?) — Min-
kä takia annetaan todistuksia? Todistuksia annetaan sen takia, että niistä todistuksista näh-
dään, mikä on esimerkiksi osaamisen taso, mikä on esimerkiksi energiankäyttötehokkuus
6



Pöytäkirjan asiakohta PTK 22/2016 vp
talossa. Jos sitä informaatiota ei ole saatavilla, on hyvin vaikea lähteä tekemään korjaavia
toimenpiteitä.

Ympäristövaliokunta kiinnittää huomiota aivan samaan asiaan, mihin oppositiokin, eli
tähän kansalaisaloitteeseen, joka oli viime vaalikaudella käsittelyssä, ja siihen tehtiin lau-
suma, ja siitä olimme varsin yksimielisiä, että se energiatodistus on liian monitulkintainen,
vaikeaselkoinen ja lausuman mukaisesti sitä ministeriön on pyrittävä saamaan selkokieli-
sempään muotoon. Siitä olemme varmasti kaikki samaa mieltä.

Ihan viimeisenä sanon sen, että olisi mielenkiintoista tietää, mitä tämän hallituksen esi-
tyksen tekemättä jättäminen maksaisi Suomelle.

17.27 Ari Torniainen kesk: Arvoisa puhemies! Tämä hallituksen esitys perustuu siis Eu-
roopan komission päätökseen, että Suomen lainsäädäntö ei vastaa tällä hetkellä rakennus-
ten energiatehokkuusdirektiiviä siltä osin, mitä rakennustyyppejä on jätetty menettelyn ul-
kopuolelle Suomessa. Nyt tässä energiatodistusmenettelyn piiriin tulee esimerkiksi jäähal-
leja, uimahalleja ja lämpimiä varastoja. Tämä koskee erityisesti kuntia ja kuntayhteisöjä.
Rakennusten energiatehokkuudessa on kaiken kaikkiaan varmasti hyvinkin paljon paran-
tamisen varaa. Siksi jatkossa energiatodistusten tulisi myös olla enemmän energiasäästö-
toimien toteuttamiseen ohjaavia ja kannustavia. Siksi myös energiatodistuksia tulee kehit-
tää, siitä me kaikki olemme samaa mieltä.

Esimerkiksi pientalojen energiatodistuksen sisältöä ja rakennetta tulee muuttaa helpom-
min ymmärrettäväksi poistaen esimerkiksi eri energiamuotojen kertoimista aiheutuvat ver-
tailtavuusongelmat. Olisin toivonut, että jo viime eduskuntakaudella tähän olisi kiinnitetty
enemmän huomiota. Samoin energiatodistuksessa tulee huomioida myös todelliset käyt-
töön perustuvat kustannukset, ei vain ne laskennalliset, teoreettiset arvot.

Arvoisa puhemies! Aivan kuten edustaja Pauli Kiuru jo äskeisessä puheenvuorossaan
totesi, niin kun ympäristövaliokunta teki mietinnön tästä asiasta, valiokunta totesi, että se
kiirehtii tässä yhteydessä myös lainvalmistelutyötä, joka on käynnistetty energiatodistus-
lain muuttamista koskevan kansalaisaloitteen käsittelyn yhteydessä eduskunnan hyväksy-
män lausuman johdosta. Mutta itse tämä hallituksen esitys perustuu nimenomaan sieltä
(Puhemies koputtaa) Euroopan komissiosta tulleisiin vaatimuksiin.

17.29 Satu Hassi vihr: Arvoisa puhemies! En ole ihan varma, pystynkö kahteen minuut-
tiin puristamaan, siksi tulin tänne pönttöön. Kuten tässä keskustelussa jo on käynyt ilmi,
asuintalojen energiatodistuksen uudistamista valmistellaan, ja tässä on kysymys paljon
pienemmästä uudistuksesta, joka koskee muun muassa uimahalleja ja jäähalleja. Itse en
kyllä näe mitään väärää siinä, että kun isompaa uudistusta — joka koskee tätä paljon kan-
salaisten keskuudessa keskustelua herättänyttä asiaa asuintalojen energiatodistuksista —
vielä valmistellaan, tuodaan tällainen pienempi uudistus käsiteltäväksi, mikä johtuu siitä,
että EU-komissio on näiden asioiden osalta todennut Suomen lainsäädännön sellaiseksi,
että se ei vastaa EU-lainsäädäntöä.

Edustajat Viitanen ja Heinäluoma entisinä ministereinä tietävät oikein hyvin, että sil-
loin, kun EU-komissio toteaa jonkin asian kansallisessa lainsäädännössä sellaiseksi, että se
ei vastaa EU-lainsäädäntöä, ja tätä asiaa ei korjata, se mitä todennäköisimmin johtaa pro-
sessiin EU-tuomioistuimessa, ja näin pienen asian kohdalla se olisi minusta tuiki tarpee-
tonta. On erittäin hyvä, että asuinrakennusten energiatodistuksen muuttamista helppotajui-
semmaksi valmistellaan muun muassa sellaisella tavalla, että asunnon mitattu todellinen
7



Pöytäkirjan asiakohta PTK 22/2016 vp
energiankulutus pannaan selkeämmin esiin kuin nykyisessä todistusmallissa. Mutta haluai-
sin nostaa esille kuitenkin myös sen laajemman yhteyden, johon tämä liittyy — muun
muassa siksi, että olen EU-parlamentissa näitä asioita koskevassa keskustelussa ollut itse
mukana.

Kaikki ne varteenotettavat selvitykset, jotka olen nähnyt — koskevat ne sitten Euroop-
paa tai koko maailmaa — siitä, millä tavoin ihmiskunta ja Eurooppa pystyvät vähentä-
mään ilmastonmuutosta aiheuttavia päästöjä tarpeeksi nopeasti ja taloudellisesti fiksuim-
malla mahdollisella tavalla, tuovat aivan yhtäpitävästi esille sen, että asia numero yksi on
energiatehokkuuden parantaminen. Nämä investoinnit pystytään tekemään kokonaisuute-
na katsoen nopeimmin, ja ne ovat myöskin edullisimpia. Edustaja Kiuru toi esille sen, mitä
professori Lund on valiokunnassa tuonut esille esimerkiksi uimahallien osalta.

Koko EU:n näkökulmasta muistan, että tuotiin esille muun muassa tällainen asia, että jos
nimenomaan rakennusten energiatehokkuuden potentiaali EU:ssa hyödynnettäisiin, niin
kokonaisuutena Eurooppa pystyisi vähentämään maakaasun kulutusta lämmitykseen niin
paljon, että EU:n alueelle ei Venäjältä tarvitsisi enää tuoda kaasua. Suomalaisten näkökul-
masta tämä ei ole tietysti niin relevanttia, koska Suomessa maakaasua käytetään lämmityk-
seen huomattavasti vähemmän kuin Keski-Euroopassa.

Mutta tätä isompaa taustaa vasten minusta tuntuu ihmeelliseltä se, millainen peikko täs-
tä energiatodistusasiasta on Suomessa tehty. Energiatodistus tarvitaan vain silloin, kun ra-
kennus myydään tai vuokrataan, niin silloinhan on kysymys ostajan ja vuokraajan oikeus-
turvasta. Asunnon ostohan on useimmille tavallisille ihmisille ylivoimaisesti suurin talou-
dellinen sijoitus, minkä he elämässään tekevät, ja lämmityskustannukset ovat varmasti
useimmissa taloissa se isoin osa käyttökustannuksia, niin en pidä todellakaan mitenkään
kohtuuttomana sitä, että tällaisessa myyntitilanteessa on tehtävä selko myöskin rakennuk-
sen energiankulutuksesta.

Se sitten, onko se malli, mitä nyt käytetään, hyvä vai huono, on eri asia, ja ihan varmasti
sitä voidaan parantaa, mutta todella sitä perusasiaa, että tuodaan nyt tällainen pienempi uu-
distus eduskuntaan, kun isompaa valmistellaan, pidän ihan perusteltuna.

17.34 Pia Viitanen sd: Arvoisa puhemies! Minusta kyllä olisi hyvin tärkeää nyt, että hal-
litukselta tulisi ilmoitus siitä, mitä se aikoo tehdä tässä menettelyssä, kun tätä direktiiviä
uudistetaan. Se varmasti on selvä, että hallitus vaikuttaa toivottavasti edelleen Suomen
kannan mukaisesti niin, että vanhat pientalot vapautettaisiin pakollisesta energiatodistuk-
sesta. Mutta aikooko hallitus nyt sitten kääntää näiden osalta linjan täysin päinvastaiseksi
ja hyväksyä ihan tästä vaan, että ei siinä mitään, pistetään nyt kansalaisten autotallitkin
energiatodistuksen piiriin? Eli miksei tähän samaan prosessiin, joka nyt on käynnissä, al-
kamassa, voida yksinkertaisesti juuri nyt liittää myös tätä vaadetta? Sitä en voi ymmärtää. 

Puhemies! Varmasti tavoite eli se, että ollaan energiatehokkaita ja muuta, on kaikilla sa-
ma, sen me jaamme, ja on monia keinoja, joilla tähän pääsemme, se on kilpailuvaltti. Mut-
ta kun nämä energiatodistukset eivät sinänsä johda siihen tulokseen, niin siksi on hyvin tär-
keää, että näinä aikoina, kun haluamme tätä byrokratiaa purkaa, kustannuksia karsia, nor-
meja purkaa, emme tekisi sitä, ja että päinvastoin lisäisimme tätä sääntelyä kaikkinensa.

Euroopan unionissa on paljon hyvää. Minusta oli esimerkiksi hyvä, että ministeri Soini
käytti eilen täällä hyvin EU-myönteisen puheenvuoron. Arvostimme sitä aidosti oppositi-
ostakin käsin, mutta sen ei olisi pitänyt tarkoittaa mielestäni sitä, että tämä uusi perussuo-
malaisuus menee sitten tähän ääripäähän, että nyt täällä perussuomalaisten edustaja ko-
8



Pöytäkirjan asiakohta PTK 22/2016 vp
vastikin puolustelee sitä, että Euroopan unionista tulee sääntelyä, pakko pistää nyt autotal-
litkin verolle ja niin poispäin. Tämä pistää minut nyt, puhemies, pelkäämään ja miettimään
sitä, että ei kai tämä hallitus nyt kokonaan ole suuntaa muuttanut viime kaudelta eduskun-
nan yhteisestä mielipiteestä näiden energiatodistusten suhteen. Siksi mielestäni, puhe-
mies, olisi hyvin tärkeää, että hallitukselta tulisi linjaus ja selitys sille, miksi tämä tuodaan
juuri tähän ajankohtaan.

Toinen varapuhemies Paula Risikko: Täällä oli muutama vastauspuheenvuoro pyydet-
ty. Otetaan edustaja Hassi ja sitten kaksi muuta ja sitten taas puhujalistaan.

17.37 Satu Hassi vihr (vastauspuheenvuoro):  Arvoisa puhemies! Ympäristövaliokunta
on kyllä saanut ympäristöministeriöltä selvityksen tästä laajemmasta uudistuksesta, sen
valmistelusta. Kun eduskunnan sääntöjen mukaan asian, jonka käsittely valiokunnassa on
päättynyt — jollainen tämäkin asia on — asiakirjat ovat julkisia, niin nämä ympäristömi-
nisteriön selvitykset ja aineistot ovat muidenkin kansanedustajien käytettävissä kuin ym-
päristövaliokunnan jäsenten. Kyllä me valiokunnan jäsenet varmaan mielellämme myös-
kin ulkomuistista näihin kirjallisiin aineistoihin lisäämme sen, mitä muistamme näistä se-
lostuksista.

17.37 Ari Torniainen kesk (vastauspuheenvuoro): Arvoisa rouva puhemies! Oikeastaan
edustaja Hassi kertoi jo aikaisemmin, mikä on tällä hetkellä Suomen linja. Elikkä Suomen
linja ei ole muuttunut tällä eduskuntakaudella siitä, mitä viime eduskuntakaudella linjasim-
me yhdessä, edustaja Viitanen. Suomi ei ole tekemässä omaehtoisesti tätä hallituksen esi-
tystä, vaan, niin kuin jo olen aikaisemmin todennut, tämä perustuu Euroopan komission
päätökseen, emmekä halua joutua maksumieheksi aivan turhaan. Oikeastaan haluaisin ky-
syä edustaja Viitaselta: Viime kaudella te vastasitte tästä asiasta, näistä energiatodistus-
asioista. Miksi jo silloin ei otettu uimahalleja, jäähalleja energiatodistuslain piiriin? Silloin
me emme olisi tässä tilanteessa, missä me nyt olemme, että voimme joutua maksumiehek-
si, jos emme laita tätä täytäntöön.

Toinen varapuhemies Paula Risikko: Vastauspuheenvuoro vielä edustaja Kiuru, Pauli ja
edustaja Viitanen.

17.38 Pauli Kiuru kok (vastauspuheenvuoro): Arvoisa rouva puhemies! Edustaja Torni-
ainen esitti hyviä kysymyksiä, ja mielelläni kuulisin vastauksen, jos joku osaa sanoa, kuin-
ka suuren riskin Suomi ottaa todellakin, jos emme tee sitä, mitä meidän edellytetään teke-
vän. Tässä ei ole kasvatettu sitä kuormaa, mitä meiltä edellytetään, lisäämällä direktiivin
päälle jotain sellaista, mikä sinne ei kuulu, vaan teemme vain sen välttämättömän, mikä pi-
tääkin tehdä. Kuten monista valiokunnan kuulemista lausunnoista ilmenee, tässä on aivan
selkeät ja isot säästöpotentiaalit. Äsken puhuin uimahalleista, niitä on 218, säästöpotenti-
aali 1,5 — 3 miljoonaa euroa. Jäähalleja on 220 kappaletta, todennäköisesti samassa luo-
kassa liikutaan.

Niiden autotallien osalta: Minusta se on aivan vastuutonta kansalaisten pelottelua. (Pu-
hemies koputtaa) Tuskin nyt kovin monella täällä yli 50 neliömetrin autotallia on erillises-
sä rakennuksessa.
9



Pöytäkirjan asiakohta PTK 22/2016 vp
17.40 Pia Viitanen sd (vastauspuheenvuoro): Arvoisa puhemies! Olen tutustunut esimer-
kiksi kaikkiin näihin asiantuntijalausuntoihin, jo sillä kierroksella esitettyihin, kun tätä hal-
lituksen esitystä on valmisteltu — ne kyllä löytyvät sieltä ympäristöministeriöstä. Kyllä
siellä paljon kritiikkiä on juurikin siitä, että tämä lisää kustannuksia, byrokratiaa ja sääte-
lyä, ja sitä kautta ei tähän kyllä nyt riemulla suhtauduttu niissä lausunnoissa, mitkä olen
käynyt läpi.

Puhemies! En toden totta voi rauhoittaa teitä. Jos olisin ministerinä tähän tilanteeseen
törmännyt, en olisi ilomielin tuonut näitä autotalleja, vaan olisin lähtenyt tappelemaan sa-
malla tavalla kuin toivon hallituksen nyt lähtevän myös tässä asiassa sinne Euroopan uni-
onin suuntaan kertomaan Suomen terveisiä ja kertomaan sen, että me haluamme, että oma-
kotitalojen energiatodistukset ovat vapaaehtoisia, ja me haluamme, että me vältämme jat-
kossakin turhaa byrokratiaa sillä, ettemme pistäisi autotalleja energiatodistuksen piiriin.
Eli päinvastoin ministerinä minä halusin toimia tähän suuntaan ja olin iloinen, kun koko
eduskunta oli sitä mieltä. Ja nyt olen siitä, puhemies, hämilläni, että hallitus tässä asiassa
antaa periksi, varsinkin kun se aikataulujänne on se, että tähän direktiiviin saattaa hyvin
tulla muutoksia, (Puhemies koputtaa) ja tässä REFIT-hengessä hyvinkin Suomea (Puhe-
mies: Aika!) saatetaan tässä kuunnella.

Toinen varapuhemies Paula Risikko: Mennään puhujalistaan.

17.41 Jani Mäkelä ps: Arvoisa puhemies! Nyt kun edustaja Viitanen on kova laittamaan
sanoja suuhun ja esittämään, mitä muut täällä ovat mieltä, niin korostettakoon nyt tässä
vaiheessa, että itse en ainakaan näe missään tapauksessa tätä esitettyä lainsäädäntöä järke-
vänä, tarpeellisena tai mielekkäänä, niin kuin en montaa muutakaan asiaa, mitä EU esittää
ja meiltä vaatii. Mutta toisaalta en kuitenkaan ole nähnyt sosialidemokraatteja esittämässä
eroa EU:sta, joten meidän varmaan täytyy edelleenkin mennä EU:n päätöksenteon mukai-
sesti. (Pia Viitasen välihuuto) Toki sosialidemokraatit ovat tervetulleita mukaan EU-kriit-
tiseen rintamaan ja sille linjalle, mutta mieluummin rehellisin keinoin kuin toisten puheita
vääristelemällä. Myöskin oppositiossa sosialidemokraatit ovat kovasti käyneet vaatimaan
normien purkamista — normien, joita ovat itse olleet rakentamassa vuosien kuluessa ja joi-
ta tuntuvat suuresti rakastavan.

17.42 Pauli Kiuru kok: Arvoisa rouva puhemies! Edelleen edustaja Viitaselta tieduste-
len, mikä on se tapa, miten te olisitte nyt hoitanut tätä asiaa. Eli jos Suomi saa tietopyyn-
nön komissiolta, niin mikä olisi ollut parempi tapa reagoida kuin tämä hallituksen esitys. Ei
se ole täydellinen, mutta se on vastaus siihen tietopyyntöön, mikä Suomelle on esitetty, ja
tämä hallituksen esitys mahdollistaa sen, että meille ei varmasti tule mitään rangaistusmak-
suja tästä asiasta.

Ja sitten toinen kysymys: Viime vaalikaudella ministerinä olitte asiassa aktiivinen ja py-
rimme hyvässä yhteisymmärryksessä saamaan korjauksia asioihin ja, kuten itse mainitsit-
te, kirjelmöitte Euroopan suuntaan. Tuliko siihen kirjelmään vastausta? Kuinka kauan vas-
tauksen saaminen kestää? Kuinka kauan olisi tähän tietopyyntöön kirjelmöinnillä vastauk-
sen saaminen kestänyt?

17.43 Pia Viitanen sd (vastauspuheenvuoro): Arvoisa puhemies! On hyvä, että tämä EU-
ulottuvuus vihdoinkin tuli esiin. Eihän meidän nyt sen takia EU:sta pidä erota, että sieltä tu-
10



Pöytäkirjan asiakohta PTK 22/2016 vp
lee näitä energiatodistusvaateita, vaan muuttaa siellä näitä pähkähulluja vaateita. Kyllä Eu-
roopan unionissa täytyy uskaltaa jotain kritiikkiä sanoa, ja esimerkiksi minun mielestäni
sen ei tule määrätä joka ikistä naulan paikkaa. Minusta Suomi voisi hyvin jatkaa sitä lin-
jaansa, että lähdetään toimimaan siihen suuntaan, että sitä direktiiviä muutetaan. Meillä on
siihen hyvät mahdollisuudet, ja tämä on täysin mahdollista.

Vastaus tuli komissiolta, ja sieltä tuli vastaus, että selvä, Suomen huoli on noteerattu ja
pistetään tämä seuraavaan REFIT-kierrokseen merkille. Eli tässä prosessi käynnistettiin, ja
juuri siksi, koska me emme voineet olla varmoja, mihin se päätyy, käynnistimme samaan
aikaan myös kansallisen lainsäädännön parantamisen, aivan kuten eduskunta edellytti.

Eli siis, puhemies, yhteenvetona vielä kerran sanon, että tässä vaiheessa tämä laki on tur-
ha ja tässä vaiheessa tulee kaikin voimin vaikuttaa nyt ihan tosissaan sinne Euroopan uni-
onin direktiivin evaluointiin. Seurasin hyvin tarkkaan tätä: se on vuodesta 2002 (Puhemies
koputtaa) ollut voimassa, ja Suomella on koko ajan siinä erilaisia kansallisia päämääriä,
mihin direktiivi on ohjannut, ja siksikin meidän täytyy vaikuttaa.

Toinen varapuhemies Paula Risikko: Ja sitten mennään taas puhujalistaan.

17.44 Satu Hassi vihr: Arvoisa puhemies! Totean tässä nyt sen, että itse en ollenkaan toi-
vo, että energiatodistuksesta tulisi vapaaehtoinen edes vanhojen omakotitalojen kohdalla,
jollaisessa itsekin asun. Tämä johtuu juuri siitä, että tieto energiankulutuksesta on ensinnä-
kin kuluttajansuojamielessä ostajalle tärkeää. Näitä todistuksiahan tarvitaan vain myynti-
ja vuokraustilanteissa — ja toiseksi sen takia, että energiatehokkuuden parantaminen on lu-
kemattomien Eurooppaa ja maailmaa koskevien selvitysten mukaan asia numero yksi, jos
haluamme ilmastonmuutoksen aisoihin. Ilmastonmuutos on kuitenkin kaikkein suurin
mahdollinen kustannus, mitä voimme yhteiskunnille kuvitella.

17.45 Pauli Kiuru kok: Arvoisa rouva puhemies! Tässä on tänään puhuttu kyselytunnilla
tiedosta ja osaamisesta ja siitä, kuinka meidän pitäisi luottaa tutkijoihin, yliopistoihin. No,
kyllähän me luotamme. Professori Peter Lund Aalto-yliopistosta lausunnossaan sanoo:
"Energiatodistuksen kustannus suhteessa rahalliseen säästöön energian käyttöä tehostetta-
essa on pieni. Vuosisäästöt voivat olla merkittäviä, kymmeniä prosentteja." Ja kuten aikai-
semmin mainitsin tähän samaiseen lausuntoon liittyen, uimahallien ja jäähallien osalta vai-
kutukset ovat miljoonia.

Se, että vaikutetaan EU:hun, on tärkeätä. Mutta kai me voimme itsekin tehdä sellaisia
asioita kuin Aalto-yliopiston professori Peter Lund sanoo. Miksi emme itse säästäisi mil-
joonia euroja kuntien kustannuksista, jotka menevät jäähallien ja uimahallien sähkö- ja
lämpölaskuihin? (Pia Viitasen välihuuto)

17.46 Jani Mäkelä ps: Arvoisa puhemies! Nyt jäi hieman epäselväksi, mitä edustaja Vii-
tanen olisi tässä tilanteessa itse sitten tehnyt, jos EU-komissio näin menettelee. Ja onko
edustaja Viitasella tietoa, että direktiiviä oltaisiin tarkistamassa mainittujen rakennustyyp-
pien eli esimerkiksi (Pia Viitasen välihuuto) varastorakennusten, uimahallien ja jäähallien
osalta — tai niiden omakotitalojen, mistä aiemmin puhuttiin? Tässähän sekoitetaan kahta
eri asiaa.
11



Pöytäkirjan asiakohta PTK 22/2016 vp
17.47 Pia Viitanen sd: Arvoisa puhemies! Tämä äskeinen puheenvuoro sai minut vielä
huolestuneemmaksi kuin olen ollut. Nimittäin tämähän todisti nyt sitä, että edustajalla ei
ole käsitystä siitä, aikooko Suomen hallitus nyt nimenomaan nostaa tämän asian sinne di-
rektiiviarviointiin ja revisiointiin, koska nythän se on auki ja nyt Suomi voi tuoda omat ter-
veisensä. Jos tämä hallitus ei halua tuoda terveisiä autotallien osalta, niin sitten ne eivät ole
siellä auki, ellei joku muu maa ota. Mutta jos Suomen hallitus ottaa auki omakotitalot ja nä-
mä, niin silloin ne ovat siellä tarkasteltavina. Siksi olen kysynyt, missä se aktiviteetti nyt
on.

Puhemies! Jos eivät perussuomalaiset enää uskalla sanoa Euroopan unionista mitään
kriittistä, niin sosialidemokraatit kyllä uskaltavat. Eli siellä on turhaa säätelyä, joka on elä-
nyt itse itseään varten, muodostanut byrokratiaa vuosien varrella, ja meidän täytyy uskal-
taa puuttua siihen ja kansallisesti vaatia muutoksia — varsinkin tilanteessa, jossa joka ta-
pauksessa tämän direktiivin evaluointi on käynnissä.

Ja sen verran sanon, puhemies, vielä kokoomukselle, että olen vähän hämmästynyt, kun
täällä edustaja Kiuru tätä näin paljon puolustaa. Nimittäin lähetekeskustelussa kokoomuk-
sen edustaja oli hyvin, hyvin kriittinen ja toivoi, että eduskunta voisi vielä lykätä tätä lakia.

17.48 Satu Hassi vihr: Arvoisa puhemies! Direktiivien uudistaminen kestää käytännössä
vuosia. Kun komissio on nyt tuonut esille sen, että Suomen lainsäädäntö ei tältä osin —
osilta, jotka eivät tavallista ihmistä ja asukasta juurikaan koske — vastaa EU-lainsäädän-
nön vaatimuksia, niin se, että direktiiviä ollaan uudistamassa, ei mielestäni ole mitenkään
pätevä perustelu sille, että nyt sitten jätettäisiin nämä asiat kansallisessa lainsäädännössä
korjaamatta, sillä se uudistaminen ei ole nopeaa.

Todellakaan minä en kyllä pysty pitämään mitenkään dramaattisena asiana sitä, että yli
50 neliön lämmitetyillä autotalleilla pitää olla energiatodistus siinä vaiheessa, kun se auto-
talli ostetaan tai vuokrataan. Vielä haluaisin lisätä sen, että energiatodistushan sisältää tie-
toa siitä, millä tavoin rakennuksen energiankulutusta voi vähentää.

Ylipäätänsä ihmettelen sellaista keskustelun sävyä, jossa energiansäästöä tuodaan esille
ikään kuin tällaisena kustannusasiana, koska sen kauttahan voidaan saada aikaan tavatto-
man suuria säästöjä. Esimerkiksi eduskunnan remontin yhteydessä, kun kyselin ympäris-
tövaliokunnan Brasilian-matkaa varten tietoja eduskunnan remontin energiansäästövaiku-
tuksista, niin sain vastauksen, että eduskunnan energiankulutus tulee laskemaan remontin
yhteydessä useita kymmeniä prosentteja. (Pia Viitanen: Ihan ilman energiatodistusta!)
Ihan varmasti tulevat maksamaan itsensä nämä toimenpiteet.

Esimerkiksi, kun EU:ssa oli käsiteltävänä energiatehokkuusdirektiivi, niin silloin Suo-
messa pidettiin kovasti älämölöä siitä, että on kauheaa, jos julkisia rakennuksia vaaditaan
energiaremontoimaan 3 prosenttia vuodessa. Sehän olisi käytännössä tarkoittanut vain si-
tä, että kerran 30 vuodessa remontoitavan julkisen rakennuksen, ja se nyt lienee semmoi-
nen (Puhemies koputtaa) ihan normaali remonttisykli muutenkin, remontin yhteydessä teh-
täisiin samalla energiaremonttia. Ylipäätänsä tätä energiatehokkuuden pitämistä peikkona
ihmettelen. (Pia Viitanen: Ei se ole näin!)

17.51 Pauli Kiuru kok:  Arvoisa rouva puhemies! Edustaja Viitaselle vielä sen verran,
että en minä todellakaan puolusta byrokratiaa, en puolusta turhia normeja. Silloin puolus-
tan, kun niillä on joku arvopohja takana ja ne parantavat ihmisten hyvinvointia, elinkeino-
elämän, yritysten toimintaedellytyksiä.
12



Pöytäkirjan asiakohta PTK 22/2016 vp
Mutta tähän asiaan: Energiatehokkuutta kannattaa parantaa, energian säästöä kannattaa
hakea. Ja minkä takia niitä kannattaa kunnissa hakea esimerkiksi niistä jäähalleista ja ui-
mahalleista? Sen takia, että niitä kuntalaisten veroeuroja säästyisi sellaisiin hankkeisiin,
joissa niillä euroilla saadaan kuntalaisille palveluja, joita kuntalaiset tarvitsevat. Ei niitä
kannata hukata sähkön ja lämmön kulutuksena huonosti eristettyihin, huonon ilmanvaih-
don jäähalleihin ja uimahalleihin. Kannattaa lukea se Peter Lundin lausunto sieltä ympä-
ristövaliokunnan sivuilta.

17.52 Sinuhe Wallinheimo kok: Arvoisa rouva puhemies! Minulle jäi se kuva, että edus-
taja Viitanen on tapellut tosissaan viime kaudella tämän direktiivin muuttamisesta, ja hän
puhui lähettämästään kirjeestä. Ehkä haluaisin sen sisällön nytten sitten kuulla, mitä tässä
kirjeessä sitten puhuttiin, ilmeisesti REFITistä puhuttiin, kenelle se meni, kuka siihen vas-
tasi, ja miten EU siihen sitten reagoi. Olisi mielenkiintoista kuulla.

17.52 Pia Viitanen sd: Arvoisa puhemies! Kerroin juuri sen vastauksen, silloiselle komis-
saarille tämä kirje meni, ja se oli mielestäni parempi vastaus kuin olisin voinut kuvitella.
Olin siitä iloinen ja kerroin siitä eduskunnallekin, ja nämä asiat löytyvät kyllä kaikki. Voin
vaikka ne teille sitten toimittaa.

Mutta nyt mennään tähän itse asiaan. (Mika Lintilä: Ai nyt vasta! — Naurua) Nimittäin,
puhemies, minä luin myös tämän hallituksen esityksen, ja siinä sanotaan, että tällä esityk-
sellä ei ole mitään merkittäviä ympäristövaikutuksia. Kukaan ei vastusta energiatehok-
kuutta. Jäähalli, uimahalli kannattaa varmasti remontoida energiatehokkaaksi. Eihän se
tästä lainsäädännöstä riipu, etteikö näin voisi tehdä. Olen täsmälleen samaa mieltä. Tässä-
hän tapauksessa tämän logiikan mukaan vain silloin jäähalli remontoitaisiin energiatehok-
kaaksi, kun se myytäisiin, koska silloin on se pakollinen energiatodistus. Yritän tässä vain
kertoa, ettei tämä ole se kannustin lisätä energiatehokkuutta. Ei tällainen menettely sitä li-
sää, enkä minä niistä uima- ja jäähalleista tässä mielessä ole niin huolissani kuin taas siitä,
että se tavallinen autotalli sieltä sitten tulee. Kuten täällä on esitetty monta kertaa, häm-
mennyksenä on myös se, että kun me juuri olemme päässeet toisentyyppiseen henkeen eli
täällä hallitus puhuu todella innokkaasti normien purusta, säätelyn purusta, byrokratian pu-
rusta, kustannusten leikkaamisesta, niin nyt me menemme päinvastaiseen suuntaan, ja se
on, puhemies, tässä se olennainen seikka.

17.54 Pauli Kiuru kok: Arvoisa rouva puhemies! Tässä tuli nyt tämä uimahallien ja jää-
hallien myyntiasia. Ei niitä ole kukaan myymässä, tai tietysti saa myydä, jos sille on erityi-
set perusteet. Mutta miten se liittyy tähän energiatodistukseen: se liittyy sillä tavalla, niin
kuin valiokunnan mietinnössä sanotaan, että esillelaittovelvoite energiatodistuksen osalta
koskee yli 250 neliön suuruisia, yleisön toistuvien käyntien kohteena olevia julkisen pal-
velun tiloja. Eli ei sen tarvitse olla myynnissä, koska silloinhan sitä ei oikeastaan koskaan
tarvittaisikaan.

Työelämässä kaikki palaute on yleensä tervetullutta. Mieluiten positiivista mutta raken-
tavaa palautetta epäkohdista kannattaa antaa. Onnettomin tilanne on se, että ei tule palau-
tetta ollenkaan. Energiatodistus tällaisissa isoissa rakennuksissa on yksi keino antaa palau-
tetta rakennuksen kunnosta, ja kun sitä palautetta saa, niiden ihmisten, jotka vastaavat siitä
rakennuksen kunnosta, on helpompi reagoida ja tehdä korjaussuunnitelmia.
13



Pöytäkirjan asiakohta PTK 22/2016 vp
17.55 Pia Viitanen sd: Arvoisa puhemies! Minä nyt halusin vielä tähän lopuksi pyytää tä-
män puheenvuoron, koska minä olen ihan tosissani tämän asian kanssa ja minä todella sy-
dämestäni toivon, että tämä nykyinen hallitus ihan tosissaan nyt, kun sitä direktiiviä uudis-
tetaan, ottaa myös tämän asian sinne esille. Minä toivoisin, että te edustajat, ketkä täällä nyt
kuulette tämän keskustelun, voisitte vaikuttaa omien puolueidenne kautta, jotta näin kävisi.

Tämä oli viime kaudella eduskunnan yhteinen asia. Me vastasimme kansalaisaloittee-
seen, otimme koppia ja toimimme, ja nyt pitäisi tämän jatkua eikä käydä päinvastoin. Ai-
kataulu tiedetään. Se on syksyllä jo edessä. Kun parhaillaan ollaan nyt jo oltu yhteyksissä
sinne, niin mikä estää nyt sitten sen, että myös tätä kyseistä asiaa ei voida siinä samassa yh-
teydessä käsitellä.

Halusin tässä nyt vain ihan rakentavassa hengessä palata siihen henkeen, minkä löysim-
me viime kaudella, ja haluan todella vedota myös Omakotiliiton alulle paneman kansalais-
aloitteen etenemisen puolesta, että se EU-tie katsotaan, katsotaan mitä saavutetaan, yrite-
tään vaikuttaa edes eikä heti mennä sanomaan perussuomalaisten tavoin, ettei tälle mitään
voi tehdä. Ja sitten mitä tulee todellakin tähän kotimaiseen lainsäädäntöön, niin uskoisin,
että koko eduskunta myös täältä oppositiosta käsin antaa tuen sinä päivänä, kun ministeri
Tiilikainen tämän uudistetun lain täällä kotimaassa tuo.

17.57 Ari Torniainen kesk:  Arvoisa rouva puhemies! Edustaja Viitaselle ihan vielä
muistin ja tiedon vahvistamiseksi: Kun katsotte sen ympäristövaliokunnan mietinnön, niin
valiokunta yksimielisesti siihen kansalaisaloitteen kohtaan totesi, että sitä halutaan viedä
eteenpäin ja kiirehtiä sen valmistumista myöskin. Elikkä sitä, mitä viime eduskuntakaudel-
la yhteisesti todettiin, halutaan myöskin viedä nykyään yhteisesti — toivottavasti yhteises-
ti — eteenpäin. Ainakin hallituspuolueet haluavat viedä sitä asiaa eteenpäin.

Tähän autotalliasiaan haluan vielä sanoa sen verran, että alle 50-neliöiset autotallit eivät
nyt tule tämän lain piiriin, (Pia Viitasen välihuuto) vaan yli 50-neliöiset lämmitettävät,
lämpimät autotallit. Kuinka monessa pientalossa on yli 50-neliöinen lämmitetty autotalli?
Kysyn vaan sitä. Ja jos niitä on, niin en katso mitenkään pahaksi sitä, että niidenkin ener-
giatehokkuutta pyritään parantamaan energiatodistusten kautta.

Yleiskeskustelu päättyi.

Eduskunta hyväksyi hallituksen esitykseen HE 150/2015 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
14


