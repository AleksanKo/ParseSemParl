















































DEM1467.tmp.xml


Pöytäkirjan asiakohta PTK 66/2018 vp
Pöytäkirjan asiakohta 

PTK 66/2018 vp

Täysistunto

Torstai 14.6.2018 klo 16.00—18.54

11. Lakialoite laiksi kunnan velvollisuudesta järjestää eräitä terveydenhuollon palveluja 
eräille ulkomaalaisille ja laiksi rajat ylittävästä terveydenhuollosta annetun lain 20 §:n 
muuttamisesta

Lakialoite LA 25/2018 vp Susanna Huovinen sd ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 11. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan. 

Lakialoitteen esittelee sen tekijä edustaja Huovinen, jolle toivotan eduskunnan ja omas-
ta puolestani oikein hyvää jatkoa.

Keskustelu

17.37 Susanna Huovinen sd (esittelypuheenvuoro): Arvoisa rouva puhemies! Suomen
perustuslain 6 §:ssä todetaan, että ihmiset ovat yhdenvertaisia lain edessä. 22 §:ssä tode-
taan, että julkisen vallan on turvattava perusoikeuksien ja ihmisoikeuksien toteutuminen.
Nämä kirjaukset ovat linjassa sen kanssa, että Suomi on sitoutunut lukuisiin kansainväli-
siin ihmisoikeussopimuksiin, ja nämä ovat linjassa myös sen kanssa, että Suomi on sivis-
tysvaltio. Ja juuri näistä syistä johtuen nyt käsittelyssä oleva lakialoite on tärkeä.

Meidän keskuudessamme tässä sivistysvaltiossa on ihmisiä, jotka eivät saa apua ter-
veydellisiin huoliinsa ja ongelmiinsa. Tämä ei ole oikein, vaan apua tarvitsevia ihmisiä on
autettava. On siis puututtava siihen tilanteeseen, jossa hoitoa tarvitsevat ihmiset jäävät
vaille apua. Puhe on siis niin sanottujen paperittomien ihmisten terveydenhuollon järjestä-
misestä. 

Tämä on hankalaa juuri senkin vuoksi, että tällä hetkellä meillä joissakin kaupungeissa
paperittomille on tarjolla hoitoa mutta toisissa taas ei. Valtakunnalliset pelisäännöt tarvi-
taan tähän asiaan. On ehkä kaikkein hankalinta ollut ymmärtää, että koska Suomessa ei tätä
lakialoitteessa ehdotettua lainsäädäntöä vielä ole, me emme käytännössä pysty esimerkik-
si varmistamaan raskaana olevien naisten ja lasten välttämättömiä terveyspalveluja. Tässä
yhteydessä pitää muistaa mainita myös se, että kyse on myös terveysturvallisuudesta, sillä
tarttuvien tautien ennaltaehkäisy pitää kyetä hoitamaan oikein.

Tällä lailla turvattaisiin nykyistä paremmin oikeus välttämättömään huolenpitoon ja ter-
veyspalveluihin Suomessa oleskeleville kolmansien maiden kansalaisille, joilla ei ole ul-
komaalaislaissa edellytettyä oleskelulupaa tai joille on eräistä ulkomaalaislaissa erikseen
määritellyistä syistä myönnetty tilapäinen oleskelulupa mutta joilla ei ole oikeutta muihin
julkisen terveydenhuollon palveluihin kuin kiireelliseen hoitoon. Tämä lakialoite on sisäl-
löllisesti suurin piirtein sama kuin viime kaudella täällä eduskunnassa valitettavasti rauen-
 Tarkistettu
4.1



Pöytäkirjan asiakohta PTK 66/2018 vp
nut lakiesitys, jonka hallituksen puolesta täällä esittelin. Kyseessä on siis hallituksen esitys
343 vuoden 2014 valtiopäiviltä.

Näitä tämän lakialoitteen turvaamia palveluja olisivat terveydenhuollon ammattihenki-
lön välttämättömiksi arvioimat lyhytkestoiset terveyspalvelut, esimerkiksi raskauden ja
synnytyksen hoitoon liittyvät palvelut sekä pitkäaikais- ja muiden sairauksien hoito. Tämä
lakialoite ei siis mahdollista minkäänlaista terveysturismia, josta virheellisesti esimerkiksi
viime kaudella hallituksen esityksen yhteydessä varoiteltiin. Oleellista on se, että tervey-
denhuollon ammattilainen arvioi aina hoidontarpeen. Lisäksi on muistettava, että moni pit-
käaikaissairaus voi johtaa hoitamattomana aivan turhaan inhimilliseen kärsimykseen sekä
korkeampiin kustannuksiin, koska jo tällä hetkellä yhteiskunnallamme on vastuu toimia
viipymättä kaikissa kiireellistä hoitoa vaativissa tilanteissa. Esimerkiksi voi ottaa vaikka-
pa diabeteksen: jos se jätetään ihmisellä hoitamatta, hyvin usein saattaa kiireellisesti tulla
avun tarve esimerkiksi erikoissairaanhoitoon, joka on tietenkin huomattavasti paljon kal-
liimpi vaihtoehto kuin se, että tämä perussairaus hoidettaisiin asiallisesti sillä tasolla, mis-
sä se kuuluu hoitaa, eli perusterveydenhuollon puolella.

Tässä lakialoitteessa tarkoitetuille alaikäisille tulisi järjestää kaikki tarvittavat tervey-
denhuollon palvelut saman laajuisina kuin niille alaikäisille, joilla on Suomessa kotikunta.
Oikeus terveyspalveluihin olisi siten lähinnä saman laajuinen kuin Suomessa kansainvälis-
tä suojelua hakevilla turvapaikanhakijoilla. Rahoittaakseen nämä tarjotut välttämättömät
palvelut kunta perisi terveydenhuollon palveluja käyttäneiltä palvelujen tuotantokustan-
nuksia vastaavan asiakasmaksun. Tämä vastaa muulta kuin Suomessa asuvalta henkilöltä
tällä hetkellä perittävää maksua. Maksukyvyttömyys ei kuitenkaan saisi olla este palvelu-
jen antamiselle. Valtio korvaisi palvelut järjestäneelle kunnalle niistä aiheutuneet kustan-
nukset rajat ylittävästä terveydenhuollosta annetun lain mukaisesti, jos palveluista aiheu-
tuneita kustannuksia ei olisi saatu perittyä henkilöltä itseltään. 

Arvoisa rouva puhemies! Nykyisessä tilanteessa meillä on lukuisia ongelmia. On ihmis-
oikeudet ja yhdenvertaisuuden toteutuminen, joka tällä hetkellä ei siis toteudu täysimääräi-
sesti. Meillä on epäyhtenäiset käytännöt, ja valitettavasti kunnista tulee viestiä, jonka mu-
kaan kunnat eivät ole ihan selvillä siitä, millainen korvausjärjestelmä nykyisin käytössä on,
eli tämä nykyinen järjestelmä koetaan myös kunnissa hyvin epäselväksi. Ja tämän vuoksi
pelkät ohjeistukset eivät enää riitä. Juuri siksi viime kaudella toimme tämän esityksen hal-
lituksen esityksenä tänne eduskuntaan, jossa se valitettavasti raukesi.

Arvoisa puhemies! Kansainvälisissä ihmisoikeussopimuksissa tunnustettu oikeus ter-
veyteen ja perustuslaissa säädetty oikeus välttämättömään toimeentuloon ja huolenpitoon
kuuluu kaikille ihmisille. Riippumatta maahanmuuttopolitiikkaan tai kontrolliin liittyvistä
näkökohdista valtioilla on velvollisuus turvata jokaisen alueellaan olevan henkilön, myös
luvatta maassa oleskelevan, perustavanlaatuiset oikeudet. Kansainväliset ihmisoikeustoi-
mijat, kuten Euroopan neuvoston sosiaalisten oikeuksien komitea, EU:n perusoikeusviras-
to ja YK:n oikeutta terveyteen käsittelevä erityisraportoija, ovat kiinnittäneet toistuvasti
huomiota epäkohtiin, joita monissa maissa liittyy kysymyksessä olevien ihmisten perusoi-
keuksien toteutumiseen ja oikeuteen saada terveyspalveluita. Ainoa oikea johtopäätös on,
että meidän maahamme laaditaan selkeät pelisäännöt ja lainsäädäntö, jotta voimme turvata
kaikkien maassamme oleskelevien perusoikeudet, ja tämä tulee lopulta myös halvemmak-
si kuin hoitaa kiireellisesti näitä ihmisten pahenevia sairauksia.

Arvoisa puhemies! Kuten puhemies jo viittasi, kyseessä on viimeinen iltani tässä salis-
sa, ja haluan sanoa, että tämä lakialoite on ollut minulle hyvin tärkeä ja olen iloinen siitä,
2



Pöytäkirjan asiakohta PTK 66/2018 vp
että se jää nyt viimeiseksi valtiopäivätoimekseni näiden 19 vuoden kansanedustajuuden
jälkeen, ja haluan kiittää kaikkia niitä kansanedustajia — pyysin yhden per puolue — jotka
allekirjoittivat tämän lakialoitteen, ja kiittää teitä kaikkia hyvästä yhteistyöstä ja toivottaa
menestystä Suomen kansan parhaaksi tehtävässä työssä.

Puhemies Paula Risikko: Kiitos! [Timo Heinonen: Jos saisi taputtaa, taputtaisin!] — Mi-
kään ei estä.

17.45 Pilvi Torsti sd: Arvoisa puhemies! Kun ministeri Huovinen aikanaan toi tämän la-
kialoitteen, voisiko sanoa, edeltäjän tähän eduskuntaan, uskon, että moni ihmisoikeusky-
symyksistä yleisesti välittävä kansalainen ja ehkä ruohonjuuritasolla tämän problematii-
kan kanssa erityisesti toimivat ihmiset olivat helpottuneita. Erityisen helpottuneita olivat
monet kuntapäättäjät, koska kysymys oli nimenomaan lainsäädännöstä, jota kuntapäättäjät
tarvitsivat ja ovat näinä vuosina sittemmin tarvinneet, mutta sitä ei ole ollut olemassa, kos-
ka lakiesitys silloin raukesi. Haluankin kiittää edustaja Huovista siitä, että viimeisenä val-
tiopäivätoimenaan — ainakin tällä erää — hän päätti käyttää osaamisensa, aikansa, ener-
giansa ja ehkä ennen kaikkea sydämensä juuri tähän kysymykseen.

Arvoisa puhemies! Käytän oman puheenvuoroni ennen kaikkea helsinkiläisenä edusta-
jana kahdestakin syystä, toisaalta siksi, että juuri paperittomien terveydenhuoltoon ja vält-
tämättömiin palveluihin liittyvissä kysymyksissä Helsingissä on tehty päätöksiä ikään kuin
ohi valtakunnan ohjeistuksien, ja toisaalta siksi, että määrällisesti nämä kysymykset kos-
kettelevat ennen kaikkea pääkaupunkiseutua ja Helsinkiä, ja näin ollen ehkä tästä lähete-
keskustelusta voidaan sitten myöskin lähettää jo viestiä valiokuntakäsittelyyn siltä osin.

Kaikkein arvokkain tietopaketti, joka Helsingissä itse asiassa on koottu, saatiin valmiik-
si kuluvan vuoden helmikuussa: laaja työryhmäselvitys ”Paperittomiin henkilöihin liitty-
vät haasteet, palvelutarpeet ja toimenpiteet”, joka on myös käsitelty Helsingin kaupungin-
hallituksessa ja jossa on tällä hetkellä varmasti Suomen laajin sekä tilannekuva että esityk-
set siitä, kuinka meidän tulee toimia tämän kysymyksen kanssa laajemmin sekä tämän la-
kialoitteen sisältämissä kysymyksissä että myös monissa muissa seikoissa.

Poimin nyt ihan muutamia lukuja tuosta raportista, jotta ymmärrämme mittaluokan, jos-
ta puhumme, tai toisaalta mittaluokan, josta emme puhu, koska tämä keskustelu saa usein
sävyjä, joista katoaa mittakaava kokonaan.

Meillähän on ollut toki vuosina 2015—2017 poikkeuksellisen paljon turvapaikanhaki-
joita, niin kuin on ollut koko Euroopassa — tosin Euroopan luvut kalpenevat kyllä monien
muiden, huomattavasti meitä vähemmän vauraiden maiden lukuihin verrattuna, joten tätä-
kään ei pidä liioitella. Toivon, että emme käytä sellaisia sanoja, kuten ”aalto” tai ”tulva”,
koska ne antavat aivan väärän kuvan siitä, mistä ihmisten liikkuvuudessa oikeastaan maa-
ilmassa on kysymys.

No, jos me katsomme sitten tätä paperittomien kysymystä ja sitä, millaisia lukuja me
täältä löydämme, niin viime joulukuussa sisäministeriö arvioi, että Suomessa oli 2 300 tur-
vapaikkaprosessissa paperittomaksi jäänyttä, joista pääkaupunkiseudulla vähän yli 1 000
ja heistä suurin osa Helsingissä. Tämän lakialoitteen ajankohtaisuutta ja tärkeyttä kuiten-
kin alleviivaa se, että lukumäärä tulee tämän kuluvan kalenterivuoden aikana kasvamaan ja
se kasvaa koko ajan, koska arvioidaan, että tämän kuluvan kalenterivuoden aikana noin
8 500 henkilöä saa päätöksensä joko ensimmäiseen hakemukseensa tai sitten jatkokäsitte-
lyssä eri oikeusasteissa. Voitaneen ennakoida, että paperittomien henkilöiden ainakin ly-
3



Pöytäkirjan asiakohta PTK 66/2018 vp
hytaikainen oleskelu Suomessa lisääntyy, ja näin ollen tarvitsemme nimenomaan kunnille
ohjausta ja pelisääntöjä.

No, mitä Helsingissä sitten on tehty, ja mitä me olemme siitä oppineet ja mitä voimme
myös tämän lakialoitteen käsittelyssä hyödyntää? Helsingissähän ensin linjattiin kaupun-
ginhallituksen toimesta niin, että ensiapuun ovat oikeutettuja kaikki ja raskaana olevat nai-
set ja lapset välttämättömiin sosiaali- ja terveyspalveluihin. Sitten tätä oikeutta, joka ensin
rajattiin lapsiin ja raskaana oleviin naisiin, laajennettiin koskemaan kaikkia. Nämähän ovat
suosituksia, jotka ovat olleet THL:ltä, lukuisilta järjestöiltä, lääkärijärjestöiltä, terveyden-
huollon järjestöiltä ja erilaisilta maahanmuuttojärjestöiltä. Kyse on niin inhimillisyydestä
kuin myös turvallisuudesta, tarttuvista taudeista ja niin edelleen. Edustaja Huovinen eritte-
li nämä seikat täällä erinomaisesti.

No sitten, mitä tämä kaikki on maksanut? Sitä me usein haluamme kanssa kuulla. No,
tästä raportista, joka Helsingissä on siis helmikuussa kaupunginhallituksessa hyväksytty,
voidaan lukea, että arvio kustannuksista vuodelta 2016 on noin 40 000 euroa ja varautumi-
nen tälle vuodelle 2018, kun lukumäärät tietysti ovat kasvaneet, on noin 400 000 euroa —
siis 400 000 euroa Helsingissä budjetin ollessa kokonaisuudessaan reilusti yli 4 miljardia.
Eli me puhumme sekä lukumäärällisesti kuitenkin aika pienestä joukosta ihmisiä että kus-
tannuksellisesti vaatimattomista kustannuksista. Uskoisin, että jos kustannuksia vertailtai-
siin esimerkiksi kustannuksiin tarttuvien tautien leviämisestä, jotka me olemme jo pääosin
voittaneet, niin me pääsisimme kyllä aikamoiseen kustannushyötyyn, jos joku haluaa eri-
tyisesti sitä tässä käsittelyssä painottaa.

Arvoisa puhemies! Uskoisin, että kunnat todella tervehtivät tätä ilolla, jos saavat linja-
uksen tästä asiasta. Tämä on ollut vaikea asia, ja olen itse istunut Helsingin kaupunginhal-
lituksessa kollegaedustaja Silvia Modigin kanssa lukuisia kertoja näitä asioita pohtimassa.
Koimme todella voimattomuutta, että valtiolta ei tullut ohjeistusta ja oli toimittava ikään
kuin omin nokin, mutta olemme tietysti helsinkiläisinä tästä jossain määrin ylpeitäkin.

Aivan lopuksi haluan sanoa, että kyllä edustaja Huovisen valitettavasti meidät nyt jät-
täessä tulen omalta osaltani — ja uskon, että monet kollegat tähän yhtyvät — vahtimaan
tarkasti sitä, että tämä lakialoite ei jää eduskunnassa jonkinlaisen prosessin jalkoihin vaan
etenee. Niin kuin sosiaalidemokraatit tapaavat sanoa, me emme lepää ennen kuin se on
käsitelty ja saatu järkevät pelisäännöt tähän sekä ihmisoikeus- että turvallisuuskysymyk-
seen. Niin kuin Susanna tykkää laulaa: ”Me käymme taisteluun puolesta ihmisoikeuden.”
— Kiitos.

17.52 Anna Kontula vas: Arvoisa puhemies! Ensimmäisiä aloitteitani kansanedustajana
oli terveyspalvelujen turvaaminen Suomessa myös paperittomille lapsille. Minusta se oli
hyvä tapa aloittaa työ eduskunnassa. Vaikka paperittomuus sinällään on suomalaisessa yh-
teiskunnassa verraten uusi teema, vaatimus universaalista oikeudesta terveydenhuoltoon
on ollut alusta saakka työväenliikkeen ohjelmissa. Paperittomien terveydenhuolto ei nimit-
täin ole mikään marginaalikysymys vaan se, mistä kaikki sai alkunsa. Ei Suomea tehty sil-
loin, kun Helsingin herrat juhlivat itsenäisyysjulistuksia. Tämä maa syntyi, kun ihmiset al-
koivat pitää huolta toisistaan yli oman lähipiirinsä ja sukunsa. Alusta saakka kansanter-
veystyön ytimessä oli nimenomaan lasten ja raskaana olevien terveyssuojelu. Edelleen
tänä päivänä, kun suomalaiset auttavat köyhempiä maita luomaan terveysjärjestelmiä, työ
aloitetaan lasten ja raskaana olevien terveyssuojelusta.
4



Pöytäkirjan asiakohta PTK 66/2018 vp
Arvoisa puhemies! Tulen poliittisesti aktiivisesta suvusta. Se tarkoittaa, että vanhempa-
ni, isovanhempani ja heidän vanhempansa ovat tehneet työtä ja uhrauksia sen eteen, että
kaikki pääsisivät lääkäriin. Forssan ohjelmassa vuodelta 1903 vaaditaan terveyspalveluja
kaikille. Missään kohtaa siinä ei sanota, että tämä kaikki tulisi rajata vain kotikuntaoikeu-
den omaaviin. Tuolloisessa työväenliikkeessä koko ajatus olisi ollut absurdi.

Arvoisa puhemies! Eivät terveysoikeutemme tietenkään ole vain punikkien ansiota. Toi-
nen vahva juuri on kirkon ja laajemmin kristillisen liikkeen vuosituhantisessa terveystyös-
sä. Se alkoi Jeesuksesta, joka paransi sairaita papereita kyselemättä. Tämä esimerkki vai-
kuttaa edelleen läpi koko kristillisen maailman, myös Suomessa kristittyjen toimintaan.
Kuka tahansa on valmis uhrauksiin ystävän tai perheenjäsenen puolesta. Kristillinen radi-
kaalius on siinä, että lähimmäisiin lasketaan myös tuntemattomat, että apua tarvitsevaa au-
tetaan, oli hän omaa tai toista seurakuntaa, oli hän omaa tai toista kansaa.

Ymmärrän hyvin, että paperittomuus tuntuu monesta suomalaisesta ja suomalaispoliiti-
kosta edelleen uudelta ja hämmentävältä asialta. Meidän kulttuurimme on niin pitkään pe-
rustunut huolelliseen väestönlaskentaan, että kun joku sitten ei ole asianmukaisesti kirjois-
sa ja kansissa, se tuntuu monesta epämukavalta. Suomessa keskustelu paperittomuudesta
on vielä niin alussa, että monet vasta totuttelevat ajatukseen. On olemassa ongelmia, jotka
katoavat, kun vain riittävän sitkeästi teeskentelee, ettei niitä ole olemassa. Paperittomien
terveydenhuolto ei kuitenkaan kuulu näihin ongelmiin. Jotta järjestelmämme säilyttäisi
universaalin luonteensa, on sitä tältä osin päivitettävä.

Arvoisa puhemies! Tuolloinen aloitteeni ei edennyt. Valitettavasti ei myöskään edennyt
hallituksen esitys samalta kaudelta. Toivon, että tällä kertaa menestymme paremmin. Mi-
käli näin ei käy, asiaan varmasti palataan.

17.56 Silvia Modig vas: Arvoisa rouva puhemies! Oikeus terveyteen on ihmisoikeus,
joka kuuluu jokaiselle, mutta Suomessa elävien paperittomien kohdalla tämä oikeus ei to-
teudu. Paperittomat eivät ole mikään uusi ilmiö, mutta heidän määränsä vain kasvaa halli-
tuksen nuivan ja julman maahanmuuttopolitiikan seurauksena. Tiukentunut maahanmuut-
topolitiikka lakimuutoksineen ja Maahanmuuttoviraston tiukentuneet linjaukset jättävät
yhä useamman vaille statusta. 

Paperittomien tilanne on erilainen eri puolilla Suomea, koska kunnilla on valta päättää
palvelujen laajuudesta. Myös siksi edustaja Huovisen aloite on niin tärkeä, että asialle saa-
daan valtakunnalliset pelisäännöt. 

Kotikaupunkini Helsinki — kuten kollegani edustaja Torsti totesi — on toiminut esi-
merkkinä ja kantanut vastuunsa, kun päätimme viime vuoden lopulla laajentaa paperitto-
mien terveyspalveluja välttämättömiin palveluihin. Aiemmin tämä oikeus oli Helsingissä
lapsilla ja raskaana olevilla, kun taas muille luvattiin vain kiireellinen hoito, kuten yhä val-
takunnan tasolla pääsääntönä on. 

Tämän keskustelun yhteydessä esitettiin pelkoja siitä, miten välttämättömän hoidon tur-
vaaminen johtaisi terveysturismiin, että se houkuttelisi Suomeen kalliita hoitoja tarvitse-
via tai kannustaisi jäämään maahan paperittomana, ikään kuin paperittomuus olisi kelle-
kään toivottava ratkaisu. Kuten edustaja Huovinen puheenvuorossaan perusteli ja kuten
asiantuntija-arviot osoittavat, pelko on perusteeton.

Jokaisessa vaiheessa, kun olemme Helsingissä laajentaneet paperittomien oikeuksia, on
maalattu maailmanloppu. Edustaja Torsti kävi puheenvuorossaan ansiokkaasti läpi avain-
lukuja Helsingin esimerkistä. Kertaus on opintojen äiti: Helsingin kaupungin virkamiesten
5



Pöytäkirjan asiakohta PTK 66/2018 vp
selvityksen mukaan paperittomien terveydenhuollon kokonaiskustannukset tulevat tänä
vuonna nousemaan noin 400 000 euroon. Helsingin sosiaali- ja terveystoimen budjetti on
yli 2 miljardia euroa. Iso osa paperittomista oleskelee Helsingissä ja pääkaupunkiseudulla,
ja mitä luultavimmin myös hallituksen toimien synnyttämät uudet paperittomat pääkau-
punkiseudulle hakeutuvat. Silti Helsinki yksittäisenä kuntana on katsonut, että sillä on va-
raa huolehtia ihmisoikeuksista. Helsingin esimerkki kertoo, ettei välttämättömän hoidon
turvaaminen ruuhkauta palveluja ja että taloudellisesti kysymys on melko marginaalinen. 

Kunpa yhteiskunnan reunalle ajetut paperittomat uskaltaisivat edes hakea tarvitsemaan-
sa apua. Tiukentunut politiikka ja rikollistaminen ajavat paperittomat välttelemään viran-
omaiskontaktia ja avunhakua. Jos hoitoon mennään vasta, kun tilanne on kuolemanvaka-
va, se vasta kalliiksi tuleekin. Isoimmaksi ongelmaksi on meillä Helsingissä muodostunut
se, ettemme tavoita heitä, jotka ovat terveyspalveluiden tarpeessa. Paperittomien hoidon
takaaminen on olennaista myös siinä, että pystymme ehkäisemään tarttuvien tautien leviä-
misen. Se on myös meidän kaikkien etu.

Nyt on korkea aika saattaa asia kuntoon valtakunnallisesti. Kuulun puolueryhmäni kans-
sa lakialoitteen allekirjoittajiin ja kiitän edustaja Huovista aloitteen tekemisestä ja kaikesta
arvokkaasta työstänne.

17.59 Päivi Räsänen kd: Arvoisa rouva puhemies! Minä myös puolestani kiitän edustaja
Susanna Huovista monesta yhteistyön kohdasta ja myös tästä lakialoitteesta. Toki meillä
on ollut asioita, joista olemme eri mieltä, mutta useita asioita, joiden eteen olemme yhdes-
sä rintamassa tehneet työtä, ja tämä on yksi esimerkki niistä asioista, joiden eteen jo viime
kaudella ministereinä saimme tehdä työtä.

Suomi on sitoutunut useisiin kansainvälisiin sopimuksiin, joissa säädetään oikeudesta
terveyteen. Nämä sopimukset asettavat minimivelvoitteet erityisen haavoittuvassa asemas-
sa olevien osalta, ja niiden mukaan esimerkiksi naisilla tulisi olla oikeus maksuttomaan
synnytystä edeltävään hoitoon, synnytykseen ja synnytyksen jälkeiseen hoitoon. Lapsilla
tulisi olla oikeus terveyspalveluihin samoin perustein kuin Suomen kansalaisilla.

Perustuslain mukaan jokaisella on oikeus ihmisarvoiseen elämään ja välttämättömään
huolenpitoon. Kun viime vaalikaudella perustuslakivaliokunta käsitteli samansisältöistä
hallituksen esitystä, niin silloin valiokunta totesi, että lakiesityksessä oli kysymys ihmisar-
voisen elämän edellytysten vähimmäistasosta, joka kuuluu kaikille. Ajattelen näin, että tä-
män silloisen lakiesityksen raukeaminen käytännössä tarkoitti sitä, että meillä vähimmäis-
taso ei ole tällä hetkellä turvattu. Eli perustuslain mukaan valtiolla ja kunnilla on velvolli-
suus turvata perus- ja ihmisoikeuksien toteutuminen, ja tätä velvollisuutta, perusoikeuk-
siin kuuluvaa velvollisuutta, ei voi sysätä vapaaehtoisuuden tai yksityisen hyväntekeväi-
syyden varaan tai kolmannen sektorin varaan. Tiedämme sen, että esimerkiksi vapaaeh-
toisvoimin toimivalla Global Clinicillä tavataan toistuvasti ihmisiä, jotka on käännytetty
julkisen terveydenhuollon palveluista, vaikka heidän terveydentilansa vaatisi hoitoa, ja ter-
veydenhuollon ammattilaiset ovat epätietoisia siitä, mitä hoitoa nykyisen terveydenhuolto-
lain puitteissa on mahdollista antaa potilaalle.

Nykyisen lainsäädännönhän pitäisi turvata kaikille kiireellinen hoitoonpääsy. Mutta se,
mikä on ongelmallista, on se, miten tulkitaan tämä kiireellinen hoito. Se on valitettavasti
tulkittu usein pelkästään päivystyshoidoksi. Kaikkea muuta hoitoa vaille jääneiden potilai-
den joukossa on esimerkiksi raskaana olevia naisia ja pieniä lapsia, vaikkapa lasten roko-
tuksia tai raskauden seurantaa. Tämä tilanne on tietysti epäinhimillinen, mutta se on myös
6



Pöytäkirjan asiakohta PTK 66/2018 vp
vaikea lääkäreille ja terveydenhuollon henkilökunnalle, jotka sen epävarmuuden vuoksi
sitten käännyttävät pois ihmisiä palveluista.

Itse ajattelen, että tämä tilanne on vastoin lääkärin etiikkaa, ja tämä on se perimmäinen
syy, minkä takia itsekin olen tämän aloitteen allekirjoittajien joukossa. Eli potilaan yhteis-
kunnallinen asema ei saisi vaikuttaa potilaan saamaan hoitoon. Lääkärin kannalta on aika
kestämätöntä, että lääkärin ammattietiikka ja terveydenhuollon toimintaperiaatteet ovat
keskenään ristiriidassa. Aikoinaan kun lääkärinä työskentelin, omana kokemuksena totean
sen, että välillä potilaana saattoi olla henkilöitä, jotka olivat saaneet vamman tai sairastu-
neet ihan jonkun laittoman tai rikollisen toiminnan yhteydessä, ja ketään ei kuitenkaan jä-
tetä hoitamatta sen takia.

Otan nyt yhden ääriesimerkin — haluamatta rinnastaa paperittomia näihin henkilöihin.
Kun Turun puukottajaa hoidettiin pitkään vammojensa vuoksi Turun yliopistollisessa sai-
raalassa, heräsi aika paljon keskustelua siitä, että miksi häntä hoidetaan siellä nyt yhtä hy-
vin kuin näitä uhreja tai uhrien auttajia. Mutta se on se lääkärin etiikan lähtökohta. Eli en
todellakaan vertaa paperittomia terroristeihin, mutta haluan osoittaa, että lääkärin etiikka
lähtee aina siitä potilaan auttamisesta. Jokaisen on voitava luottaa siihen, että lääkäri ei
koskaan erottele potilaitaan minkään yhteiskunnallisen tai minkään muun syyn vuoksi,
myöskään laittoman toiminnan vuoksi. Toki meillä tulevat sitten maanpetos ja lapsen sek-
suaalinen hyväksikäyttö poikkeuksina tähän, mutta paperittomat eivät ole tässä joukossa.
Siksi ajattelen, että paperittomien hoitamatta jättäminen on syvästi lääkärin etiikan vastais-
ta, vaikka he oleskelisivatkin laittomasti maassa.

Tämä hoitoonpääsyn viivyttäminen näissä tilanteissa, jotka on tässä aloitteessa hyvin
kuvattu, on myös taloudellisesti lyhytnäköistä. Kiireellinen hoito on aina sitä oikea-aikais-
ta hoitoa kalliimpaa. Esimerkiksi jos jätetään rokottamatta lapsi, joka sairastuu hinkuys-
kään ja joutuukin sitten kiireelliseen hoitoon, kenties jopa tehohoitoon, niin kyllähän se nyt
tulee paljon kalliimmaksi kuin se, että se lapsi rokotetaan.

Ruotsissa paperittomien hoidon laajentaminen samantapaiseksi kuin mitä tässä on esi-
tetty jäi kustannusvaikutuksiltaan alle puoleen arvioidusta.

Totean vielä lopuksi, että myös Lääkäriliittohan on hyvin voimakkaasti ottanut kantaa
siihen, että tämä asia pitäisi saada kuntoon.

18.06 Jani Mäkelä ps: Arvoisa puhemies! Heti tähän alkuun on varmaan syytä korjata
sellainen termisekaannus, että kun täällä puhutaan paperittomista, niin tosiasiassa on kysy-
mys laittomasti tai luvattomasti maassa olevista. [Vasemmalta: Ei ole!] Ja tuo, mitä edus-
taja Räsänen äsken puhui lääkärin etiikasta, pitää varmastikin paikkansa, että lääkäri ei voi
jättää ketään hoitamatta, mutta se on sitten taas aivan eri asia kuin se, että alamme lainsää-
dännössä tunnustamaan joitain oikeuksia laittomasti maassa oleville, Suomi kun on länsi-
mainen oikeusvaltio, jota hallitaan laillisuuden kautta. 

Esimerkiksi turvapaikan hakeminen voi olla oikeus, mutta sen saaminen ei ole oikeus.
Jokaisen asia käsitellään viranomaistahon toimesta ja siitä prosessista voidaan käynnistää
kaikki käytettävissä olevat oikeusturvakeinot. Sen, joka ei turvapaikkaa saa eikä myös-
kään oleskele maassa jollain muulla laillisella perusteella, tulee maasta poistua. Tämä on
aivan yksiselitteistä ja ymmärrettävää. Jos hän poistuessaan tarvitsee jotain välitöntä lää-
kärihoitoa, hänelle se annettakoon, mutta poistumisen tulee olla pääasiallinen tehtävä. 

Suosittelisinkin aloitteen tekijää keskustelemaan näistä aiheista ja laillisuusperiaatteen
noudattamisesta vaikkapa puoluetoverinsa, entisen sisäministeri Kari Rajamäen kanssa,
7



Pöytäkirjan asiakohta PTK 66/2018 vp
jonka ansiosta tämä esitys aikanaan käsitykseni mukaan pöydälle jäikin. Hänen aikanaan
sentään pystyi luottamaan, että myös SDP oli Suomen ja suomalaisten asialla eikä pyrki-
nyt avaamaan Suomea maailman sosiaalitoimistoksi. [Vasemmalta: Huh huh!]

Toinen varapuhemies Tuula Haatainen: Myönnän vastauspuheenvuoron, edustaja Huo-
vinen.

18.07 Susanna Huovinen sd (vastauspuheenvuoro): Arvoisa rouva puhemies! Ensinnä-
kin on korjattava edustajan esittämä väite, jossa hän sanoi, että paperittomat ovat aina lait-
tomasti maassa oleskelevia. Siis meillä on erilaisia paperittomia, jotka tarvitsisivat tämän
lakialoitteen mukaista apua: esimerkiksi sellaiset henkilöt, jotka ovat tulleet Suomeen
opiskelutarkoituksessa tai muusta syystä muualta kuin EU- tai Eta-valtiosta ja ovat esimer-
kiksi saaneet oleskeluluvan yksityisen sairausvakuutuksen perusteella mutta joiden vakuu-
tusturva on päättynyt tai se ei olekaan kattava; Suomeen muualta kuin EU- tai Eta-valtiosta
tai Sveitsistä tullut henkilö, jonka kotipaikkaoikeuden käsittely on vaikkapa kesken tai
epäselvä. Eli meillä on lukuisa joukko ihmisiä, jotka kuuluvat tämän määritelmän piiriin.
Kannattaa näissä olla varsin tarkka.

Ja mitä tulee oikeuteen saada hoitoa: Minusta olisi suoraselkäisempää — jos joukossam-
me on niitä edustajia, jotka ovat sitä mieltä, että Suomen ei pidä olla sitoutunut kansainvä-
lisiin sopimuksiin, joissa turvataan kaikille [Puhemies koputtaa] täällä oleskeleville tietyn-
tasoiset ihmisoikeudet — sitten kannattaisi kertoa täällä avoimesti, että Suomen pitää näis-
tä kaikista erota. 

18.08 Anna Kontula vas (vastauspuheenvuoro): Arvoisa puhemies! Ensinnäkin toteai-
sin, että vaikka osa paperittomista on luvattomasti maassa olevia, kyse on samantasoisesta
rikkeestä kuin esimerkiksi ylinopeuden ajaminen. Oletan, että edustaja Mäkelä ei suinkaan
ajattele, että meidän pitäisi kieltää terveyspalvelut kaikilta ihmisiltä, jotka ajavat ylinope-
utta tai syyllistyvät johonkin muuhun vastaavansuuruiseen rikkeeseen. 

Edelleen haluaisin valottaa vähän sitä, mitä edustaja Huovinen tuossa jo puhui näistä
esimerkeistä, ketkä kaikki ovat paperittomia: esimerkiksi henkilö, joka on naimisissa suo-
malaisen kanssa ja odottelee täällä oleskelulupaansa ja on raskaana. Hän ei ole oikeutettu
suomalaisiin terveyspalveluihin tänä aikana, ennen kuin hän sen oleskeluluvan perhesi-
teen perusteella täällä saa. Joissakin tapauksissa paperiton henkilö voi olla terveysoikeuk-
sien näkökulmasta jopa suomalainen, joka on asunut pitkään ulkomailla, siirtynyt sikäläi-
sen terveysvakuutuksen piiriin ja sittemmin paluumuuttanut takaisin Suomeen. 

Toinen varapuhemies Tuula Haatainen: Jos tästä halutaan käydä debattia, niin se ava-
taan nyt. Pyydän nousemaan seisomaan ja painamaan V-painiketta.

18.10 Jani Mäkelä ps (vastauspuheenvuoro): Arvoisa puhemies! Kun hieman vääriäkin
tulkintoja tehtiin sanomastani, niin täytyy niitä korjata. 

Elikkä tuo edustaja Kontulan lähtökohta siitä, että jotenkin rinnastaisin laittomasti
maassa olevat joihinkin muihin rikoksentekijöihin, on väärä. Elikkä en lähtenyt ottamaan
tähän kantaa millään tavoin sen teon perusteella vaan sillä perusteella, onko henkilöllä
oleskeluoikeus maassamme ja tuleeko hänellä sitä kautta olla oikeus sosiaaliturvaan ja täy-
siin palveluihin maassamme. 
8



Pöytäkirjan asiakohta PTK 66/2018 vp
Kukaan ei myöskään ole kiistänyt lääkärin velvollisuutta hoitaa kiireellistä hoitoa tarvit-
sevia potilaita. Tällaiseen en myöskään ole ottanut kantaa vaan siihen, laajennetaanko ne
oikeudet, jotka laillisesti Suomessa olevalla ulkomaalaisella tai Suomen kansalaisella on,
myös laittomasti tai ilman lupaa Suomessa oleville ulkomaalaisille. Tämä on mielestäni
kestämätön ajatus, jos tällainen laajennus aiotaan tehdä. 

18.11 Susanna Huovinen sd (vastauspuheenvuoro): Arvoisa rouva puhemies! Vielä ehkä
tähän, että kyllä itse ymmärsin edustaja Mäkelän ensimmäisen puheenvuoron siten, että
tämä määritelmä paperittomista oli erilainen kuin mikä se virallisesti on, ja siihen halusin
puuttua.

Lisäksi haluan vielä todeta sen, että kun täällä monesti näissä perusteluissa sanotaan juu-
ri tämä, että kyllä kiireellinen hoito täytyy kaikille totta kai lääkärin kyetä antamaan, niin
tässä on nyt käytetty tästä aiheesta jo monia puheenvuoroja, joissa on seikkaperäisesti ker-
rottu, että juuri se on kustannuksiltaan paljon raskaampi tapa hoitaa näitä ihmisiä, joille on-
gelmia tulee. Se on myöskin inhimillisesti raskaampi tapa. Jos ajattelee itselleen jonkun pe-
russairauden — hoitamatta jätetyn diabeteksen, hoitamatta jätetyn astman, monenlaisia pe-
russairauksia — mikä on se inhimillinen tragedia, joka syntyy siitä, että ihminen ei mis-
tään saa apua, puhumattakaan lapsista ja raskaana olevista naisista?

18.12 Anna Kontula vas (vastauspuheenvuoro): Edustaja Mäkelä, kerron yhden esimer-
kin. Suomessa ei ole viime aikoina syntynyt hiv-positiivisia lapsia muille kuin paperitto-
mille. Tämä johtuu siitä, että meidän raskausajan neuvolakäytäntöihin kuuluu hiv-testi ru-
tiinina kaikille äideille. Kysymys on sairaudesta, joka voidaan estää, jos lääkitys aloitetaan
raskauden aikana, ja testeistä, joiden hinta on todella minimaalinen suomalaisessa budje-
tissa. Oletteko todella sitä mieltä, että on kestämätön tilanne, jos nekin raskaana olevat nai-
set Suomessa, joilla ei ole papereita, saavat hiv-testauksen raskautensa aikana? Mikä siinä
tekee siitä niin kestämätöntä?

18.13 Jani Mäkelä ps (vastauspuheenvuoro): Arvoisa puhemies! Tämä on nyt mielen-
kiintoinen keskustelu siinä mielessä, että ensin tehdään lakialoite, jossa vaaditaan tervey-
denhuollon avaamista hyvin, hyvin laajasti käytännössä kaikille, [Vasemmalta: Ei!] jotka
saattavat liittyä tähän asiaan, ja nyt käydään esittämään yksittäisiä äärimmäisiä esimerkke-
jä asioista, joissa voisi kenties noudattaa jonkinlaista harkintaa, mutta eihän silloin tällai-
nen lakialoite ole oikea tapa näiden asioiden edistämiseen, jos tätä avataan näin laajasti.

18.13 Päivi Räsänen kd (vastauspuheenvuoro): Arvoisa rouva puhemies! Tässä aloittees-
sa ei olla avaamassa hyvin laajasti terveyspalveluita paperittomille, vaan tässä puhutaan ni-
menomaan välttämättömistä terveyspalveluista. Ja mielestäni se oleellinen vastaus edusta-
ja Mäkelän kysymykseen on se, että ei terveydenhuollon henkilökunnan tai lääkäreiden
tehtävä ole toimia poliisina tai tuomarina muissakaan tilanteissa, ei myöskään näissä tilan-
teissa. Ja silloin, kun puhutaan välttämättömästä hoidosta, puhutaan juuri esimerkiksi pik-
kulasten rokottamisesta tai raskaudenaikaisesta hoidosta, joiden laiminlyöminen saattaa
johtaa sitten kiireellisten terveydenhuollon palvelujen tarpeeseen. Esimerkiksi jos lapset
eivät saa rokotuksia, niin he saattavat sitten joutua päivystykseen myöhemmin saatuaan
juuri sen hinkuyskän — ja tartutettuaan sitä sitten myös kantasuomalaisille ja heidän lap-
9



Pöytäkirjan asiakohta PTK 66/2018 vp
silleen. [Puhemies koputtaa] Eli kyllä tämä suojaa myös kantasuomalaisia, jos pidetään
huolta näistä perustarpeista [Puhemies: Aika!] ja välttämättömyyksistä.

18.14 Tiina Elovaara sin (vastauspuheenvuoro): Arvoisa puhemies! Haluan myöskin to-
deta sen, että ”laiton” ja ”paperiton” eivät mielestäni ole synonyymejä. Meillä on Suomes-
sa henkilöitä, jotka ovat täällä laillisesti, joilla on turvapaikkaprosessi esimerkiksi kesken
mutta joilla ei välttämättä ole papereita. Siinäkin mielessä tämä on aika sokkeloinen kes-
kustelu. Tuntuu, että maahanmuuttokriitikot monesti haluavat niputtaa tämän sanan ”lai-
ton” alle lähes kaikki maahanmuuttoon liittyvät henkilöt, mikä on hieman ongelmallista,
koska jokaisella on omantyyppinen tilanne ja tarina. 

Tämä aloite on siitä erittäin ansiokas, että tässä tarkkarajaisesti kerrotaan, perustellaan,
miksi juuri näille heikossa asemassa oleville, erityisesti naisille ja lapsille, tulee taata vält-
tämätön terveydenhuolto. [Susanna Huovinen: Juuri näin!]

18.16 Anders Adlercreutz r (vastauspuheenvuoro): Ärade talman! On ihan selvä, että
tässä nyt ehkä jotenkin puhutaan ristiin tai ei ymmärretä, mistä on kysymys. Tämä on ver-
rattain pienelle ryhmälle kohdistettu toimenpide, jolla suojellaan meidän yhteiskuntaa, pi-
detään ihmiset yhteiskunnan sisällä meidän kaikkien eduksi, jotta yhteiskunta olisi toimi-
vampi, terveempi, inklusiivisempi, välittävämpi. Ja jos sen ohella vielä säästyy turhilta,
kalliilta toimenpiteiltä, niin eikö se ole kaikkien etu?

18.16 Pilvi Torsti sd (vastauspuheenvuoro): Arvoisa puhemies! Oikeastaan tässä kolle-
gat käyttivät kaikki hyviä puheenvuoroja. 

Alleviivaisin nyt vielä, kun edustaja Mäkelällä oli luvuista ja niiden moninaisuudesta
niin paljon kysymyksiä, että tosiaan sisäministeriö on arvioinut joulukuussa 2017, että
tämä tarkka luku on 2 300 henkilöä, tämän määritelmän puitteissa, jota tässä keskustelussa
paperittomista ja myöskin näistä terveyspalveluista käytetään.

Lisäksi kiitokset edustaja Räsäselle hyvästä kuvauksesta siitä, mitä on välttämätön ter-
veydenhuolto, ja sen erittelystä — myös ihan niin kuin lääkärin ammattitaidolla — mitä on
terveydenhuollon ammattilaisen tekemä arvio ja millä perusteella näitä tehdään. Siitähän
tässä on kysymys eikä mistään esimerkiksi minun valtiotieteen tohtori -perusteella teke-
mistäni arvioista vaan lääketieteen ammattilaiselle annettavasta mahdollisuudesta arvioi-
da valtakunnallisten ikään kuin normien puitteissa näitä tilanteita. — Kiitos.

18.17 Jani Mäkelä ps (vastauspuheenvuoro): Arvoisa puhemies! Vielä tuohon viimei-
seen edustaja Torstin puheenvuoroon: Jos sisäministeriö arvioi, että nyt on 2 500 sellaista
henkilöä, jotka tämän piirissä olisivat, niin montako niitä henkilöitä mahtaa olla ensi vuon-
na tähän aikaan, kun näitä kielteisiä turvapaikkapäätöksiä alkaa lainvoimaistumaan ja näi-
tä henkilöitä ei kuitenkaan käytännössä saada maasta poistettua? Koska ei heitä mikään
muukaan Euroopan maa saa poistettua, niin tuskinpa myöskään Suomi.

18.18 Pilvi Torsti sd  (vastauspuheenvuoro):  Arvoisa puhemies! Aivan oikein, kuten
omassa puheenvuorossani totesinkin, tämä lakialoite on juuri siksi erittäin ajankohtainen,
että tämän vuoden aikana me tulemme näkemään isomman joukon johtuen Suomen omas-
ta politiikasta ja sen erittäin pitkittyneistä prosesseista, joiden oikeudelliset perusteet eivät
myöskään ole näyttäneet kaikilta osin toteutuneen, ja senkin takia ne pitkittyvät. 
10



Pöytäkirjan asiakohta PTK 66/2018 vp
Näin ollen on nimenomaan meidän oman yhteiskuntamme kannalta — kuten edustaja
Adlercreutz erittäin hyvin kuvasi — kaikkien etu tässä kohtaa luoda yhdet käytänteet, joita
kunnat sitten voivat noudattaa. Joillekin meistä se on ennen kaikkea ihmisoikeuskysymys,
toisille se voi olla turvallisuuskysymys, mutta ennen kaikkea se on kyllä jokaisen suoma-
laisen etu, ja sitä on kyllä aika vaikea argumentoida muuksi.

18.19 Susanna Huovinen sd (vastauspuheenvuoro): Arvoisa rouva puhemies! Me kaikki
varmasti allekirjoitamme sen, että suomalaisten mutta myös kaikkien täällä olevien ihmis-
ten tulisi olla yhdenvertaisessa asemassa. Tämä lähtee jo meidän perustuslakimme kirjauk-
sesta. En tiedä, onko salissa sitten edustajia, jotka ovat eri mieltä meidän perustuslakimme
kanssa tästä peruslinjauksesta. Mutta kun näin on, niin voi hyvällä syyllä kysyä, miksi me
emme tässä asiassa kykenisi tekemään lainsäädäntöä, joka turvaisi kaikille kunnille mah-
dollisuuden tehdä samansisältöisiä ratkaisuja. Nythän ihmiset ovat eriarvoisessa asemassa
juuri sen vuoksi, että tätä kansallista käytäntöä ei ole missään tehty, ja nämä erot eri kau-
punkien välillä, eri alueiden välillä ovat valtavia.

Ja vielä totean tähän, että tämän lakialoitteen mukaan lain turvaamia palveluja olisivat
terveydenhuollon ammattihenkilön välttämättömiksi arvioimat lyhytkestoiset terveyspal-
velut — ei siis mikään laaja kattaus, johon tässä keskustelussa tunnutaan viittaavan.

Toinen varapuhemies Tuula Haatainen: Vielä vastauspuheenvuoro, edustaja Kontula,
ja sitten mennään puhujalistaan.

18.20 Anna Kontula vas (vastauspuheenvuoro): Arvoisa puhemies! Meillähän on aika
paljon muista maista kokemuksia siitä, miten erilaiset terveyslainsäädännöt suhteessa pa-
perittomiin toimivat. Erityisen kiinnostava esimerkki on Espanjan esimerkki, koska Espan-
jassa muutamia vuosia sitten rajattiin paperitttomien oikeuksia terveyspalveluihin, ei niin
heikolle tasolle kuin ne Suomessa ovat, mutta kuitenkin heikommalle tasolle kuin mitä ne
aikaisemmin olivat. Paikalliset lääkärijärjestöt järjestivät muun muassa tuhansien lääkäri-
en mielenosoitusmarsseja näitä vastaan, koska kokivat ne niin ongelmallisiksi. Ja aika
pian, ei mennyt kuin pari vuotta, arvioissa laajalti pääministeriä myöten todettiin, että tämä
oli virheliike, että kustannukset, mitä paperittomien hoidosta tuli, nousivat, koska oikea-ai-
kainen hoito ei enää ollut mahdollista. Kuolleisuus nousi, ja tartuntatautien estäminen kävi
aikaisempaa hankalammaksi. Näiden kokemusten pohjalta en voi kuin suositella [Puhe-
mies koputtaa] sitä, ettemme ainakaan samaan suuntaan mene.

18.21 Anders Adlercreutz r: Arvoisa puhemies, ärade talman! Yhteiskuntaa mitataan
sen mukaan, miten se kohtelee heikompiaan, miten se huomioi heitä, joilla on kaikkein vä-
hiten. Siitä tässäkin lakialoitteessa on kysymys. Mutta kyse on myös ihan terveestä itsek-
kyydestä, kuten tässä on tullut moneenkin otteeseen esille. On selvä, että me yhteiskunta-
na, me suomalaisina, voitamme, jos teemme työtä sen eteen, että kaikki joukossamme ovat
osa tätä yhteisöä.

Valtiolla on velvollisuus turvata jokaisen alueellaan oleskelevan perusoikeudet, kuten
edustaja Huovinen sanoi. Tämän pitäisi olla itsestäänselvä asia. Me voimme omalta osal-
tamme nyt vaikuttaa siihen, että Suomikin olisi askeleen lähempänä tätä tavoitetta.

Edustaja Huovinen otti omassa puheessaan esille ne järkisyyt, jotka puoltavat tämän
aloitteen hyväksymistä. Edustaja Torsti avasi ansiokkaasti Helsingin kokemuksia. Sairaita
11



Pöytäkirjan asiakohta PTK 66/2018 vp
kannattaa hoitaa, sairauksia kannattaa ennaltaehkäistä, lapsia kannattaa suojella. Se, että
terveyspalveluja tarjotaan paperittomille, ei suojele pelkästään heitä; se suojelee meitä, ei
pelkästään taudeilta ja sairauksilta, se ei suojele meitä pelkästään arvomaailmamme rapau-
tumiselta vaan myös korkeammilta kustannuksilta, kuten edustaja Räsänen sanoi. Jos jo-
kin asia vie maailmaa eteenpäin, jos jokin asia vie ihmisyyttä, inhimillisyyttä eteenpäin, se
kannattaa tehdä. Siitä on ollut kysymys, kun Suomea tähänkin pisteeseen on rakennettu —
olkoonkin sitten, että parempi maailma saattaa olla vetovoimatekijä.

Arvoisa puhemies! Kyynisyys ei maailmaa peri. Hyvät teot sen tekevät, välittäminen
sen tekee ja tässä tapauksessa jopa itsekkyys. Haluan kiittää edustaja Huovista siitä, että
hän tämän lakialoitteen myötä osoittaa meille kaikille, mistä kansanedustajan työssä on ky-
symys. — Kiitos. [Tiina Elovaara: Hyvä puhe!]

18.24 Satu Hassi vihr: Arvoisa puhemies! Myös minä haluan kiittää edustaja Huovista.
Se on hieno valinta, että edustaja Huovinen on valinnut juuri tämän asian viimeiseksi val-
tiopäivätoimekseen. Tämä lakialoite on tässä keskustelussa jo perusteltu hyvin.

Pidän erittäin valitettavana sitä, että viime eduskunnan loppumetreillä hyvin pieni jouk-
ko edustajia onnistui kikkailemaan tämän asian raukeamaan. Uskon, että se tapahtui vas-
toin viime eduskunnan enemmistön tahtoa. [Susanna Huovinen: Näin oli! — Silvia Mo-
dig: Kyllä!]

Kuten edustajat ovat jo todenneet, kyse on paitsi inhimillisyydestä myös meidän kaik-
kien — varmaan ymmärrettävästi meidän kaikkien — etujen mukaisista asioista, kuten
tarttuvien tautien leviämisen ehkäisystä, neuvolapalveluista raskaana oleville, jotta heidän
odottamansa lapset voisivat syntyä terveinä, sen ehkäisystä, etteivät halvalla tai kohtuu-
kustannuksin hoidettavat taudit pahene vakaviksi ja paljon kalliimmalla hoidettaviksi, tai
sen estämisestä, etteivät krooniset taudit, kuten diabetes, aiheuta rajuja, vakavia seurauk-
sia, kuten vaikkapa kuolioita ja tarvetta amputointiin.

Kuten edustaja Torsti ja monet muut ovat jo kertoneet, Helsinki päätti hoitaa tämän
asian omalla alueellaan. Helsingissä puhuttiin kustannuksista paljon, ja jos olen oikein ym-
märtänyt, Helsingin arvio kustannuksista on, että näiden paperittomien välttämättömien
terveyspalveluiden kustannukset ovat kaupungin koko terveysbudjetista noin promillen
kolmasosa — tai prosentin kolmaskymmenesosa — mutta toisaalta kun näistä jo moneen
kertaan mainituista syistä ne tuovat myös säästöä, niin on vaikeaa arvioida sitten, mikä on
se kokonaisvaikutus. Se voi hyvinkin olla myönteinen kokonaiskustannuksiin.

Pohjimmiltaan kyse on inhimillisyydestä, mutta toisaalta kyse on myös siitä, että nykyi-
nen hallitus on muuttanut maahanmuuttopolitiikkaa epäinhimillisempään suuntaan, mikä
myöskin sitten on omiaan lisäämään paperittomien määrää. Tätähän ei määrää mikään
luonnonlaki, vaan kyse on poliittisesta valinnasta. Tällä hetkellä Suomi hajottaa turvapai-
kanhakijoiden perheitä mielivaltaisesti, hakee lapsia säilöön kesken koulupäivän, lähettää
ihmisiä suurella todennäköisyydellä hengenvaaraan. Median otsikoissa on jatkuvasti yksit-
täisten ihmisten lohduttomia kohtaloita, ja me kansanedustajat saamme kansalaisilta niistä
hätääntyneitä viestejä. Turvapaikkamenettelyn asiantuntijat ovat jo pitkään kritisoineet si-
tä, että Suomi lähettää ihmisiä hengenvaaraan.

Tänään kyselytunnilla ryhmäni otti esille Migrin toiminnasta tehdyn selvityksen, jonka
on tehnyt Migri itse, ja yllätys yllätys, ei ollut huomannut toiminnassaan suuria puutteita,
joskin pitkän listan pienempää korjattavaa. No, tämä hallitus on kuitenkin heikentänyt sitä
prosessia, jolla turvapaikan tarve selvitetään, esimerkiksi siten, että hakijan oikeusavustaja
12



Pöytäkirjan asiakohta PTK 66/2018 vp
saa työstään kiinteän könttäsumman, jonka johdosta hakijoita avustavat myös sellaiset ju-
ristit, jotka eivät tee työtään kunnolla. Turvapaikanhakija ei pääsääntöisesti enää saa oikeu-
dellista avustajaa ratkaisevaan käsittelyyn eli turvapaikkapuhutteluun, joka on kuitenkin
koko turvapaikkaprosessin tärkein vaihe, koska siihen pohjautuu paitsi itse turvapaikka-
päätös myös mahdollinen valitusprosessi. Myös epäpätevien tulkkien käyttö on vakava on-
gelma. Jos se menettely, jolla tieto turvapaikkapäätöksen pohjaksi kootaan, ei ole pätevä,
väistämättä tehdään vääriä päätöksiä. Tällä politiikalla siis hallitus paitsi ajaa pakkopalau-
tettavia ihmisiä hengenvaaraan myös lisää maassa laittomasti olevien määrää. Jotta Suomi
toimisi oikeusvaltion tavoin, meidän todella pitäisi korjata hyvin paljon siinä, miten koh-
telemme turvapaikanhakijoita.

Tämän lakialoitteen hyväksyminen korjaisi ulkomaalaispolitiikastamme vain pienen
osan, mutta se korjaus on välttämätön. Aivan kuten edustaja Adlercreutz totesi, se on paitsi
inhimillistä myös meidän oman etumme mukaista, ja on hyvin perusteltua, että yhtenäis-
täisimme käytännön koko maassa.

18.29 Tiina Elovaara sin: Arvoisa puhemies! Katsoin, että on tärkeää olla puhumassa tä-
nään Susanna Huovisen aloitteen puolesta, myöskin siksi, että tällä hetkellä taidan olla sa-
lissa ainoa hallituspuolueen edustaja. [Silvia Modig: Ja rohkea sellainen!] Haluan tässä
avoimesti todeta sen, että pidän sitä, mitä nykyhallituksen maahanmuuttopolitiikasta on
täällä todettu, kohtuullisen oikeana arviona, ja sanon tämän tosiaan hallituspuolueen edus-
tajana.

Suomi kohtasi vakavan pakolaiskriisin, ja tilanne oli silloin hetkellisesti jopa hieman
kaoottinen, ja sen seurauksena poliitikot painoivat varmaankin myös paniikkinappulaa.
Nykyhallituksen maahanmuuttopolitiikkaa voi osa pitää erinomaisena ja osa erittäin huo-
nona. Itse asetun jonnekin sinne välimaastoon, mutta olen ehdottomasti sitä mieltä, että jos
jonnekin suuntaan nyt pitäisi liikkua, niin se on nimenomaan tämä suunta, mitä Susanna
Huovisen aloitekin osoittaa.

Eli me olemme tiukentaneet politiikkaamme hyvin vahvasti. Me emme mielestäni voi
sitä tästä enää tiukentaa olematta epäinhimillisiä. Päinvastoin, meidän tulee astua kohti ih-
misyyttä, mennä takaisinpäin, ja siinä mielessä toivon, että ensi vaaleissa valittava hallitus
ottaa tämän aloitteen pöydällensä ja vie sen eteenpäin ja että arvioisimme koko turvapaik-
kajärjestelmäämme kokonaan uudelleen. Siinä on ongelmia, joita tässä ansiokkaasti muun
muassa kollega Hassikin toi esiin. Koko turvapaikkaprosessissa on haasteita.

Tässä samalla tuonkin esiin, että valmistelen itsekin parhaillaan lakialoitetta koskien
turvapaikanhakijoiden oikeudellista asemaa tilanteissa, joissa he saavat karkotuspäätök-
sen, vaikka he ovat erittäin ansiokkaasti integroituneet Suomeen, opetelleen kielen, ovat
töissä, opiskelevat, heillä on sosiaalinen verkosto. Olen tietoisesti nimennyt tämän laki-
aloitteen sisuviisumiksi ja toivon, että saan sille kollegoilta tukea sitten, kun siihen lähden
nimiä keräämään. Eli haluan myös omalta osaltani kantaa vastuuta siitä politiikasta, mitä
hallitus on tehnyt, ja osata myös tunnustaa ne asiat, mitä pitää korjata, ja toivon, että tätä
kykyä löytyy myös muilta tahoilta. Tiedän, että täällä on myös kollegoita, jotka ovat toista
mieltä, ja heillekin kiitos siitä. Mielestäni on aina arvokasta, että on myös erimielisyyttä ja
se tuodaan esiin, eli Mäkelä ja Savio täällä ovat ansiokkaasti myöskin paikalla, ja haluan
osoittaa kunnioitukseni myös heidän näkemyksiään kohtaan.

Mutta seison vahvasti Susanna Huovisen erinomaisen inhimillisen lakialoitteen takana
ja sanon tässä myös hänelle kiitokset vielä virallisesti aivan kaikesta.
13



Pöytäkirjan asiakohta PTK 66/2018 vp
18.33 Sami Savio ps: Arvoisa puhemies! Tämä käsittelyssä oleva lakialoite kuntien vel-
vollisuudesta järjestää eräitä terveydenhuollon palveluja eräille ulkomaalaisille ja laiksi ra-
jat ylittävästä terveydenhuollosta annetun lain muuttamisesta, se on siis pääsääntöisesti sa-
mansisältöinen kuin hallituksen viime vaalikaudella antama esitys, joka raukesi siis vaali-
kauden päättyessä. Silloinhan entisellä sisäministerillä, arvostetulla sosiaalidemokraatti-
sella poliitikolla Kari Rajamäellä, oli tässä asiassa suuri rooli, mistä hänelle kuuluu täysi ja
lämmin kiitos.

Arvoisa puhemies! Tämän vaalikauden aikana on jo laajennettu laittomasti maassa oles-
keleville myönnettyjä sote-palveluita sekä joidenkin kaupunginvaltuustojen tekemillä pää-
töksillä että myös eduskunnan viime joulukuussa säätämällä lailla, jolla osa kyseisten pal-
veluiden kunnille aiheuttamista kustannuksista korvataan valtion varoista.

Tämä Helsingin kaupunginvaltuuston päätös, josta tänäänkin on keskusteltu, syntyi
melko niukalla enemmistöllä, vaikka muun muassa esityksen kustannusarvio oli vajavai-
sesti laadittu, ja rohkenenkin myös epäillä vahvasti täällä tänäänkin esitettyä arviota vain
400 000 euron lisäkustannuksista. Tulemme myöhemmin varmasti näkemään, mitä ne to-
dellisuudessa ovat — arvelen, että ne ovat huomattavasti suuremmat.

Arvoisa puhemies! Ongelmaksi tämän lakiesityksen ja yleisesti tämän kehityksen kan-
nalta muodostuu se, että tietyt puolueet ovat halukkaita laajentamaan yhteiskunnan tarjo-
amia peruspalveluita myös niille henkilöille, joilla ei ole laillista lupaa oleskella Suomes-
sa. Tässä ei ole kysymys vain taloudesta vaan myös periaatteesta, nimittäin siitä, kuuluvat-
ko suomalaisten veronmaksajien kustantamat palvelut myös henkilöille, joilla ei ole lail-
lista lupaa olla maassa.

Arvoisa puhemies! Suomessa on nykyään varovaistenkin arvioiden mukaan useita tu-
hansia laittomasti maassa oleskelevia henkilöitä. Tilanne on muuttunut hyvin merkittäväs-
ti siitä, kun tämä viime vaalikaudella tehty hallituksen alkuperäinen esitys on tehty. Perus-
suomalaisten kanta tähän asiaan on varmasti tullut hyvin selväksi jo edustaja Mäkelänkin
puheenvuoroista, mutta todettakoon se tässä vielä kertaalleen pöytäkirjaan: me emme kan-
nata laittomasti maassa oleskeleville tarjottavien sote-palveluiden laajentamista, mihin täl-
lä aloitteella pyritään.

Tilannetta on ryhdyttävä korjaamaan pikemminkin palauttamalla laittomasti maassa
oleskelevat henkilöt lähtömaihinsa, sekä tietysti muutenkin on korjattava Suomen maahan-
muuttopolitiikkaa siten, ettei laittomasti maassa oleskelevien henkilöiden määrä enää kas-
va. Suomen yhteiskuntajärjestelmän tulee nojata laillisuusperiaatteeseen, mihin edustaja
Mäkeläkin edellä viittasi. 

18.36 Anna Kontula vas: Arvoisa puhemies! Aloitan korjaamalla edellisen puhujan pu-
heenvuorosta pari pientä epätarkkuutta. Ensinnäkin tämä Helsingin arvio 400 000:sta ei
tarkoita lisäkustannuksia suhteessa siihen tilanteeseen, että paperittomille tarjottaisiin vain
akuutti terveydenhuolto, vaan siihen tilanteeseen, että paperittomia ei olisi lainkaan ole-
massa, joka siis ei ole realistinen lähtötilanne. Mikäli paperittomille tarjottaisiin vain kii-
reellinen hoito, me emme tiedä, mikä kustannus silloin olisi, olisiko se 400 000 plussaa vai
miinusta, mutta aivan varmasti se ei olisi nolla.

Toinen epätarkkuus tai ehkä looginen kieppi on ajatus siitä, että me voimme nojata lail-
lisuusperiaatteeseen ja samanaikaisesti jotenkin poistaa paperittomat Suomesta. Näinhän
ei ole, koska ensinnäkin meidän mahdollisuuttamme lähettää ihmisiä kotimaihinsa rajaa
kansainvälinen oikeus, johonka me olemme sitoutuneet, ja nämä kansainväliset sopimuk-
14



Pöytäkirjan asiakohta PTK 66/2018 vp
set ovat osa meidän oikeusjärjestelmäämme ja osa sitä laillisuusperiaatetta, josta edustaja
puhui.

Suomen kokoisen valtion ei kannata lähteä sille tielle, että me irtisanoudumme kansain-
välisistä sopimuksista ja ryhdymme palauttelemaan ihmisiä toisten valtioiden suverenitee-
tin alueelle. Jos me niin teemme, jollekin valtiolle voi tulla mieleen, että myöskään Suo-
men suvereniteetti ei ehkä ole pyhä ja koskematon vaan että ehkä sitäkin voidaan lähteä
loukkaamaan. Toiseksi, meillä on aika laaja kokemus muista maista siitä, että paperittomi-
en tilanteen ratkaiseminen palauttamalla ei yksinkertaisesti toimi. Huomattavasti meitä
vankemmin aseistautuneet, huomattavasti meitä laajemmilla poliisivaltuuksilla varustetut
maat eivät ole onnistuneet pitämään paperittomien määrää vähäisenä, lähelläkään sitä ta-
soa, mitä se on Suomessa ollut.

Tällä hetkellä Euroopassa asuu, elää, tekee työtä, perustaa perheitään, opiskelee toden-
näköisesti pitkälti toistakymmentä miljoonaa paperitonta henkilöä, ja he eivät ole täällä sen
takia, että Euroopan valtiot eivät olisi tehneet kaikkeansa ajaakseen heidät tiehensä, vaan
sen takia, että sivistysvaltiossa kansainvälisiä sopimuksia noudattaen ei ole mahdollista to-
teuttaa sellaisia toimia, joilla rajavalvonta näiltä osin onnistuisi. Tiettävästi tämänkaltaista
politiikkaa on onnistunut toteuttamaan ainoastaan yksi länsimainen valtio, nimittäin 1930-
luvun loppupuolen Saksa, ja minä toivon, että missään vaiheessa me emme ota käyttöön
niitä menetelmiä, joissa siinä siellä onnistuttiin.

Arvoisa puhemies! Silloin kun tämä laki, lakiesitys paperittomien terveydenhuollon laa-
jentamisesta, oli viimeksi tässä salissa, pidin asiasta aika monta puhetta ja tein niiden teen
aika paljon taustatyötä. Sen yhteydessä myös keräsin paljon aineistoa, paitsi kansainvälis-
tä tutkimusta myös sellaisten ihmisten kokemuksia, jotka omassa elämässään kokevat mei-
dän nykyisen lainsäädäntömme kohtuuttomaksi. Minä haluan lukea kolmesta tällaisesta
kokemuksesta. Kaksi ensimmäistä on kristillistaustaisessa järjestössä johtavana työnteki-
jänä toimineen Timo Keskitalon keräämiä kokemuksia:

”Kävin keskustelun nuoren afrikkalaisen opiskelijanaisen kanssa. Hän oli käynyt lääkä-
rillä, ja hänellä epäiltiin olevan rintasyöpä. Tämä opiskelija oli käyttänyt perheen säästöt
tullakseen Suomeen ja opiskellakseen, jotta hänestä voisi tulla aikanaan koko perheen ta-
loudellinen tuki. Hän ei voinut ajatella opintojen keskeyttämistä ja kaiken rahan valumista
hukkaan. Hänellä ei tietenkään ollut varoja kalliisiin syöpähoitoihin Suomessa. Hän päätti
antaa syövän tehdä työnsä. Hänelle oli parempi jatkaa opintoja ja kuolla kuin palata koti-
maahansa epäonnistuneena.”

Ja toinen esimerkki: ”Maahanmuuttajan ystäväperhe oli käymässä Suomessa. Hän meni
perheen pojan kanssa uimahalliin. Poika liukastui märällä lattialla ja löi päänsä lattiaan.
Tajuton, verta vuotava poika makasi uimahallin lattialla. Uimahallin työntekijät kysyivät
ensin, kuka maksaa hoidot, ennen kuin soittivat ambulanssin. Ennen kuin ambulanssi lähti
liikkeelle, ambulanssikuski kysyi, kuka maksaa. Vielä poikaa poimittaessa paareille maa-
hanmuuttajaystäväni joutui vakuuttamaan, että hän maksaa hoidon.”

Kolmas esimerkki tuli tietooni muuta kautta. Käännös tässä englannista suomeen on
omani: ”Väkisinmakaamisen jälkeen ei tullut kuukautisia, ja kun tein testin, olin raskaana.
En ollut aikaisemmin ajatellut prostituutiota, se on kulttuurissamme hyvin häpeällistä,
mutta mitä muuta saatoin tehdä? Abortti on täällä melkein tuhat euroa, Tallinnassakin
monta sataa. En olisi ikinä saanut ajoissa sellaista rahaa kerjäämällä.”

Nämä esimerkit kertovat hyvin erilaisesta todellisuudesta kuin missä me laadukkaalla
työterveyshuollolla turvatut kansanedustajat elämme. Ne kertovat maailmasta, jossa hen-
15



Pöytäkirjan asiakohta PTK 66/2018 vp
kiin jääminen ei ole itsestäänselvyys, maailmasta, joka kuitenkin avautuu vain muutaman
kilometrin säteellä tästä salista. 

18.42 Jani Mäkelä ps: Arvoisa puhemies! Hieman hämmästelen noita edustaja Kontulan
puheita siitä, että jonkun maan suvereniteettia loukkaisi se, jos siihen maahan palautetaan
sen kyseisen maan omia kansalaisia. Loukkaisiko se Suomen suvereniteettia, jos Suomeen
palautetaan suomalaisia? [Anna Kontula: Kyllä, jos Suomi kieltää!] Tosiaankin ihmettelen
sitä, jos sanotaan, että ihmisiä palautetaan maihin siten, että he joutuisivat hengenvaaraan,
koska sehän on perustuslakimme vastaista ja käsitykseni mukaan toissijaisen suojelun pe-
ruste, jos henkilöön kohdistuu tämä ehdoton palautuskielto. Tämäkään ei ole relevantti ar-
gumentti keskustelussa.

Nyt kun kuitenkin tämän aloitteen mittakaava on hieman laajennettu keskusteluun ylei-
semmästä maahanmuuttopolitiikasta, niin täytyy vielä lyhyesti ihmetellä tätä vihervasem-
miston epäluottamusta suomalaista maailman parhaan oikeusturvan viranomaisprosessia
kohtaan. Suomen maahanmuuttopolitiikkahan on jo valmiiksi maailman liberaaleinta. Jos
henkilö ei saa Suomesta turvapaikkaa, hän ei saisi sitä mistään muualtakaan. Jos joku on
tästä asiasta eri mieltä, kuulisin mielelläni, mikä se maa on ja mihin tämä väite perustuu.
Itse asiassa, kun syytetään hallitusta maahanmuuttopolitiikan tiukentamisesta, niin ei siel-
lä juurikaan ole pykälätason tiukennuksia tullut. Hieman on perheenyhdistämisen kritee-
reitä tarkistettu, mutta siihen se on melkein jäänytkin.

Kun taas sitten Maahanmuuttoviraston päätökset perustuvat muissakin Pohjoismaissa
käytössä oleviin maatietoihin ja turvallisuusarvioihin, se, miksi Suomeen tuli vuonna 2015
niin paljon irakilaisia, johtuu käytännössä siitä, että he saivat Suomesta näitä kyseisiä mui-
ta Pohjoismaita ja vertailumaitamme helpommin turvapaikan. Nyt kun olemme siirtyneet
pohjoismaiselle linjalle, tämä tilanne on muuttunut. Nyt kun tämä ei teille riitä, niin mikä
teille riittäisi? Jos kaikkien näiden prosessien jälkeen ei saa suojelua, kaikkien näiden va-
litusten, kahden oikeusasteen käsittelyiden, uusintahakemusten jälkeen ei saa suojelua,
niin mitä sitten pitäisi tehdä? Ehdotatteko järjestelmän romuttamista niin, että kaikki ha-
lukkaat nyt yleisesti ottaen Suomesta saisivat turvapaikan subjektiivisen oikeuden perus-
teella? Ainakin yritätte parhaanne mukaan vesittää tätä järjestelmää.

18.44 Satu Hassi vihr: Arvoisa puhemies! Edustaja Mäkelä ei ilmeisesti kuunnellut sitä,
mitä äsken puhuin, kun luettelin kohtia, joissa hallitus on huonontanut sitä menettelyä, jos-
sa turvapaikan tarve selvitetään, siten, että niiden asiaperusteiden, joihin päätös perustuu,
paikkansapitävyys on huonompi kuin aikaisemmin. En näitä toista. Edustaja Mäkelä voi,
mikäli oikeasti kiinnostaa, lukea ne eduskunnan pöytäkirjasta.

Pyysin tämän puheenvuoron vain osoittaakseni tukeni edustaja Elovaaran idealle siitä,
että perustettaisiin tällainen, kuten hän asian ilmaisi, sisuviisumi. Me kaikki tiedämme, että
eläköityvän ja eläkeikäisen väestön osuus maassa kasvaa. Se on suuri syy siihen paljon pu-
huttuun kestävyysvajeeseen, joka on julkisen talouden kestävyyden kestohuoli tämän hal-
lituksen ja eduskunnan ja vaikka kuinka monen tulevan hallituksen ja eduskunnan aikana.
Mielestäni on aivan järjetöntä, että Suomi karkottaa maasta ihmisiä, jotka ovat oppineet
suomen kielen ja joilla on täällä työpaikka — ja monilla perhettäkin — vain siksi, että he
ovat tulleet turvapaikanhakijoina ja sitten viranomaiset ovat tulleet siihen tulokseen, että
he eivät täytä turvapaikan myöntämisen perusteita. Pitäisi olla mahdollisuus myös, niin sa-
noakseni, ansaita oleskelulupa silloinkin, kun on tullut turvapaikanhakijana eikä sitä turva-
16



Pöytäkirjan asiakohta PTK 66/2018 vp
paikkaa myönnetä. Me tarvitsemme tänne maahan työkykyisiä ja työhaluisia ihmisiä, ja
siinä suhteessa kerta kaikkiaan on aika järkevöittää meidän politiikkaamme.

18.47 Sami Savio ps: Arvoisa puhemies! Hiukan hämmästelin tätä edustaja Kontulan
maalailemaa uhkakuvaa siitä, että mahdollisesti jossain päin Eurooppaa oltaisiin siirtymäs-
sä 80—90 vuoden takaisen Saksan politiikkaa kohti. En oikein ymmärtänyt, mihin edusta-
ja Kontula viittasi. Jätän hänen puheensa tältä osin omaan arvoonsa.

Mutta sitä vastoin otan vielä kantaa hänen mainitsemaansa laillisuusperiaatteeseen ja
erityisesti siltä osin kuin se koskee laittomasti maassa oleskelevien henkilöiden palautta-
mista lähtömaihinsa. 

Täytyy tosiaan ensinnäkin muistaa, että esimerkiksi kielteiset turvapaikkapäätökset käy-
vät läpi erittäin monivaiheisen ja erittäin monia erilaisia valitusteitä sisältävän prosessin, ja
uskon, että kun tämä koko prosessi on käyty läpi, niin nämä kielteiset päätökset ovat, aina-
kin yleisesti ottaen, erittäin hyvin perusteltuja.

Arvoisa puhemies! Hallitus esitti syksyllä 2015 — silloin, kun tämä silloinen maahan-
muuttokriisi oli kaikkein pahimmillaan — tavoitteekseen solmia palautussopimukset Ira-
kin, Afganistanin ja Somalian kanssa, jotta näitä massapalautuksia voitaisiin tehdä nopeas-
ti ja tehokkaasti silloin, kun aihetta niihin on. Tässä vuosien myötä on EU:n ja Afganista-
nin välillä saatukin tällainen palautussopimus aikaan, ja sitä Suomikin voi jatkossa hyö-
dyntää. Mutta sitä vastoin esimerkiksi Irakin kanssa tällaista palautussopimusta ei ole saa-
tu solmittua, vaikka ulkoministeri sitä aikanaan, siis reilut pari vuotta sitten, kovasti lupa-
sikin ja pikaisella aikataululla edistää. Valitettavasti mitään konkreettista ei olekaan saatu
aikaan neuvotteluissa, eikä juurikaan ole yritettykään. Sellainen kuva minulle on jäänyt
tästä keskustelusta, jota julkisuudessa näiden palautussopimusten suhteen on käyty.

18.49 Anna Kontula vas: Arvoisa puhemies! Käydään läpi vähän näitä kansainvälisen oi-
keuden perusteita, kun edustaja Mäkelä niitä kysyi.

Todellakin on niin, että kansalliseen suvereniteettiin kuuluu muun muassa se, että toi-
nen valtio ei voi tuoda ihmisiä taikka esineitä taikka yhtään mitään tietyn valtion hallitse-
malle alueelle, ei edes sen omia kansalaisia. Tokikin meillä on myös kansainvälisissä ih-
misoikeussopimuksissa jokaisen oikeus palata omaan maahansa missä tilanteessa tahansa.
Mutta mikäli henkilö ei itse osoita tällaista halukkuutta palaamisen, niin valtio sinällään
voi kyllä sanoa, että ei oteta. Ja siihen ei ole Suomella mitään sanomista, paitsi että Suomi
voi irtisanoutua kansainvälisistä sopimuksista ja salakuljettaa ihmisiä lähtömaihinsa. Mut-
ta tällä taas puolestaan on merkittäviä seurauksia meidän kansainvälisoikeudelliseen ase-
maamme, ja kun on niinkin isoja naapureita kuin Suomella on, niin en lähtisi vakavasti har-
kitsemaan tätä tietä.

Mikä ylipäätään on ongelmana meidän ulkomaalaislaissa? No, se iso ongelma on se, että
se lähtee oleskelulupakategorioista ja ihmiset eivät ole kategorioita. Ulkomaalaiset ihmi-
set, samalla tavalla kuin suomalaisetkin, yleensä haluavat, tekevät, puuhaavat ja motivoi-
tuvat useista asioista eriaikaisesti. Ihminen saattaa samanaikaisesti olla naimisissa, tehdä
työtä tai hakea työpaikkaa, opiskella ja olla silti vainon kohteena. Itse asiassa useimmat ih-
miset tekevät kahta tai kolmea asiaa näistä yhtä aikaa. Tästä syystä, kun meidän oleskelu-
lupajärjestelmä tunnistaa vain yhden perusteen ja jopa tuomitsee ihmisiä valehtelijoiksi ja
järjestelmän hyväksikäyttäjäksi silloin, jos he tuovat esille useamman perusteen, niin kuin
normaalin ihmisen elämässä yleensä on useita tekijöitä läsnä samanaikaisesti, se synnyttää
17



Pöytäkirjan asiakohta PTK 66/2018 vp
kohtuuttomia tilanteita — siis se, että meidän järjestelmä on rakennettu sellaisille oletuk-
sille ulkomaalaisista ihmisistä, jotka eivät päde ihmiselämään noin yleisesti.

Edustaja Saviolle toteaisin, että olin ilmeisesti vähän epäselvä. Tarkoitus ei ollut olettaa
tai sanoa, että kukaan täällä toivoisi Saksan mallia, vaan varoittaa siitä, että ne strategiat,
joiden perusteella perussuomalaiset kuvittelevat paperittomuuden ratkeavan, eivät ole toi-
mineet missään muualla kuin natsi-Saksassa. Se ei ole ollut mahdollista missään muualla.
Yhdysvallat on vuosikymmeniä valtavilla panostuksilla poistanut maasta paperittomia,
jahdannut paperittomia, ja siellä on paperittomia enemmän kuin koskaan. Kaikissa Euroo-
pan maissa tehdään jatkuvasti valtavia ulkomaalaisratsioita, jotta saadaan kiinni paperitto-
mia: pyritään poistamaan niitä ihmisiä aktiivisesti maasta. Ja paperittomia elää, työskente-
lee, muodostaa perheitä, saa lapsia jokaisessa Euroopan maassa edelleen. Politiikan olisi
kuitenkin hyvä perustua jonkinnäköiseen realismiin ja mielellään myös muiden maiden
kokemusten opiskeluun.

Keskustelu päättyi.

Asia lähetettiin sosiaali- ja terveysvaliokuntaan.
18


	11
	17.37
	17.45
	17.52
	17.56
	17.59
	18.06
	18.07
	18.08
	18.10
	18.11
	18.12
	18.13
	18.13
	18.14
	18.16
	18.16
	18.17
	18.18
	18.19
	18.20
	18.21
	18.24
	18.29
	18.33
	18.36
	18.42
	18.44
	18.47
	18.49


