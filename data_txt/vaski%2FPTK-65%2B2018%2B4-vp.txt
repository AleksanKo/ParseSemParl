















































DEMB235.tmp.xml


Pöytäkirjan asiakohta PTK 65/2018 vp
Pöytäkirjan asiakohta 

PTK 65/2018 vp

Täysistunto

Keskiviikko 13.6.2018 klo 14.00—17.50

4. Hallituksen esitys  eduskunnalle  lukiolaiksi sekä laeiksi ylioppilastutkinnon järjestämi-
sestä annetun lain ja opetus- ja kulttuuritoimen rahoituksesta annetun lain muuttamisesta 

Hallituksen esitys HE 41/2018 vp
Lakialoite LA 48/2015 vp, 37/2016 vp
Valiokunnan mietintö SiVM 2/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 4. asia.
Käsittelyn pohjana on sivistysvaliokunnan mietintö SiVM 2/2018 vp. Nyt päätetään la-
kiehdotusten sisällöstä.

Ensimmäisenä valiokunnan puheenjohtaja, edustaja Puumala, olkaa hyvä.

Keskustelu

14.01 Tuomo Puumala kesk (esittelypuheenvuoro):  Arvoisa puhemies! Lukiolaista on
siis todella kysymys, hallituksen esityksestä 41/2018. Esityksen tavoitteenahan on vahvis-
taa koulutuksen laatua... [Hälinää — Puhemies koputtaa] — Niin, esityksen tavoitteena on
vahvistaa koulutuksen laatua, oppimistuloksia sekä sujuvoittaa siirtymistä toisen asteen
opinnoista korkea-asteelle ja lisätä lukiokoulutuksen vetovoimaa yleissivistävänä, korkea-
kouluihin jatko-opintokelpoisuuden antavana koulutusmuotona. Erittäin merkittävästä
laista on siis kysymys, myöskin asiantuntijakuulemisissa paljon kiitosta saaneesta laista.
Sen valmistelua on tehty yhdessä laajalla verkostolla, ja pääsääntöisesti sivistysvaliokunta
oli erittäin tyytyväinen kaikkeen valiokunnassa kuulemaansa.

Tämän lain tavoitteen saavuttamiseksi keinoina ovat muun muassa entistä yksilöllisem-
mät ja joustavammat opintopolut, opiskelijoiden tukeminen ja ohjaus oppimisprosessin ai-
kana, oppiainerajat ylittävät opinnot sekä korkeakouluyhteistyö. Opintojen järjestämisen
ja suorittamisen perusyksiköiksi esitetään nykyisen kurssin sijasta opintopisteitä. Valio-
kunta painottaa, että uudistukselle tulee turvata riittävät resurssit.

Sivistysvaliokunta katsoo, että lukiokoulutuksen lainsäädännön uudistaminen vastaa tä-
män lain myötä paremmin nykyisiä ja tulevia tarpeita, ja pitää sitä erittäin tärkeänä. Halli-
tuksen esityksen perusteluissa on hyvin kuvattu ne tarpeet, joita lukiokoulutuksessa on, ja
niihin tässä myöskin hyvin pystytään vastaamaan.

Puhemies! Muutamia havaintoja lain eri kohdista, joihin valiokunta kiinnittää aivan eri-
tyistä huomiota.

Ensinnäkin tehtävästä: Valiokunta toteaa, että lukio on jatkossakin yleissivistävä oppi-
laitos, jossa eri oppiaineita opiskellaan monipuolisesti ja laajasti. Tämä edistää parhaiten
lukio-opiskelijoiden maailmankuvan rakentumista ja heidän kykyään tehdä tulevaisuut-
taan koskevia valintoja. Yleissivistykseen kuuluu niin humanistis-yhteiskunnallisiin kuin
 Tarkistettu
4.3



Pöytäkirjan asiakohta PTK 65/2018 vp
matemaattis-luonnontieteellisiin ja taideaineisiin liittyvien tietojen ja taitojen hallinta. Lu-
kiokoulutukseen tulee sisältyä opiskelijan jatko-opintojen, kansalaisvalmiuksien sekä de-
mokratian ja oikeusvaltion kannalta keskeisiä taitoja. Niihin kuuluvat esimerkiksi tiedon-
haku, olennaisen tiedon erottaminen epäolennaisesta, erilaisten näkemyksien ja kokonai-
suuksien hahmottaminen, medialukutaito sekä kriittinen ajattelu. Asia, joka ei myöskään
vanhene, on ihmisen ymmärtäminen ja kohtaaminen. Ajattelun taitoja valiokunta korostaa
paljon. Ne ovat taitoja, joita tarvitaan myöskin tulevaisuudessa, ja ne on hyvä tunnistaa
osana koulutuksen jatkumoa.

Opetuksen rakenteesta ja mitoituksesta valiokunta toteaa muun muassa seuraavaa: Esi-
tyksen tavoitteena on uudistaa lukioiden opetusta siten, että se edistää nykyistä laajempien
opintojaksojen ja oppiainerajat ylittävien opintojen järjestämistä, vähentää lukio-opinto-
jen pirstalemaista luonnetta ja edistää myös oppiaineiden keskeisistä sisällöistä riippumat-
toman laaja-alaisen osaamisen kehittymistä lukio-opintojen aikana — eli siis sitä, että teh-
dään yhteistyötä oppiainerajojen yli ja sitä tehdään koko lukion ajan. Tuntijako ja opin-
tosuunnitelman perusteet ovat edelleen erikseen nuorille ja aikuisille tarkoitettuun koulu-
tukseen, samoin aineopiskelun mahdollisuus säilyy. Lakiehdotuksella vahvistetaan opis-
kelijoiden mahdollisuuksia kehittää kansainvälistä osaamistaan sekä työelämä- ja yritys-
osaamista.

Opetuksen sisältöön lakiehdotuksessa ei esitetä muutoksia.
Lukiodiplomeista valiokunta toteaa seuraavaa: Lukiodiplomin sääntelyhän tässä esityk-

sessä esitetään nostettavaksi asetuksen tasolta lain tasolle. Valiokunta pitää sitä hyvänä,
että opiskelijalla on mahdollisuus osoittaa osaamisensa myös aineissa, jotka eivät sisälly
ylioppilaskirjoituksiin. Hallituksen esityksen mukaan lukiodiplomien suorittamisen mah-
dollisuus esitetään taito- ja taideaineita laajemmaksi. Niiden tarkoituksena on antaa opis-
kelijalle mahdollisuus osoittaa kiinnostuneisuuttaan ja perehtyneisyyttään eri oppiaineissa
tai kykyään tavoitteelliseen ja pitkäjänteiseen työskentelyyn opinnoissa omaksutun tiedon
soveltamisessa.

Lukiodiplomi on lukion päästötodistuksen liite, ja diplomin suorittamisen ohjeet, arvi-
ointikriteerit ja todistuksen sisällön antaa Opetushallitus. Näin varmistetaan valtakunnalli-
set yhdenvertaiset käytännöt. Lukiodiplomin antaminen säilyy edelleen lakiehdotuksen
mukaan vapaaehtoisena. Valiokunta kuitenkin kehottaa opetus- ja kulttuuriministeriötä
selvittämään lukiodiplomien muuttamisen kaikkia koulutuksen järjestäjiä velvoittavaksi.

Yhteistyöstä valiokunta lausuu kohtuullisen pitkässä mietinnössään myöskin merkittä-
viä asioita, muun muassa siitä, että hallituksen esityksellä vahvistetaan lukiokoulutuksen
järjestäjien yhteistyövelvoitetta korkeakoulujen kanssa. Tämä takaa kaikille opiskelijoille
mahdollisuuden tutustua korkeakouluopintoihin ja suorittaa korkeakoulun kanssa yhteis-
työssä järjestetyn opintojakson. On tärkeää, että tämä on mahdollista kaikille yhtäläisin pe-
rustein. Se ei saa olla riippuvainen siitä, missä päin Suomea lukio sijaitsee, vaan sen pitää
olla mahdollista yhtä lailla niin maaseudulla kuin kaupungeissa. Tähän kiinnitämme mer-
kittävästi huomiota.

Lausumme myös opiskelijoiden tuesta: Hallituksen esityksessä opiskelijoiden hyvin-
voinnin edistäminen on nostettu uudistuksen yhdeksi tavoitteeksi. Korostamme, että oppi-
misen riittävä tuki ja hyvinvoinnin ylläpitäminen ovat aivan perusedellytyksiä tehokkaalle
oppimiselle ja laajemmalle hyvälle oppimisympäristölle. Lukiolaisten ohjaustarpeet kas-
vavat muun muassa ylioppilastutkinnon roolin vahvistuessa korkeakoulujen opiskelijava-
linnoissa. Tästä olemme lausuneet kohtuullisen pitkästi.
2



Pöytäkirjan asiakohta PTK 65/2018 vp
Toteamme myös kiusaamisen ja häirinnän ehkäisemisestä ja turvallisesta opiskelijaym-
päristöstä, jonka pitäisi olla itsestään selvä asia. Sitähän se ei kuitenkaan käytännössä lä-
heskään kaikissa tilanteissa ole. Siksi kiinnitämme siihen mietinnössä aivan erityistä huo-
miota.

Koulutuksen laadusta toteamme: Pidämme hyvänä, että koulutuksen järjestäjien vas-
tuulla on edelleenkin huolehtia koulutuksen laadusta. Valiokunta toteaa muun muassa, että
opiskelijoiden osallisuutta koulutuksen kehittämisessä tulee vahvistaa edelleen.

Puhemies! Sivistysvaliokunta kannattaa hallituksen esityksen hyväksymistä muutok-
sin. Valiokunta ehdottaa yksityiskohtaisissa perusteluissa tarkemmin ilmenevin perustein
lakiesityksen muutosta, jolla erillisten kokeiden uusiminen rajoitetaan koskemaan koulu-
tuksen järjestäjien omia opiskelijoita. Valiokunta ehdottaa lakialoitteiden hylkäämistä,
koska lukion oppimäärään kuuluvia oppiaineita ei esitetä muutettavaksi tässä yhteydessä.

Mietintö sisältää kaksi vastalausetta. [Eduskunnasta: Sehän kuulosti ihan järkevältä!]

14.09 Raija Vahasalo kok:  Arvoisa puhemies! Uusi lukiolaki on kauan odotettu ja kai-
vattu uudistus. Lukio uudistetaan nyt Platonin Akatemian nykyversioksi. Se, mikä on hy-
vää, säilytetään, kuten laaja-alainen yleissivistys kivijalkana, mutta muuten lukiota uudis-
tetaan vastaamaan tulevaisuuden tarpeita. Erityisesti iloitsen siitä, että uusi laki lähentää
lukioita korkeakouluihin, mikä helpottaa jatko-opintoihin siirtymistä. Tilanne on win-win
korkeakoulujen ja opiskelijoiden kannalta. Uusi lukiolaki mahdollistaa, että nyt jokainen
lukio-opiskelija tutustuu korkeakouluopintoihin. Kun jo lukiossa harjoitetaan akateemisia
valmiuksia, korkeakoulut saavat valmiimpaa opiskelija-aineista.

Uusi lukiolaki tukee myös opiskelijoiden mahdollisuuksien tasa-arvoa, koska jokainen
voi opinnoissaan kasvaa ja kehittyä täyteen mittaansa muun muassa korkeakouluyhteis-
työn avulla. Opiskelija saa lähtötasonsa mukaista opetusta ja ohjausta. Kaikki opiskelijat
ovat jossakin hyviä, ja tärkeää on, että jokainen löytää ne omat vahvuutensa. Opiskelijoilla
on kapasiteettia hyviin suorituksiin paljon enemmän kuin he ovat ottaneet aktiivisesti käyt-
töönsä tai heille on mahdollistettu. Siksi korkeakouluyhteistyö tuo jokaiselle opiskelijalle
kaivatun elementin lukion arkeen, ja tätä yhteistyötä mielestäni tulee entisestään syventää.

Myös lukiodiplomit nostetaan isompaan rooliin. Erinomaisia esimerkkejä korkeakoulu-
yhteistyöstä on jo nyt olemassa. Esimerkin otan Haukilahden lukiosta, joka on samassa
kampuksessa Aalto-yliopiston kanssa, ja yhteistyö on erittäin monipuolista ja tiivistä:
Opintopisteet on yhteensovitettu, yhteisiä tiloja ja opettajia käytetään, räätälöidään kursse-
ja, jotka voidaan hyväksilukea yliopistossa myöhemmin. Jopa lukion opettajien ja yliopis-
ton luennoitsijoiden välinen keskinäinen pedagoginen yhteistyö kukoistaa.

Jotta lukio voi hyvin, pitää lukiolaistenkin voida hyvin. Siksi vahvistamme erityisope-
tusta ja opinto-ohjausta. Lukiolaiset kokevat opiskelun välillä hyvinkin raskaaksi, ja hel-
posti uuvutaan. Jaksamiseen vaikuttaa suuresti myös se, että arviointi on pätevää ja asian-
mukaista. Opiskelijan pitää tietää, mitä häneltä odotetaan, ja tässä on opettajilla pieni
skarppaamisen paikka.

Olen iloinen uudesta lukiolaista siksikin, että yhdessä kansanedustaja Timo Heinosen
kanssa teimme kokoomuksen eduskuntaryhmälle vision lukion tulevaisuudesta viime vaa-
likaudella. Visio sai kaikkien lukioiden kanssa tekemisissä olevien tahojen vahvan ja kiit-
tävän tuen, ja se sisälsi niitä asioita, joita nyt tässä uudessa lukiolakiesityksessä esitetään.
Olemme hyvin kiitollisia siitä, että hallitus opetusministeri Sanni Grahn-Laasosen valmis-
telun johdolla on uudistanut tämän lukiolain. Se on saanut koko lukiokentän vahvan tuen,
3



Pöytäkirjan asiakohta PTK 65/2018 vp
ja voisi jopa sanoa, että tämä uusi lukiolaki on suorastaan — kokoomuslaisittain sanottuna
— fantastinen.

14.13 Pilvi Torsti sd: Arvoisa puhemies! Ensinnäkin kiitoksia valiokunnan puheenjohta-
jalle edustaja Puumalalle hyvästä mietinnön esittelystä.

Sosiaalidemokraattisessa koulutuspolitiikassa lukio on osa toisen asteen kokonaisuutta
ja sellaista koulutusajattelua, jossa lapsille ja nuorille pitää mahdollistaa koulutus, jolla voi
pärjätä yhteiskunnassa, työllistyä ja saada valmiudet elinikäiseen oppimiseen. Tarvitsem-
me eheän, universaalin koulupolun lähipäiväkodista lähikouluun ja sitten lukioon tai am-
matilliseen oppilaitokseen. Laaja-alainen sivistys ja koulutuksen tasa-arvo ovat keskeisim-
mät koulutuspolitiikan tavoitteet.

Nyt käsittelyssä olevan lukiolain valiokuntakäsittelyn jälkeen olennaisina kysymyksinä
haluamme painottaa neljää asiaa: lukion yleissivistävää luonnetta, lukion yhteisöllisyyden
tärkeyttä yksilöllisyyttä ehkä liiaksi painottavan lakiesityksen arjen toimeenpanossa, toi-
sen asteen kokonaisvaltaista kehittämistä tavoitteena tutkinto kaikille sekä työrauhaa ja en-
nakoitavuutta opettajille ja opiskelijoille. Esitän kyllä myös muutaman kriittisen huomion
meille päättäjille koulutuksen uudistamisesta ja sille esitetyistä perusteluista. Ehkä pelkkä
fantastisuus ei aina riitä.

Arvoisa puhemies! Ensin yleissivistyksestä:
Muuttuvassa maailmassa ajattelun taidot eivät vanhene. Tämä oli painokas viesti, kun

valiokunta piti avoimen kuulemisen. Koska ajattelun taidot eivät vanhene, lukion yleissi-
vistävä lähtökohta on sen ytimessä ja erittäin ajankohtainen. Kuten professorit Sari Kivistö
ja Sami Pihlström tuoreessa kirjassaan ”Sivistyksen puolustus” toteavat, elämme sivistys-
vastaisessa ilmapiirissä, jossa ääri-ilmiöt rehottavat ja populismin vyöry kapeuttaa ajatte-
lua. Kivistö ja Pihlström muistuttavat, että ”populismin nousuun ja siihen nivoutuvaan
asiantuntijuuden ja koulutuksen vähättelyyn ei ole muuta lääkettä kuin sivistysprojektin
jatkuva vaaliminen ja edistäminen”.

Aivan olennainen osa tätä sivistysprojektia on yleissivistävä lukio, jossa kaikki opiske-
levat laaja-alaisesti ja riittävästi kaikkia aineita. Lukiota ei siis saa kehittää yksipuolisesti
esimerkiksi elinkeinoelämän lyhyen kantaman taloudellisia tarpeita ajatellen. Yleissivistä-
vä lähtökohta on myös oikea tapa vastata 2020—2030-lukujen työelämän tarpeisiin. Var-
muudellahan tiedämme vain sen, että emme oikeastaan tiedä tulevaisuudesta, ja juuri sen
vuoksi paras tapa valmentautua tulevaisuuteen on turvata nuorten tietämys ja osaaminen
laaja-alaisesti.

Laaja sivistys on siis parasta vastalääkettä verkkopopulismiin, trollaukseen, valeuuti-
siin ja muihin yhteiskuntarauhaa uhkaaviin ilmiöihin, kun nuoret seuraavat medioita yhä
moninaisemmissa kanavissa. Nyt käsittelyssä oleva lakiesitys painottaakin yleissivistystä
ja säilyttää nykyisen tuntijaon. Hyvä niin. Laissa korostetun ilmiöpohjaisen oppimisen
käytännön toteutuksessa luotan opettajien kykyyn arvioida, millaisten sisältöjen osalta pe-
rusteltuja kokonaisuuksia syntyy ja millaisissa asioissa on syytä ymmärtää tieteellisestä
tutkimuksesta ponnistavien alojen erityisyys.

Arvoisa puhemies! Sitten toisesta asteesta kokonaisuutena:
Kun tämä eduskunta on nyt käsitellyt ensin ammatillisen koulutuksen reformin ja nyt lu-

kiolain erikseen, on tärkeää varmistaa, että kokonaisnäkemys toisen asteen kehittämisestä
säilyy koulutuspolitiikassamme. Esitimme aiheesta valiokunnassa muotoilua myös osaksi
mietintöä, ja täytyy sanoa, että olimme hieman yllättyneitä siitä, että hallituspuolueet eivät
4



Pöytäkirjan asiakohta PTK 65/2018 vp
voineet kirjata tällaista perusasiaa osaksi mietintöä. [Jukka Gustafsson: Aivan totta!] Siis
sitä, että toinen aste muodostuu ammatillisesta koulutuksesta ja lukiokoulutuksesta ja että
toisen asteen kehittämisestä kokonaisuutena ja koordinoidusti erillisten lakiuudistusten jäl-
keen täytyy huolehtia. [Raija Vahasalon välihuuto] Esitämme samansisältöisen lausuman
tässä salissa osana vastalausetta. Toivon, että hallituspuolueiden koulutusihmiset lukevat
sen tarkoin ja miettivät, millä perusteella sitä voi vastustaa.

Arvoisa puhemies! Toisen asteen kokonaisuuden korostaminen on tärkeää, koska laaja-
na yhteiskunnallisena tavoitteena on tunnistettu tarve varmistaa nykyistä paremmin se, että
nuoret suorittavat toisen asteen tutkinnon. Tästähän meitä muistutti alkuvuodesta profes-
sori Roope Uusitalon johtaman talouspolitiikan arviointineuvoston raportti, joka nosti toi-
sen asteen suorittamisen keskeisimmäksi koulutuspoliittiseksi kysymykseksi, joka meidän
tulisi ratkaista. Kuten tiedämme, keinona suositeltiin oppivelvollisuuden laajentamista toi-
selle asteelle — tavoitetta, jota olemme SDP:ssä ajaneet vuosia. Pidämme arvokkaana tu-
kea, jota myös keskusta asialle osoitti viikonlopun puoluekokouksessaan.

Arvoisa puhemies! Lukiolakiesitystä lukiessa yksi häiritsevä piirre on sen erittäin vahva
yksilölähtöisyys, ja tämä tapahtuu ajassa, jolloin jatkuvasti korostamme yhteisön roolia
oppimisessa, motivaatiossa ja hyvinvoinnissa. Vanha viisaus tulee mieleen: ”Jos haluat
mennä nopeasti, mene yksin, mutta jos haluat päästä pitkälle, mene yhdessä.” Siksi haluan
nostaa esiin valiokunnan mietinnön alkuun lisätyn painotuksen, jonka valiokunta ilokseni
yksimielisesti hyväksyi: ”Valiokunta kiinnittää huomiota lukion yhteisölliseen ulottuvuu-
teen, johon on myös uuden lain puitteissa syytä kiinnittää huomiota. Valiokunta viittaa
nuorisobarometrin tuloksiin, joissa merkittävänä tekijänä motivaation ja kouluviihtyvyy-
den kannalta todetaan kouluyhteisö.” Samoin laissa on erittäin arvokasta pykälät liittyen
kiusaamiseen puuttumiseen ja sen ehkäisyyn.

Arvoisa puhemies! Toisen asteen kokonaiskuvan, yhteisöllisyyden ja yleissivistyksen
lisäksi puutun vielä työrauhan varmistamiseen lukioiden opettajille ja opiskelijoille. OAJ
toi meille huolestuttavan tiedon juuri ennen tämän lain käsittelyn alkua: lukio-opettajat
kertovat lisänneensä työhön käyttämäänsä aikaa kaikessa muussa paitsi opetuksessa seit-
semän vuoden ajan — siis kaikessa muussa paitsi opetuksessa. Opettajien työmäärän taus-
talla on se, että uudet opetussuunnitelmat tulivat voimaan 2016 ja materiaalia valmistel-
laan koko ajan. Lisäksi tuntijakokokeilu alkoi viime vuonna, ja sähköiset ylioppilaskirjoi-
tukset saadaan kaikissa aineissa voimaan vasta ensi vuonna. Nyt lakiesitys lähtee siitä, että
pitäisi aloittaa opsien valmistelu niin, että ne tulisivat voimaan 2021, vain viisi vuotta edel-
lisen ops-uudistuksen jälkeen. Valiokunnassa pohdimme, onko tuo aikataulu järkevä. Pää-
dyimme puoltamaan sitä sillä perusteella, että kyse ei ole mittavista muutoksista, koska
tuntijako ei muutu. Mutta ops-valmistelu tulee toteuttaa niin, että lukio ei tunnu opettajista
ja oppilaista uudistushumpalta vaan ennakoitavalta koulutukselta. Tarvitaan siis työrauha
ja aiempien muutoksien vaikutuksien arviointia.

Toinen asia, jota pohdimme valiokunnassa, liittyy ylioppilaskirjoitusten rajattomaan uu-
simisoikeuteen, jota myös päädyimme lopulta puoltamaan, mutta esitimme lausuman siitä,
että asiaa seurataan ja tarvittaessa oikeutta voidaan rajata, jos siihen tulee perusteita.

Arvoisa puhemies! Työrauhaan ja uudistuksien perusteluun liittyy kriittinen loppuhuo-
mio ylipäänsä koulutuksen uudistamisesta ja kehittämisestä. Uudistaminen on meille po-
liittisille päättäjille usein hyvin innostava tavoite, ja totta kai järjestelmän tulee seurata ai-
kaa ja sen vaatimuksia. Monet tutkijat ovat kuitenkin esittäneet varsin kriittisiä huomioita
uudistuksien perusteluista. Niinpä jatkossa eduskunnan on syytä olla tässä tarkkana: ovat-
5



Pöytäkirjan asiakohta PTK 65/2018 vp
ko tänne tuodut uudistusesitykset tutkimusperusteisia, [Puhemies koputtaa] ja ovatko uu-
distuksissa esitetyt keinot tutkimuksen koettelemia? — Kiitos.

14.21 Li Andersson vas: Arvoisa puhemies! Tämä hallituksen esitys uudeksi lukiolaiksi
on valmisteltu laaja-alaisessa yhteistyössä niiden tahojen kanssa, joita asia koskettaa.
Tämä on hyvä lähtökohta kaikessa politiikassa, erityisesti koulutuspolitiikassa, ja näkyy
myöskin siinä, että lopputulosta on kiitetty melko laaja-alaisesti. Toisaalta on myös hel-
pompaa tehdä kaikki tyytyväisiksi, kun muutokset, kuten tässä tapauksessa, ovat muodol-
taan pienempiä eivätkä kosketa esimerkiksi tuntijakoa.

Kiitosta tämä hallituksen esitys saa esimerkiksi pyrkimyksistä helpottaa nivelvaihetta
sekä opinto-ohjauksen ja kiusaamiseen puuttumisen vahvistamisesta. Esitys on kuitenkin
myös herättänyt tarpeellista keskustelua lukiokoulutuksen roolista ja tulevaisuudesta.
Tämä keskustelu on tärkeä käydä nimenomaan tällä foorumilla ja tässä salissa. 

Ensimmäinen iso linjakeskustelu koskee lukiokoulutuksen yleissivistävää tehtävää ja
toisen asteen kokonaisuutta. Työelämän murroksessa on entistä tärkeämpää, että niin pe-
ruskoulu kuin myös toinen aste turvaavat kaikille suomalaisille nykyistä paremmat perus-
tiedot ja -taidot. Tulevaisuuden työelämän tarkkoja osaamisvaatimuksia ja työtehtäviä on
hirvittävän vaikeaa ennakoida etukäteen. Sen sijaan voimme varmasti vetää sen johtopää-
töksen, että osaamisen merkitys ja osaamisvaatimukset tulevat kasvamaan.

Parhaan pohjan myöhemmälle oppimiselle ja osaamisen päivittämiselle antaa nimen-
omaan laaja-alainen yleissivistys. Tästä ei pitäisi olla erimielisyyttä. Silti monet viime vuo-
sina tehdyt muutokset lukiokoulutuksessa ovat vieneet toiseen suuntaan. Ainereaali pakot-
taa erikoistumaan jo ensimmäisestä vuodesta lähtien, ja lukioiden valinnaiskokeilu vähen-
si pakollisten reaaliaineiden laajuutta.

Opiskelijavalintauudistuksen kautta tehty ylioppilaskirjoitusten painoarvon lisääminen
on iso muutos, joka vaikuttaa koulutuksen järjestäjiin ja opiskelijoihin niin toisella kuin
korkea-asteellakin. Tämä johtaa myös kehitykseen, jossa opiskelijoiden odotetaan erikois-
tuvan entistä aikaisemmassa vaiheessa ja jossa lukio-opiskelijoiden jo valmiiksi liian suuri
kuormitus ja stressi tulee kasvamaan entuudestaan.

Laajan yleissivistyksen tarjoamisen on vasemmistoliiton mukaan oltava edelleen lukio-
koulutuksen ensisijainen ja tärkein tehtävä. Tämän lain käsittelyn yhteydessä lukiokoulu-
tuksen yleissivistävää luonnetta olisi ollut mahdollista vahvistaa lukiodiplomien aseman
vahvistamisen kautta, ja olisimme kaivanneet tästä linjausta valiokunnan mietinnössä.

Diplomi tarjoaa lukioiden opiskelijoille mahdollisuuden antaa näyttö osaamisestaan tai-
to- ja taideaineissa. Diplomin suorittamisen mahdollistaminen on kuitenkin ollut lukioille
vapaaehtoista, mikä on opiskelijoiden yhdenvertaisten mahdollisuuksien kannalta ongel-
mallista. Turvaamalla lain tasolla yhtäläiset mahdollisuudet kaikille opiskelijoille lukiosta
riippumatta tämmöisen diplomin suorittamiseen vahvistetaan lukiokoulutuksen yleissivis-
tävän tehtävän toteutumista koko maassa. 

Toinen tärkeä muutos yleissivistyksen suuntaan olisi ollut linjaus siitä, että elämänkat-
somustiedon opiskelu mahdollistetaan kaikille. Nyt sitä ei voi opiskella, jos kuuluu uskon-
nolliseen yhdyskuntaan, jonka mukaista uskonnonopetusta järjestetään. Esimerkiksi lapsi-
asiainvaltuutettu on kertomuksessaan eduskunnalle tänä vuonna todennut, että tämä sään-
tely on yhdenvertaisuutta loukkaava ja lapsen oikeuksien sopimuksen 2 artiklan vastainen.
Artiklan mukaan lasta ei saa asettaa erilaiseen asemaan hänen tai hänen vanhempiensa tai
muun huoltajan uskontoon, poliittisiin tai muihin mielipiteisiin perustuen. Jos elämänkat-
6



Pöytäkirjan asiakohta PTK 65/2018 vp
somustiedon opiskelu olisi mahdollista kaikille halukkaille, yhdenvertaisuus paranisi ja ot-
taisimme tärkeän askeleen kaikille yhteisen elämänkatsomusaineen suuntaan.

Huolta on tämän esityksen yhteydessä herännyt myös siitä, että toisen asteen eri opinto-
polut eriytyvät sen sijaan, että koko toista astetta kehitettäisiin kokonaisvaltaisesti. Lukio-
koulutukseen tuodaan nyt opintopisteet, jotka eivät kuitenkaan ole yhteismitallisia amma-
tillisen koulutuksen osaamispisteiden tai edes korkeakoulujen käyttämien opintopisteiden
kanssa. Outoa on, kuten edustaja Torsti toi esille, myös, että valmiuksien antaminen jatka-
maan ammatillisessa koulutuksessa on jätetty pois lukion tarkoitusta kuvailevasta pykäläs-
tä.

Samaten lukiolaissa säädetään opinto-ohjauksen osalta myöskin jälkiohjausvelvoittees-
ta tilanteessa, jossa nuori on suorittanut tutkinnon. Samanlaista velvoitetta ei ammatillises-
ta koulutuksesta valmistuneelle ole, vaikka tarve sille on vähintäänkin yhtä suuri. Toista
astetta uudistettaessa on varmistettava yhdenvertaiset oikeudet sekä lukiokoulutuksessa
että ammatillisessa koulutuksessa opiskeleville.

Lukiolaiset kaipaavat myöskin enemmän henkilökohtaista opinto-ohjausta. Opinto-oh-
jauksen laadun ja erityisesti resurssien riittävyyden takaamiseksi henkilökohtaiseen oh-
jaukseen haluamme, että asetuksella rajataan enimmäisohjattavien määrä 200 opiskelijaan
yhtä opinto-ohjaajaa kohti. Tällainen mitoitus on myös opinto-ohjaajien toive. Opinto-oh-
jauksen sisällöistä on myöskin nykyistä vahvemmin tehtävä sukupuolisensitiivistä, jotta
nuoret tekevät nykyistä useammin valintoja kiinnostuksensa, ei sukupuolensa perusteella.

Arvoisa puhemies! Tulen lain myöhäisemmässä käsittelyssä kannattamaan edustaja
Torstin tekemiä pykälämuutosesityksiä ja myös tekemään kaksi lausumaehdotusta kos-
kien opinto-ohjauksen enimmäisohjattavien määrää sekä tätä jälkiohjausvelvoitteen ulot-
tamista koskemaan myös ammatillista koulutusta.

14.27 Päivi Räsänen kd (vastauspuheenvuoro):  Arvoisa rouva puhemies! Edustaja An-
dersson nosti esiin epäkohtana sen, että elämänkatsomustiedon opiskelu ei ole mahdollis-
ta, jos nuori kuuluu uskonnolliseen yhdyskuntaan, jonka mukaista uskonnonopetusta jär-
jestetään. Muistutan kuitenkin, että nykyiseen uskonnonopetukseen ei kuulu tunnustuksel-
linen uskonnon harjoitus, mutta sen sijaan jokaisen on hyvä tutustua omaan uskontokun-
taansa ja sen uskon perinteeseen, josta käsin voi sitten ymmärtää muita uskontoja, aivan sa-
maan tapaan kuin oma äidinkieli ja sen osaaminen luo pohjan muiden kielten opiskeluun.
[Vastauspuheenvuoropyyntöjä] 

Puhemies Paula Risikko:  Otetaan nyt muutama vastauspuheenvuoro tähän vaiheeseen.
Voi käyttää muihinkin asioihin kuin tähän teemaan, mikä juuri nyt nousi.

14.28 Touko Aalto vihr (vastauspuheenvuoro):  Arvoisa puhemies! En ota nyt kantaa tä-
hän uskontoasiaan, otan toiseen kysymykseen hieman kantaa.

Nyt ministeri Grahn-Laasonen ei ole paikan päällä, mutta ehkä kohdistan kysymykseni
valiokunnan puheenjohtajalle. Tahdon myös kiittää lukiolakiesitystä monilta osin. Se on
pääosin positiivinen ja pitää sisällään useita tärkeitä uudistuksia. Mutta nimenomaan tämä
korkeakouluyhteistyö kiinnitti huomioni, ja kysyisin, miten korkeakouluja resursoidaan tä-
män yhteistyön alkaessa, miten taataan, että syrjäseuduilla ja pienemmissä lukioissa on sa-
manlaiset mahdollisuudet korkeakouluyhteistyöhön kuin muilla, ja, viimeisenä kysymyk-
7



Pöytäkirjan asiakohta PTK 65/2018 vp
senä, miten ammattikoulut tekevät yhteistyötä korkeakoulujen kanssa, koska amisrefor-
min yhteydessä tämmöistä velvoittavuutta ei ole määritelty.

14.29 Eeva-Johanna Eloranta sd (vastauspuheenvuoro):  Arvoisa puhemies! On todella
valitettavaa, ettei tähän lakiesitykseen sisälly elämänkatsomustiedon opiskelumahdolli-
suuden avaamista kaikille lukiolaisille. Tällä hetkellähän se on mahdollista vain kirkkoon
kuulumattomille tai niiden vähemmistöuskontojen edustajille, joiden oman uskonnon ope-
tusta ei järjestetä. Jopa lapsiasiavaltuutettu totesi, että uskonnonopetusta koskevaa lainsää-
däntöä tulisi tarkentaa, jotta se takaisi kaikille lapsille yhdenvertaisen oikeuden osallistua
tai olla osallistumatta uskonnonopetukseen tai vaihtoehtoisesti elämänkatsomustiedon
opetukseen. Myös yhdenvertaisuusvaltuutetun toimisto esitti muutosta lausunnossaan
OKM:lle.

Lukiolaisen tulisi iästään riippumatta voida aina valita, osallistuuko hän uskonnon vai
elämänkatsomustiedon opetukseen, ja tuntuukin hyvin kummalliselta, ettei tätä lukiolakia
ole voitu tältä osin modernisoida. Myöskin uskonnottomien opiskelijoiden tilanne parani-
si, kun tämä elämänkatsomustiedon opetuksen tarjontakin vahvistuisi nykyisestä, varsin-
kin pienissä lukioissa. Todella olisin toivonut, että tämä oltaisiin saatu lakiin mukaan.

14.30 Hanna Kosonen kesk (vastauspuheenvuoro): Arvoisa rouva puhemies! Tämä lu-
kiolaki on laajasti asiantuntijoidenkin mielestä erinomainen. Saimme hyvää palautetta
myös valmistelusta, siitä kiitos ministeriöön. Erityisesti mieleeni jäi Risto Linturin asian-
tuntijapuheenvuoro, jossa hän puhui ajattelun kehittämisestä, sen tärkeydestä, yleissivis-
tyksestä, jossa opitaan kokonaisuuksia ymmärtämään, mikä on lopulta tärkein lahja ja taito
lukion käyneille. Tämä näkyykin täällä meidän mietinnössä hyvin ja tulevassa lukiouudis-
tuksessa myös. Tämä lukiolaki vie myös entistä yksilöllisempään suuntaan nimenomaan
opinto-ohjausta, joka on tärkeä asia tuossa vaiheessa oleville nuorille, jotka eivät välttä-
mättä vielä tiedä suuntaansa. Tämä taataan myös sitten [Puhemies koputtaa] niille nuorille,
jotka eivät enää lukiossa ole, ja se on erinomainen asia.

14.31 Sari Multala kok (vastauspuheenvuoro):  Arvoisa puhemies! Kuten edustaja An-
dersson ja Eloranta tietävät ihan hyvin, tästä lakiesityksestähän oli tarkoituksellisesti rajat-
tu nyt ulkopuolelle kaikki, mikä liittyy aineisiin tai oppiainekokonaisuuksiin, ja se on se
perustelu, minkä vuoksi mitään muutoksia tähän ei tällä kertaa tehty. Ja vaikka oma hen-
kilökohtainen mielipiteeni on myös se, että toivoisin tulevaisuudessa elämänkatsomustie-
don olevan mahdollista myös uskontokuntiin kuuluville opiskella, niin tässä yhteydessä
sitä nyt ei ollut näistä syistä mahdollista toteuttaa, koska tästä rajauksesta oli päätetty. Osit-
tainhan se liittyy siihen, että näitä oppiainekokonaisuuksia ja uusia opetussuunnitelmia nii-
hin liittyen ollaan vasta parhaillaan tekemässä.

14.32 Jani Toivola vihr (vastauspuheenvuoro): Arvoisa rouva puhemies! Kuten täällä on
jo useampi todennut, käsillä on hyvä lakiesitys, jolla on paljon potentiaalia. On tärkeää,
että asioita uudistetaan. Itse näkisin, kun katsoo tätä kokonaisuutta, että parhaimmillaan
nuorilla tulevaisuudessa lukiossa on mahdollisuus opiskella yhteisössä, joka on turvalli-
nen, joka on kiusaamisesta ja häirinnästä vapaa, joka tunnistaa yhä vahvemmin nuorten yk-
8



Pöytäkirjan asiakohta PTK 65/2018 vp
silöllisyyttä ja pystyy siihen myöskin tarjoamaan tukea. Tämä kaikki tietysti vaatii aina
myöskin resursseja, eli pelkkä lainsäädäntö ei sitä vielä itsessään takaa.

Yksi semmoinen elementti, minkä haluaisin nostaa esiin, on erityinen tuki ja opinto-oh-
jaus, eli on tosi hienoa, että sitä viedään eteenpäin ja myöskin että ei vaadita mitään viral-
lista diagnoosia esimerkiksi tähän erityiseen tukeen vaan se pystytään arvioimaan. Siellä
nostetaan näitä eri tekijöitä esille ja yhtenä tuodaan myöskin tämmöiset ikään kuin sosiaa-
liset taustat, jos perheessä tai elämäntilanteessa on ongelmia.

Tässä yhteydessä on tärkeää minun mielestäni huomioida myöskin syrjintää ja rasismia
kokevat väestöryhmät ja niiden mahdolliset vaikutukset tasa-arvon näkökulmasta, mitä se
vaikuttaa, jos ihminen altistuu häirinnälle, miten se vaikuttaa psyykeeseen, kykyyn opis-
kella, jotta me pystymme myös siitä näkökulmasta tarjoamaan erityistä tukea ja ohjausta.
Se vaatii myös erityistä ammattitaitoa.

14.34 Li Andersson vas (vastauspuheenvuoro): Arvoisa puhemies! Yhdyn edustaja Elo-
rannan näkemykseen siitä, että tämä lainsäädäntö koskien uskonnonopetusta kyllä tältä
osin on vanhentunutta, ja vaikka tämän lakiuudistuksen yhteydessä ei tehdä muutoksia op-
piainesisältöihin tai tuntijakoon, mitä siirtyminen kaikille yhteiseen elämänkatsomusai-
neeseen edellyttäisi, niin olisi kyllä ollut mahdollista korjata tämä yhdenvertaisuusongel-
ma eli mahdollistaa tämä valinnanmahdollisuus kaikille lukiolaisille riippumatta siitä, kuu-
luuko johonkin uskonnolliseen yhdyskuntaan vai ei.

14.34 Sari Essayah kd (vastauspuheenvuoro):  Arvoisa rouva puhemies! Tässä on nyt
käyty keskustelua myöskin tästä uskonnonopetuksesta ja elämänkatsomustiedosta, vaik-
ka, niin kuin todettu, näihin asioihin ei sisällöllisiä uudistuksia olla tekemässä. Mutta on
hyvä muistaa, miksi Suomessa tilanne on näin. Se lähtee sieltä YK:n sopimuksesta, jossa
todetaan, että vanhemmilla on oikeus antaa oman vakaumuksensa mukaista kasvatusta lap-
sillensa, ja sieltähän tämä oikeastaan kaikki juonensa juurtaa. 18-vuotias lukiolainen tie-
tenkin voi päättää itse siitä, mihin uskontokuntaan kuuluu, ja sen mukaisesti siitä, mitä
myöskin opiskelee, 15—17-vuotias tarvitsee aina vanhempiensa luvan, ja yli 12-vuotiasta
on asiassa kuultava. Siihen nämä sisällölliset asiat kytkeytyvät.

Mutta vielä lyhyesti haluaisin tosiaan kiinnittää huomion siihen, että tätä opinto-ohjaus-
ta halutaan laajentaa myöskin niihin, jotka ovat jo lukionsa käyneet, elikkä tavallaan juuri
siihen nivelvaiheeseen, jossa moni on vaarassa tippua kelkasta ja jäädä ilman jatko-opin-
topaikkaa, ja tämä on äärimmäisen hyvä asia. On vain huolehdittava, että resurssit ovat riit-
tävät, ettei tämä jää vain kauniiksi kirjauksiksi lakiin vaan sitten kuntatasolla näitä resurs-
seja annetaan siihen tarpeeksi.

14.35 Mikaela Nylander r (vastauspuheenvuoro):  Arvoisa puhemies! Tähän lakiesityk-
seen liittyy paljon hyvää, ja valiokunnassa olemme saaneet kuulla myös, että kenttä on to-
della tyytyväinen tähän lakiehdotukseen.

Minun mielestäni oikeudet opinto-ohjaukseen ja erityisopetukseen ovat loistavia asioita
tässä lakiehdotuksessa. Mutta jaan sen huolen, että tämä yhteistyö korkeakoulujen kanssa
ei saa johtaa siihen, että meillä on lukioita, jotka sijaitsevat ehkä syrjäseudulla tai maaseu-
dulla ja jotka jotenkin luokitellaan B-lukioiksi. Täytyy todellakin seurata, miten tämä ke-
hittyy, ettei synny tällaista luokittelua lukioiden välillä.
9



Pöytäkirjan asiakohta PTK 65/2018 vp
Värderade talman! Sedan har också utskottet påtalat bristen av svenskspråkiga behöriga
studiehandledare. Lagens goda målsättningar om utvidgad rätt till studiehandledning ris-
keras att vattnas ut på svenskt håll på grund av att vi inte har behöriga studiehandledare.

14.37 Sami Savio ps (vastauspuheenvuoro):  Arvoisa puhemies! Edustaja Kosonen otti
tässä hieman aiemmin esille opinto-ohjauksen tärkeyden, jota myös tässä lakiesityksessä
täysin oikein korostetaan. Myös me perussuomalaiset olemme jo pitkään tuoneet esille
opinto-ohjaukseen panostamisen tärkeyden, muun muassa viime syksyn vaihtoehtobudje-
tissamme nostimme sen merkityksen vahvasti esille. Olemmekin nyt tyytyväisiä, että sii-
hen kiinnitetään myös tässä lukiolaissa vahvasti huomiota.

Mutta meillä on kuitenkin huolenaiheena se, myönnetäänkö koulutuksen järjestäjille
riittävät resurssit sekä opinto-ohjauksen lisäämiseen että myös muihin tähän lakiehdotuk-
seen sisältyvien uudistusten ja muutosten realistiseen toteuttamiseen. Tämä on ollut näkö-
kulma, joka on ollut selvästi laajasti esillä paitsi asiantuntijakuulemisissa myös tässä de-
battikeskustelussa jo tänään. Nämä tosiasialliset lukiokoulutuksen järjestäjille aiheutuvat
kustannukset on arvioitu hallituksen esityksessä selvästi alakanttiin, ja vaadimme, että ne
tullaan seuraavissa budjeteissa kompensoimaan täysimääräisesti.

14.38 Marisanna Jarva kesk (vastauspuheenvuoro): Arvoisa puhemies! Niin kuin tässä
aikaisemmissa puheenvuoroissa on monestikin todettu yli puoluerajojen, tämä lukiolaki-
uudistus, lukiouudistus, on hyvä ja sisällöstä on tullut paljon hyvää palautetta nimenomaan
lukioista niin opiskelijoilta kuin opettajapuolelta. On hyvä, että tämä etenee nyt oikein hy-
vässä hengessä eteenpäin. Saadaan myös sinne lukiopuolelle kaivattuja uudistuksia aikai-
seksi.

Puhemies! Olisin vielä pariin kohtaan kiinnittänyt erityistä huomiota. Oli erittäin hyvä,
että asiantuntijakuulemisessa sivistysvaliokunnassa ollessamme tuli esille tämä virkamies-
ruotsin tai -suomen suorittamisen mahdollisuus osaksi lukio-opintoja. Siis tuli esille, että
olisi ehkä syytä selvittää sitä, että jatkossa lukiossa voitaisiin tämä niin sanottu virkamies-
ruotsi tai tietysti virkamiessuomi sitten suorittaa, ja se olisi sitten valmiiksi suoritettuna
siellä korkeakouluasteella.

Vielä toisin tämän lukiodiplomiasian kehittämisen jatkossa vaihtoehtona. Tätä ei nyt va-
liokunta ottanut tähän mietintöön mukaan, mutta toivotaan, että tulee tätä ylialaista toimin-
taa ja että ennen kaikkea voitaisiin yrittäjyyteen ja työelämään liittyviä tietoja ja taitoja
myös siellä puolella [Puhemies koputtaa] osoittaa tällä lukiodiplomilla, jolloin korkea-
kouluihin sitten saataisiin näyttöä sen kautta.

14.39 Pauli Kiuru kok (vastauspuheenvuoro):  Arvoisa rouva puhemies! Kiitos edustaja
Puumalalle esittelystä.

On hyvä, että tässä laissa ja mietinnössä on huomioitu geneeriset eli siirrettävät taidot.
Täällä on mainittu tiedonhaku, olennaisen tiedon erottaminen epäolennaisesta, medialuku-
taito, kriittinen ajattelu ja näin poispäin.

Omana lukioaikanani ja opettajaopiskeluaikoinani kiinnitin huomiota siihen, että suul-
lisiin taitoihin, puhetaitoon ja muuhun kuin kirjalliseen viestintään kiinnitetään Suomessa
hämmästyttävän vähän huomiota. Onnistuin livahtamaan lukiosta ja aineenopettajaopin-
noista lävitse niin, että ainoastaan yksi opintoviikko, noin puolitoista opintopistettä, oli
suullisia taitoja. Jos kansainvälisesti vertaillaan, niin tässä olemme kyllä montaa maata jäl-
10



Pöytäkirjan asiakohta PTK 65/2018 vp
jessä. Kysynkin varanpuheenjohtaja Multalalta, onko tämä suullinen viestintä tullut valio-
kuntakäsittelyssä millä tavalla esille.

14.40 Jukka Gustafsson sd (vastauspuheenvuoro):  Arvoisa puhemies! Nostan vielä
edustaja Torstin erinomaisesta puheesta esille meidän demarien kannalta neljä tärkeintä
asiaa: lukion yleissivistävän luonteen vahvistaminen, sitten lukion yhteisöllisyyden tär-
keys, kolmantena toisen asteen kokonaisvaltainen kehittäminen ja neljäntenä työrauha ja
ennakoitavuus opettajille ja opiskelijoille.

Kajoan vain yhteen asiaan. Tässä esityksessähän pyritään lisäämään lukion yhteistyötä
korkeakoulujen kanssa. Se on mielestämme perusteltu tavoite, mutta liian vähälle on jää-
nyt se yhteistyö, joka koskettaa koko toista astetta mukaan lukien ammatillinen koulutus.
Me tiedämme, että merkittävä osa valmistuvista ylioppilaista jatkaa ammattikorkea-
kouluissa. Jotenkin tällainen ajatus, etteikö opiskelu puolin ja toisin lukion ja ammatillisen
koulutuksen välillä ole perusteltua ja myös modernia sivistystä, modernia ammattisivistys-
tä, puuttuu tästä. Sen takia meillä on tästä merkittävä lausuma, ja emme ymmärrä, miksi
esimerkiksi keskustapuolue sitä on vastustanut.

14.42 Pia Viitanen sd (vastauspuheenvuoro):  Arvoisa puhemies! Edustaja Gustafsson
edellä hyvin totesi nämä sosiaalidemokraattien painotukset tähän sinänsä hyvään esityk-
seen. Tässä on paljon hyvää, kuten on sanottu, ja resursseista tulee tietenkin jatkossa huo-
lehtia, että ne riittävät sitten tähän kaikkeen.

Puhemies! Haluaisin ottaa vielä erikseen esiin tämän Gustafssonin esittelemän kolman-
nen kohdan, toisen asteen kokonaisvaltainen kehittäminen, mikä minusta on tärkeä. Ha-
luan alleviivata tässä puheenvuorossa sitä keskustelua, mitä täällä salissa on usein käyty
tästä maksuttomasta toisesta asteesta kaiken kaikkiaan. Minusta on hyvin tärkeää, että täs-
tä ovat kansalaiset aktiivisesti liikkeellä ja kannetaan huolta siitä, että kaikilla meidän iha-
nilla nuorillamme olisi toisella asteella varaa ja mahdollisuus opiskella. Siksi pidän erit-
täin tärkeänä, että kaikissa yhteyksissä myös korostamme tätä maksuttoman toisen asteen
tavoitetta. Toivon, että tämä eduskunta voisi myös tässä asiassa liikahtaa eteenpäin kaiken
kaikkiaan.

Puhemies! Kuten todettu, hyvä esitys, mutta tietenkin sosiaalidemokraateilla olisi ollut
vielä hieman enemmän annettavaa. Siksi meillä on erinomainen eriävä mielipide kirjoitet-
tuna meidän valiokunnan jäsentemme toimesta.

14.43 Kimmo Kivelä sin (vastauspuheenvuoro):  Puhemies! Yhdyn myös kehuihin. Ky-
seessä on huolellisesti valmisteltu lakiesitys, maltillinen ja realistinen uudistus. Ei ole läh-
detty jalat turvallisesti ilmassa tavoittelemaan kuuta taivaalta, vaan on lähdetty käytännön-
läheisesti, maltillisesti edistämään lukiota, 2020-luvun lukiota. 

Hyvin olennaiseksi asioitten eteenpäinmenossa tulevat johtamisen kysymykset. Se, että
lukiotasolla johtajuus toimii, liittyy esimerkiksi juuri korkeakouluyhteistyöhön, niin että se
kaikkialla Suomessa toteutuu yhtäläisesti ja myös opinto-ohjauksen toteutuminen. 

Ihmettelen tätä ideologistarkoitushakuista keskustelua uskonnon ja elämänkatsomustie-
don ympärillä. Kun ulkomailta muuttaneet eri uskontoa edustavat ovat saaneet oman us-
konnon vastuullista opetusta, se on auttanut myös yhteiskuntaan integroitumisessa. Ja sit-
ten taas emme me esimerkiksi voi ajatella, että kotitaloutta opetettaisiin niin, että ainoas-
taan luettaisiin keittokirjasta, mitä on, mutta ei maisteltaisi.
11



Pöytäkirjan asiakohta PTK 65/2018 vp
14.45 Sari Tanus kd (vastauspuheenvuoro): Arvoisa rouva puhemies!  Minäkin olisin ha-
lunnut kommentoida vielä elämänkatsomustiedon- ja uskonnonopetusasiaan, vaikka, niin
kuin on tullut esille, sisältöihin tässä ei olla puututtu, niin kuin edustaja Multalakin nosti
esiin. Mutta aivan niin kuin edellisessä puheenvuorossa, itsekin olen ihmetellyt tätä vas-
takkainasettelua. Ajattelisin, että se uskonnon opiskelu olisi hyvä kaikille riippumatta sii-
tä, kuuluuko johonkin uskontokuntaan vai ei. Ja minkä takia? Nimenomaan siksi, että se
helpottaisi ja edesauttaisi toinen toisensa ymmärtämistä. 

Näin sanon myös käytännön kokemuksesta. Itse olen opiskellut seitsemän vuotta opin-
ahjossa, jossa oli opiskelijoita yli 60 eri maasta ja oli myös yhteiset asuntolan käytävät ja
keittiöt ja niin edelleen hyvin monen eri uskontokunnasta tulevan opiskelijan kanssa. Ja
koen kyllä itse, että se auttoi paljon ymmärtämään käytännön toimia, kun oli aikanaan
opiskellut uskonnoista ja varsin syvällisestikin. 

Ja ajattelen lukioajasta myös niin, että silloin ollaan jo siinä iässä, että voidaan vaihtaa
mielipiteitä ja niin edelleen. Eli näkisin tämän päinvastoin rikkautena, enkä mitenkään näe
vastakkainasettelua aiheellisena.

14.46 Li Andersson vas (vastauspuheenvuoro):  Arvoisa puhemies! Täällä pidetään nyt
monta puheenvuoroa, joiden sisältö on oikeastaan sellainen, joka tukee ajatusta siirtymi-
sestä kaikille yhteiseen uskonto ja elämänkatsomus -aineeseen, joka siis on vasemmistolii-
ton pitkän aikavälin tavoite ja joka on perusteltu nimenomaan juuri sillä tavalla kuin edus-
taja Tanus tässä kauniisti puhui ikään kuin vuorovaikutuksen ja ymmärtämisen tärkeydes-
tä. 

Vielä ei olla siinä vaiheessa, että tämä on mahdollista. Kuten todettiin, tämän lain uudis-
tamisen yhteydessä ei ole nyt esitetty muutoksia oppiainekokonaisuuksiin tai tuntijakoon.
Sen sijaan jo tämän lain käsittelyn yhteydessä olisi ollut mahdollista puuttua tähän lasten
yhdenvertaisuuden kannalta ongelmalliseen säädökseen, jossa ei mahdollisteta elämänkat-
somusaineen valitsemista, jos oman uskontokunnan uskonnonopetusta on tarjolla, niille lu-
kiolaisille, jotka sitä haluaisivat.

14.47 Päivi Räsänen kd (vastauspuheenvuoro):  Arvoisa rouva puhemies! On totta, että
elämänkatsomustietoonkin sisältyy tietoa uskonnoista, mutta silloin kun henkilö kuuluu
uskonnolliseen yhdyskuntaan, on hyvä, että samaan tapaan kuin äidinkielen kautta oppii ja
siten saa paremmat valmiudet opiskella muita kieliä, on hyvä tutustua siihen omaan uskon-
perinteeseensä ja siitä käsin sitten saada tietoa muistakin uskonnoista. Ja luulen, että täällä
tämä muutostahto osittain perustuu vanhentuneeseen näkemykseen siitä, mitä uskonnon-
opetus sisältää, ehkä niihin omiin kouluaikaisiin näkemyksiin.

Mutta ihan toisena asiana haluan nostaa esiin sen, että jos lukiolaisten kanssa keskuste-
lee, niin tämä mahdollisuus, että ylioppilaskokeen arvosanaa saa korottaa rajoituksetta, on
se, mikä nousee esiin — siitä on aika vähän täällä nyt keskusteltu. Ja ihmettelen, että pe-
russuomalaiset vastustavat [Puhemies koputtaa] tätä, koska tämä on mielestäni yksi helmi
tässä esityksessä.

Puhemies Paula Risikko: Edustaja Tanus, nimenne mainittiin.

14.48 Sari Tanus kd (vastauspuheenvuoro):  Arvoisa rouva puhemies! Olisin halunnut
myös vähän samaa kuin edustaja Räsänen vielä alleviivata edustaja Anderssonille, että kyl-
12



Pöytäkirjan asiakohta PTK 65/2018 vp
lä tietysti mennään syvemmälle siinä uskonnon oppiaineessa kuin pelkässä elämänkatso-
mustiedossa. Niin kuin sanottu, näkisin, että se kyllä luo pohjaa sille hyvälle yhteisymmär-
rykselle. Ajattelisin myös niin, että lukioaikana on aivan eri asia opiskella syvemmin myös
sitä omaa uskontoa ja käydä debattia, keskustelua siitä aiheesta ja myös kyseenalaistaa nii-
tä asioita. Tämä keskustelu kyllä sitten jatkuu myös toisten opiskelijoiden kanssa, myös eri
uskontoihin kuuluvien kanssa. Itse en ole taas lukiopuolelta — mitä olen myös opiskelijoi-
ta kuunnellut ja kuullut — saanut ollenkaan noin kovaa kritiikkiä siitä. Päinvastoin on
koettu hyvänä, että voidaan keskustella asioista, jos siihen vain annetaan mahdollisuus.

14.49 Kimmo Kivelä sin (vastauspuheenvuoro):  Arvoisa puhemies! On sinänsä ikävää,
että nyt menee sivuraiteelle, yhden oppiaineen ympärille, tämä keskustelu, mutta en malta
olla tässä yhteydessä sanomatta: Miten tärkeää nykyaikaisessa monimutkaisessa maail-
massa on uskonnon lukutaito? Jos uskontoa opetetaan joissakin äärimmäisyysliikkeissä ja
jos ihmisten uskontokasvatus tulee joidenkin äärimmäisyysliikkeitten kautta, niin se joh-
taa väistämättä äärimmäisen vaaralliseen tilanteeseen ja erilaisten kielteisten radikaali-il-
miöiden yleistymiseen yhteiskunnassa. Kun uskonnonopetus ja maailmankatsomukselli-
nen opetus laajemminkin tapahtuu yhteiskunnan kontrollissa, se mahdollistaa myös laa-
dukkaan ja vastuullisen opetuksen. Uskon siihen, ettei tämä laki ole estämässä sitä, etteikö
opetusta voitaisi toteuttaa [Puhemies koputtaa] laajalla yhteisellä foorumilla maailmankat-
somuksellisena keskusteluna.

14.50 Raija Vahasalo kok (vastauspuheenvuoro):  Arvoisa puhemies! Tämä todellakin
menee nyt ohi tämän lakiesityksen ja osoittaa vain sen nyt, että tämä on erittäin hyvä laki-
esitys. Kaikki ovat näemmä samaa mieltä, ja nyt puhutaan aidanseipäistä.

Mutta tässä meillä on valtiollinen kirkko, ja niin kauan aikaa... [Kimmo Kivelä: Ei ole!
— Päivi Räsänen: Kansankirkko!] — Niin, kansankirkko, okei. — Mutta kuitenkin meillä
on erittäin tärkeää, niin kuin edustaja Kivelä sanoo, että tässä on tämmöiset opetussuunni-
telmat ja ohjaavat elementit näihin eri uskontoihin, jotta ne radikalismit eivät nousisi niin-
kään. 

Mutta edustaja Gustafssonille: Kun tämä kritiikin nostaminen on tässä vaikeata, olen
kanssanne samaa mieltä siitä, että yleissivistävyyttä pitää olla ja yhteisöllisyyttä pitää olla
ja työrauhaa pitää olla. Mutta nyt on ilmeisesti tullut uusi nimike tähän oppivelvollisuusiän
pidentämiseen — kun puhuitte toisen asteen kokonaisvaltaisesta kehittämisestä, sitä lienet-
te tarkoittanut.

Edustaja Aallolle, joka taisi jo lähteä, vastauksena, että esimerkiksi lukiot itse tällä het-
kellä ostavat kursseja yliopistoilta. Ja yliopistoille tämä lakiesitys on myöskin erittäin kan-
nustava — jos nyt puhutaan siitä — [Puhemies: Aika!] koska heillekin tulee hyviä opiske-
lijoita.

Puhemies Paula Risikko:  Otan tähän kuusi vastauspuheenvuoroa vielä, ja sen jälkeen
mennään puhujalistalle. Otetaan tarvittaessa sitten debattia. Nämä kuusi henkilöä ovat Elo-
ranta, Puumala, Torsti, Kosonen, Andersson ja Multala. [Jukka Gustafsson: Puhemies,
nimi mainittiin!] — Gustafsson saa sitten lopuksi kyllä vielä ilman muuta.

14.52 Eeva-Johanna Eloranta sd (vastauspuheenvuoro): Arvoisa puhemies! Kun tänään
keskustelemme tästä lukiolaista, niin huomio kiinnittyy myöskin lukiolaisten oppimisen
13



Pöytäkirjan asiakohta PTK 65/2018 vp
edellytyksiin elikkä siihen, että oppilas- ja opiskelijahuollon palvelut ovat tänä päivänä
aika riittämättömät monessa paikassa. Eriarvoisuus lukiolaisten palvelujen saatavuudessa
on lisääntynyt. Kuntaliiton selvityksen mukaan jopa 70 prosenttia vastanneista kunnista ei
ole pystynyt järjestämään oppilas- ja opiskelijahuollon palveluja 2014 voimaan tulleen op-
pilas- ja opiskeluhuoltolain vaatimusten mukaisesti, ja tämä siitä huolimatta, että meillä
mielenterveyden häiriöt ovat nuorten tavallisimpia terveysongelmia, jopa 20—25 prosent-
tia nuorista kärsii niistä. Onkin aika lyhytnäköistä säästää juurikin näistä palveluista, kos-
ka se tietenkin kostautuu myöhemmin sitten suurempina kustannuksina.

Tosiaan, kun lukiokoulutusta kehitetään ja varataan siihen resursseja, pitää kiinnittää pa-
rempaa huomiota tähän kouluhyvinvoinnin parantamiseen. On hyvä, että tämä esitys tuo
nyt sitä opintojen ohjaamista lisää, mutta myöskin tähän muuhun hyvinvointipuoleen pi-
täisi kiinnittää entistä suurempaa huomiota.

14.53 Tuomo Puumala kesk (vastauspuheenvuoro): Arvoisa puhemies! Jos sallitte kaksi
minuuttia, niin vastaan näihin neljään valiokunnalle esitettyyn kysymykseen.

Ensimmäisenä edustaja Aalto esitti kolme erittäin perusteltua kysymystä. Hän kysyi,
riittävätkö resurssit tähän korkeakouluyhteistyön tekemiseen. Niiden täytyy riittää, sitä va-
liokunta mietinnössään hyvin voimakkaasti korostaa ja toteaa myös, että käytännön väli-
nehän ovat nämä tulosohjauskeskustelut, joita korkeakoulujen kanssa välillä esitetään.
Meidän on annettu hyvin vahvasti ymmärtää ministeriöstä, että tämä asia on jo otettu huo-
mioon ja korkeakoulut ovat siitä hyvin tietoisia. Luotamme tähän tulleeseen tietoon.

Toiseksi hän kysyi siitä, miten turvataan, että kaikilla lukioilla on mahdollisuus tehdä
korkeakoulujen kanssa yhteistyötä. Siinä käyttöön täytyy ottaa etä- ja monimuoto-opetus-
ta, johon myöskin mietinnössä viittaamme. Itse toivoisin vielä uusiakin innovatiivisia ta-
poja. Tässä on paljon mahdollisuuksia.

Kolmanneksi hän kysyi, miten yhteistyö ammattikoulujen kanssa toteutuu. Siitä opetus-
ministeriö on asettanut erillisen työryhmän, siis ammattikoulujen ja korkeakoulujen väli-
sen yhteistyön kehittämiseen. Se työ on nyt liikkeellä, ja siltä toivomme paljon. Itse hen-
kilökohtaisesti toivon, että kun jatkossa tehdään uudistuksia toiselle asteelle, ne koskettai-
sivat aina yhdessä sekä lukiota että ammattikoulua. Se antaisi hyvät edellytykset sille, että
se yhteistyö lukioitten ja ammattikoulujen välillä voisi olla erittäin hyvä. Itse henkilökoh-
taisesti toivon, että sitä voisi olla enemmän.

Viimeisenä, neljäntenä, edustaja Kiuru kysyi siitä, onko suullinen taito — väittelytaito,
keskustelutaito — ollut tässä yhteydessä esillä. Ei niinkään, koska nyt ei oltu niissä sisäl-
löissä, nyt ei muutettu sisältöjä, mutta muutoin siitä on puhuttu valiokunnassa useaankin
otteeseen, että tarvitsemme koulujärjestelmään vielä enemmän suullista taitoa. Nythän sii-
hen suuntaan monessa kohtaa mennään [Puhemies koputtaa] jo siellä lukiopuolellakin täl-
lä hetkellä. Se on tärkeä huomio.

Puhemies Paula Risikko: Annoin poikkeuksellisesti 2 minuuttia edustaja Puumalalle va-
liokunnan puheenjohtajana vastata näihin kysymyksiin.

14.55 Pilvi Torsti sd (vastauspuheenvuoro): Arvoisa puhemies! Ensin keskusteluun tästä
paljon hyvää sisältävästä esityksestä. Näin todella on, mutta täytyy sanoa myöskin, että
huomasin, että esimerkiksi aika laajasti tuo koulutustutkijoiden kaarti havahtui pohtimaan
monia seikkoja tässä esityksessä vasta sen jälkeen, kun tämä oli valiokunnassa melkein jo
14



Pöytäkirjan asiakohta PTK 65/2018 vp
käsitelty, ja ne liittyivät juuri esimerkiksi tähän edustaja Puumalan aivan oikein esiin otta-
maan toisen asteen kehittämiseen — palasina vai kokonaisuutena — ja toisaalta esitettyi-
hin perusteluihin niistä keinoista, joita vaikkapa ilmiöpohjaiselle oppimiselle esitetään tai
ollaan esittämättä. Mutta tähän me palaamme, kun me jatkamme tätä koulutuksen kehitys-
työtä tässä maassa.

Toiseksi ottaisin esiin vielä vastalauseen, joka tehtiin siis yhteistyössä SDP:n, vasem-
mistoliiton ja vihreiden kanssa. Kiitos myös tästä yhteistyöstä tässä kohden. Siellähän on
sitten mahdollisuus ottaa kantaa näihin resursseihin opinto-ohjauksen osalta. Siellä on
myös mahdollisuus ottaa kantaa edustaja Jarvan nostamiin lukiodiplomeihin, ja siellä on
mahdollisuus ottaa kantaa tähän vapaavalintaiseen elämänkatsomustietoon osallistumi-
seen, jonka sisältöihin en tässä nyt mene. Mutta tähän tulee siis kyllä mahdollisuus äänes-
tyksissä täällä. — Kiitos.

14.56 Hanna Kosonen kesk (vastauspuheenvuoro):  Arvoisa puhemies! Juuri niin kuin
edustaja Puumala tuossa totesi, resurssit tähän uudistukseen on turvattava valiokunnankin
mielestä, koska tässä on aika paljon monenlaista uudenlaista tekemistä lukioille. Nostan
minäkin esiin tämän lukiodiplomin, jolla voidaan osoittaa osaamista muillakin kuin kirjoi-
tuksissa suoritetulla aineilla ja siten näyttää taitoja juurikin taito- ja taideaineissa. Sitä on
tehty aikaisemminkin, mutta on syytä laajentaa sitä muillekin aloille.

Hyvin on otettu tässä keskustelussa huomioon myös korkeakouluyhteistyö ja se, että
kaikilla lukiolla ei ole samanlaista etäisyyttä ja läheisyyttä korkeakouluihin, kun kaikilla
paikkakunnilla ei niitä ole, ja onkin hyvä, että opetus- ja kulttuuriministeriö on jo ryhtynyt
tukitoimien suunnitteluun, jotta tämä yhteistyö varmistetaan kaikkien, pienienkin lukioi-
den osalta.

14.57 Li Andersson vas (vastauspuheenvuoro):  Arvoisa puhemies! Edustaja Vahasalo
kysyi, tarkoittaako oppositio oppivelvollisuuden pidentämistä, kun puhutaan kokonaisval-
taisesta kehittämisestä. Sitä ei tarkoiteta. Kun puhutaan oppivelvollisuuden pidentämises-
tä, silloin puhutaan oppivelvollisuuden pidentämisestä — tai oppioikeuden pidentämisestä
keskustapuolueen tapauksessa — mutta kun puhutaan toisen asteen kokonaisvaltaisesta
kehittämisestä, on enemmänkin kyse siitä, että ei luoda turhia raja-aitoja tai anneta näiden
kahden eri tasa-arvoisen opintopolun eriytyä liikaa toisistaan. Suomalaisen koulutusmal-
lin vahvuus on kuitenkin se, että meillä on kaksi tasa-arvoista koulutuspolkua peruskoulun
jälkeen, joista pitäisi olla mahdollista sitten halutessaan jatkaa opintoja joko toisella polul-
la toisella asteella tai sitten korkeakouluopintojen kautta.

Tämän esityksen yhteydessä on herättänyt huolta muun muassa se, että nämä eri osaa-
mispiste- ja opintopistejärjestelmät eriyttävät nämä opintopolut toisistaan, kuten myöskin
nämä erot, jotka nyt ovat syntyneet tämän opinto-ohjauksen jälkiohjausvelvoitteen osalta,
kun ammatillista koulutusta ja lukiokoulutusta on uudistettu erillään. [Raija Vahasalo:
Nuorisokoulu siis!]

14.59 Sari Multala kok (vastauspuheenvuoro): Arvoisa puhemies! Totta on se, että toi-
nen aste on tärkeä aste siinä mielessä, että toivomme, että jokainen suomalainen nuori sen
suorittaisi. Se on varmasti kaikkien tavoite. Kuitenkin se ero ammatillisen ja lukion välillä
on, että ammatillisesta koulusta valmistutaan ammattiin ja lukiosta ei, vaan suunnataan
aina jatko-opintoihin ennen ammattiin valmistumista.
15



Pöytäkirjan asiakohta PTK 65/2018 vp
Halusin nopeasti kommentoida vielä tätä suullista esiintymistä: suullisen kielitaidon
osoittamiseenhan lukiodiplomin tyylisesti löytyy jo tällä hetkellä Opetushallituksen tuot-
tamat pohjat arvioinnille, ja se mahdollisuus tulevaisuudessakin säilyy.

Sitten vielä kommenttina tähän rajattomaan uusimismahdollisuuteen: Siihen valiokunta
teki, kuten ilmi on tullut, lausuman, jotta sen vaikutuksia seurattaisiin. Kuitenkin asiantun-
tijat arvioivat, että todennäköisesti uusimiskertojen määrä ei niin merkittävästi tule lisään-
tymään, koska samassa yhteydessä lisäämme [Puhemies koputtaa] opinto-ohjausta.

15.00 Jukka Gustafsson sd (vastauspuheenvuoro): Arvoisa puhemies! Täällä puolestani
ovat jo hyvin vastanneet valiokunnan puheenjohtaja Puumala ja edustaja Andersson edus-
taja Vahasalon kysymykseen, mitä tämä toisen asteen kokonaisvaltainen kehittäminen on.
Puumala muun muassa totesi ja on samaa mieltä meidän kanssamme, että kun tehdään lu-
kio- tai ammatillista koulutusta koskevia uudistuksia, niin mielellään niitä tulisi arvioida ja
tehdä yhdessä mahdollisuuksien mukaan. Se voi koskea esimerkiksi opetustarjontaa, ja
ajattelen erityisesti pieniä lukioita ympäri Suomea, jotka voisivat tehdä aidosti nuoria aut-
tavaa ja palvelevaa yhteistyötä opetuksen järjestämisessä. Myöskin esimerkiksi tämä jäl-
kiohjaus, johon edustaja Andersson viittasi, nyt puuttuu ammatillisesta koulutuksesta, jos-
sa sitä tarvittaisiin ehkä enemmän kuin lukiossa.

Ja anteeksi, edustaja Vahasalo, te kuiskaatte sieltä, että tämä on nuorisokoulua. Tulkaa
nyt niistä vanhoista juoksuhaudoista ulos. Me puhumme 2000-luvun koulutuspolitiikasta,
jossa ammatillisen koulutuksen ja lukion yhteistyön tulokset silloin, kun ne toimivat hy-
vin, ovat aivan loistavia nuorten kannalta: kaksoistutkinnot, kolmoistutkinnot ja niin edel-
leen.

Puhemies Paula Risikko: No, otetaan tähän nyt vielä vastauspuheenvuoroina Vahasalo ja
Nylander.

15.01 Raija Vahasalo kok (vastauspuheenvuoro): Arvoisa puhemies! Niin, siis meillä on
kaksi eri tutkintoa, niin kuin sanoitte, tai kolme eri tutkintoa, niin kuin sanoitte, ja yhteis-
työtä lukion ja ammatillisen välillä tehdään ja sitä on tiivistetty. Noin 4 prosenttia toisen as-
teen opiskelijoista tekee molemmat eri tutkinnot, ja se on fine. [Jukka Gustafsson: Eiks se
ole hyvä asia?] Se on hieno asia, ja sitä me kannatamme, mutta emme kannata sitä, että se
tulee yhdeksi mössöksi. [Jukka Gustafsson: Eihän sitä kukaan esitä!] Meillä on tämmöi-
nen aste-ero tässä meidän välillämme. Mutta ihan hyvä. Pääasia on, että nyt saadaan tämä
lukiolaki eteenpäin. — Kiitos.

15.02 Mikaela Nylander r (vastauspuheenvuoro): Arvoisa puhemies! Mekin kannatam-
me, todellakin, että tehdään yhteistyötä, laajaa yhteistyötä lukioiden ja ammatillisen kou-
lutuksen välillä, käytetään yhteisiä opettajia siinä, missä on mahdollista, yhteisiä tiloja
ynnä muuta. Lista on pitkä. Me kannatamme kaksoistutkintoa, ja me toivomme todellakin,
että paikallisesti tätä kehitetään ja mahdollistetaan.

Olen samaa mieltä siitä, että esimerkiksi tämä jälkiohjaus, joka nyt tulee lukiolaisille,
meidän pitäisi kehittää myös ammatilliselle koulutukselle jatkossa, jotta heillä olisi saman-
lainen mahdollisuus siihen — ottaen tietysti huomioon tämän, mitä edustaja Multala sanoi,
että ammatillisessa koulutuksessa saadaan ammatti ja lukiosta lähdetään opiskelemaan
jonnekin. Mutta me emme kannata, emme missään nimessä, missään olosuhteissa sitä, että
16



Pöytäkirjan asiakohta PTK 65/2018 vp
sisältöjä jotenkin sotketaan tai halutaan hälventää tätä rajaa, koska niillä on eri opetuspo-
liittiset, koulutuspoliittiset tavoitteet. 

Puhemies Paula Risikko: Sitten mennään puhujalistaan.

15.03 Mia Laiho kok: Arvoisa puhemies! ”Kaikesta kaikki tiedettiin.” Tuo oli ajatus, kun
painettiin ylioppilaslakki päähän ensimmäisen kerran lukion kevätjuhlassa. Enempää ei
kuitenkaan oltaisi voitu olla väärässä. Ylioppilaskirjoitukset ja valmistumisen huuma vaih-
tuivat pian ihmettelyyn oman elämän suunnasta, minne ja mitä sitä lähtisi opiskelemaan:
onko siellä tuttuja, mitä korkeakoulussa opiskelu oikeastaan vaatii, ja minkälaista se on?

Lukiouudistus on merkittävä sivistysteko, joka tulee lisäämään lukion houkuttelevuut-
ta. Opetusministerillemme kuuluu erityinen kiitos siitä, että uudistuksessa on huomioitu
koulutuksen nivelvaihe. Oikean koulutusalan valintaa helpotetaan uudistamalla sekä itse
lukiota että korkeakoulujen valintamenettelyä. Suomalaiset nuoret aloittavat korkea-
kouluopinnot keskimäärin kolme vuotta vanhempana kuin monessa muussa Euroopan
maassa. Ainoastaan noin kolmannes tuoreista ylioppilaista jatkaa suoraan korkeakoului-
hin.

Olemme ensinnäkin nähneet jo tänä keväänä, kuinka korkeakoulut ovat karsineet raskai-
ta ja pitkää valmistautumista vaativia pääsykokeitaan. Pääsykokeissa pitää palkita moti-
vaatiosta ja soveltuvuudesta alalle. Uudistava lukiokoulutus antaa tälle työlle vahvan sivis-
tyksellisen pohjan. Ulkoa opettelu ja istumalihasten testaus eivät sovi moderniin koulutus-
järjestelmään.

Toiseksi: Lukiossa on jatkossa tarjolla enemmän henkilökohtaista ohjausta opiskeluun
ja tukea tulevaisuuden koulutusvalintoihin. Opintojen aikana tarjotaan laajasti tukea oppi-
miseen. Tämä on vastaus myös toiveisiin lukiolaisilta, jotka ovat nykyisellään kokeneet
saamansa opinto- ja uraohjauksen liian vähäiseksi.

Lukioille tulee myös ensimmäistä kertaa velvoite tarjota opiskelijalle tämän tarpeen niin
vaatiessa erityisopetusta. Lukion ohjausvelvoite ei jatkossa myöskään lopu ylioppilasjuh-
liin, vaan jälkiohjausta esimerkiksi koulutusvalintoihin annetaan myös valmistumisen jäl-
keen. Ja kenties merkittävintä ja opiskelijoiden uravalintaa helpottava ratkaisu on se, että
lukioiden ja korkeakoulujen yhteistyö tiivistyy uuden lain myötä. Jokaisella opiskelijalla
on mahdollisuus kokeilla halutessaan korkeakouluopintoja jo lukion aikana, mikä helpot-
taa itselle sopivan koulutusalan valintaa. Konkreettinen mahdollisuus osallistua itse luen-
nolle on arvokkaampi kuin yksikään opinto-opas. Ensikäden kokemus helpottaa opiskeli-
jan siirtymistä lukiosta korkeakouluun.

On myös kuitenkin edelleen muistettava, että nuorten riittävä palautuminen ja lepo ja
harrastukset ovat tärkeitä nuoren jaksamisen turvaamiseksi. Niistä ei pidä lähteä tinki-
mään.

Arvoisa puhemies! Kaikkea ei tuore ylioppilas tiedä jatkossakaan, mutta uudistuva lu-
kiokoulutus takaa sen, että tulevaisuuden ylioppilailla on entistä vahvemmat taidot ja tie-
dot elämää varten. Tarvitsemme korkeakouluihimme maailmaan avoimesti ja myös kriit-
tisesti suhtautuvia todellisia uusia maailman muuttajia.

15.08 Eeva-Johanna Eloranta sd:  Arvoisa puhemies! Keskityn puheessani kahteen
asiaan. Toinen liittyy lukiolaisen opiskelun edellytyksiin ja toinen tähän uskomus- ja kat-
somusainekeskusteluun, haluan vielä siihen sanoa muutaman sanasen.
17



Pöytäkirjan asiakohta PTK 65/2018 vp
Ensinnäkin tosiaan, niin kuin aikaisemmin jo mainitsin, oppilas- ja opiskelijahuollon
palvelut ovat aika riittämättömällä tasolla tällä hetkellä. Eriarvoisuus lukiolaisten oppilas-
ja opiskeluhuoltopalvelujen saatavuudessa kuntien välillä on lisääntynyt. Kuntaliiton sel-
vityksen mukaan 70 prosenttia vastanneista kunnista ei ole pystynyt järjestämään oppilas-
ja opiskeluhuollon palveluja vuonna 2014 voimaan tulleen oppilas- ja opiskelijahuoltolain
vaatimusten mukaisesti.

Aluehallintoviraston selvityksen mukaan kouluissa ja oppilaitoksissa on tarjolla liian
vähän psykologipalveluita. Oikeuskansleri on kiinnittänyt huomiota koulupsykologipalve-
luiden puutteeseen vuosina 2010, 2011 ja 2012. Mielenterveyden häiriöt ovat nuorten ta-
vallisimpia terveysongelmia, ja eri tutkimusten mukaan jopa neljännes nuorista kärsii niis-
tä. Myös itsetuhoisuus yleistyy nuoruusiässä. Joka päivä 12 ihmistä jää työkyvyttömyys-
eläkkeelle masennuksen takia, ja puolet heistä on alle 30-vuotiaita nuoria. Onkin erittäin
lyhytnäköistä säästää oppilas- ja opiskelijahuollosta tai muistakaan oppilaiden hyvinvoin-
tia lisäävistä asioista, sillä näiden palveluiden riittämättömyys kostautuu myöhemmin pal-
jon suurempina kustannuksina, muun muassa nuorten ihmisten loppuelämän työkyvyttö-
myytenä, puhumattakaan inhimillisestä kärsimyksestä nuorelle itselleen ja hänen läheisil-
leen.

Oppilas- ja opiskelijahuoltolaki velvoittaa järjestämään koulupsykologipalvelut myös
toisen asteen oppilaitoksissa. Psykologi on kuitenkin vain 75 prosentissa lukioista. Eri läh-
teitä käyttäen voidaan arvioida, että Suomesta puuttuu noin 60 prosenttia tarvittavista psy-
kologipalveluista. Samaan aikaan nuorten mielenterveyden ongelmat ovat jatkuvassa kas-
vussa, ja tosiaankin THL:n kouluterveyskyselyn tuloksissa erityisesti tyttöjen kohdalla
niin masennus, ahdistus kuin koulu-uupumuskin ovat kasvussa perusasteen lisäksi myös
siellä toisella asteella lukioissa. Sama oli nähtävissä Lukiolaisten liiton omissakin hyvin-
vointitutkimuksissa. Jopa 70 prosenttia vastaajista koki väsymyksen tunnetta viikoittain, ja
30 prosentilla lukiolaisista oli viikoittaisia univaikeuksia.

Onkin tärkeätä, että kun keskustellaan lukiokoulutuksesta, kun kehitetään sitä ja vara-
taan siihen resursseja, niin kiinnitetään todellakin huomiota kouluhyvinvoinnin parantami-
seen, sillä lukiolaiset itse kokevat opintonsa liian kuormittaviksi. Sen takia psykososiaali-
sen hyvinvoinnin edistämiseen, koulukiusaamisen vähentämiseen, kouluviihtyvyyden li-
säämiseen, yhteisöllisyyden vahvistamiseen ja riittävään tukeen tulee kiinnittää parempaa
huomiota, ja onkin hyvä, että tässä lakiesityksessä on näihin tullut parannusta. Toivotta-
vasti todella myös tuo opintojen ohjaus näin ollen paranee.

Arvoisa puhemies! On todella valitettavaa, että tähän lakiesitykseen ei sisälly elämän-
katsomustiedon opiskelumahdollisuuden avaamista kaikille lukiolaisille. Tällä hetkellä-
hän se on mahdollista vain kirkkoon kuulumattomille tai niille, joiden oman uskonnon ope-
tusta ei koulussa ole tarjolla. Katsomusaineita tulisi tarkastella samalla tavalla kuin muita
oppiaineita, ja sitä koskeva pykälä tulisi tarpeettomana poistaa. Toisena vaihtoehtona opis-
kelijan tulisi itse voida valita, mitä uskontoa tai elämänkatsomustietoa hän opiskelee — jo
kerroinkin tuosta lapsiasiavaltuutetun kannanotosta asiaan liittyen. Tosiaankin uskonnot-
tomienkin opiskelijoiden tilanne paranisi, kun elämänkatsomustiedon opetuksen tarjonta
vahvistuisi nykyisestä varsinkin pienissä lukioissa. Lakimuutos ei tältä osin edellyttäisi
edes muutosta oppiaine- ja tuntijakopäätökseen eikä opetussuunnitelman valtakunnallisiin
perusteisiin tai opetussuunnitelmiin.

Kuitenkin vielä parempi tie edetä olisi siirtyä kaikille yhteiseen uskomus- ja katsomus-
tiedon oppiaineeseen. Se olisi aivan hyvin voitu ottaa mukaan tähän lukiolakiesitykseen.
18



Pöytäkirjan asiakohta PTK 65/2018 vp
On hyvä muistaa, että uskonnon opetuksella on katsottu olevan suvaitsevaisuuden ja ym-
märryksen lisäämisessä hyvin keskeinen rooli. On tärkeää, että koulu tarjoaa opiskelijoille
mahdollisuuden ymmärtää niin omaa kuin muitakin uskontoja ja elämänkatsomuksia suh-
teessa toisiinsa sekä laajemmin suhteessa kulttuuriin ja yhteiskuntaan. Tämä on erityisen
tärkeää myös nuorten suvaitsevaisuuden kehittymisen näkökulmasta katsottuna.

Nykyistä järjestelmäämme ei edellä mainitussa valossa voida enää pitää tarkoituksen-
mukaisena, siksi lukiossa tulisikin siirtyä uskontokunnista riippumatta kaikille yhteiseen
uskontotiedon ja etiikan oppiaineen opetukseen, uskonto- ja katsomustiedon oppiainee-
seen, jossa käsitellään laajasti eri maailmankatsomuksia ja uskontoja sekä opiskelijoiden
omasta elämästä nousevia uskontoon, suvaitsevaisuuteen ja ymmärrykseen kytkeytyviä si-
sältöjä. Tähän uskonto- ja katsomustiedon oppiaineeseen kuuluisivat arvokasvatuksen ja
etiikan osa-alueiden lisäksi eri uskonnot ja maailmankatsomukset, painopisteenä oma val-
tauskontomme, evankelisluterilainen kristinusko, sekä maailmankatsomukset. Tällaista lä-
hestymistapaa sovelletaan Ruotsissa, Norjassa, Tanskassa, Englannissa sekä osassa Sak-
san osavaltioita.

On myös huomattava, ettei suomalainen järjestelmä vastaa Euroopan neuvoston 2000-
luvulla antamaa suositusta, jonka mukaan uskonnon opetuksen tulisi olla lähtökohdiltaan
akateemista. Tämän kannan taustalla on ajatus siitä, että tieto ja ymmärrys maailman us-
konnoista ja katsomuksista osaltaan ehkäisevät kulttuurien välisten konfliktien syntyä, ja
samalla uskonnon opiskelun uskotaan tukevan historiallista ja kulttuurista lukutaitoa.

Tämä kaikille yhteinen opetus toisi mukanaan monenlaisia hyötyjä. Tässä oppiaineessa
olisi uskontokunnista riippumatta sama kohtelu kaikilla opiskelijoilla, mikä edistäisi ope-
tuksen tasa-arvoa ja yhdenvertaisuutta. Tällä hetkellähän kaikkien opiskelijoiden oman us-
konnon opetusta ei edes voida järjestää. Nykytilanteessa myös paineet opetettavien uskon-
tojen määrän lisäämiseen kasvavat jatkuvasti, esimerkiksi vaikka bahai-uskonto, mandea-
laisuus, buddhalaisuus ja niin edelleen. Samalla ongelmat opettajien saatavuuden ja päte-
vyyden suhteen tulevat aiempaa vaikeammiksi. Kaikille yhteisessä oppiaineessa ei tarvit-
sisi enää turvautua koulun ulkopuolisiin opettajiin.

Nykyinen uskonnon opetuksen toteutumistapa ei siis tue dialogia eri uskontojen parissa
elävien nuorten välillä, vaikka uskontoihin liittyvät kysymykset tulevat ihan koko ajan tär-
keämmiksi yhteiskunnan monikulttuuristuessa etenkin täällä pääkaupunkiseudulla ja
muissa suurissa kaupungeissa. Arvokysymykset korostuvat samalla, kun uskonto näkyy
nuorten arjessa ja elämänpiirissä yhä enemmän etenkin monikulttuurisimmilla alueilla.
Tärkeisiin kysymyksiin, kuten ihmisenä kasvamisen ja elämänhallinnan pohdintaan yhdes-
sä koko luokan kanssa, on nykyisin aivan liian vähän mahdollisuuksia. Nykyään oppilaat
hajoavat erilleen, kun käsitellään näitä tärkeitä maailmankatsomukseen, kasvatukseen,
moraaliin ja etiikkaan liittyviä kysymyksiä. Olisinkin todella toivonut, että tämä olisi otet-
tu tähän lakiin mukaan, jotta asia olisi mennyt parempaan suuntaan.

Mitä tähän rajoittamattomaan ylioppilaskirjoitusten uusimiseen tulee, pidän sitä hyvin
tärkeänä nyt, kun arvosanoilla on suurempi merkitys korkeakouluun pyrkimisessä. On hy-
vin tärkeää, että uusia voi niin monta kertaa kuin tarve vaatii, jos vaikka on sairastunut sil-
loin, kun kirjoitukset ovat.

15.15 Mikaela Nylander r:  Värderade talman! Lagförslaget motsvarar morgondagens
behov och jag tycker att det är jättebra att förutom att det betonar kunskap så betonar det
också färdigheter som behövs i livet, i studierna och på arbetsmarknaderna. Sådana färdig-
19



Pöytäkirjan asiakohta PTK 65/2018 vp
heter är möjligheter och kunskap till kritiskt tänkande, att kunna söka information, samar-
bete och så vidare, så det är jättebra att lagförslaget också tar fasta på de här färdigheterna. 

Jag tycker också att det är jättebra att lagförslaget innehåller möjlighet till personligare
studieval, men det här får definitivt inte ske på bekostnad av den allmänbildande gymna-
sieutbildningen. Det är oerhört viktigt att den allmänbildande funktionen starkt finns kvar.
Också små gymnasier måste kunna svara mot det här behovet av mer personliga val. 

Arvoisa puhemies! Tähän lakiehdotukseen sisältyy monta hyvää asiaa, ja harvoin olen
kuullut niin paljon myönteisiä arvioita sekä tästä prosessista että lopputuloksesta kuin kuu-
limme valiokunnassa. Hyviä asioita ovat oikeus tukeen, ohjaukseen, erityisopetukseen ja
jälkiohjaukseen. Nämä ovat äärimmäisen tärkeitä elementtejä tässä uudistuksessa. Mutta
täytyy myös sanoa, että valiokunnassa on esitetty huolia muun muassa rahoituksen riittä-
vyyden suhteen. Muutama taho painotti sitä, että rahoitus ei ole riittävä, jos ajatellaan kaik-
kia näitä uusia tehtäviä, mitä sisältyy tähän lakiin, ja itse yhdyn tähän huoleen, kun olen
keskustellut muutaman kunnan ja muutaman lukion kanssa, että vaarana on, että ei löydy
riittävästi rahoitusta tähän kaikkeen hyvään ja hyviin tavoitteisiin.

Samarbete med högskolorna är bra, men det får som sagt inte leda till att vi har A- och B-
klassens gymnasier där man kanske inte på vissa orter på samma sätt kan ordna det här
samarbetet. Som jag konstaterar tar utskottet också fasta på bristen på behöriga studiehand-
ledare. På svenskt håll har det inte utbildats studiehandledare sedan 2013. Vi har redan nu
en brist på behöriga studiehandledare, och eftersom studiehandledningen har en alldeles
central roll i det här lagförslaget kommer behovet av behöriga studiehandledare att öka.

Arvoisa puhemies! Lopuksi: Yhteistyö ammatillisen koulutuksen ja vapaan sivistystyön
kanssa on äärimmäisen tärkeä elementti, ja olen myös hyvin iloinen, että lukion yleissivis-
tävä rooli tässä säilyy. Se on äärimmäisen tärkeätä. — Kiitos.

15.19 Sami Savio ps:  Arvoisa puhemies! Hallituksen esitys uudeksi lukiolaiksi sekä
laeiksi ylioppilastutkinnon järjestämisestä annetun lain ja opetus- ja kulttuuritoimen rahoi-
tuksesta annetun lain muuttamisesta on monelta osin tarpeellinen ja perusteltu kokonai-
suus, vaikka täytyy toki sanoa, että mitään mullistavaa uutta tähän lakipakettiin ei sinänsä
sisällykään, esimerkiksi tuntijako säilyy ennallaan. Mutta lukiolain uudistus korostaa kui-
tenkin lukio-opetuksen yleissivistävyyden tärkeyttä ja yleisestikin koulutuksen painoar-
voa nopeasti muuttuvassa maailmassamme. Tämän esityksen tavoitteena on muun muassa
lisätä lukiokoulutuksen vetovoimaa ja sen tuottamaa jatko-opintokelpoisuutta sekä suju-
voittaa siirtymistä korkea-asteelle ja edistää lukiolaisten hyvinvointia. Me perussuomalai-
set kannatamme näitä tavoitteita, vaikka näihin lakiehdotuksiin sisältyykin myös muuta-
mia jatkotarkastelua vaativia käytännön näkökulmia.

Kuten täällä on todettu, lukiokoulutuksen järjestäjiä velvoitetaan jatkossa tarjoamaan
urasuunnitteluun ja opintoihin hakeutumiseen liittyvää ohjausta lukion suorittaneille mut-
ta ilman jatko-opiskelupaikkaa jääneille henkilöille. Samoin ohjausta muihin opintoihin
hakeutumisessa on tarjottava lukion keskeyttäneille opiskelijoille.

Kuten jo aiemmassa puheenvuorossani korostin, opinto-ohjaukseen panostaminen on
täysin oikea suuntaus, jota perussuomalaiset ovat jo pitkään edellyttäneet. Eräs huolenai-
heistamme on kuitenkin se, myönnetäänkö järjestäjille riittävät resurssit opinto-ohjauksen
20



Pöytäkirjan asiakohta PTK 65/2018 vp
ja muiden lakimuutosten realistiseen toteuttamiseen. Tämä näkökulma on tosiaan noussut
vahvasti esille myös asiantuntijakuulemisissa. Niiden perusteella lukioille aiheutuvat lisä-
kustannukset on arvioitu vahvasti alakanttiin. Kuten aiemmin totesin, tosiasiallisesti lukio-
koulutuksen järjestäjille aiheutuvat lisäkustannukset tulee korvata tulevissa budjeteissa
täysimääräisesti, ei vain osittain, kuten nyt ollaan tekemässä.

Arvoisa puhemies! Lakiesitykseen sisältyvä lukiokoulutuksen järjestäjän velvollisuus
toimia yhteistyössä muun koulutuksen järjestäjien kanssa on kannatettava asia ja lisää lu-
kio-opiskelijoiden valinnan mahdollisuuksia. Korkeakouluyhteistyön ohella myös valio-
kunnan lakitekstiin lisäämä vapaan sivistystyön oppilaitosten, kuten kesäyliopiston, kans-
sa tehtävä yhteistyö vahvistaa oppilaitosten kykyä tarjota monipuolista koulutusta kaik-
kialla Suomessa lukion sijainnista tai koosta riippumatta. Perussuomalaiset kiittävät koko
sivistysvaliokuntaa siitä, että tämä tärkeä kirjaus saatiin lisättyä lakiin hyvässä yhteisym-
märryksessä. Myönteistä on myös lakiin kirjattu työ- ja elinkeinoelämän kanssa tehtävä
yhteistyö.

Arvoisa puhemies! Varsinkin pienten lukioiden toimintaedellytysten turvaamiseen tu-
lee kiinnittää jatkossa erityistä huomiota. Pienten lukioiden toiminta on tärkeää alueellisen
yhdenvertaisuuden toteutumisen kannalta. Opiskelu pienessä lukiossa voi myös lisätä
opiskelijoiden yhteenkuuluvuutta ja yhteisöllisyyttä sekä parantaa turvallisuuden tunnetta.
Tämäkin korostaa pienten lukioiden tärkeyttä ja merkitystä koko maassa. On hyvä, että täs-
säkin eduskunnassa käydyssä keskustelussa asiaan on kiinnitetty laajaa huomiota.

Arvoisa puhemies! Lukiossa ilmeneviin kiusaamistapauksiin on puututtava ajoissa ja
nykyistä tehokkaammin. Lukion rehtorin ja opettajien tulisi olla velvoitettuja puuttumaan
koulussa tai koulumatkalla tapahtuvaan kiusaamiseen, väkivaltaan ja häirintään sekä il-
moittaa tästä niihin syyllistyneen ja niiden kohteena olevan alaikäisen opiskelijan huolta-
jalle.

Tätä näkökulmaa ei hallituksen esityksessä ole mielestämme riittävässä määrin huomi-
oitu, vaikka siihen onkin kiinnitetty huomiota. Teemme sen vuoksi pykälämuutosehdotuk-
sen, joka velvoittaisi koulun opettajaa tai rehtoria ryhtymään konkreettisiin toimiin tie-
toonsa tulleen koulussa tai koulumatkalla tapahtuneen kiusaamisen, väkivallan ja häirin-
nän lopettamiseksi sekä ilmoittamaan tästä niihin syyllistyneen ja niiden kohteena olevan
alaikäisen opiskelijan huoltajalle tai muulle lailliselle edustajalle. Mielestämme tämä on
erittäin tarpeellista myös lukioissa valitettavan usein ilmenevän kiusaamisen kitkemiseksi.

Arvoisa puhemies! Tässä samassa yhteydessä muutetaan lakia ylioppilastutkinnon jär-
jestämisestä. Ehdotuksen toteutuessa opiskelija voisi uusia ylioppilaskokeita aiempaa
useammin. Tutkinnon suorittanut henkilö voisi uusia hyväksyttyjä ja hylättyjä kokeita ra-
joituksetta. Asiantuntijakuulemisissa esitetyt näkökannat tästä muutoksesta vaihtelivat
suuresti, ja perusteluja voidaan varmasti esittää sekä puolesta että vastaan.

Perussuomalaiset eivät kuitenkaan pidä tarkoituksenmukaisena sitä, että ylioppilastut-
kinnon arvosanoja voitaisiin korottaa täysin rajoittamattomasti. Tulemmekin tekemään yk-
sityiskohtaisessa käsittelyssä muutosehdotuksen, jolla rajattaisiin suorituskertoja ylioppi-
lastutkinnon kehittämistä pohtineen Gaudeamus igitur -työryhmän näkemyksen mukaises-
ti. Esitämme, että hyväksytyn kokeen saisi uusia kaksi kertaa. Hylätyn kokeen osalta eh-
dotamme, että tutkinnon suorittamisen aikana sen voisi uusia kolme kertaa, samoin tutkin-
non suorittamisen jälkeen. Tällöinkin opiskelijalla olisi käytössään nykyistä enemmän uu-
simiskertoja, ei kuitenkaan rajattomasti.
21



Pöytäkirjan asiakohta PTK 65/2018 vp
Arvoisa puhemies! Lakiehdotukseen sisältyvä rajaton uusimismahdollisuus aiheuttaisi
lukioille taloudellisia sekä tiloihin ja välineisiin liittyviä ongelmia. Lisääntyneestä kirjoit-
tajamäärästä syntyisi lukioille todennäköisesti myös ennakoimattomia lisäkustannuksia
valiokunnan tekemästä rajauksesta huolimatta.

Arvoisa puhemies! Asiantuntijalausuntojen mukaan vain noin 5 prosenttia hyväksytyn
kokeen uusijoista onnistuu arvosanojen korottamisessa. Uusimiskertojen rajoittamatto-
muus ei myöskään palvelisi tärkeää tavoitetta lukiosta jatko-opintoihin siirtymisen nopeut-
tamisesta. Tämä asia on luonnollisesti kiinteässä yhteydessä kaavailtuun pääsykoeuudis-
tukseen. Mahdollisuus hakeutua jatko-opintoihin pääsykokeiden kautta on säilytettävä
merkittävänä korkeakoulujen sisäänpääsyväylänä. Pääsykokeilla on edelleen oma tehtä-
vänsä niin alalle soveltuvuuden kuin motivaationkin mittaajana myös hieman varttuneem-
malla iällä ja hakijan koulutustaustasta riippumatta, mikä edesauttaisi myös opiskelijoiden
yhdenvertaisuuden toteutumista. Arvoisa puhemies, tätä osaamisen osoittamisen väylää ei
tule jatkossakaan tukkia tai olennaisesti kaventaa.

15.26 Pauli Kiuru kok: Arvoisa rouva puhemies! Yhteiskunta muuttuu, ja yhteiskunnan
instituutioiden, koululaitokset mukaan lukien, pitää muuttua siinä mukana. Tämä laki on
oikein hyvä. Kiitän ministeri Sanni Grahn-Laasosta ja valiokunnan puheenjohtaja Puuma-
laa, samoin kuin koko valiokuntaa työstänne.

Tässä joitakin nostoja, joita pidän tärkeinä:
Ensinnäkin se, että lukio jatkuu yleissivistävänä koulutusmuotona, on tärkeää. Liian pal-

jon yhteiskunnassa tuntuu olevan liikkeellä tällaista historiattomuutta. Täytyy hieman tun-
tea taustoja, täytyy tuntea oman maansa, muiden maiden ja koko maailman historiaa, jotta
voi jotenkin kiinnittyä siihen nykyhetkeen ja suhteuttaa asioita sen mukaisesti.

Lukion muutoksesta: Kun itse 80-luvulla kirjoitin ylioppilaaksi ja sitten myöhemmin
Turun yliopistossa luin historian ja yhteiskuntaopin opettajaksi, niin niistä taidoista ja tie-
doista vain osa on enää relevanttia. Tietysti faktatieto osittain pysyy, mutta esimerkiksi di-
daktiikka on muuttunut täysin: geneeriset taidot eli siirrettävät taidot, tiedon haku, epäolen-
naisen tiedon rajaaminen, medialukutaito, lähdekriittisyys, yhteistyötaidot. Näitä taitoja ei
korostettu aikanaan sillä tavalla kuin nykyään tehdään, ja tämä muutos on kyllä oikein hy-
vä, että niihin kiinnitetään enemmän huomiota.

Tuossa debatissa nostin esiin suulliset taidot. Meillä on sellainen historia, että kirjallista
taitoa on korostettu ja korostetaan jatkossakin. Suullinen taito, puhetaito, viestintätaidot ei-
vät ole pelkästään kirjallista osaamista. Se on tärkeätä, ja se on jatkossakin tärkeätä, en sitä
mitenkään väheksy, mutta kun lähdetään maailmalle, toimitaan erilaisissa työtehtävissä,
toimitaan yhteistyössä kollegojen kanssa, niin täytyy osata kertoa asiansa, kertoa se yti-
mekkäästi, osata neuvotella, eläytyä siihen tilanteeseen, ja jos sitä ei ole harjoitellut, niin
sitä ei sitten välttämättä pysty tekemään sillä tavalla kuin olisi toivottavaa. Esimerkiksi
USA:ssa suullinen taito ja sen arvostus on aivan eri tasolla kuin Suomessa. Sitä ei ole täällä
erikseen mainittu, mutta suullisen taidon ikään kuin tämmöinen läpäisevä periaate on syy-
tä nostaa kaikissa oppiaineissa näkyville, ja näin varmasti enemmän tehdään.

Sitten otan täältä vielä muutaman asian.
Ensinnäkin: Opiskelun tuki on nostettu valiokunnan mietinnössäkin esiin, ja se on oi-

kein hyvä. Nuoret ihmiset elävät herkkää hetkeä, ja oman tulevaisuuden ääriviivojen, po-
lun löytäminen ei ole helppo tehtävä, ja näitä vaihtoehtoja nykyään on yhä enemmän. Yhä
useampi meistä joutuu opiskelemaan, tai itse asiassa saa opiskella, uusia ammatteja, päi-
22



Pöytäkirjan asiakohta PTK 65/2018 vp
vittää omaa osaamistaan jatkuvasti, ja lukioikäisenä tarvitaan aikuista tukea, opetuksen ja
ammatinvalinnan tukea sillä tavalla kuin tässä on kuvailtu.

Ja sitten lopuksi: On hyvä, että tämä kiusaamis- ja häirintäasia on täällä omana kappa-
leenaan nostettu esille. Koulutuksen järjestäjä velvoitetaan suojaamaan opiskelijaa kiusaa-
miselta, väkivallalta ja häirinnältä. Tämähän nyt on tietysti itsestäänselvyys, mutta koska
käytäntö on karumpaa, niin tämäkin asia on syytä täällä nostaa esille, kuten on nostettukin.

Sivistysvaliokunta edellyttää, että kiusaamisella on nollatoleranssi, ja tähän sanoisin,
että nollatoleranssin pitäisi koskea oppilaiden lisäksi myös opettajia. Opettajat tekevät tär-
keää työtä, ja aivan liian usein he joutuvat kiusallisiin ja painostaviin tilanteisiin. Kiusaa-
mista tulee monelta eri suunnalta, ja jokaisen pitäisi pystyä toimimaan tahdikkaasti myös
opettajia kohtaan. — Kiitos.

15.31 Sari Tanus kd: Arvoisa rouva puhemies! Tämän hallituksen esityksen tavoitteena
on uudistaa lukiokoulutusta niin, että se kykenee vastaamaan tulevaisuudessa yhteiskun-
nallisen kehityksen, uusien tieto- ja taitovaatimusten sekä jatko-opiskelun ja työelämän
muutosten asettamiin haasteisiin. Kun tarkastelee yllä olevia tavoitteita, yhdeksi lukiokou-
lu-uudistuksen tärkeäksi teemaksi nousee myös kotitalouden vahvistaminen lukiossa.
Eduskunnan 25 vuotta vanhan kotitalouden tukirenkaan puheenjohtajana haluan tässä yh-
teydessä kiinnittää huomiota kotitalouteen ja lukiodiplomeihin.

Kotitalous on laaja-alainen, yhteiskunnallinen ja monitieteinen oppiaine. Kotitaloudes-
sa opitaan arjen taitoja ja elämänhallintaa, tasa-arvoa, yhteistyötä, ruokakulttuuria, asumi-
seen ja kuluttajana toimimiseen liittyviä asioita. Kotitalouden opiskelu on toiminnallista ja
vuorovaikutteista. Opittu tieto sovelletaan käytäntöön ja on välttämätöntä opiskelijan
oman elämän ja hyvinvoinnin kannalta. Kotitalousopetus seuraa yhteiskunnan muutosta ja
nostaa käsiteltävät asiat nuorten maailmasta. Se valmentaa työelämään opettamalla kriit-
tistä ajattelua, ongelmanratkaisutaitoja ja taloustaitoja sekä teknologiaosaamista.

Digitalisaation myötä kuluttajaosaaminen ja tiedonhankinta korostuvat arjen taidoissa.
Maksaminen ja sopimusten teko tapahtuvat verkossa. Yhteiskunta palvelullistuu, ja palve-
luiden hankkiminen vaatii enemmän osaamista kuin yksittäisen tuotteen ostaminen. Uudet
kotitaloudessa tarvittavat taidot eivät enää siirry sukupolvelta toiselle, vaan ne on opittava
koulussa.

Nuorten velkaantuminen ja talousosaamisen puute nostetaan esiin säännöllisesti eri foo-
rumeilla. Kotitalousopetuksen vahvistaminen lukiossa vastaa tähän tarpeeseen. Lukiota-
solla opiskelijoiden ymmärrys ja kiinnostus talousasioihin mahdollistaisivat kotitalouden
opetuksen syventämisen talous- ja kuluttaja-asioissa, asumisen sisällöissä ja yksilön ja per-
heen hyvinvoinnissa. Lukion kotitalousopetuksessa yhteiskunnassa laajasti vaikuttaviin il-
miöihin ja kehityssuuntiin, kuten esimerkiksi ilmastonmuutokseen ja digitalisaatioon, voi-
daan tarttua konkreettisesti ja kehittää toimintavalmiuksia tulevaisuuden kotitalouksille.
Kotitalousopetus integroi muita oppiaineita ja tukee niiden oppimista, harjoittaa monilu-
kutaitoa sekä antaa laajasti jatko-opinto- ja työelämävalmiuksia.

Osassa alakouluja on mahdollisuus opiskella kotitaloutta valinnaisena oppiaineena. Ylä-
kouluissa on kaikille yhteistä kotitaloutta, ja kotitalous on myös yksi suosituimmista valin-
naisista aineista. Kotitalous on siten osa koko perusopetuksen taito- ja taideaineopetusta.
Jatkumo kuitenkin puuttuu, sillä kotitaloutta ei ole juurikaan mahdollista opiskella toisella
asteella. Kotitalousoppiaine puuttuu ammatillisesta koulutuksesta, eikä talouskouluja enää
ole. Näin kotitalouden yleissivistävällä polulla tulee pitkä katkos ennen yliopiston kotita-
23



Pöytäkirjan asiakohta PTK 65/2018 vp
lousopettajan koulutusta ja kotitaloustieteen opintoja. Joissakin lukioissa on jo nyt mahdol-
lista opiskella kotitaloutta, ja kotitalouden lukiodiplomeja suoritetaan vuosittain, mutta va-
litettavasti vain muutamia. Jotta opiskelijat eri puolilla maata olisivat tasa-arvoisessa ase-
massa, tulisi kaikissa lukioissa olla mahdollisuus opiskella kotitaloutta. 

Lukiodiplomin suoritusmahdollisuus, niin kuin sanottu, on osassa lukioita. On hyvä, että
hallituksen esityksessä lukiodiplomit nostetaan nyt lain tasolle. Se jää kuitenkin vieläkin
vapaaehtoiseksi. Velvoittavuutta ei lukioille tule, ja näin oppilailla ei ole yhdenvertaisia
mahdollisuuksia lukiodiplomien suorittamiseen. Selvitystä lukiodiplomien velvoittavuu-
desta toki jatkossa luvattiin. Lukiodiplomeihin toivoisimme lukioissa kiinnitettävän huo-
miota ja mahdollistettavan niiden suorittaminen, vaikka velvoittavuutta siihen ei vielä ole-
kaan.

Kotitalouden opetus lukioissa ei kuitenkaan saisi jäädä jatkossakaan pelkkien lukiodip-
lomien varaan. Tulevaisuudessa kotitalous on saatava lukion oppiaineeksi niin lukion ke-
hittämistyössä, lainsäädännössä kuin opetussuunnitelmatyössäkin. Kotitalousopetuksesta
olisi hyvä olla tarjolla 1—3 valinnaista kurssia. Kurssien oppimäärän pohjalta voisi jatkos-
sa osallistua kotitalouden ylioppilaskirjoituksiinkin. Esimerkiksi Irlannissa kotitalous on
yksi ylioppilaskirjoitusten aine, samoin Japanissa.

Yliopiston kotitalousopettajan koulutuksessa on luotu osaamista kotitalouden opettami-
seen lukiossa jo vuosien ajan. Uutta osaamista ei siis tarvitse luoda vaan ottaa jo olemassa
olevat resurssit käyttöön. Huomiota on kiinnitettävä myös korkeakouluopiskelijoiden va-
lintaan. Opiskelijan tulisi taito- ja taideaineopintoihin pyrkiessään voida hyödyntää lukion
taito- ja taideaineopintoja. Pisteytystyökalussa on oltava mahdollisuus huomioida taito- ja
taideaineiden lukiodiplomit.

Tässä lopuksi haluaisin käyttää vielä hetken nostaakseni esiin lukion kalleuden. Opiske-
lumateriaalista on sanottu, että lukion suorittamisen kokonaiskustannukset voivat nousta
jopa 2 600 euroon. Opiskelumateriaalista opiskelijoille aiheutuvia kustannuksia tulee las-
kea. Valtionavustuksella voitaisiin alentaa näitä kustannuksia ja samalla parantaa opiske-
lijoiden yhdenvertaisuutta.

Opiskelumateriaalin hankinta on erityisesti monelle pienituloiselle perheelle todella
haastavaa, varsinkin jos lapsia on useita. On huolehdittava siitä, ettei vähävaraisten perhei-
den, kuten yksinhuoltaja- ja monilapsisten perheiden, lasten opiskelu keskeydy tai vaikeu-
du sen vuoksi, etteivät varat riitä opiskeluun tarvittaviin tarvikkeisiin. Kaikille perhetaus-
tasta tai varallisuudesta huolimatta on turvattava ja mahdollistettava myös lukiokoulutus.

15.39 Ulla Parviainen kesk: Arvoisa rouva puhemies! Tämä käsittelyssä oleva lukiolaki-
esitys on valmisteltu hyvin ja tiiviissä yhteistyössä sidosryhmien kanssa Uusi lukio -kier-
tueiden yhteydessä. Kentän ja asiantuntijoiden näkemysten huomioon ottaminen tuo tär-
keää lisäarvoa tämän lainsäädännön tekemisessä.

Laaja-alainen yleissivistys ja akateemiset taidot ovat tulevaisuustaitoja. Kansainvälisty-
minen asettaa uudenlaisia vaatimuksia osaamiselle. Nyky-yhteiskunnassa tarvitaan erityi-
sesti vuorovaikutus-, ongelmanratkaisu- ja teknologiataitoja, monilukutaitoa, kriittistä
ajattelua ja luovuutta. Lukio-opinnoissa kehitetään myös opiskelijan taitoja perustella nä-
kemyksiään ja toimia yhdessä osaamistaan jakaen. Yksilön hyvän elämän edellytyksiin
kuuluvat myös esteettinen ja eettinen osaaminen, itsetuntemus sekä yleinen elämän ja ar-
jen hallinta ja hyvän terveyden vaaliminen.
24



Pöytäkirjan asiakohta PTK 65/2018 vp
Kuten olemme tänään täällä jo useamman kerran kuulleet, lukiodiplomit tuodaan nyt la-
kiin. On hyvä, että opiskelijalla on mahdollisuus osoittaa osaamisensa myös aineissa, jotka
eivät sisälly ylioppilaskirjoituksiin. Lukiodiplomien antaminen säilyy edelleen lakiehdo-
tuksen mukaan vapaaehtoisena. Vaikka en yleensä ole kannattamassa ylenpalttista sääte-
lyä, niin opiskelijoitten yhdenvertaisuuden toteutumiseksi lukiodiplomien tulisi mielestäni
olla kaikkia koulutuksen järjestäjiä velvoittavia. On syytä tutkia tulevaisuudessa myös se,
miten diplomia ja lukio-opintojen aikana tehtyjä oppiainerajat ylittäviä töitä voisi nykyistä
tehokkaammin hyödyntää jatko-opintoihin hakeutuessa. Edustaja Tanus nosti tuossa äs-
ken kotitalouden, mutta nostaisin myöskin yrittäjyyden sellaiseksi, joka saattaisi sisältää
mahdollisuuden diplomiin. Siellähän on hyvin monialaiset osaamistarpeet.

Samoin tulisi myöskin voida osoittaa osaamistaan nykyistä monipuolisemmin. Projek-
tit, ryhmätyöt, työnäytteet tulisi rakentaa kokonaisuuksiksi, eräänlaisiksi kansioiksi, port-
folioiksi, jotka voisivat toimia keskeisenä osaamisen osoituksena korkeakoulupaikkaa
haettaessa. Uskon, että tällaiset oppikansiot motivoisivat oppilaita sitoutumaan lukio-opin-
toihin nykyistä tiiviimmin jo ensimmäiseltä luokalta alkaen.

Kaikille lukiota käyville nuorille tulee taata yhtäläiset mahdollisuudet opiskella moni-
puolisesti ja riittävän laajasti eri oppiaineita, jotta heillä olisi edellytykset löytää niiden jou-
kosta jatko-opintojen kannalta itselleen tarpeellisimmat ja kiinnostavimmat. Opiskelijoi-
den yhdenvertaisuuden näkökulmasta on tärkeää, että heille taataan mahdollisuus riittä-
vään lähiopetukseen kaikissa oppiaineissa lukion koosta ja sijainnista riippumatta. Ja niin
kuin äskeisessäkin puheenvuorossa todettiin, toisen asteen opintojen suorittamisen pitää
olla mahdollista nuorelle perheen varallisuudesta riippumatta. Hallitus päättikin julkisen
talouden suunnitelmassa myöntää oppimateriaalilisää pienituloisten perheiden alle 20-
vuotiaille opiskelijoille. Tämä nuorten yhdenvertaisuutta parantava taloudellinen tuki kos-
kee sekä lukio- että ammatillisen koulutuksen opiskelijoita. Tärkeää on myös mahdollistaa
nuorten lukiokoulutukseen osallistuminen kotoa käsin turvaamalla lukiokoulutuksen saa-
vutettavuus koko maan kattavalla lukioverkostolla. Pienissä kunnissa lukion ja perusope-
tuksen yhteistyöllä ja yhteisillä aineenopettajilla saadaan järjestettyä laadukasta opetusta.

Tässä laissa tulee lukiokoulutuksen järjestäjille velvoite tehdä yhteistyötä korkeakoulu-
jen kanssa. Tämä takaa kaikille mahdollisuuden tutustua korkeakouluopintoihin ja suorit-
taa korkeakoulun kanssa yhteistyössä järjestetty opintojakso. Lukioiden ja korkeakoulujen
välistä pitkään jatkunutta yhteistyötä on jo nykyisellään tehty eri puolilla Suomea yllättä-
vän paljon sekä isoissa että myöskin pienissä lukioissa. Tämä osoittaa yhteistyön tarpeel-
lisuuden, ja on hyvä, että se nytten kirjataan myöskin lakiin. Täällä on kannettu huolta sii-
tä, että on tärkeää huolehtia siitä, että yhteistyö mahdollistetaan kaikille lukioille, myös sel-
laisille lukioille, joiden lähellä ei ole korkeakoulua, ja on myös huolehdittava siitä, että vas-
tavuoroisesti korkeakoulujen on ryhdyttävä yhteistyöhön lukioiden kanssa.

Opetuksen ja opiskelun digitalisoitumisen vaikutuksia oppimiseen ja opiskelijoiden hy-
vinvointiin ei vielä juuri tunneta tarkasti. Oppimisvaikeuksia omaavien opiskelijoiden
kohdalla vaikutukset voivat olla monensuuntaisia ja yllättäviä. Jatkossa tulee varmistaa se,
ettei aiheuteta uudenlaista uhkaa opiskelijoiden yhdenvertaisuudelle ja lisätä opinnoissa
syrjäytymisen riskiä. Tässä yhteydessä on syytä mainita myöskin se, että ne eivät saa olla
este sähköisen ylioppilastutkintokokeen suorittamiselle.

Arvoisa puhemies! Täällä on tänään nostettu oppiaineista elämänkatsomustieto ja us-
konto hyvin vahvasti esille. Kuten on jo aikaisemmin todettu, tässä ehdotuksessa ei ole ka-
jottu oppiaineisiin, ei niitten sisältöihin eikä tuntimäärään. Mutta on syytä tuoda esille
25



Pöytäkirjan asiakohta PTK 65/2018 vp
myöskin se, että valiokuntakuulemisessa nostettiin myös muita oppiaineita vahvasti esille.
Asiantuntijat kantoivat huolta erityisesti esimerkiksi matematiikan ja laajemmin luonnon-
tieteiden osaamisen tasosta, jonka nostamiseksi on tarpeen tehdä jatkossa uudistuksia sekä
perusopetuksessa että lukiossa. Lukiossa opiskelijoilla tulee olla mahdollisuus yksilölli-
siin ja syventäviin opintoihin.

Ja vielä sanon lyhyesti koulutuksen yhteistyöstä toisella asteella. Yhteistyö on erittäin
kannatettavaa, ja on tärkeää, että molemmissa oppilaitoksissa hakeudutaan yhteistyöhön.
Tämä laki ja ammatillisen koulutuksen laki eivät estä yhteistyötä.

15.46 Jukka Gustafsson sd: Arvoisa puhemies! Todella tämä lukiolaki on yksi hallituk-
sen parhaita esityksiä. Ehkä ikävää sanoa, mutta viikon kahden päästä, kun varhaiskasva-
tuslaki tulee tänne, olemassa olevin tiedoin tilanne on aivan toisenlainen. Iso harmin paik-
ka.

Arvoisa puhemies! Laaja-alainen sivistys ja koulutuksen tasa-arvo ovat keskeisiä sosi-
aalidemokraattien koulutuspolitiikan tavoitteita. Lukion tehtävänä on antaa hyvä yleissi-
vistys, kehittää ongelmanratkaisukykyä ja luovuutta sekä vahvistaa kriittistä ja loogista
ajattelua. Kansainvälistyvässä maailmassa monipuolinen kielitaito on erityisen arvokas.
Tarvitaan myös kriittisen ajattelun vahvistamista, uudenlaista oppimista, yhteisöllisyyttä
— jota olemme tässä keskustelussa paljon peränneet — sekä tiiviimpää vuorovaikutusta
ympäröivän yhteiskunnan kanssa. Lukioiden sisältöä on mielestäni suunnattava enemmän
kohti oppiainerajat ylittävää oppimista, jossa korostuu asioiden monitieteinen lähestymi-
nen. Nähdäkseni lukiokoulutuksessa on ylikorostunut valmistautuminen ylioppilaskirjoi-
tuksiin ja vastaavasti lukiokoulutuksen yleissivistävät tavoitteet ovat alikorostuneet. Kat-
sonkin, ettei pelkkä valinnaisuuden lisääminen vastaa lukiolaisten tarpeisiin. Lukiossa ei
pidä pakottaa opiskelijoita ennenaikaisiin, tärkeitä sisältöjä poissulkeviin valintoihin.

Lukioiden opinto-ohjauksen laatuun on kiinnitettävä erityistä huomiota, jotta yksilölli-
set opintopolut voidaan toteuttaa ja hakeutumista lukion jälkeisiin opintoihin nopeuttaa.
Nykyisellään valtaosalla lukioista korkeakoulutukseen hakeutuvista ei oikein ole selvää
kuvaa, mihin tehtäviin erilaiset opintoalat johtavat. Lukio-opintoihin pitäisikin pyrkiä si-
joittamaan nykyistä enemmän työelämään tutustumista, opiskeluaikana ja vapaa-aikana,
jonka avulla ymmärrys korkea-asteen opintosuunnista voi selventyä, mikä nopeuttaa ha-
keutumista korkea-asteella ja vähentää virhevalintoja. Varmaan tässä tämä nyt käynnisty-
vä laajempi yhteistyö korkeakoulujen kanssa on ihan hyvä juttu.

Lukiokoulutuksen kehittämisessä ja siihen varattavissa resursseissa on erityisesti huo-
miota kiinnitettävä tähän kouluhyvinvoinnin parantamiseen. Lukiolaiset kokevat opinton-
sa liian kuormittaviksi. Siksi psykososiaalisen hyvinvoinnin edistämiseen, koulukiusaami-
sen vähentämiseen, kouluviihtyvyyden lisäämiseen, yhteisöllisyyden vahvistamiseen ja
riittävään tukeen on kiinnitettävä parempaa huomiota.

Arvoisa puhemies! Täällä käydyssä keskustelussa jo sosiaalidemokraattien taholta nos-
tettiin esille tämä hallituksen lakiesityksessä hyvin heikolle hapelle jäänyt näkemys lukion
ja ammatillisen koulutuksen yhteistyöstä. Tämä lukion ja ammatillisen koulutuksen yhteis-
työhän on mielestäni tällaista modernia osaamis- ja sivistysajattelua, ja jos nyt tässä saan
lainata esimerkiksi Sakki ry:n lausuntoa sivistysvaliokunnalle, niin he olisivat toivoneet la-
kiin myös tarkempaa kirjausta yhteistyövelvoitteen kasvattamisesta lukioiden ja ammatil-
listen oppilaitosten välillä — siis he toivovat todellista yhteistyön tiivistämistä. Kaksois-
tutkinnon suorittamisen helpottaminen ja yhteistyö kieltenopetuksessa olisivat esimerkik-
26



Pöytäkirjan asiakohta PTK 65/2018 vp
si sellaisia alueita, joissa yhteistyötä voitaisiin nykyisestä kasvattaa. Toki tähän sitten liit-
tyy myöskin rahoitusmallin kehittäminen, joka ei nyt ole noussut tässä yhteydessä esille, ja
sen takia olisimme mielellämme nähneet, että esimerkiksi tämä iso ammatillisen koulutuk-
sen reformi ja lukiouudistus olisivat kulkeneet enemmän niin kuin käsi kädessä.

Ja nyt vielä toistan sitä — vaikkei edustaja Vahasalo ole paikalla — että lukiolla on oma
tehtävänsä ja ammatillisella koulutuksella oma tehtävänsä. Ei tässä kukaan ole enää nuo-
risokoulua haikailemassa. Anteeksi, että nyt tätä jankkaan, mutta minua itseänikin kiusaa
sellainen asenneporvarillisuus, ettei perehdytä riittävästi asioihin vaan joistain vanhoista
juoksuhaudoista kaivetaan näkemykset ja niille perustelut.

15.52 Ritva Elomaa ps: Arvoisa puhemies! Lukiolaki on tosiaan tänään täällä istuntosa-
lissa, ja siitä tulee aika paljon plussaa kyllä hallitukselle. Tämä on hyvä esitys. Mutta var-
haiskasvatuslaki on ensi viikolla, ja siinä esityksessä olisi kyllä paljon korjattavaa.

Lukiolain uudistaminen ja päivittäminen on ilman muuta kannatettavaa, ja kiitokset hal-
litukselle siitä hyvästä, että tämän eteen tehdään töitä. Esityksen lähtökohdat lisätä lukio-
koulutuksen vetovoimaa, edistää lukiolaisten hyvinvointia ja sujuvoittaa siirtymistä kor-
kea-asteen opintojen pariin ovat sellaisia, ettei niistä voi ajatella pahaa edes opposition
kansanedustajakaan.

Vaikka esityksessä on paljon hyvää, niin löytyi sieltä kuitenkin monia kohtia, joissa on
parantamisen varaa. Opinto-ohjaus ja sen tehostaminen on tärkeää nuorten tulevaisuuden
kannalta. Opinto-ohjauksen riittämättömyys on yleisesti tunnistettavissa oleva ongelma, ja
on hyvä, että siihen puututaan. Urasuunnittelun ja jatko-opintoihin ohjaamisen lisääminen
edellyttää tarvittavia lisäresursseja. Hyvät uudistukset voivat hyytyä, jos lakimuutosten to-
teuttamiseen ei tarjota riittäviä taloudellisia resursseja. Onko koulutuksen järjestäjille lu-
vassa riittävästi pelimerkkejä opinto-ohjauksen terästämiseksi, se on tärkeä kysymys.

Myös lukioiden ja korkeakoulujen yhteistyön tiivistäminen on hyvä asia, mutta sen me-
nestyksekäs toteuttaminen vaatii paljon työtä. Lukioiden ja ammattioppilaitosten yhteis-
työtä ei pidä myöskään mitenkään unohtaa. Meillä on paljon erikokoisia lukioita, jotka si-
jaitsevat pitkin maata. Lukioiden koko, lukumäärä ja sijainti hankaloittavat korkeakoulu-
yhteistyön käytännön toteuttamista. Jos esimerkiksi suuri lukio sijaitsee ison ammattikor-
keakoulun kupeessa, yhteistyö tuskin tuottaa harmaita hiuksia, mutta sen sijaan pienelle
syrjäseudun lukiolle yhteistyön toteuttaminen on haastavampaa. 

Korkeakoulujen näkökulmasta lukioiden runsas määrä suhteessa korkeakoulujen mää-
rään voi muodostua haasteeksikin. Lukioverkoston maanlaajuisesta kattavuudesta on kui-
tenkin ehdottomasti pidettävä huolta. Tämä on pidettävä mielessä myös lukioiden ja mui-
den opinahjojen yhteistyössä. Esimerkiksi vapaan sivistystyön toimijoiden kanssa olisi
hyvä tiivistää yhteistyötä. Tämä olisi hyödyksi erityisesti pienemmille lukioille. Rahoituk-
sen osalta pienten lukioiden porrastettujen lisien on säilyttävä. Yhteisölliset, pienet maa-
seutulukiot ovat usein nuorille todella tärkeitä, sillä ne mahdollistavat tämän yleissivistä-
vän koulutuksen käymisen ilman muuttoa pois kotoa, vaikka postinumero ei olisi ihan
00100. 

Lukiolaisten hyvinvoinnin edistäminen on yksi uudistuksen keskeinen tavoite. Perus-
suomalaisten mielestä koulukiusaamiseen puuttumiseen velvoittamisen suhteen esitys kai-
paa kuitenkin terästystä. Koulun henkilökunnan velvoitetta puuttua koulukiusaamiseen on
tiukennettava. Kiusaamiseen, häirintään tai väkivaltaan on puututtava välittömästi, ja
asiasta on ilmoitettava molempien osapuolten huoltajille tai muulle lailliselle edustajalle
27



Pöytäkirjan asiakohta PTK 65/2018 vp
asianomaisten ollessa alaikäisiä. Rehtorin ja opettajien tulee myös omalla toiminnallaan
pyrkiä ennaltaehkäisemään kaikin mahdollisin tavoin kiusaamista. Kiusaaminen on niin
vakava ongelma, että sen kitkemiseen tulee todella panostaa lukiotasollakin. Asiantuntija-
kuulemisessa Lukiolaisten Liitto toi tämän vahvasti esille. Koulukiusaamisesta ovat myös
perussuomalaiset tehneet aiemmin lakialoitteen.

Arvoisa puhemies! Ylioppilastodistuksen painoarvon lisääminen opiskelijavalinnassa ei
ole yksiselitteisen hyvä asia. Tämä uudistus jättää paljon potentiaalisia nuoria paitsioon,
ulkopuolelle. On oikein, että lukiomenestyksestä palkitaan, mutta tämä toteutuu jo hyvin
nykyisellä järjestelmällä. Emme myöskään kannata rajatonta ylioppilaskokeen uusinta-
mahdollisuutta. Totta kai pitää voida uusia, mutta riittää, jos hyväksytyn kokeen saisi uu-
sia kahdesti ja hylätyn kolmesti. Jos koetta saa uusia rajattomasti, niin mitkä ovat seurauk-
set? Toteutuuko hallituksen tavoite saada nuoret jatko-opintojen pariin nopeammin? Voin
epäillä tätä. Tämä malli mahdollistaa tutkinnon jyvittämisen siten, että panostaa yhteen
kahteen aineeseen kerralla. Tämä on kuitenkin mahdollista etenkin niille, jotka voivat asua
kotona pidempään ja keskittyä lukemiseen ilman, että tarvitsee perheen taloudellisesta ti-
lanteesta johtuen mennä töihin. Poikien kohdalla asepalvelus hankaloittaa puolestaan uu-
simista. Onko tämä järkevää? Jo nyt on havaittavissa trendi, että yliopistot ja korkeakoulut
täyttyvät tytöistä ja samanaikaisesti poikien syrjäytyminen yleistyy.

Arvoisa puhemies! Aivan lopuksi vielä totean soveltuvuustesteistä: Meillä on aloja, joil-
la soveltuvuustestien pitää olla tulevaisuudessakin mukana. Yksi sellainen ala on hoiva-
ala. — Kiitos.

15.58 Jani Toivola vihr: Arvoisa rouva puhemies! Yhdyn tässä oikeastaan melkein jokai-
seen aikaisempaan puhujaan, jotka ovat todenneet, että käsillä on hyvä laki, jossa on pal-
jon kehuttavaa. Oikeastaan omatkin huomioni pohjautuvat ennen kaikkea tämmöisiin ke-
hittämisehdotuksiin, -ajatuksiin ja sitten käytännön toimeenpanoon, miten vahvistetaan
sitä tai huomioidaan nimenomaan yksilöllisesti kaikki nuoret mutta myöskin ehkä tunnis-
tetaan niitä erilaisia ryhmiä, joilla on erilaisia tarpeita.

Haluan myöskin kiittää edustaja Elomaata vielä erikseen. Hän puhui äsken vaikuttavasti
kiusaamisen ehkäisystä. Se on tärkeää, siitä ei voida koskaan tässä salissa puhua liikaa. On
tosi tärkeää, että se nostetaan esille ja mahdollisimman paljon myöskin konkretian kautta,
ja tiedän, että edustaja Elomaa on paljon tämän asian eteen tehnyt myös sillä tasolla, että on
paljon kuunnellut niitä ihmisiä, jotka näiden tilanteiden kanssa juuri tälläkin hetkellä
kamppailevat ympäri Suomea, ja välittänyt myöskin meille valiokuntaan sitä viestiä, mi-
ten paljon kipeyttä näihin tilanteisiin liittyy ja sitä kautta miten akuutista asiasta me pu-
humme ja miten tärkeää meidän on yhdessä näiden asioiden eteen toimia. Joten kiitos siitä,
ja kiitos kaikille, jotka ovat asiaa nostaneet esiin.

Korkeakoulun ja lukioiden väliseen yhteistyöhön, mikä on äärimmäisen tärkeää: Näen
itse, että iso hyöty ja mahdollisuus on myös siinä, että me voimme taas huomioida erilaisia
nuoria, sekä niitä nuoria, joilla on hirveän selkeitä käsityksiä omista jatko-opintopoluista ja
tulevaisuudenkuvasta, mutta myöskin niitä nuoria, joille korkeakoulussa opiskelu on ää-
rimmäisen vierasta tai ei ole minkäänlaista mallia siihen vaikka omassa perhepiirissä tai
siinä elinpiirissä. Tämä on myöskin se polku ja tärkeä tuki niille nuorille tunnustella it-
seään sillä polulla, ja toivottavasti se monia näistä nuorista sitten myöskin vahvistaa.

Alueellisuus on tärkeää huomioida eli se, että kaikilla on samanlaiset mahdollisuudet.
Pistän itse paljon toivoa työryhmään, joka ilmeisesti ministeriön johdolla myöskin valta-
28



Pöytäkirjan asiakohta PTK 65/2018 vp
kunnallisesti kerää näitä eri käytänteitä, mitkä niistä voisivat olla semmoisia toimivia, niin
että niitä voitaisiin laajasti hyödyntää. Toivottavasti tässä huomioidaan nimenomaan se,
että alueet ovat tosi erilaisia, resurssit tehdä, välineet tehdä ovat erilaisia, se kirjo on mah-
dollisimman laaja.

Itse ajattelen, että tässä yhteystyössä tulee iso haaste myös rehtoreille, eli näkisin, että on
myös täydennyskoulutuskysymys ja johtamiskysymys siinä, miten tämmöistä yhteistyötä,
uusia erilaisia kokoonpanoja, innovaatioita luodaan. Toivottavasti rehtorit saavat siihen
myöskin riittävän tuen.

Ja sitten olisin halunnut vielä nostaa uudelleen tämän erityistuen ja opinto-ohjauksen
merkityksen, jotka ovat tosi hienoja ja tärkeitä työkaluja, ja on tärkeää, että niitä lisätään.
Silloin ajattelee esimerkiksi opinto-ohjauksen näkökulmasta, että jälleen kerran on tosi tär-
keää tunnistaa eritaustaiset nuoret ja siinä ohjauksessa näiden nuorten tarpeet. Ihan liikaa
meillä on vielä tälläkin hetkellä lehtiotsikoita, missä puhutaan vaikka maahanmuuttaja-
taustaisista nuorista ja siitä tietynlaisesta tarinasta, jossa kauhean vahvasti tarjotaan tietyn-
tyyppisiä aloja, minne hakeutua. Näkisin, että tässä on oivallinen paikka myöskin tähän ky-
symykseen jälleen kerran tarttua. Kun me tuomme siihen lisää vahvistusta, me tuomme yk-
silöllisyyttä. Karsitaan myöskin niitä ennakkoasenteita ja nähdään jokaisen nuoren tie yhtä
lailla auki joka suuntaan.

16.01 Sari Multala kok: Arvoisa puhemies! Uusi lukio tulee vihdoin. Tämä on ollut pit-
kään odotettu ja toivottu uudistus. Koska lukionkin tulee mukautua muuttuvaan maail-
maan, oli aivan oikea päätös käynnistää lukioiden uudistaminen. Lukiouudistuksen tavoit-
teet ovat ensinnäkin lisätä lukion vetovoimaa yleissivistävänä korkeakouluihin jatko-opin-
tokelpoisuuden antavana koulutusmuotona, toiseksi vahvistaa koulutuksen laatua ja oppi-
mistuloksia sekä kolmanneksi sujuvoittaa siirtymistä toisen asteen opinnoista korkea-as-
teelle. Hallituksen esitys on valmisteltu hyvin, ja se on tehty tiiviissä yhteistyössä kentän
kanssa. Tästä erityiskiitoksen ansaitsee opetusministeri Grahn-Laasonen.

Arvoisa puhemies! Uusi lukiolaki pitää sisällään erinomaisia elementtejä, joilla uudis-
tukselle asetetut tavoitteet voidaan saavuttaa. Uusi lukio on avoin, kansainvälinen sekä
yleissivistävä ja vastaa tulevaisuuden osaamistarpeiden haasteisiin. Pidämme kiinni kui-
tenkin lukion vahvasta yleissivistävän koulutuksen roolista. Lukiolaki vahvistaa opiskeli-
joiden oikeutta henkilökohtaiseen tukeen ja ohjaukseen. Tämä on yksi keskeisin lukiolain
mukanaan tuoma uusi oikeus lukiolaisille.

Opintojen henkilökohtaistaminen mahdollistaa yksilöllisemmät opintopolut ja tarjoaa
mahdollisuuden omien vahvuuksien löytämiseen. Opinto-ohjauksen vahvistaminen, paitsi
lainsäädännöllä myös hallituksen jo päättämin lisäresurssein, on tärkeä osa tätä uudistusta.
Jälkiohjausvelvoite helpottaa erityisesti niitä opiskelijoita, jotka eivät heti lukion jälkeen
pääse toivomaansa opiskelupaikkaan tai jostain muusta syystä kaipaavat lisätukea lukion
loppumisen jälkeen.

Olen aivan samaa mieltä siitä, että opinto-ohjauksenkin kehittämistä edelleen on syytä
jatkaa ja varmistaa se, että myös opinto-ohjaajilla on oikeat tiedot ja taidot ja avoin mieli,
että jokaiselle tarjotaan niitä mahdollisuuksia, jotka hänelle parhaiten sopivat, eikä anneta
asenteiden rajoittaa tässä. Ja toivonkin, että tähänkin asiaan, kuten edustaja Toivola tuossa
kiinnitti huomiota, myös paneudutaan tulevaisuudessa.

Koulutuksen järjestäjä velvoitetaan yhteistyöhön uudessa lukiolaissa niin korkeakoulu-
jen kuin työelämän kanssa. Jatkossa koko maassa, ei vain korkeakoulukaupungeissa, on jo-
29



Pöytäkirjan asiakohta PTK 65/2018 vp
kaisella lukiolaisella oikeus niin sanottuihin kurkistusopintoihin korkea-asteelle. Parhaim-
massa tapauksessa tämä tarjoaa jo lukiovaiheessa mahdollisuuden selvittää, onko unelma-
ala itselle juuri se, jota on ajatellut, ja oikea. Joka tapauksessa kurkistuksilla voidaan pa-
rantaa lukiolaisten käsitystä eri alojen opinnoista ja antaa paremmat mahdollisuudet valita
tuleva opintoala.

Lukion oppimäärään ei olla esittämässä muutoksia. Siirtyminen kursseista opintopiste-
järjestelmään mahdollistaa rajat ylittävien opintokokonaisuuksien suunnittelua ja helpot-
taa siirtymistä korkea-asteen opintoihin. Opintojen vertailtavuus lisäksi paranee. Opinto-
pistejärjestelmää on tulevaisuudessa hyvä kehittää edelleen niin, että opintopisteet olisivat
mahdollisimman hyvin hyväksi luettavissa korkea-asteella.

Arvoisa puhemies! Lukiolain uudistus sisältää myös kirjauksen opetuksen järjestämi-
sestä siten, että opiskelijalla on mahdollisuus kehittää kansainvälistä osaamistaan sekä työ-
elämä- ja yrittäjyysosaamistaan. Tämän toteuttamisessa on koulutuksen järjestäjillä paljon
vapausasteita, mutta on erittäin hyvä, että lainsäädännöllä ohjataan siihen, että jokaisen lu-
kiolaisen oikeuksiin kuuluu entistä paremmat kansainväliset tiedot ja taidot sekä valmiu-
det pärjätä työelämässä tai ryhtyä yrittäjäksi.

Arvoisa puhemies! Lukiolaki sai valiokunnan asiantuntijakuulemisissa paljon myön-
teistä palautetta. Tämä kertoo osaltaan siitä, että jo valmisteluvaiheessa asiantuntijat ovat
päässeet kertomaan omia näkemyksiään, jotka on uudistusta tehtäessä otettu huomioon.
Asia, joka herätti hieman vastustusta, liittyy ylioppilastutkintoon sisältyvien kokeiden ra-
jattomaan uusimismahdollisuuteen. Tämä liittyy korkeakoulujen valintakoeuudistukseen,
jossa ollaan lisäämässä ylioppilastutkinnon painoarvoa korkeakouluihin haettaessa. Uudis-
tus on kuitenkin perusteltu, jotta opiskelijoilla olisi paremmat mahdollisuudet päästä opis-
kelemaan suoraan toivomalleen alalle.

Sivistysvaliokunta ehdottaa omassa mietinnössään kuitenkin yhtä lausumaa tähän liit-
tyen: ”Eduskunta edellyttää, että hallitus seuraa ylioppilastutkinnon kokeiden rajoitukset-
toman uusimisen vaikutuksia.” Tämä mahdollistaa sen, että asiaan voidaan tarvittaessa pa-
lata.

Kuitenkin valiokunnan asiantuntijakuulemisissa tuotiin esille myös se, että ammattitai-
toinen opinto-ohjaus ja opinto-ohjaamisen lisäys sekä se, että jokainen, joka ylioppilastut-
kintoa lähtee kirjoittamaan, tietää sen, että se on joka kerta kuitenkin melkoinen ponnistus,
osaltaan varmasti vähentää uusimistarvetta. Toisaalta myös ylioppilastutkinnon suoritta-
misen aikataulu, tai oikeastaan opintojen suorittamisen aikataulu, pysyy tässäkin esitykses-
sä samana, eli lukiokoulutus on jatkossakin pääsääntöisesti kolmevuotinen koulutus.

Kiusaamisen ehkäisyn ja kiusaamiseen puuttumisen velvoitteiden nostaminen lakiin on
myös erittäin tervetullut uudistus. Jokaisella on oltava oikeus käydä koulua ja opiskella tur-
vallisessa ympäristössä.

Arvoisa puhemies! Koulutuspolitiikan yhden kulmakiven muodostaa tavoite siitä, että
jokainen perusasteen päättänyt suorittaa vähintään toisen asteen tutkinnon. Osaamistason
määrätietoisella nostamisella parannetaan Suomen kilpailukykyä, vahvistetaan asemaam-
me koulutuksen kärkimaana ja parannetaan jokaisen ihmisen mahdollisuuksia rakentaa it-
selleen hyvä tulevaisuus. Tähän tavoitteeseen tällä kaudella toteutetut toisen asteen uudis-
tukset myös pyrkivät. Uudistusten tosiasiallinen toteutuminen ratkaistaan aina kuitenkin
lopulta kentällä. Opetushallituksen tuleekin ohjeistaa ja seurata lukiouudistuksen toimeen-
panoa ja tukea riittävästi koulutuksen järjestäjiä tässä työssä.
30



Pöytäkirjan asiakohta PTK 65/2018 vp
16.08 Päivi Räsänen kd: Arvoisa rouva puhemies! On ilo osallistua keskusteluun halli-
tuksen esityksestä, tai itse asiassa valiokunnan mietinnöstä liittyen hallituksen esitykseen,
joka sisältää myönteisiä uudistuksia ja aivan erityisesti kipeästi tarvittua lukio-opintojen
sujuvoittamista kohti siirtymistä jatko-opintoihin ja sitä, että vahvistetaan lukiokoulutuk-
sen järjestäjien yhteistyövelvoitetta erityisesti korkeakoulujen välisen yhteistyön osalta.
Yhdyn kyllä edustaja Elomaan ajatukseen siitä, että on tärkeää tiivistää yhteistyötä myös
muihin suuntiin, esimerkiksi vapaan sivistystyön toimijoihin.

Ylioppilasjuhlien aikaan kävin keskustelua useiden tuoreiden ylioppilaiden ja lukiolais-
ten kanssa, ja siellä tästä uudistuksesta nousi kyllä hyvin vahvasti esiin myönteinen odotus
sille, että ylioppilastutkinnon suorittamisen jälkeen ylioppilaskokeen arvosanaa saisi yrit-
tää korottaa rajoituksetta. Itsekin pidän tätä kyllä myönteisenä uudistuksena, vaikka ym-
märrän sen, että se saattaa tuottaa tiettyjä käytännön ongelmia. Mutta kyllä ylioppilaskir-
joituksiin yhdistyy paljon sellaista tarpeetonta dramatiikkaa ja paineita, ja on hyvä, että ei-
vät jää liian rajallisiksi ne kerrat, kun voi sitten sitä osaamistaan olla näyttämässä. Sen ta-
kia kannatan tätä esitystä ja uskon, että se on käytännössä tuoreiden lukiolaisten, nykyisten
lukiolaisten, näkökulmasta se melkeinpä odotetuin uudistus tässä.

16.11 Sari Essayah kd:  Arvoisa rouva puhemies! Niin kuin täällä kollegat ovat toden-
neet, tämä lukiolain uudistus on ehdottomasti tarpeellinen ja tässä uudistuksessa on erityi-
sesti tarkoitus madaltaa sitten näihin jatko-opintoihin siirtymistä. Tosin tietenkin kritiik-
kiäkin kuulee, että onko nyt niin, että sitten entistä aikaisemmin lähdetään erikoistumaan ja
että lukion tällainen yleissivistävyys tässä kärsii. No, sinällänsähän näihin opintoaineisiin
ja niihin kuuluvien opintojen määrään ja pakollisuuteen ei ole tässä tarkoitus puuttua. Mut-
ta esimerkiksi se, että on mahdollisuus korkeakoulussa käydä tutustumassa siihen, mitä
kenties tulevaisuudessa on opinnoissa edessä, saattaa olla kyllä monelle kimmoke, ehkä
sitten taas joltakin karsia sellaisia opintoaloja, missä on ollut ehkä epärealistisia haaveita.

Arvoisa rouva puhemies! Tässä on myös erittäin tärkeä uudistus, jota on tuotu esille, että
opiskelijalla on oikeus saada tätä henkilökohtaista opinto-ohjausta ja erityisesti vielä siinä
vaiheessa niillä opiskelijoilla, joilla opinto-oikeus on päättymässä tai joitten opinto-oikeus
on jo päättynyt ja lukiokoulutuksen oppimäärä on suoritettu mutta jotka ehkä kenties sinä
samana vuonna eivät ole päässeet jatko-opintoihin. Tämä on semmoinen tärkeä nivelvai-
he, että jos siinä vaiheessa sitten ei pysty hakeutumaan oikealle alalle, ei saa sitä opastusta,
jonka tarvitsee, niin hyvin helposti lähtee sellainen kierre, että jäädään sitten kenties odot-
tamaan seuraavaa ja seuraavaa kevättä ja hyvin nopeasti voi tulla erilaisia muita ongelmia
siinä nuoren ihmisen elämässä. On kuitenkin tärkeää huolehtia riittävistä resursseista. Kun
luvataan, että tämä on henkilökohtaista, niin on tärkeää huolehtia myöskin, että nämä re-
surssit ovat riittävät. 

Tämä ylioppilastutkinnon uusimiskertojen rajoittamattomuus: On hyvä myös, että sii-
hen on laitettu tämä lausuma, koska kuitenkin voi olla, että se saattaa tässä samassa yhtey-
dessä, kun ollaan sitten muuttamassa korkeakoulujen hakujärjestelmää, kyllä tietysti joh-
taa sellaiseen uusimis- ja uusimis- ja uusimiskierteeseen. Tätä on kyllä varmasti syytä kat-
soa, millä tavalla sitten opiskelijat oikeasti tätä oikeutta käyttävät. Täytyy ottaa myöskin
huomioon se, että tällä hetkellähän aika monet nuoret panttaavat sitä opiskelupaikan vas-
taanottamista, koska he tietävät, että sitten seuraavan kerran, jos he ottavat sen opiskelu-
paikan vastaan, jos he yrittävät hakea kenties sille mieluisammalle alalle, he joutuvat tähän
niin sanottuun 30 prosentin kiintiöön elikkä tipahtavat tästä ensikertalaiskiintiöstä. Tämä-
31



Pöytäkirjan asiakohta PTK 65/2018 vp
hän sitten selkeästi vaikeuttaa sitä sisäänpääsyä sille alalle, jolle ehkä kaikkein eniten ha-
lajaisi.

Arvoisa rouva puhemies! Oikeastaan nämä keskeisimmät kohdat halusin nostaa tässä
puheenvuorossa esille. On huomioitava nämä resurssit kunnille ylipäätänsäkin. Meillä ei
sitten myöskään pienten lukioiden kohdalla saisi tapahtua niin, että alueellinen epätasa-
arvo alkaa kasvaa. Resursoinnistahan loppujen lopuksi on aina kyse sitten siinä, kuinka hy-
vin lainsäädäntöuudistukset loppujen lopuksi onnistuvat käytännössä.

16.14 Pilvi Torsti sd: Arvoisa puhemies! Tässä keskustelussa täytyy kiittää useita kolle-
goja hyvistä puheenvuoroista. Erityisesti haluaisin vielä nostaa edustaja Elomaan ja edus-
taja Toivolan puheenvuorot, joissa nostettiin nämä meidät vakavat kysymykset kiusaami-
sesta, vähemmistöistä. He ovat näistä puhuneet myös meidän valiokuntakäsittelymme ai-
kana hyvin syvällisesti ja laajasti perehtyen.

Arvoisa puhemies! Pyysin tähän loppuun vielä puheenvuoron oikeastaan sen vuoksi,
että täällä salissa käytiin tämän keskustelun aikana keskustelua vielä tästä elämänkatso-
mustiedon ja uskonnon opetuksesta. Halusin ehkä korostaa vielä sitä, että tähän asiaan liit-
tyy kaksi erillistä asiaa, jotka myös tulevat esiin tuolla lausumissa, kun niistä äänestetään.

Ensinnä on siis kysymys vastalauseen lausumassa tulevasta esityksestä, jossa siis esite-
tään sitä, että elämänkatsomustieto avattaisiin kaikille avoimeksi katsomusaineeksi, mitä
se ei siis tällä hetkellä ole. Se ei siis ole kaikille avoin ja valittava. Ja toisaalta on erillinen
kysymys tämä tavoite tästä yhteisestä katsomusaineesta, jonka puolesta täällä salissa ovat
puhuneet tänään esimerkiksi edustajat Eloranta ja Andersson. Yhteinen katsomusaine on
ollut myös sosiaalidemokraattisen puolueen tavoitteena.

Tähän meidän kolmen oppositiopuolueen yhteiseen vastalauseeseen liittyen lukiolakiin
lausumaehdotuksena olemme kirjanneet näistä kahdesta tavoitteesta siis vain ensimmäi-
sen eli tämän elämänkatsomustiedon vapaan valinnan mutta emme yhteistä katsomusainet-
ta. Tässä tapauksessa perustelu oli ennen muuta se, että laissa ei nyt muutenkaan puututa
oppiaineiden sisältöihin tai oppiainejakoon.

Haluan kuitenkin, arvoisa puhemies, omasta puolestani tässä yhteydessä nostaa tähän
yhteiseen katsomusaineeseen liittyvään keskusteluun asian, joka on vaikuttanut nimen-
omaan omaan henkilökohtaiseen kantaani, joka on jossain määrin vuosien mittaan muut-
tunut. Se muuttui kaikkein voimakkaimmin siinä kohtaa, kun Filosofian ja elämänkatso-
mustiedon opettajat otti asiaan kantaa viime vuoden keväällä, ja siitä asti olen nähnyt, että
on erittäin tärkeää, että me vahvistamme nimenomaan ET:tä omana oppiaineenaan, joka on
kaikkien valittavissa.

Tässä lausunnossa, jonka Filosofian ja elämänkatsomustiedon opettajat silloin antoi, sa-
notaan muun muassa: 

”Katsomme, että yhteiseen katsomusaineeseen liittyy vaikeita ongelmia. Jos käyttöön
otettaisiin yhteinen katsomusaine, on vaarana, että elämänkatsomustiedon opetus kärsii
eniten. Tähän viittaa esimerkiksi Helsingin Eurooppa-koulun esimerkki. Kun katsomus-
opetus yhdistettiin, siitä tuli ’uskontotietoa’. Näin on käynyt myös monissa muissa Euroo-
pan maissa, muun muassa Ruotsissa.

Hyvä katsomusopetus ei kuitenkaan ole ensisijaisesti uskontojen esittelyä, vaan se läh-
tee opiskelijoiden omasta ilmiö- ja elämismaailmasta. Valtaosa nuorille tärkeistä etiikkaan
ja arvoihin liittyvistä kysymyksistä ei liity uskontoon. Ylipäätään uskonnot ovat vain pieni
32



Pöytäkirjan asiakohta PTK 65/2018 vp
osa katsomusten kirjoa, eikä eettistä kasvatusta ja arvokeskustelua ole syytä lähtökohtai-
sesti ankkuroida uskontoihin.

Hyvä yhteinen katsomusaine voisi teoriassa syntyä paljolti nykyisen elämänkatsomus-
tiedon opetussuunnitelmien pohjalta, mutta Feto katsoo, että vallitsevassa poliittisessa il-
mastossa se ei ole mahdollista. Tämän osoittaa jo se, ettei elämänkatsomustietoa ole voitu
avata kaikille opiskelijoille.”

Eli lausumassa tulemme esittämään nimenomaan tätä avaamista kaikille opiskelijoille
ikään kuin askeleena eteenpäin. — Kiitos.

16.17 Päivi Räsänen kd: Arvoisa puhemies! Haluan vielä nostaa esiin sen seikan, että täs-
sä esityksessä ja uudistuksessa lasketaan aika paljon nimenomaan opinto-ohjauksen va-
raan. Ongelmana on kuitenkin se, että opinto-ohjauksen mitoituksesta puuttuvat sitovat
normit, eikä niitä olla tässäkään esittämässä. Ja tähän tietenkin liittyy myös kysymys re-
sursseista. Ne hyvät tavoitteet, joita tässä lukiouudistuksessa esitetään ja tavoitellaan, on
koulutuksen resurssipulan ja resurssileikkausten vuoksi ongelmallista saavuttaa. Sen vuok-
si yhdyn tähän mietintöön liitettyyn vastalauseeseen, siinä tähän ponteen 3, jossa esitetään,
että ”eduskunta edellyttää, että lukioiden opinto-ohjauksen laatu ja saatavuus turvataan
säätämällä asetuksella enimmäisohjattavien määrä 200 opiskelijaan opinto-ohjaajaa koh-
den”. Itse en usko, että tavoite hyvästä opinto-ohjauksesta toteutuu ilman, että säädetään
asia sitovalla normilla, jolloin kaikki lukio-opiskelijat riippumatta kunnan päätöksistä ja
riippumatta lukiosta ovat samanarvoisessa asemassa.

Vielä totean, että olen edustaja Torstin kanssa samaa mieltä tästä johtopäätöksestä liit-
tyen yhteiseen katsomustietoon, vaikkakin hiukan eri perusteilla. Mutta myös uskonnon
opettajat samoin kuin elämänkatsomustiedon opettajat ovat todellakin vakuuttavasti perus-
telleet sitä, minkä takia on hyvä, että on nämä erilliset katsomusaineopinnot olemassa.
Enkä myöskään kannata tätä pontta, joka on liitetty mietintöön vastalauseeseen 2 liittyen
siihen, että käytännössä painopistettä siirrettäisiin elämänkatsomustiedon suuntaan lukio-
opetuksessa.

16.20 Sari Tanus kd: Arvoisa rouva puhemies! Halusin tässä ottaa vielä puheenvuoron
sanoakseni, että tässä hallituksen esityksessä on todella paljon hyvää ja ymmärrän niin, että
valiokunta on tehnyt huolellista työtä ja on paljon kuultu asiantuntijoita, mutta haluaisin
tässä korostaa, että vaikka meillä on kuinka hyvä esitys ja kuinka hyvä koulu, lukio, niin on
todella huolehdittava siitä, ettei vähävaraisten perheiden, esimerkiksi yksinhuoltajien tai
monilapsisten perheiden, lasten opiskelu keskeydy tai vaikeudu sen vuoksi, etteivät varat
käytännössä riitä opiskeluun ja kaikkiin siihen tarvittaviin tarvikkeisiin. Meillä on selkeää
näyttöä siitä, että peruskoulun jälkeen opinnot jättävä nuori ajautuu helposti syrjäytymis-
kierteeseen ja moniin vaikeuksiin siitä eteenpäin.

Jos ajatellaan, niin monella nuorella voi olla vaikea sanoa ääneen todellisia syitä ongel-
mien takana. On helpompi jättäytyä pois koulusta kuin hakea tukea esimerkiksi pakollisen
opiskelumateriaalin hankintaan. Pelastakaa Lapset ry on myös kiinnittänyt tähän huomio-
ta, ja heidän mukaansa nimenomaan juuri rahanpuute on merkittävä kouluttautumisen es-
te. Järjestön mukaan jopa joka neljännellä toisen asteen tutkinnon keskeyttäneistä rahapula
on ollut vaikuttamassa siihen, että opinnot ovat jääneet kesken, ja on sanottu, että alle 18-
vuotiaista suomalaisista lapsista yli 100 000 kuuluu pienituloiseen perheeseen. Siinä mie-
lessä, vaikka tämä ei nyt ole tämän hallituksen esityksen sisältöydin, tässä yhteydessä ha-
33



Pöytäkirjan asiakohta PTK 65/2018 vp
luaisin nostaa tämän ongelman ja haasteen esiin ja toivoisin, että tähän kiinnitettäisiin jat-
kossa enemmän huomiota.

Meillä on iso ongelma, että meillä lapset ja nuoret syrjäytyvät, ja toisaalta ongelmaa ni-
menomaan siinä, että on esteitä kouluttautumiselle. Kun meillä on hyvä koulujärjestelmä,
myös lukiojärjestelmä, niin toivoisin, että jatkossa kiinnittäisimme paremmin huomiota
siihen, että todella kaikille lukioon haluaville olisi konkreettiset mahdollisuudet suorittaa
lukio, ja myös sillä tavalla, että syrjäytymisen taustalla rahapula ja lukiosta pois jättäyty-
minen olisi sitten se varsinainen ydinsyy siellä. Siinä mielessä myös koulua, koulun resurs-
seja, lapsia ja lukioikäisiä nuoria ja heidän perheitään ajatellen toivoisin, että tässä olisi
myös semmoinen kokonaisvaltainen inhimillinen ote, ja myös sinne opinnonohjaukseen ja
terveydenhuollon edustajiin — puhun nyt terveydenhoitajista, myös lukiossa — ja heidän
resursointiinsa olisi myös kiinnitettävä riittävästi huomiota.

16.23 Sari Multala kok: Arvoisa puhemies! On ihan pakko tässä ensin korjata se, että
kuntien valtionosuuksista tai lukioista ei ole tällä hallituskaudella leikattu, ja nyt, mitä tu-
lee tähän opinto-ohjaukseen, hallitus on jo kehysriihessään päättänyt, että siihen tullaan
osoittamaan lisämäärärahoja, ja niiden on arvioitu myös riittävän siihen tarpeeseen, minkä
tämä uusi laki tuo, joten toivon, että väärää mielikuvaa siitä, että resursseja oltaisiin leikat-
tu, ei levitettäisi vaan päinvastoin. On toki tärkeää varmistaa, että opinto-ohjauksen resurs-
sit ovat riittävät, ja se totta kai on asia, jota tulee tulevaisuudessakin seurata.

Sen haluan vielä kommentoida, että yhdyn myös siihen käsitykseen, jonka edustaja
Torsti tässä toi esiin uskonnon ja elämänkatsomustiedon opetuksesta. Henkilökohtaisesti
kannatan tässä myös valinnanvapautta, eli jokaisella olisi mahdollisuus valita, haluaako
osallistua uskonnon vai elämänkatsomustiedon opetukseen, riippumatta siitä, mihin us-
kontokuntaan kuuluu. Kuitenkaan — kuten aiemminkin totesin — tässä yhteydessä mihin-
kään, mikä liittyy oppiainekokonaisuuksiin tai niiden määriin, ei puututtu, ja sen vuoksi en
myöskään tähän lausumaehdotukseen voi yhtyä.

16.25 Pilvi Torsti sd: Arvoisa puhemies! Pyysin vielä puheenvuoron vain korjatakseni
edustaja Päivi Räsäsen käsitystä siitä, että uskonnonopettajat eivät kannattaisi yhteistä kat-
somusta. Käsitykseni mukaan aika laajasti kannattavat, mutta tämä keskustelu varmaan
käydään sitten laajemmin toisaalla.

Yleiskeskustelu päättyi ja asian käsittely keskeytettiin.
34


	4
	14.01
	14.09
	14.13
	14.21
	14.27
	14.28
	14.29
	14.30
	14.31
	14.32
	14.34
	14.34
	14.35
	14.37
	14.38
	14.39
	14.40
	14.42
	14.43
	14.45
	14.46
	14.47
	14.48
	14.49
	14.50
	14.52
	14.53
	14.55
	14.56
	14.57
	14.59
	15.00
	15.01
	15.02
	15.03
	15.08
	15.15
	15.19
	15.26
	15.31
	15.39
	15.46
	15.52
	15.58
	16.01
	16.08
	16.11
	16.14
	16.17
	16.20
	16.23
	16.25


