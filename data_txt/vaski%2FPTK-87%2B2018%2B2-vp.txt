















































DEM4864.tmp.xml


Pöytäkirjan asiakohta PTK 87/2018 vp
Pöytäkirjan asiakohta 

PTK 87/2018 vp

Täysistunto

Torstai 20.9.2018 klo 10.01—21.44

2. Hallituksen esitys eduskunnalle valtion talousarvioksi vuodelle 2019
Hallituksen esitys HE 123/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 2. asia.
Asia lähetetään valtiovarainvaliokuntaan, jolle muut valiokunnat voivat antaa työjärjestyk-
sen mukaisesti lausunnon 30 päivän kuluessa siitä, kun esitys on lähetetty valtiovarainva-
liokuntaan.

Asian käsittely keskeytettiin 19.9.2018 pidetyssä täysistunnossa. Puhemiesneuvosto
edelleen suosittaa, että puheenvuorot kestävät enintään 5 minuuttia.

Tämän asian yhteydessä sallitaan keskustelu myös päiväjärjestyksen 4.—18. asiasta.
Ja nyt meillä on täällä kaksi ministeriä. Esittelypuheenvuorot, ministeri Soini ja minis-

teri Virolainen. — Ministeri Soini aloittaa. Olkaa hyvä!

Keskustelu

10.02 Ulkoministeri Timo Soini: Arvoisa rouva puhemies! Suomen ulkopolitiikan pää-
määrä on vahvistaa Suomen kansainvälistä asemaa, turvata maamme itsenäisyys ja alueel-
linen koskemattomuus ja parantaa suomalaisten turvallisuutta ja hyvinvointia. Tätä me
teemme ja tätä työtä jatkamme. Kestävällä pohjalla oleva talous, sääntöperusteinen kan-
sainvälinen järjestelmä ja kansainvälinen kilpailukyky tukevat näiden tavoitteiden saavut-
tamista.

Esitämme ulkoministeriön määrärahoiksi 1,1 miljardia euroa eli hyvin maltillista 2 pro-
sentin korotusta, rahassa 18,6 miljoonaa euroa. Tällä panoksella ulkoasiainhallinto palve-
lee koko valtionhallintoa, yksityishenkilöitä, yrityksiä, järjestöjä, mediaa ja muita yhteis-
työkumppaneita. Asettamani painopisteet — arktiset alueet, Itämeren turvallisuus, Suo-
men ja Ruotsin yhteistyön vahvistaminen, transatlanttinen yhteistyö ja rauhanvälitys —
otetaan toiminnassa huomioon johdonmukaisesti.

Suomen asioiden hoitaminen ei ole mahdollista ilman kattavaa edustustoverkkoa. Sen
vuoksi hallitus onkin edeltäjästään poiketen avannut kaksi suurlähetystöä, Yangonin ja Bo-
gotán, ja konsulaatin São Pauloon. Kokemukset ovat hyviä. Työtä on jatkettava, ja esitäm-
me nyt, että suurlähetystö Bagdadissa avataan uudelleen. Irakin kehitys vaikuttaa myös
Suomeen. Toimimalla paikan päällä voimme tehokkaammin edistää kahdenvälisten suh-
teiden kehittämistä mukaan lukien kaupallis-taloudelliset mahdollisuudet sekä kielteisten
turvapaikkapäätösten saaneiden paluukysymykset.

Arvoisa rouva puhemies! Edustustokiinteistöjen kunto oli kauteni alussa aika lailla re-
tuperällä. Asioita on nyt laitettu järjestykseen ja suunnitelmat tehty. Meillä on nyt perus-
 Hyväksytty
3.6



Pöytäkirjan asiakohta PTK 87/2018 vp
teltu esitys edustustojen turvallisuuden, mukaan lukien tietoturva, ja terveellisten työtilo-
jen varmistamiseksi.

Talousarvioesityksessä panostamme myös viennin edistämiseen muun muassa lisära-
hoituksella elintarvikeviennin asiantuntijoihin edustustoverkostossa sekä kehitysyhteis-
työn puitteissa toteutettavaan liikekumppanuusohjelmaan. Kollega Virolainen kertoo
enemmän kehitysyhteistyöstä.

Diplomatia on ensimmäinen työkalumme, mutta kriiseihin on myös vastattava. Siksi
esitämme kriisinhallintaan 66,5 miljoonaa euroa. Osallistumisemme alueelliset painopis-
teet ovat Libanon, Irak ja Afganistan. Siviilikriisinhallinnassa olemme mukana muun
muassa Ukrainassa, Irakissa, Kosovossa ja Georgiassa. YK:n rauhanturvaoperaatioihin
osallistutaan 20—30 poliisilla.

Itämeren, Barentsin ja arktisen alueen yhteistyö on Suomelle tärkeää. Esityksemme on-
kin kaksinkertaistaa Itämeren, Barentsin ja arktisen alueen hankeyhteistyöhön tarkoitettua
IBA-määrärahaa 3,4 miljoonaan euroon. Rahoitus kohdennetaan aloille, joilla Suomella on
vankkaa osaamista. Keskeisiä toimialoja ovat ympäristönsuojelu ja ilmastonmuutos —
mukaan lukien mustan hiilen päästöjen vähentäminen — jätehuolto ja kiertotalous, digi-
taaliset palvelut ja älyliikenne, meteorologinen yhteistyö, turvallisuus- ja pelastusyhteis-
työ, koulutus ja terveys. Tehokas vaikuttaminen edellyttää vahvaa omaa panostusta.

Alueellisen yhteistyön merkitys arktisella ja Itämeren alueella korostuu nykyisessä ki-
ristyneessä kansainvälisessä tilanteessa. Yhteistyö pohjoisen ulottuvuuden ja pohjoisten
alueneuvostojen — Arktinen neuvosto, Barentsin euroarktinen neuvosto ja Itämeren valti-
oiden neuvosto — puitteissa on Suomelle tärkeä keino edistää vakautta, turvallisuutta, kes-
tävää kehitystä ja yhteistyötä lähialueillaan.

EU—Venäjä-yhteistyö on vaikeutunut. Alueellinen yhteistyö on kuitenkin jatkunut ja
tarjoaa edelleen toimivan foorumin tehdä käytännönläheistä yhteistyötä Venäjän kanssa
omien intressiemme pohjalta EU:n pakotepolitiikan ja valikoivan kanssakäymisen periaat-
teiden mukaisesti. [Puhemies koputtaa] Tällä on konkreettista merkitystä Suomen ja Eu-
roopan turvallisuuden ja ympäristön tilalle.

Puhemies Paula Risikko: Nyt olisi varmasti hyvä vähän tiivistää.

Arvoisa puhemies! Tiivistän. — Kansallisilla instrumenteilla voimme tehdä hankealoit-
teita ja osallistua alueellisiin kehittämishankkeisiin.

Vielä aivan lopuksi, arvoisa rouva puhemies: IBA-rahoitus on oleellisen tärkeä myös
Arktisen neuvoston puheenjohtajuusohjelman toimeenpanossa. Suomi on ollut aloitteelli-
nen mustan hiilen päästöjen vähentämisessä ja edistää kansainvälistä yhteistyötä ilmaston-
muutoksen torjunnassa. Suomen on tärkeätä panostaa vahvasti myös Itämeri-yhteistyö-
hön, ja olenkin nimittänyt Itämeren asioihin erityisedustajakseni entisen kansanedustajan
Christina Gestrinin. [Stefan Wallin: Se oli hyvä ratkaisu!]

Puhemies Paula Risikko: Seuraavaksi ministeri Virolainen. — Olkaa hyvä, enintään 5
minuuttia, jos mahdollista.

10.09 Ulkomaankauppa- ja kehitysministeri Anne-Mari Virolainen: Arvoisa rouva
puhemies! Keskityn tässä esittelypuheenvuorossani kehityspolitiikkaan ja kehitysyhteis-
2



Pöytäkirjan asiakohta PTK 87/2018 vp
työn kokonaisuuteen, joka muodostaa myös ulkoministeriön budjetista leijonanosan. Lo-
puksi muutama sana ulkomaankaupasta ja viennin edistämisestä.

Ensiksi kehitysyhteistyöbudjetin suuri kuva:
Varsinaiseen kehitysyhteistyöhön, siis ulkoministeriön hallinnoimaan ja yhdessä kump-

paniemme, kuten koti- ja ulkomaisten järjestöjen sekä kumppanimaiden, kanssa toteutet-
tavaan kehitysyhteistyöhön, on budjetoitu 583 miljoonaa euroa. Tuosta potista 172 miljoo-
naa euroa käytetään monenkeskiseen kehitysyhteistyöhön, ennen kaikkea YK-järjestöjen
ja Maailmanpankkiryhmän kautta, 149 miljoonaa euroa maa- ja aluekohtaiseen kehitysyh-
teistyöhön kumppanimaissamme. Humanitaariseen apuun on varattu noin 73 miljoonaa ja
vastaavan kokoinen summa kanavoidaan Euroopan kehitysrahaston kautta.

Suomalaisille kansalaisjärjestöille kehitysyhteistyöhön kohdistetaan 65 miljoonaa eu-
roa, ja tästä potista valtaosa menee noin 20 kumppanuusjärjestölle, joiden kanssa meillä on
hyvä ja pitkäjänteinen yhteistyö. Sitten vielä näille kansalaisjärjestöille osoitetaan myös
hanketukea sekä viestintä- että globaalikasvatusprojekteihin. Meillä on myös maittain koh-
distamatonta kehitysyhteistyötä 32,5 miljoonaa euroa, ja näillä rahoitetaan monia erilaisia
hankkeita, muun muassa yrityksille ja korkeakouluille suunnattuja liike- ja innovaatio-
kumppanuusohjelmia. Niin ikään 13 miljoonaa kohdistetaan korkotuki-instrumentilta jo
pitkään käytössä olleita korkotukia, mutta myös tällä vaalikaudella käyttöön on otettu ke-
hitysmaille suunnattu investointituki. Ja vielä 6 miljoonaa käytetään kehitysyhteistyön
suunnittelutukitoimintoihin sekä tärkeään evaluointiin ja tarkastukseen.

Jotta kehitysyhteistyön rahoituksesta saadaan kokonaiskuvaa, niin otan vielä kaksi lisä-
näkökulmaa elikkä EU:n kehitysyhteistyön ja meidän omat suomalaiset finanssisijoituk-
set:

Ensinnäkin Suomi rahoittaa EU-jäsenmaksunsa kautta kehitysyhteistyötä, jota siis hal-
linnoi unioni. Tämä rahoitusosuus ei kulje ulkoministeriön kautta, mutta kun se lasketaan
mukaan, niin Suomen osuus EU:n kehitysavusta on lähes 250 miljoonaa euroa. Olemme
tyytyväisiä siihen, että EU-keskusteluissa painotetaan Afrikka-suhteen kehittämistä, työ-
paikkojen luomista ja muuttoliikkeen perimmäisiin syihin puuttumista.

Toinen huomio on tällä vaalikaudella perinteisen lahja-avun rinnalla käyttöön otetut ke-
hityspoliittiset finanssisijoitukset. Me kaikki tiedämme, että globaalit kehityshaasteet ovat
niin suuria, ettei niihin pystytä vastaamaan perinteisen lahjamuotoisen kehitysavun kei-
noin ja resurssein. Tarvitaan siis uusia kumppanuuksia, innovatiivisia ratkaisuja ja rahoi-
tusta. Tästä esimerkkinä Finnfund, IFC:n ilmastorahasto ja Latinalaisen Amerikan kehitys-
pankki. Ja vielä viime viikolla tehtiin uusi päänavaus antamalla 16 miljoonaa euroa Kirkon
Ulkomaanavun vasta perustetulle yhtiölle, joka ryhtyy rahoittamaan työllistävää pienyri-
tystoimintaa Afrikassa ja Aasiassa. Eli kyseessä on ensimmäinen kotimainen järjestötoimi-
ja, joka lähtee mukaan sijoitusmuotoiseen kehitysyhteistyöhön.

Arvoisa puhemies! Suomen kehityspolitiikan pitkäjänteinen linja on myös ollut vakaa.
Me olemme korostaneet tyttöjen ja naisten oikeuksia, ilmastoa, opetusta ja työpaikkoja. Ne
eivät varmaan jatkossakaan häviä mihinkään seuraavilla hallituskausilla. Kehitysyhteis-
työn osalta haluan vielä todeta, että mehän haluamme jatkuvasti parantaa toimintaamme.
Tulosraportti annetaan eduskunnalle loka—marraskuun vaihteessa ja siinä tuodaan näky-
västi esiin se, miten meidän tuloskulttuuri on kehittynyt ja miten me jatkossa pyrimme ke-
hittämään toimintaamme.

No, sitten vielä lopuksi pari sanaa salkun toisesta puolesta elikkä ulkomaankaupasta:
Vienti on kasvanut hyvin. Maailmankaupan vahva kasvu luo näkymiä meidän viennille, ja
3



Pöytäkirjan asiakohta PTK 87/2018 vp
tässä ensi vuoden budjetissa huomionarvoista on, että viennin edistämisessä on TEMin
osastolla Business Finlandin toimintaan saatu lisäresursseja samoin kuin ulkoministeriös-
sä on panostettu lisää vienninedistäjille. Jatkoa tulee seitsemälle viennin edistämisen asian-
tuntijalle, kolmelle ruokaviennin ammattilaiselle ja kuudelle koulutusviennin ammattilai-
selle. Suomen kaltaiselle pienelle, avoimelle, globaaleihin arvoketjuihin hyvin integroitu-
neelle taloudelle on aivan välttämätöntä, että me yhdessä EU:n kanssa edistämme avointa,
liberaalia, sääntöperusteista kauppapolitiikkaa, ja tämä työ tulee herkeämättä jatkumaan.
— Kiitos.

Puhemies Paula Risikko: Kiitoksia ministereille esittelystä. — Nyt pyydän niitä edusta-
jia, jotka haluavat tästä teemasta esittää lisäkysymyksiä tai kommentteja, painamaan V-
painiketta ja nousemaan seisomaan.

10.14 Matti Vanhanen kesk (vastauspuheenvuoro): Arvoisa puhemies! En noussut kyllä
seisomaan.

Puhemies Paula Risikko: Mutta saatte puheenvuoron kuitenkin. 

Kiitos, arvoisa puhemies. [Naurua — Paavo Arhinmäki: Kaikki on tasa-arvoisia!]
Ensi vuoden talousarvion kannalta aiheet, joihin ulkoasiainvaliokunnassa viime vuosi-

na erityinen huomio on kiinnittynyt, ovat olleet tietysti kehitysyhteistyömäärärahojen taso
mutta myös pienempänä yksityiskohtana meidän edustustoverkostomme kehittyminen ja
se, että siellä tarvittaisiin mittava määrä investointeja. Tämä on tullut tässä, voisi sanoa, ke-
hysbudjetoinnin aikana ongelmana vastaan, ja voimavarat eivät ole riittäneet niihin inves-
tointeihin, joita Suomen ikään kuin näkyvyyden ja edustamisen kannalta tarvittaisiin.
Tämä on aihepiiri, johon toivon, että pitkäjänteisesti kyetään huomiota kiinnittämään. 

Kehitysyhteistyön kohdalla kyse on tietysti siitä, mihin meidän voimavarat riittävät,
minkälaisella aikataululla aikanaan, kun ylijäämätalouteen toivottavasti päästään, kyetään
kehitysyhteistyön [Puhemies koputtaa] tasoa nostamaan, ja sen pitää olla tulevien vuosien
tavoite.

Puhemies Paula Risikko: Pidämme tässä nyt noin puolen tunnin debatin, ja painotus on
nimenomaan ulkoasiainvaliokunnan edustajissa.

10.15 Pertti Salolainen kok (vastauspuheenvuoro): Arvoisa rouva puhemies! On totta,
että eduskunnan ulkoasiainvaliokunta on jo monena vuonna kiinnittänyt huomiota tähän
kehitysyhteistyörahoitukseen. Siinä on tavoitteena se, että pystyttäisiin asteittain nouse-
maan sinne lukuun 0,7, joka on kansainvälinen tavoite ja josta me olemme todella pahasti
jäljessä. Toisaalta on sanottava, että sen, mitä Suomi tekee kehitysyhteistyössä, se tekee
erittäin hyvin. Esimerkiksi se työ, mitä tehdään myöskin Finnfundissa, on erittäin hyvää
työtä, ja sitä on syytä kannattaa. On hyvä, että muutama vuosi sitten esitetty kritiikki on nyt
laimentunut ja Finnfund on saanut sen aseman meidän kehitysyhteistyössä, minkä se an-
saitsee.

Toinen asia, jonka otan mielelläni esille, on se, että kyllä tämä meidän edustustoverkon
ylläpitäminen nykyisellään on aika huolestuttavaa sen vuoksi, että me maksamme jättiläis-
vuokria joistakin kiinteistöistä, jopa sellaisia vuokria, että kymmenessä vuodessa tämä
4



Pöytäkirjan asiakohta PTK 87/2018 vp
kiinteistö olisi ostettu. Tämän vuoksi ulkoasiainvaliokunta on kiinnittänyt huomiota sii-
hen, että joka vuosi pitäisi varata yksi tai kaksi määrärahaa sille, että ostetaan joku kiinteis-
tö ulkomailta. Se on taloudellisesti järkevää ja myöskin valtiontalouden kannalta perustel-
tua. [Paavo Arhinmäki: Silkkaa sosialismia!]

10.17 Erkki Tuomioja sd (vastauspuheenvuoro): Arvoisa puhemies! Ministeri Soini pu-
hui puheenvuorossaan Suomen panoksesta kriisinhallintaan, ja se on kaikki erittäin tärkeä-
tä ja paikallaan. Ministeri Virolainen mainitsi erityisesti panostuksen Afrikkaan samoin
kuin siihen, millä lailla on tarpeen puuttua muuttoliikkeen perimmäisiin syihin. Nämä ovat
asioita, joista olemme viime aikoina kuulleet paljonkin myös ministeripuheenvuoroja, ja
nämä ovat asioita, joista me olemme täysin samaa mieltä.

Mutta en voi kyllä olla ihmettelemättä sitä, ministeri Soini, että kun tämä hallitus perus-
tettiin, niin se oli silloin teidän puolueenne päätavoitteita ja yksi täysin toteutuneita tavoit-
teita, että Suomen kehitysyhteistyötä leikattiin 40 prosenttia — eli juuri sitä välinettä, jota
me nyt tarvitsemme Afrikan ja muuttoliikkeen ongelmien hoitamiseen. Samalla te myös-
kin saitte aikaan sen, että hallitusohjelman liitteessä sanottiin, että Suomella olisi alle 100
sotilasta kriisinhallintatehtävissä jatkossa. [Puhemies koputtaa] Tästä ei ole voitu onneksi
pitää kiinni. Mutta olisiko nyt aika, että myönnätte, että [Puhemies koputtaa] tämä oli jät-
tiläismäinen erehdys ja virhe teiltä?

10.18 Paavo Arhinmäki vas (vastauspuheenvuoro): Arvoisa rouva puhemies! Lasten ja
naisten oikeudet ovat kovaa ydintä suomalaisessa ulko- ja turvallisuuspolitiikassa. Meidän
ulkopolitiikassamme, kehityspolitiikassamme me pyrimme edistämään seksuaaliterveyt-
tä, naisten oikeuksia.

Muistan itse elävästi sen, kun esittelin YK:n naisten kokouksessa äitiyspakkausta. Nos-
tin sen esille ja kerroin, että näitä vaatteita ja näitä tavaroita tässä laatikossa käyttävät ja sii-
nä nukkuvat niin ministereiden kuin kaikkien muidenkin suomalaisten lapset. Se herätti
suurta hämmennystä ja toisaalta näkymää siitä, että on maita, joita kannattaa seurata.

Mutta yhtä aikaa, kun näin on toimittu, meidän ulkoministeri yhdellä suulla puhuu vi-
rallista linjaa ja toisella suulla puhuu täysin meidän ulkopoliittista linjaa vastaan, naisten
oikeuksia vastaan. Kysynkin teiltä, ministeri Virolainen: miltä teistä tuntuu tehdä tätä työ-
tä, kun ministeri Soini vetää jatkuvasti mattoa alta [Puhemies koputtaa] teidän työltänne
lasten ja naisten oikeuksien puolesta?

10.19 Stefan Wallin r (vastauspuheenvuoro): Arvoisa puhemies! Kehitysavun bkt-taso
on budjettikirjan mukaan ensi vuonna 0,41 prosenttia, ja bkt kasvaa tänä vuonna 3 prosent-
tia ja jatkossa vuosittain noin puolitoista prosenttia. Hallituksen budjettikirjassakin lausut-
tu pidemmän aikavälin tavoite on 0,7 prosenttia bkt:sta. Tilanteessa, jossa bkt onneksi kas-
vaa, jossa lähtötaso, tämä 0,41 prosenttia, on alhainen, tämän yhtälön ratkaiseminen vaatii
ainakin kahta asiaa: rahaa ja poliittista tahtoa. Minä kysynkin ministereiltä: mikä on se tä-
hän 0,7:n päämäärään johtava polku, joka ehkä nyt sitten pidemmällä aikavälillä, mutta
kuitenkin, siintää ministereitten silmissä?

10.20 Lea Mäkipää sin (vastauspuheenvuoro): Arvoisa puhemies! Ensinnäkin on todet-
tava, että on pöyristyttävää kuunnella, että ministeri Soini vetäisi mattoa naisten ja lasten
5



Pöytäkirjan asiakohta PTK 87/2018 vp
alta. Minä olen tuntenut hänet 40 vuoden ajan, ja ministeri Soini, jos kukaan, puolustaa nai-
sia ja lapsia. Joten tällaiset puheet on syytä lopettaa.

Mutta pakolaisuuden juurisyitä autetaan kriisinhallinnalla ja kehitysyhteistyöllä. Ja ol-
laan päästy hyviin tuloksiin. Kysyisinkin kehitysministeriltä: mitenkä tämä köyhyyden ja
eriarvoisuuden poistaminen on toteutunut, ja onko naisille tullut tasa-arvoa? Sitten on
myös erilaisia projekteja, esimerkiksi Finnfund on tehnyt paljon hyvää tuolla Afrikassa,
että naiset voivat avata pankkitilin ja perustaa pieniä yrityksiä ja viljelijät voivat ostaa näil-
tä siemeniä. Eli hyvää on tässä kehitysyhteistyössä ollut. Ja kysyisin myös: pitääkö paik-
kansa, että me saamme loka—marraskuulla [Puhemies koputtaa] tiedotteen näistä tuloksis-
ta, kun täällä on aina emmitty, mihinkä [Puhemies: Aika!] ne rahat menevät?

10.21 Mika Niikko ps (vastauspuheenvuoro): Arvoisa puhemies! Tähän Bagdadin suur-
lähetystön avaamiseen sisältyy omat riskinsä turvallisuustilanteen takia, mutta hyväähän
siinä on se, jos sillä tavoitellaan näiden kielteisen turvapaikkapäätöksen saaneiden palaut-
tamista, jotka eivät täältä ole suostuneet sinne palaamaan, ja tämä on kuulemma myös yksi
maali, minkä kuulimme hallinto- ja turvallisuusjaostossa tällä viikolla.

Kysymys olisi tästä kansalaisjärjestöjen kehitysyhteistyörahasta, joka on 65 miljoonaa
tulevallekin vuodelle, joka ei ole muuttunut miksikään. Jos oikein muistan, niin vaalikau-
den alussa, kun sitä lähdettiin pudottamaan yli 40 prosenttia, oli puhetta — nämä kehitys-
yhteistyöministerit ovat tässä vaihtuneet tiuhaan tahtiin — että pyrittäisiin pääsemään pa-
rempaan lopputulokseen, koska aikanaan se on ollut yli 100 miljoonaa euroa. Mitä tälle nyt
meinataan tehdä, koska suomalainen kehitysyhteistyö on se, joka on läpinäkyvää, tuloksel-
lista ja edistää suomalaisuutta kaikilla tavoilla? Mieluummin se raha pitäisi laittaa sinne
suuntaan [Puhemies koputtaa] kuin näihin kahdenvälisiin ja muihin monenkeskeisiin...
[Puhemies keskeyttää puheenvuoron puheajan ylityttyä]

10.22 Seppo Kääriäinen kesk (vastauspuheenvuoro): Arvoisa puhemies! Minulla on vä-
hän yleisempi poliittinen kysymys. EU:n ja Venäjän suhde on erittäin relevantti suhde laa-
jemmin ajateltuna ja totta kai myös Suomen näkökulmasta katsottuna, mutta globaalisti en-
nen muuta. Suhde on viileä, kylmäkin, tunnetuista syistä. Kahdenväliset suhteet ovat sitten
leimanneet tätä suhtautumista Venäjään. Sieltä on kyllä kuulunut myös yksittäisiä puheen-
vuoroja siihen suuntaan, että Euroopan unionin ja Venäjän pitäisi päästä vähitellen, aikaa
myöten, uudelleen kumppanuuden tielle. Herra ulkoministeri, mikä on teidän arvionne täl-
lä hetkellä Euroopan unionin ja Venäjän yhteistyömahdollisuuksista, ei vuoden sihdillä
vaan vähän pitemmän päälle? Mitä pitää tapahtua, tehdä, jotta päästäisiin uudelleen raken-
tamallemme polulle?

10.23 Antero Laukkanen kd (vastauspuheenvuoro): Arvoisa rouva puhemies! Kansa-
laisjärjestöille on viimeisen muutaman vuoden ajan luvattu lisää tukea. Nyt kuitenkin use-
an budjetin yhteydessä on ollut edelleen tämä 65 miljoonaa. Ei olisi tarvinnut edes määrä-
rahoja lisätä, jos olisi vaikka finanssirahoista otettu 5—10 miljoonaa ja siirretty se näille
kansalaisjärjestöille.

Nyt kun on ollut mahdollisuus KPT:n kanssa yhdessä käydä näissä eri maissa, joissa tätä
Suomen aivan loistavaa, järjestöjen kautta tapahtuvaa kehitysyhteistyötä näkee käytännös-
sä, niin se on tuloksellisinta ja raha päätyy juuri sinne, minne se on tarkoitettu. Mikä on, ar-
6



Pöytäkirjan asiakohta PTK 87/2018 vp
voisat ministerit, niin vaikeaa tässä, että ei voida tarmokkaammin lähteä kohti tätä 0,7:n ta-
soa, johon olemme sitoutuneet jo [Puhemies koputtaa] monena, monena vuonna?

10.25 Krista Mikkonen vihr (vastauspuheenvuoro): Arvoisa puhemies! Ihmisoikeudet,
erityisesti naisten ja tyttöjen oikeudet, ovat suomalaisen ulkopolitiikan keskiössä, ja erityi-
sesti kehitysyhteistyössä ja kehityspolitiikassa Suomi on paljon satsannut näihin. Vaikka
kehitysyhteistyörahoja on rajusti leikattu, niin silti on yritetty pitää kiinni siitä, että tämän-
tyyppisiä hankkeita on, koska me tiedämme, että naisten seksuaaliterveyteen panostami-
nen on äärimmäisen tärkeää kehittyville maille ja sille, että he pääsevät kehittymään, että
naiset pystyvät päästämään irti köyhyydestä.

Kuitenkin abortteja tehdään runsaasti erityisesti kehittyvissä maissa, joissa se on kiellet-
ty, ja tämä johtaa siihen, että valtava naisjoukko, 47 000 naista, kuolee ja miljoona vam-
mautuu vuodessa vaarallisten aborttien vuoksi. Sen takia on varsin kummallista, että sa-
masta ministeriöstä tulee kahdenlaista viestiä: toisaalta kehitysyhteistyöministerimme pai-
nottaa naisten ja tyttöjen oikeuksia ja seksuaaliterveyttä, samanaikaisesti ulkoministeri
[Puhemies koputtaa] virkamatkallaan puhuu abortinvastaisesti. Miten tämä on mahdollis-
ta?

10.26 Paavo Väyrynen kp (vastauspuheenvuoro): Arvoisa puhemies! Minun puheenvuo-
roni liittyy samaan aihepiiriin kuin edustaja Kääriäisen puheenvuoro. Suomen ja Venäjän
suhteitahan rasittaa erityisesti se, että Euroopan unioni on asettanut kovia pakotteita Venä-
jää kohtaan. Silloin, kun näistä pakotteista päätettiin, silloinen pääministeri Alexander
Stubb sanoi, että Suomi kuului keskikastiin, kun päätöstä tehtiin. Suomen olisi tietysti pi-
tänyt olla niiden joukossa, jotka ajavat lievempiä pakotteita, koska me olemme näistä eri-
tyisesti kärsineet, varsinkin Suomen maatalous.

Nythän EU:n piirissä on kasvavaa halukkuutta hakea ratkaisua tähän Ukrainan kriisiin,
ratkaisua, joka avaisi uudelleen yhteistyömahdollisuuksia Venäjän suuntaan. Kysyisin
edustaja Kääriäisen tapaan ulkoministeriltä: mitä Suomen hallitus aikoo tehdä, että saatai-
siin tähän Ukrainan kriisiin sellaista kehitystä, joka avaisi mahdollisuuden pakotteitten lie-
ventämiseen ja poistamiseen?

10.27 Lenita Toivakka kok (vastauspuheenvuoro): Arvoisa rouva puhemies! Ulko-
asiainvaliokunta on kiinnittänyt huomiota kehitysrahoituksen tasoon — nimenomaan sii-
hen, että saisimme sitä lähemmäs 0,7:n osuutta. Olenkin iloinen, että kehitysministeri Vi-
rolainen on käynnistänyt selvitystyön siitä ja tulemme kuulemaan, miten voisimme pitkä-
jänteisesti edetä tätä tavoitetta kohti.

Suomi on tehnyt pitkäjänteistä työtä naisten oikeuksien puolustamiseksi, ja tällä kaudel-
la naisten oikeudet, mukaan lukien seksuaali- ja lisääntymisterveysoikeudet, ovat priori-
teettimme. Monet suomalaiset Suomessa ja maailmalla tekevät työtä tämän tavoitteen saa-
vuttamiseksi ja naisten aseman parantamiseksi. Tätä työtä, jota suomalaiset tekevät, arvos-
tetaan maailmalla, koska näitä puolestapuhujia ja toimijoita on aivan liian vähän. Tästä
syystä haluan kysyä molemmilta ministereiltä: kun ensi viikolla New Yorkissa kokoonnu-
taan YK:n yleiskokoukseen, puhuuko Suomi siellä naisten oikeuksista ja seksuaali- ja li-
sääntymisterveydestä yhdellä äänellä vai kahdella äänellä?
7



Pöytäkirjan asiakohta PTK 87/2018 vp
10.28 Tytti Tuppurainen sd (vastauspuheenvuoro): Arvoisa puhemies! Suomella on
vain yksi ulkopolitiikka, ja Suomella on vain yksi ulkoministeri. ”Suomen ulkopolitiikan
linja on tasa-arvo ja naisten ja tyttöjen oikeuksien ja aseman vahvistaminen. Kehitysyhteis-
työn painopisteenä on seksuaali- ja lisääntymisterveyden ja -oikeuksien vahvistaminen.”
Näin lukee, ministeri Soini, tässä teidän eduskunnalle lähettämässänne kirjassa. Ja te olet-
te, ministeri Soini, hämärtänyt tätä linjaa. Ei ole kysymys teidän näkemyksistänne abortis-
ta, vaan kysymys on siitä, mitä Suomen ulkoministeri voi virassa ollessaan puhua. Teidän
kantanne on kyllä meidän tiedossamme, mutta nyt tässä keskustelussa onkin kysymys sii-
tä, miten eduskunta arvioi ulkoministerin toimintaa, miten hallituspuolueiden edustajat ar-
vioivat ulkoministerin toimintaa Suomen ulkopolitiikan peruslinjan ulostuomisessa, siitä,
voiko Suomen ulkoministeri tietoisesti luoda [Puhemies koputtaa] disinformaatiota maam-
me ulkopolitiikan linjasta.

Puhemies Paula Risikko: Pysytään minuutissa, niin kaikki ehtivät.

10.29 Leena Meri ps (vastauspuheenvuoro): Arvoisa puhemies! Täällä on puhuttu kehi-
tysyhteistyön vaikuttavuudesta, ja tässä viereinen edustaja puhui, että on tulossa joitain ar-
viointeja. Perusuomalaiset katsovat, että kehitysyhteistyö voisi olla sillä lailla enemmän
vaikutusarvioihin perustuvaa, että saataisiin ihan konkreettista tietoa siitä. Ihan oikeasti se
rahan määrä ei aina tarkoita tuloksia. Rahaa voidaan lapata jonnekin, eikä tuloksia synny.
Elikkä minkälaisia mittareita teillä on, ja miten voitaisiin saada jonkinlaista tulosvastuuta?
Esimerkiksi niin, että siirtolaisuuden täytyy olla hallinnassa, ympäristöinfran pitäisi olla
kunnossa, tyttöjen hyvinvoinnin ja tasa-arvon pitää oikeasti lisääntyä ja koulutuksen li-
sääntyä, semmoista konkretiaa. Minusta ja perussuomalaisista me voisimme lähteä kehit-
tämään mallia, jossa olisi konkreettiset mittarit, ja jos niitä ei toteuta, niin silloin ei saa
apua. Näinhän se on kaikilla muillakin. Mitä ne mittarit, mitä te esittelette nyt, ovat? Ettei-
vät ne ole vain mitään ympäripyöreitä, sellaisia, että suurin piirtein tällä mennään?

10.30 Ben Zyskowicz kok (vastauspuheenvuoro): Arvoisa rouva puhemies! Kiinnitän
huomiota samaan asiaan kuin edustajat Kääriäinen ja Väyrynen mutta lähestyn asiaa päin-
vastaisesta näkökulmasta kuin nämä suomettumisen ajan sankarit. [Naurua — Eduskun-
nasta: Ohhoh!]

Venäjän ja Euroopan unionin välit ovat todellakin viileät, mutta missä ovat syyt? Syyt-
hän ovat Venäjässä. Venäjä on vastoin kaikkien kansainvälisten sopimusten perusperiaat-
teita miehittänyt Krimin niemimaan ja liittänyt sen itseensä, Venäjä käy sotaa Itä-Ukrai-
nassa, Venäjä on ampunut alas siviilikoneen Ukrainan yltä, Venäjä on surmannut entisiä
omia kansalaisiaan myös EU:n alueella, ja Venäjä tietysti valehtelee suut silmät täyteen
näistä tapahtumista. Kysyn ulkoministeri Soinilta: miten voisimme vaikuttaa Venäjään,
jotta suhteet EU:n kanssa paranisivat?

10.31 Sirkka-Liisa Anttila kesk (vastauspuheenvuoro): Arvoisa puhemies! Suomi on
Euroopan neuvoston ministerikomitean puheenjohtajamaa marraskuun alusta. Euroopan
neuvosto elää tällä hetkellä aikamoisessa tilanteessa sen takia, että puhemies jouduttiin
vaihtamaan. Nyt on kuitenkin puhemies valittuna. Osa jäsenmaista ei noudata Euroopan
neuvoston tekemiä sopimuksia, ei ole sitoutunut, vaikka ovat jäseniä, niitä toteuttamaan
omassa jäsenmaassaan. Tässä mielessä kysynkin ministeri Soinilta: minkälaisia prioriteet-
8



Pöytäkirjan asiakohta PTK 87/2018 vp
teja ulkoasiainhallinnolla ja ulkoministerillä on liittyen tähän Euroopan neuvoston puheen-
johtajakauteen? Se kestää kuusi kuukautta, ja toivon, että sinä aikana edistetään konkflik-
tien ja kriisien ratkaisua, jotta myöskin Euroopan neuvosto löytäisi pidemmän aikavälin ta-
voitteet sillä tavalla, että tilanne rauhoittuisi. Nyt on suurin uhka se, että osa jäsenmaista
saattaa jättää neuvoston, ja silloin me emme kykenisi edistämään niitä tärkeitä asioita, joi-
ta Euroopan neuvostossa on: ihmisoikeudet, kansanvalta ja demokratian edistäminen ja sit-
ten laillinen yhteiskunnan perusta.

10.32 Antti Rinne sd (vastauspuheenvuoro): Arvoisa puhemies! Ministeri Virolainen, on
hienoa, miten olette nostanut esille tätä lisääntymis- ja seksuaaliterveyden kokonaisuutta ja
ylipäätään erityisesti Afrikkaa. Afrikan ja Euroopan välillä on kohtalonyhteys pakolaisuu-
den juurisyissä, ja sen takia on tärkeää löytää asioita, jotka vaikuttavat niihin juurisyihin ja
vahvasti. Yksi keskeinen asia on naisten seksuaali- ja lisääntymisterveyden edistäminen ja
niiden oikeuksien vahvistaminen ja palveluitten saatavuuden ja kattavuuden kehittäminen
parhaina keinoina kehityksen vastaisessa taistelussa ja naisten ja lasten aseman ja tervey-
den parantamisessa. Näin itse asiassa lukee tässä talousarvioesityksessä, joka eduskunnal-
le on lähetetty, ja sen takana voivat kaikki seistä hyvin vahvasti.

Ministeri Soini, Suomen ulkopolitiikka on hyvin vakaasti ja pitkän aikaa ollut naisten ja
lasten oikeuksien, myös lisääntymis- ja seksuaaliterveysoikeuksien vahvistamisen puoles-
ta taistelua — ulkoministeri Tuomioja ja kaikki hänen jälkeensä. Nyt te olette hämärtänyt
tätä linjaa. Onko tämä teidän mielestänne, ministeri Soini, oikein?

10.34 Aila Paloniemi kesk (vastauspuheenvuoro): Arvoisa rouva puhemies! Avainasia
on se, että kehityspolitiikka saisi vihdoinkin pysyvän perustan. Suomen kehitysyhteistyön
politiikan keskeiset periaatteet ja toimintatavat pitäisi säilyttää ja säilytetään toivottavasti,
ja niiden noudattamiseen kiinnitetään toivottavasti entistä tarkemmin huomiota. Nämä pe-
riaatteet ovat olennaisia: ihmisoikeusperustaisuus, kehitysmaiden demokraattinen omista-
juus, vastuullisuus, avoimuus, tuloksellisuus ja kehitystä tukeva politiikkajohdonmukai-
suus. Kehityspolitiikan toteuttamisessa sitä tarvitaan, ja se vaatii kokonaisvaltaista työs-
kentelyä. Hyvä, että sitä tehdään yli sektori- ja toimialarajojen, ja yksityissektorin, kansa-
laisjärjestöjen ja tutkimuksen vahvaa roolia tarvitaan myös.

Kehitysyhteistyörahoituksessa tulee varmistaa määrärahojen kasvu 0,7:ään. Tiedän, että
tätä työtä tehdään koko ajan UM:ssä, tätä varmistamistyötä. Haluaisin tietää, miten UM on
edistynyt tässä steppien rakentamisessa kohti 0,7:n tavoitetta.

10.35 Eva Biaudet r (vastauspuheenvuoro): Arvoisa puhemies! Eräs suuresti ihailemani
ulkoministeri, entinen ulkoministeri Hillary Clinton, on sanonut, että naisten oikeudet ovat
ihmisoikeuksia ja ihmisoikeudet ovat naisten oikeuksia, ja tällä ajatuksella Suomi mieles-
täni on edustanut maailmalla myöskin meidän ulkopolitiikassa.

Käviessäni Chilessä joku vuosi sitten yhdessä kansainvälisessä naisten kokouksessa
sain edustaa Suomea, ja siellä minulle ilmeni se outo tilanne, että siellä heidän senaatis-
saan vanhemmat miehet keskustelivat siitä, voiko nainen, joka on tullut raskaaksi raiskauk-
sen seurauksena, saada oikeuden raskaudenkeskeytykseen. Koko sen absurdius siitä, että
nainen ei itse voi päättää omasta ruumiistaan, tuli minulle tosi silmille. Samalla sain ylpeä-
nä kertoa, että meillä Suomessa ja Pohjoismaissa, missä raskauden keskeyttämien on mah-
9



Pöytäkirjan asiakohta PTK 87/2018 vp
dollista suunnilleen rajoittamattomasti, itse asiassa aborttien määrä on laskenut ja että se on
viisasta politiikkaa.

Ministeri Soini, te olette ajatteleva ihminen kaikesta huolimatta. Mitä te oikein ajattelit-
te?

10.36 Ilkka Kanerva kok (vastauspuheenvuoro): Arvoisa puhemies! Ministeri Soini esit-
ti omassa puheenvuorossaan näkemyksen siitä, miten Suomen kahdenkeskistä edustusto-
verkostoa laajennetaan. Hyvä, mutta onko se ainoa reitti? Sillä tilanteessa, jossa multilate-
ralismi on haasteiden edessä, Suomen tulisi merkittävästi nähdä siihen sisältyvät riskit ja
pyrkiä kaikin käytettävissä olevin voimin edesauttamaan monenkeskisen kansainvälisen
yhteistyön toimintamalleja. Tässä mielessä meillä on kahdenkeskisen suhdeverkoston li-
säksi useita multilateraalisia vaihtoehtoja: YK:ta, EU:ta, Etyjiä, Arktista neuvostoa. Olisi-
ko aihetta pohtia sitä, että näiden kahdenkeskisten suhteiden lisäksi sitä taloudellista resur-
sointia tapahtuisi entistä enemmän tähän monenkeskiseen toimintaan?

Puhemies Paula Risikko: Otetaan kaksi vastauspuheenvuoroa tässä vaiheessa, sen jäl-
keen ministereitten lyhyet vastaukset.

10.37 Satu Hassi vihr (vastauspuheenvuoro): Arvoisa puhemies! Naisten ja tyttöjen oi-
keuksien puolustaminen on oikein, ja sen lisäksi se on myös meidän oman etumme mukais-
ta. Konfliktien ja pakolaisuuden juurisyihin voidaan vaikuttaa vaikuttamalla myös siihen,
saavatko kehitysmaiden naiset käytännössä päättää siitä, montako lasta ja milloin halua-
vat. Edustaja Mikkonen jo toi esille, että maailmassa laittomien, turvattomien aborttien
vuoksi kuolee vuosittain 47 000 ja vammautuu miljoona naista. Kaikki nämä olisivat eh-
käistävissä seksuaali- ja lisääntymisterveystyöllä, valistuksella, ehkäisyvälineiden saata-
vuudella ja laillisella abortilla. El Salvadorissa naisia pannaan keskenmenon vuoksi jopa
vankilaan jopa kymmeniksi vuosiksi. On käsittämätöntä, että Suomen ulkoministeri vas-
toin Suomen ulkopolitiikan selkeää ja pitkäaikaista linjaa voi puhua tällaisen tekopyhyy-
den ja julmuuden puolesta.

10.38 Ari Jalonen sin (vastauspuheenvuoro): Arvoisa puhemies! Suomen ulkopolitiikal-
la on ehdottomasti yksi ja ainoa linja. Sen ytimessä on naisten ja lasten aseman parantami-
nen. Se on täysin itsestäänselvää. Mielestäni on mahdollista, että virallisissa yhteyksissä,
kuten istuntosalissa, keskustelu siitä, että Suomella olisi mukamas kaksi linjaa, vahingoit-
taa Suomen ulkopolitiikkaa. [Eduskunnasta: Oho! — Naurua vasemmalta]

Arvoisa ministeri, pidättekö riskialttiina sitä, että näissä virallisissa yhteyksissä esite-
tään tämmöisiä epäilyjä, että Suomella olisi mukamas kaksi linjaa? Naisten ja lasten ase-
man parantaminen on ehdottomasti Suomen linja. Voitteko vahvistaa näille epäilijöille,
että tämä on se yksi ja ainoa linja?

Puhemies Paula Risikko: Edustaja Laitinen-Pesola vielä, ja sitten ministereitten vastauk-
set.

10.39 Jaana Laitinen-Pesola kok (vastauspuheenvuoro): Arvoisa puhemies! Budjettikir-
jassa todetaan, että kehitysmaiden kansalaisyhteiskunnan kehittämistä tehdään yhteistyös-
sä korkeakoulujen, tutkimusyhteisöjen ja kuntien kanssa. Suomen Ammattiliittojen Soli-
10



Pöytäkirjan asiakohta PTK 87/2018 vp
daarisuuskeskus SASK ja siihen kuuluvat monet ammattijärjestöt tekevät kuitenkin erit-
täin arvokasta työtä kehitysmaissa nimenomaan parantamalla työtä tekevien asemaa ja oi-
keuksia ja sitä kautta myös muuttavat yhteiskuntaa. Ihan vaikutusarvioinneissa on todettu,
että työ on erittäin tuloksellista. Näinpä kysynkin ministeriltä: miten näette ammattijärjes-
töjen ja SASKin tekemän työn merkityksen kansalaisyhteiskunnan kehittämisessä?

Puhemies Paula Risikko: Ja sitten ministereitten vastaukset. Ministeri Soini, enintään 3
minuuttia.

10.40 Ulkoministeri Timo Soini: Arvoisa rouva puhemies! Kiitos hyvistä puheenvuo-
roista ja analyyttisista kysymyksistä.

Aloitan vastaamalla edustaja Tuomiojalle kriisinhallintatehtävistä: Sitä toteutetaan Suo-
men ulko- ja turvallisuuspoliittisen selonteon painopisteiden mukaisesti. Osallistumme täl-
lä hetkellä yhdeksään sotilaalliseen kriisinhallintaoperaatioon yhteensä noin 500 sotilaalla
ja siviilikriisinhallintaan 110 asiantuntijalla. Osallistumme UNIFILin kautta Libanonissa,
Isilin vastaisen koalition kautta Irakissa ja Naton Resolute Supportin kautta Afganistanis-
sa. Ei tämä ole vähän. Tämä on aika paljon. [Erkki Tuomioja: Se on aivan oikein, mutta
miksi yritetään hallitusohjelmassa vähentää sitä?] — Edustaja Tuomioja, vastasin teidän
kysymykseenne. Tämä oli aivan oikein.

Sitten, edustaja Kanerva, teidän puheenvuoronne oli juuri sitä, mitä toivoin täällä kuu-
levani. Eli nyt kun kansainvälinen sääntöperusteinen yhteistyö on erittäin kovassa painees-
sa [Eva Biaudet: Myös naisten oikeudet!] ja Euroopan unionin maat ovat lähes ainoita, jot-
ka puolustavat sitä tällä hetkellä, kun sieltä Kiina, Venäjä ja jopa Yhdysvallat vetäytyvät,
niin me paitsi edustustoverkon kautta myös yhdessä sitä puolustamme. Tämä on äärimmäi-
sen tärkeätä.

Sitten Venäjä: Suomi on aktiivinen. Meillä on dialogi jatkuvasti käynnissä. Venäjä on
meille tärkeä naapuri ja kaupallinen toimija, mutta on tietenkin aivan selvää, että se, mitä
on tapahtunut Ukrainassa, on se syy, miksi meillä pakotteet ovat voimassa. Ja kun nämä
syyt Minskin prosessin kautta toivottavasti saadaan korjattua, niin varmaankin silloin pääs-
tään eteenpäin. Tässä minun mielestäni on järkevän ja vastuullisen politiikan ydin. [Ben
Zyskowicz: Täyttä asiaa!]

Mitä sitten tulee ihmisoikeuksiin, niin ihmisoikeudet kuuluvat kaikille. Ja kun täällä ky-
syttiin, että mitä on tullut sanottua ja mitä on tullut tehtyä, niin muutama käytännön esi-
merkki: Ei tahdo löytyä sellaista foorumia, jolla en olisi ulkoministerinä nostanut esille tyt-
töjen ja naisten asemaa. Viimeksi koulukiertueella Inarissa. Tiistaina naisten oikeuksista
puhuttiin kansalaisjärjestökuulemisessa. Puheenvuorot olen käyttänyt EU—CELACissa,
YK:ssa, Euroopan neuvostossa, EU:n ulkoministerikokouksessa, Arktisessa neuvostossa,
Etyjissä. Nämä kaikki puheenvuorot löytyvät ulkoministeriön sivuilta. Ne ovat viralliset.
[Timo Harakka: Ja Ottawassa?] — Ottawassa osallistuin kynttilävigiliaan. Pidin kynttilää
pystyssä. En puhunut sanaakaan. [Ozan Yanar: Entä blogissa?] En puhunut sanaakaan. Se
on aivan selvä asia, että mielipiteen, sanan ja uskonnon vapaus koskee myös minua, ja sen
mukaan olen toiminut, ja sen mukaan te minut saatte punnita.

Puhemies Paula Risikko: Ministeri Virolainen, enintään 3 minuuttia.
11



Pöytäkirjan asiakohta PTK 87/2018 vp
10.44 Ulkomaankauppa- ja kehitysministeri Anne-Mari Virolainen: Arvoisa rouva
puhemies! Täällä monessa puheenvuorossa kannettiin huolta siitä, miten 0,7:n tavoittee-
seen päästään ja millä aikataululla. Iloinen olen siitä, että tämä huoli tuntuu olevan yhtei-
nen. Kuten edustaja Wallin sanoi, me tarvitsemme rahaa, me tarvitsemme poliittista tah-
toa. Tuntuu siltä, että se poliittisen tahdon ilmaus on nyt hyvinkin vahvasti ilmaistu täällä.

Ulkoasiainvaliokunnan jäsenille: Mehän käymme teidän kanssanne keskustelua 18.10.
Kun edustaja Paloniemi kysyi, miten tässä harjoituksessa ollaan edistytty, niin näitä har-
joituksia tehdään jatkuvalla syötöllä ja Exceliä pyöritetään niiden rahojen osalta. Varsinai-
sesti päätöshän kuuluu seuraavalle hallitukselle, mutta teemme pohjatyötä sen mukaan,
että edellytykset päätöksentekoon olisivat olemassa.

Finnfundista ainoastaan sellainen huomio, että Finnfundhan toimii niin, että pyritään
saamaan kehitysmaihin ja kaikkein heikoimmassa asemassa oleviin maihin kestäviä työ-
paikkoja ja pyritään saamaan aikaan ilmastovaikutuksia ja myös tyttöjen ja naisten asemaa
parantamaan. Ja muistutuksena vielä, että Finnfundin osalta tehdään jatkuvasti ulkopuolis-
ta arviota sen suhteen, toteutuuko se toiminta tavoitteiden mukaisesti, ja tähän asti ne arvi-
ot ovat kertoneet erinomaisesta toiminnasta.

Muuttoliikeen perimmäisiin syihin puuttuminen, naisten ja tyttöjen oikeuksien ja ase-
man edistäminen ja koulutus ovat meidän kaiken toimintamme lähtökohta. Samalla tavalla
pyritään myös auttamaan näitä yhteiskuntia kehittymään niin, että niihin maihin syntyy
työpaikkoja ja taloudelliset edellytykset toimia olisivat siellä olemassa. Samoin tehdään
yhteistyötä, jotta saadaan yhteiskuntia vakautetuiksi, ja pidetään huolta myös luonnonva-
rojen kestävästä käytöstä.

Seksuaali- ja lisääntymisterveydestä tuli muutama puheenvuoro. Suomen ulkopolitii-
kan virallinen linjahan on se, että jokaisen naisen ja tytön pitää saada päättää omasta ke-
hostaan. Se linja ei ole muuttunut tämän hallituksen aikana mihinkään, ja toivon, että seu-
raavakin hallitus jatkaisi tätä linjaa.

Kun esitettiin kyselyjä siitä, onko jonkinnäköinen raportti tulossa, niin minulla on tässä
nyt oikolukuversio käsissä. Ja kyllä, edustaja Meri, ihan yksityiskohtaisesti pystytte saa-
maan tästä raportista selville, paljonko naisia on päässyt meidän yhteistyömme tuella sek-
suaali- ja lisääntymisterveyden palveluiden pariin tai kuinka paljon suomalaiset ovat kou-
luttaneet somaleja turvallisiin synnytyksiin. Kaikki on yksityiskohtaisesti tässä, 100 sivua
tiukkaa tekstiä.

Sitten vielä kaksi asiaa: SASK tekee äärettömän tärkeää työtä. Olen joskus edustaja Fi-
latovin kanssa pääsyt jopa näkemään, miten Intiassa on saatu vaikutuksia aikaiseksi.

Ja sitten, edustaja Niikko, kun pyysitte lisätukea kansalaisjärjestöille — ja taisi joku
muukin siitä puhua — huomautan, että kansalaisjärjestöjen kanssa on yhdessä kehitetty
ohjelmatukea, mitkä ne kriteerit ovat. Kaikessa siinä toiminnassa keskitytään vaikuttavuu-
teen. Vain sellaista toimintaa tuetaan, jolla saadaan tuloksia aikaiseksi.

Puhemies Paula Risikko:  Seuraavaksi puhujalistalle. Jos aikaa jää, niin jatkamme debat-
tia sitten vielä.

10.47 Maarit Feldt-Ranta sd: Arvoisa puhemies, fru talman! Ihmisoikeuksien edistämi-
nen on viime vuosikymmenet ollut erottamaton osa Suomen ulkopolitiikkaa. Ihmisoikeuk-
siin kuuluvat tärkeänä osana myös naisten ja tyttöjen oikeudet, myös oikeus päättää omas-
ta ruumiistaan ja lisääntymisestään. Tasa-arvo ja naisten oikeuksien kunnioitus eivät ikävä
12



Pöytäkirjan asiakohta PTK 87/2018 vp
kyllä ole kaikissa maailman maissa arkipäivää. Naisten pakottaminen synnyttämään, myös
väärinkohtelun, raiskausten ja ihmisen elämän moninaisten vaikeuksien keskellä, on arki-
päivää erityisesti monissa kehitysmaissa.

YK:n monet kannanotot tunnistavat naisten ja tyttöjen oikeudet. Suomi on ollut niitä
johdonmukaisesti esittämässä ja edistämässä. Ulkoministeri Soinin toiminta naisten oi-
keuksien osalta ja hänen aborttilausuntonsa ovat kääntäneet asiat päälaelleen. Ministeri
Soini on useaan kertaan ja eri yhteyksissä ilmoittanut, suorastaan ylpeillyt sillä, ettei hän
hyväksy naisten jakamattomia oikeuksia, joihin kuuluu myös oikeus päättää omasta kehos-
taan. Abortti on aina lähtökohtaisesti epätoivottava asia, mutta vielä epätoivottavampaa on,
että naisilta kielletään oikeus omaan ruumiiseensa ja oikeus päättää raskauden jatkumises-
ta.

Perustuslain mukaan ulkoministerillä on toimivalta esittää Suomen ulkopoliittisia kan-
nanottoja. Ulkoministeri Soini esittää toistuvasti kantoja, jotka ovat vastoin Suomen va-
kiintunutta, naisten oikeudet tunnistavaa ulkopoliittista linjaa. On ilmeistä, että linjamme
uskottavuus ulkovaltojen silmissä tältä osin kyseenalaistuu.

Ministeri Soini on vedonnut siihen, että hänellä on mielipiteen vapautensa, ja siihen, että
hänen esiintymisensä ovat tapahtuneet ikään kuin vapaa-ajalla. Ulkoministerin kannanotot
siis tarkoittavat, että hän varaa itselleen oikeuden esiintyä jatkossakin eduskunnan hyväk-
symän, kansalaisten laajaa tukea nauttivan linjan vastaisesti.

Ulkoministeri Soini on saanut asiassa oikeuskanslerilta oikeudelliset moitteet. Todella-
kaan ulkoministeri ei ole ulkoministeri vain virka-ajan puitteissa. Ministeri Soinilla on
luonnollisesti oikeus omiin mielipiteisiinsä, mutta hän on nyt tuonut ne esiin tavalla, joka
on ristiriidassa Suomen ulkopoliittisen linjan kanssa. Ulkoministerin odotetaan erityisesti
ulkomailla esiintyvän Suomen linjan esiintuojana, ei sen kumoajana.

Puoluekantaan katsomatta ulkoministerin toiminta on herättänyt huolta ja oikeutettua
arvostelua. Kun ministerin lausuntojen perusteella on pääteltävissä hänen jatkavan kyseen-
alaista toimintaansa, on eduskunnan kannanotto asiassa tarpeellinen. Siksi esitän, että
eduskunta hyväksyy seuraavan epäluottamusehdotuksen:

”Ulkoministeri Soinin toiminta ulkomailla kiistää naisten oikeudet ja Suomen ulkopo-
liittisen linjan. Siksi esitän, että eduskunta toteaa, että ministeri Soini ei nauti eduskunnan
luottamusta.”

Fru talman! Utrikesminister Soinis agerande har väckt oro och fått berättigad kritik över
partigränserna. Då det på basis av utrikesministerns uttalanden verkar uppenbart att han
ämnar fortsätta sitt tvivelaktiga agerande finns det orsak för riksdagen att ta ställning i sa-
ken. 

Därför föreslår jag att riksdagen godkänner följande förslag om misstroende: ”Utrikes-
minister Soinis agerande utomlands kränker kvinnornas rättigheter och står i strid med Fin-
lands utrikespolitiska linje. Därför föreslår jag att riksdagen konstaterar att minister Soini
inte har riksdagens förtroende.”

Puhemies Paula Risikko: Totean, että tämän asian käsittelyn yhteydessä sallitaan keskus-
telu myös ministeri Soinille esitetystä epäluottamuslauseesta. Muutama debattipuheen-
vuoro, joka on tässä pyydetty, ja sitten ministeri Soini, mikäli haluaa vielä vastata. Sitten
siirrymme toiseen asiaan. Edustajat Elo, Räsänen, Pelkonen, Vanhanen.
13



Pöytäkirjan asiakohta PTK 87/2018 vp
10.53 Simon Elo sin (vastauspuheenvuoro): Arvoisa rouva puhemies! ”Jos Natoon jo-
nain päivänä mennään, se lisäisi meidän turvallisuuttamme yleisesti ja lisäisi päätösval-
taamme.” Näin sanoi pääministeri Alexander Stubb 8. elokuuta 2014 — pääministeri. Hal-
litusohjelmassa ei ollut kirjausta, että Suomen Nato-jäsenyys lisäisi Suomen turvallisuut-
ta. [Ben Zyskowicz: Jokainenhan sen tietää!] Hän ei toiminut Suomen ulko- ja turvalli-
suuspoliittisen virallisen linjan mukaisesti tällä kommentillaan, joka on selkeällä suomen
kielellä selvä linjaus. [Timo Harakka: Epäluottamuslause Stubbille!] Ei tullut välikysy-
mystä miltään puolueelta, ei tullut tuhinaa eikä puhkumista keneltäkään punaiselta, ei tul-
lut punaista korttia silloiselta ulkoministeriltä, Tuomiojalta. [Kokoomuksen ryhmästä:
Prosenttivirheestä tuli!] Näinkö paljon pelottaa palava kynttilä kädessä ja se, että on hil-
jaa? Poliittisesti me puollamme sinisissä jokaisen suomalaisen uskon-, mielipiteen- ja sa-
nanvapautta, oli sitten ulkoministeri Soini tai putkimies Rekanen.

10.54 Päivi Räsänen kd (vastauspuheenvuoro): Arvoisa puhemies! Toivon, että ulkomi-
nisteri Soinin luottamuksen kyseenalaistajat kertoisivat, mikä on täsmällisesti se ulkopo-
liittinen linja, josta Soinin väitetään poikenneen ja joka aiheuttaa näin voimakkaan pahek-
sunnan. Ulko- ja turvallisuuspoliittisessa selonteossa ei puhuta sanallakaan abortista, ei
myöskään tässä budjettikirjassa, jota nyt nimenomaan käsittelemme täällä ulkoministeriön
osalta. Puhutaan kyllä naisten ja tyttöjen oikeuksista, puhutaan lisääntymis- ja seksuaali-
terveydestä, ja itse allekirjoitan nämä tavoitteet ja uskon, että ministeri Soinikin allekirjoit-
taa nämä tavoitteet. Ymmärrän sen, että jotkut tässä salissa tulkitsevat vapaan abortin osak-
si naisten ja tyttöjen oikeuksia, mutta yhtä lailla toiset tulkitsevat oikeuden elämään myös
kohdussa olevan lapsen, tytön ja pojan, kohdalla ensisijaiseksi oikeudeksi.

Edustaja Arhinmäelle haluan vielä todeta, [Puhemies: Aika!] että äitiyspakkausta tarvi-
taan juuri silloin, kun aborttia [Puhemies: Aika!] ei ole tehty vaan lapsi otetaan vastaan.

10.55 Jaana Pelkonen kok (vastauspuheenvuoro): Arvoisa rouva puhemies! Kuten use-
ammassa puheenvuorossa on tänään jo todettu, tyttöjen ja naisten oikeudet sekä tasa-arvo
ovat keskeisessä roolissa maailmassa kehityksen kannalta, ja tätä työtä ei ole varaa horjut-
taa tippaakaan. Suomen ja edustajiemme on toimittava selkeästi ja puolustettava tyttöjen
oikeuksia kaikissa yhteyksissä. Kysyisin ministeri Soinilta: miten voidaan varmistaa jat-
kossa se, ettei tyttöjen oikeuksien eteen tehtävä äärimmäisen tärkeä työ ja samalla Suomen
maine saa jatkossa kolhuja aborttikommenttienne kaltaisten asioiden takia? Tähän emme
vastauspuheenvuorossanne saaneet vielä vastausta. Ministeri on ministeri kellon ympäri,
24/7. [Ozan Yanar: Miten äänestää kokoomus?]

10.56 Matti Vanhanen kesk (vastauspuheenvuoro): Arvoisa puhemies! Tässä keskuste-
lussa on käynyt selkeästi ilmi se, mikä on Suomen ulkopoliittinen linja tältä osin, [Sinisten
ryhmästä: Näin on!] ja ministeri Soini on siihen sitoutunut. En ole pitänyt harkittuina niitä
toimia, joita ministeri Soinilla abortin osalta on ollut. Se on ollut hänen henkilökohtainen
kantansa. Mutta mitään sellaista vahinkoa Suomen ulkopoliittisen linjan uskottavuudelle
tai luotettavuudelle ei ole tapahtunut, että se edellyttäisi epäluottamusta.

Tämä on hyvin identtinen tapaus kuin se, mihin edustaja Elo viittasi, ja samahan tapah-
tui keväällä 14, jolloin oli hallitus, joka ilmoitti, että hallitus ei hae Nato-jäsenyyttä. Pää-
ministeri Katainen ilmoitti henkilökohtaisena kantanaan haastattelussa, että hän kannattaa
Suomen Nato-jäsenyyttä. [Timo Harakka: Epäluottamuslause Kataiselle!] Silloin ei ku-
14



Pöytäkirjan asiakohta PTK 87/2018 vp
kaan nostanut epäluottamusta. Sekin oli minusta virhe. Se antoi ristiriitaisen viestin Suo-
men tahdosta, mutta sitä ei nostettu sille tasolle, että olisi epäluottamuksesta päätetty. [Eva
Biaudet: Nämä on kuitenkin naisten oikeuksia!] Tulee mieleen se vanha antiikin ajan sa-
nonta, että se mikä sopii Jupiterille, ei sovi härälle.

Puhemies Paula Risikko: Haluaako ministeri Soini käyttää puheenvuoron?

10.57 Ulkoministeri Timo Soini: Arvoisa rouva puhemies! Totean vain lyhyesti sen, että
olen ollut politiikassa 30 vuotta, olen katolinen kristitty. Ei se tähän päivään mennessä ole
tätä salia eikä Suomea häirinnyt. Toivon, ettei se tästä eteenpäinkään niin tee. [Eva Biau-
det: Uskonto ei ole syy syrjintään!]

Tämä on minun vakaumukseni, johonka minulla on oikeus, ja se on aivan selvä asia, et-
tei se huutelemalla miksikään muutu. Luottamukseni on tämän salin käsissä, ja minä tie-
tysti tyydyn siihen, mitä arvon kollegat päättävät.

Puhemies Paula Risikko: No niin, nyt on valitettavasti aika mennyt siihen pisteeseen, että
meillä vaihtuu ministeri ja sektori, elikkä ministeri Niinistö paikalle. Ministeri Niinistö
käynnistää oman alueensa keskustelun, enintään 5 minuutin esittelypuheenvuoro.

10.58 Puolustusministeri Jussi Niinistö: Arvoisa rouva puhemies! Ensimmäistä kertaa
puolustushallinnon pääluokka nousee yli 3 miljardin euron. Aiempina vuosina edustajia on
kiinnostanut, miten paljon puolustusministeriön pääluokka on bruttokansantuotteesta. Nyt
tehtävän 9 prosentin lisäyksen ansiosta osuus nousee ensi vuonna 1,29 prosenttiin brutto-
kansantuotteesta. Nousua on 0,6 prosenttiyksikköä verrattuna tämän vuoden 1,23 prosent-
tiin. Mutta mikäli puolustusmenoihin laskettaisiin Naton laskentakaavan mukaisesti, ku-
ten itse asiassa puolustusvaliokunta on edellyttänytkin, sotilaallisen kriisinhallinnan me-
not, sotilaseläkkeet sekä osa Rajavartiolaitoksen menoista, niin puolustuksen osuus brutto-
kansantuotteesta olisi noin 0,2 prosenttiyksikköä suurempi eli 1,5 prosenttia. Hallituksen
esitys puolustusbudjetiksi ensi vuodelle on 3 138 000 000 euroa. Se on 451 miljoonaa eu-
roa enemmän kuin mitä edellinen, huono hallitus jätti tälle hyvälle hallitukselle perinnöksi
neljä vuotta sitten. Siksi puolustusministerinä voinkin tyytyväisenä esitellä hallituksen esi-
tystä.

Viime vuoteen verrattuna suurimmat lisäykset ovat Merivoimien alushankinnan eli Lai-
vue 2020 -hankkeen käynnistyminen 260 miljoonalla eurolla. Edustaja Kanervan johta-
man parlamentaarisen selvitysryhmän mukaisesti tehdään 20 miljoonan euron lisäys mate-
riaalihankintoihin. Tiedustelulaki saa 10 miljoonaa euroa, sekä lähes 6 miljoonaa menee
Puolustusvoimien henkilöstömäärän lisäämiseen.

Arvoisa puhemies! Käyn nyt hieman tarkemmin näitä muutoksia läpi.
Hallitusohjelmaa noudattaen Puolustusvoimien materiaalihankintatasoa nostetaan siis

20 miljoonalla eurolla, ja se on näin yhteensä 130 miljoonaa euroa ensi vuonna. Tämän on
tarkoitus kasvaa aina 150 miljoonaan euroon vuoteen 2020 mennessä, ja se on tarkoitus pi-
tää sillä tasolla ensi vuosikymmenellä. Näin varmistamme Maavoimien kehittämisen Il-
ma- ja Merivoimien strategisten hankkeiden rinnalla. Usein kuulee virheellisesti väitettä-
vän, että strategiset hankkeet, siis jo mainittu Laivue 2020 ja Ilmavoimien Hornetien kor-
vaamiseksi tarkoitettu HX-hanke, vaarantavat Maavoimien kehittämisen. Näin ei ole. Stra-
15



Pöytäkirjan asiakohta PTK 87/2018 vp
tegisten hankkeiden rahoitus tulee normaalin rahoituksen päälle, kyse on siis erillisrahoi-
tuksesta. [Vasemmalta: Ei ole!]

Hallituksen esitys pitää sisällään viime vuonna aloitetun 50 miljoonan euron tasokoro-
tuksen valmiuden parantamiseksi. Saamani selvityksen mukaisesti tuo summa kuluu tänä
vuonna viimeistä senttiä myöten ja sille on tarvetta myös jatkossa. Tulevan tiedustelulain
edellyttämien uusien toimivaltuuksien lisäämisestä ja siihen liittyvistä henkilöstön lisätar-
peista, koulutuskustannuksista sekä laitteiden ja järjestelmien hankinnoista aiheutuvat noin
10 miljoonan euron lisäkustannukset katetaan täysimääräisesti. Tiedustelulakien voimaan-
tulon kiireellisyys ei ole kadonnut, ja hallituksen esityksen mukaisesti rahoitus on nyt siis
näiden osalta turvattu.

Hallituksen esitys sisältää 5,7 miljoonaa euroa Puolustusvoimien henkilöstömäärän li-
säämiseksi 100 uudella viralla ja 2 miljoonaa euroa sopimussotilaiden palkkaamiseen.
Näillä toimilla lievitetään Puolustusvoimien henkilöstöpulaa, josta myös puolustusvalio-
kunta on ollut huolissaan. Henkilöstöpula on heijastunut henkilöstön jaksamisongelmina.
Henkilöstön lisätarvetta on kaikissa puolustushaaroissa, kaikissa henkilöstöryhmissä.

Arvoisa puhemies! Viime vaalikaudella edustaja Kanervan parlamentaarinen selvitys-
ryhmä esitti Puolustusvoimien materiahankintojen rahoituksen kehittämistä, ja tämä halli-
tus on toteuttanut täysimääräisesti tuon selvityksen esitykset. Mielestäni nyt olisi erinomai-
nen vaihe uudelle parlamentaariselle työryhmälle, lähti sitä sitten vetämään edustaja Ka-
nerva tai joku muu. Se voisi tehdä selvityksen Puolustusvoimien henkilöstömäärästä ja sen
mahdollisesta kasvattamisesta ensi vuosikymmenellä. Ensi vuodelle esitetyt 100 uutta vir-
kaa ovat hyvä alku. Todellisuudessa se on kuitenkin vain laastaria Puolustusvoimien hen-
kilöstöpulaan, joka aiheutettiin viime vaalikaudella puolustusvoimauudistuksen 2 400 teh-
tävän leikkaamisella. Tulevia hallitusneuvotteluja ajatellen olisi erinomainen asia, että par-
lamentaarisesti löytyisi yhteisymmärrys Puolustusvoimien henkilöstömäärän lisäämisestä
ja sen edellyttämistä resursseista. Jos siinä yhteydessä halutaan selvittää myös poliisin hen-
kilöstöresurssit, niin siitä vain.

Puhemies Paula Risikko:  Mennään debattiin. Niitä edustajia, jotka haluavat tästä teemas-
ta esittää lisäkysymyksiä tai kommentteja, pyydän nousemaan seisomaan ja varaamaan V-
painikkeella puheenvuoron. Debatin aloittaa puolustusvaliokunnan puheenjohtaja, edusta-
ja Kanerva.

11.04 Ilkka Kanerva kok (vastauspuheenvuoro): Arvoisa puhemies! Ministeri kävi tut-
kalla läpi vähän niitä kehittämismaisemia, joihin pitäisi pysähtyä keskeisemmin mietti-
mään tulevien kehittämistarpeiden suuntaa. On varmasti näin kuin sanotte omassa puheen-
vuorossanne: henkilöstömäärien kehittäminen on meille välttämätöntä, myöskin siitä syys-
tä, että resurssit ovat tällä hetkellä äärimmäisessä käytössä. Mutta on myöskin se näkymä,
että Puolustusvoimilta ikään kuin maanpuolustushengessä edellytetään jatkuvasti uusia
toimia. Minun näkemykseni mukaan Suomessa tulisi seuraavan hallituskauden aikana
paitsi tehdä ministerin mainitsema selvitystyö myöskin varautua siihen, että maanpuolus-
tusvelvollisuus — joka kuuluu jokaiselle Suomen kansalaiselle, ei vain miespuolisille ase-
velvollisille vaan jokaiselle Suomen kansalaiselle — kyettäisiin myöskin kehittämään
muotoon, jossa jonkun luonteinen suomalainen malli kyettäisiin luomaan siitä, miten kan-
salaispalvelu voitaisiin toteuttaa koko ikäluokkaa läpikäyvästi koskevana. Se on iso uudis-
16



Pöytäkirjan asiakohta PTK 87/2018 vp
tus, joka tulee myöskin tarvitsemaan erityisen poliittisen selkärangan ja taustatuen tälle
työlle, ja pyytäisin ministerille tähän suosiota.

11.05 Mika Kari sd (vastauspuheenvuoro): Arvoisa rouva puhemies! Olen henkilökoh-
taisesti erittäin tyytyväinen siihen, että hallitus on päättänyt lisätä Puolustusvoimain hen-
kilöstöä 100 aliupseerilla — tai upseerilla, kuinka vain, mutta 100:lla joka tapauksessa.
Tämä esitys on hyvä, ja on mieluisaa tässä yhteydessä myös sanoa, että me sosiaalidemo-
kraatit esitimme tätä jo viime vuonna. Hienoa, että hallitus on tähän tarttunut. Sain henki-
lökohtaisesti paljon positiivista ja kannustavaa palautetta Puolustusvoimain henkilöstöltä
viime vuonna, kun tätä esitin, ja silloinkin sanoin, että tämä olisi laastari, niin kuin minis-
terikin sanoi, tai voi sanoa, että jopa purukumipaikka, siihen ammottavaan aukkoon, joka
kouluttajavajeessa meillä Puolustusvoimilla on. Kouluttajavajeen koon on arvioitu olevan
noin 400, joten nyt vain neljännes siitä reiästä täytetään.

Mutta haluan antaa myös tukeni ministerin esitykselle siitä, että perustettaisiin parla-
mentaarinen työryhmä pohtimaan tätä asiaa. Edustaja Kanervan työryhmässä 2014—2015
saatiin paljon aikaan, [Puhemies koputtaa] ja uskoisin, että tämän reiän todellinen paikkaa-
minen vaatii parlamentaarista tahtoa.

11.07 Kimmo Kivelä sin (vastauspuheenvuoro): Puhemies! Viime vuonna tässä samassa
keskustelussa toin esille ja kysyin, että kun nyt kertausharjoitukset tauon jälkeen nostettiin
ylös, niin onko mahdollista, että tässä on kouluttajapulaa, toisin sanoen kouluttajien tiedot
eivät ole ajan tasalla, ja ministerinä myönsitte, että tämä on hyvin mahdollista. Onko kor-
viinne kantautunut tietoja siitä, kun tänä vuonna kertausharjoituksia on saatu onneksi lisät-
tyä, että olisi ollut näitä ongelmia, että kouluttajat eivät olisi olleetkaan aivan tilanteen ta-
salla?

11.07 Mikko Savola kesk (vastauspuheenvuoro): Arvoisa rouva puhemies! Aivan ensik-
si onnittelut ministerille Pohjantähden ritarikunnan suurrististä, Ruotsin ritarikunnan kor-
keimmasta huomionosoituksesta! Tämä ehkä osoittaa sen, että Suomi—Ruotsi-yhteistyö
on tällä vaalikaudella ottanut aimo harppauksia eteenpäin. Merivoimat ja Ilmavoimat har-
joittelevat säännöllisesti, suunnittelevat asioita yhdessä, konkretiaa on tullut huomattavas-
ti lisää. Se, mistä on aiempina vuosina puhuttu, on nyt muuttunut käytännöksi. Kaksi sa-
mantyyppistä ja samanlaista sotilaallisesti liittoutumatonta maata — tätä yhteistyötä kan-
nattaakin hakea, siinä kannattaa mennä mahdollisimman pitkälle. Hyvä yhteistyö ei kui-
tenkaan tarkoita sitä, että omasta puolustuksesta voisi karsia. Sen vuoksi koko Suomen
yleinen asevelvollisuus ja reservi ovat niitä lähtökohtia. Aivan keskeinen osa oman puo-
lustuksen osalta on se, että meillä on henkilöstöä, joka voi hyvin ja joka jaksaa. Sen vuoksi
kannatan myös lämpimästi tätä ministerin esitystä siitä, että tähän parlamentaarisesti puu-
tuttaisiin ja tätä ruvettaisiin valmistelemaan eteenpäin.

11.09 Ozan Yanar vihr (vastauspuheenvuoro): Arvoisa rouva puhemies! Ministeri Nii-
nistö, olette sanonut, että suomalaisessa asekaupassa ei ole ongelmia ja että suomalaista ka-
lustoa ja aseita ei käytetä siviileihin kohdistuvissa hyökkäyksissä esimerkiksi Jemenissä.
Patrian miehistönkuljetusvaunuja on nähty Jemenin taisteluissa. Mitä te, ministeri Niinis-
tö, sanotte tähän? Oletteko edelleen sitä mieltä, että Suomen asekaupassa ei ole ongelmia?
Tämä on asia, josta te ette kauheasti ollut kiinnostunut, kun me olemme kysyneet näitten
17



Pöytäkirjan asiakohta PTK 87/2018 vp
aseiden käytöstä maailmalla. Nyt kun on tullut uutta tietoa, oletteko te päivittänyt näke-
mystänne?

11.10 Jari Ronkainen ps (vastauspuheenvuoro): Arvoisa rouva puhemies! Puolustusvoi-
mat on tosiaan jo vuosia paininut henkilöstövajeen kanssa. Puolustusvoimien viesti on ol-
lut se, että henkilöstöä tarvitaan kipeästi muun muassa koulutustehtäviin.

Minä haluan kiittää hallitusta siitä, että se talousarvioesityksessään on lisännyt puolus-
tusministeriön rahoitusta. Erityisesti 100 uuden viran perustaminen Puolustusvoimiin on
äärimmäisen tärkeää. Iso osa Puolustusvoimien määrärahoista menee kuitenkin kiinteistö-
kustannuksiin. Tähän on puolustusministeri itsekin ottanut hyvin kantaa. Puolustusvoimi-
en tulisi saada kiinteistömassansa takaisin hallintaansa Senaatti-kiinteistöiltä tai ainakin
saada kiinteistöjen kustannukset toteutuneelle tasolle. Asia koskee tietysti muitakin turval-
lisuuskiinteistöjä, ei yksin Puolustusvoimien osalta. Kysyn kuitenkin ministeriltä: aiotaan-
ko näihin vuosi vuodelta kasvaviin turvallisuuskiinteistöjen kuluihin puuttua?

11.11 Markus Mustajärvi vas (vastauspuheenvuoro): Arvoisa puhemies! Puolustusmi-
nisteriössä on ollut käytössä jo vuosia salainen viestintäsuunnitelma. Siitä ovat uutisoineet
ainakin STT ja Helsingin Sanomat. Sen tavoitteena on ollut, että kansalaiset, tiedotusväli-
neet ja poliitikot eivät kyseenalaista strategisia asehankintoja. Elikkä Suomen historian
suurinta asehankintaa, lähtökohtatilanteessa vähintään 10 miljardia euroa, ei saisi kyseen-
alaistaa. Veronmaksajien rahoilla on hallinnon sisälle rakennettu propagandakoneisto,
joka yrittää suoraan vaikuttaa muun muassa tähän taloon, että avointa kansalaiskeskuste-
lua ja keskustelua tässä salissa tästä hankinnasta ei käytäisi. Minulla on ainakin vielä sem-
moinen naiivi kuvitelma, että demokratiassa päättävät siviilit eivätkä sotilaat.

Kun te äsken puhuitte näistä strategisista hankinnoista, te puhuitte erillisrahoituksesta.
Mitään sellaista erillisrahoitusta ei ole, vaan kyse on veronmaksajien veroeuroista ja vel-
karahasta. Ihan samaa rahaa, mitä budjetissa käytetään kaikkiin muihinkin menoihin.

11.12 Stefan Wallin r (vastauspuheenvuoro): Arvoisa puhemies! Suomen puolustuspo-
liittisen doktriinin eräs kulmakivi on riittävän iso, hyvin koulutettu reservi ja sen taustalla
tietysti yleinen asevelvollisuus, jota pitää jatkuvasti kehittää, ja olisi mielenkiintoista kuul-
la ministerin ajatuksia niistä kehittämisvaihtoehdoista, joita on esitetty tässä pitkin vuotta.

Mutta tämän koulutetun reservin eräs ominaispiirre on tietysti se, että sitä koulutetaan.
Reservin kertausharjoituksien tasoa on perustellusti ja määrätietoisesti saatu nostettua vii-
me vuosina — tämä on erittäin hyvä asia — mutta budjettikirjan erään sarakkeen perus-
teella tämä kasvu näyttää pysähtyneen vuoden 2017 tasolle. Ehkä numerot tarkentuvat vie-
lä, mutta ainakin sivulla 271 on tämmöinen taulukko, että ensi vuonna olisi 18 000 reser-
viläistä koulutettavana. Onko tämä taso ministerin mielestä riittävä, vai pitäisikö vieläkin
pyrkiä nostamaan sitä kohti sitä tasoa, joka vallitsi ehkä 15 vuotta sitten?

11.13 Arja Juvonen ps (vastauspuheenvuoro): Arvoisa rouva puhemies! Kriisinhallin-
nassa toimivien vakuutusturva korjaantui 1.1.2017, ja he saavat korvauksia, jos sattuu kuo-
lemantapaus tai vammautuminen. Samantyylinen laki tulee voimaan myös varusmiehiä
koskettaen ensi vuonna eli 1.1.2019, liittyy tähän budjettiin. 116 kansanedustajaa allekir-
joitti lakialoitteen, jonka tein aiheesta, ja kiitän siitä, että laki tulee mahdollisesti voimaan.
Kysyn teiltä, hyvä ministeri: miten näette, voisiko lakia soveltaa taannehtivasti esimerkik-
18



Pöytäkirjan asiakohta PTK 87/2018 vp
si 1.1.2017 saakka, jolloin ne henkilöt, jotka sinä aikana ovat kokeneet kovia, saisivat mah-
dollisesti korvauksia? Nostan tässä muun muassa tämän ikävän Raaseporin junaonnetto-
muuden.

Kysyn varusmiesten päivärahasta. Mitä olette mieltä, onko se riittävä?
Ja sitten varuskuntien sisäilmaongelmat, hyvä ministeri: Tehdäänkö niille mitään? Niil-

le täytyy tehdä jotakin. Pidättekö kirjaa ja lukua sairastuneista varusmiehistä, ja mikä siel-
lä on todellinen tilanne? Kyllä se katastrofaalinen on, sellaista viestiä tulee. Siellä on jopa
ollut homeisia patjoja. Pitääkö se paikkansa, [Puhemies koputtaa] ja mitä niille tehdään?

11.14 Seppo Kääriäinen kesk (vastauspuheenvuoro): Arvoisa puhemies! Kaksi kysy-
mystä ministerille.

Ensinnäkin viittasitte tähän uuteen parlamentaariseen työryhmään, joka tutkisi henkilös-
tömäärän sopivuuden suhteessa Puolustusvoimien lisääntyneisiin ja lisääntyviin tehtäviin.
Se miinus 2 400 on tietysti kova isku, olette siinä ihan oikeassa. Sanokaapa suurin piirtein
se haarukka, joka olisi teidän arvionne mukaan sopiva ja riittävä hoitamaan Puolustusvoi-
mien tehtäviä 2020-luvulla — suurin piirtein se haarukka, kertokaapa se.

Toinen kysymys: Puhutaan paljon kansalaispalveluksesta. Tähän viittasi myös puheen-
johtaja Kanerva omassa puheenvuorossaan. Paine tämän asian edistämiseen eri puolilta
näyttää olevan kasvusuunnassa hiljakseen ja hiljakseen. Mikä on teidän mielestänne paras
etenemistapa tämän asian selvittämiseen, niin että se idea, joka siinä on esitetty, voisi to-
teutua ilman, että Suomen sotilaallinen puolustuskyky heikkenee tai romahtaa?

11.15 Jaana Pelkonen kok (vastauspuheenvuoro): Arvoisa rouva puhemies! Naiset ovat
valtava voimavara, joka valitettavasti on vielä suurelta osin Puolustusvoimissamme hyö-
dyntämättä. Tällä hetkellä naisten pakolliselle asevelvollisuudelle ei sotilaallisen maan-
puolustuksen näkökulmasta ole tarvetta, eikä siihen myöskään ole resursseja, mutta kut-
suntojen laajentamiseen olisi tarvetta, ja täällä on hyvin nostettu esiin kansalaispalveluk-
sen tarve. Naiset ovat ehdottomasti väärä säästökohde, josta ei tule tässä yhteydessä mis-
sään nimessä säästää. Mutta kysyisin ministeriltä: miten yhä useampi nainen saataisiin mu-
kaan kantamaan kortensa kekoon maamme puolesta?

11.16 Matti Torvinen sin (vastauspuheenvuoro): Arvoisa rouva puhemies! Vahva tahto
vie läpi harmaan kiven, kameli menee neulansilmän läpi. Se kertoo siitä, minkälainen tah-
totila pitää olla.

Ministeri Niinistö, te olette ollut tämän vuosituhannen tehokkain puolustusministeri.
Teidän toimintanne aikana armeijan itsetunto omasta toimintakyvystä on parantunut mer-
kittävästi, ja nyt puhuu kapteeni evp. Matti Torvinen myös. Te olette luonut erinomaiset
yhteydet Natoon, lähinaapuriin Ruotsiin ja myös EU-maihin.

Mutta oleellista on se, että Puolustusvoimien ja armeijan vuokrataso on edelleen erittäin
kipeä aihe. Se Senaatin pääomamalli vie yhden kolmasosan puolustusbudjetista vuoteen
2020 mennessä. Mitä te aiotte tehdä tälle asialle, joka saattaa heikentää meidän puolustus-
kykyä?

11.17 Timo Heinonen kok (vastauspuheenvuoro): Arvoisa rouva puhemies! Haluan an-
taa kiitosta puolustusministeri Niinistölle. Teidän aikananne on vahvistettu Suomen turval-
lisuutta ja myös vahvistettu asemaamme osana länttä ja myös merkittävällä tavalla päivi-
19



Pöytäkirjan asiakohta PTK 87/2018 vp
tetty meidän lainsäädäntöämme tämän päivän uhkia vastaamaan, niin avun antamiseksi
kuin vastaanottamiseksi. On myös tärkeää, että pidämme kalustosta huolta: Laivue 2020,
HX kuten myös rynnäkkökiväärien uusimishanke, jossa toivottavasti löytyisi suomalainen
tekijä myös tulevaisuuden rynnäkkökivääreille.

Haluan antaa kiitosta myös siitä, että maanpuolustusjärjestöille budjetoidaan se raha,
mitä he tarvitsevat. Ei tarvitse enää korjata täällä, sillä puolustusministeri Niinistö on huo-
lehtinut, että raha on nyt budjetissa, niin kuin sen siellä pitää ollakin.

Haluan vielä antaa kiitosta siitä, että pidetään myös vanhoista sotilaistamme huolta.
Olette ollut merkittävässä roolissa, että sotiemme veteraanit tuodaan nyt kaikki samalle
viivalle ja kannetaan viimeiseen iltahuutoon asti heistä huolta — kiitos siitä.

11.18 Paavo Väyrynen kp (vastauspuheenvuoro): Arvoisa puhemies! Lapin ja koko Suo-
men kannalta on hyvin tärkeää, että saataisiin avatuksi nopeasti rautatieyhteys Sallan ja
Kantalahden kautta Venäjälle. Tällä saataisiin edullisesti ja nopeasti yhteys Jäämeren ran-
nalle, Murmanskin satamaan ja koko Venäjän rautatieverkkoon pohjoisen kautta.

On väitetty, että Puolustusvoimat ja puolustusministeriö vastustavat tämän rautatieyh-
teyden rakentamista strategisista syistä. Tätä on vaikea ymmärtää, kun meillä on jo kaksi
muuta rautatieyhteyttä Venäjälle strategisesti paljon tärkeämmillä alueilla. Haluan tiedus-
tella teiltä, arvoisa puolustusministeri: Pitääkö tämä väite paikkansa? Voisitteko puoltaa si-
tä, että tämä tärkeä ratayhteys saataisiin rakennetuksi? Nythän monta kertaa asetetaan vas-
takkain tämä hanke ja Norjan kautta vedettävät rautatieyhteydet. On huomattava, että Sal-
la—Kantalahti-yhteys maksaa niin vähän, että se voidaan joka tapauksessa nopeasti toteut-
taa, kunhan siitä saadaan myöskin Venäjä kiinnostumaan.

11.19 Paavo Arhinmäki vas (vastauspuheenvuoro): Arvoisa rouva puhemies! Suomen
asekaupat ja välinekaupat ovat herättäneet paljon kritiikkiä, syystäkin. Suomi on ostanut
aseita Israelista, joka käy palestiinalaisten kanssa sotatoimia, ja toisaalta suomalaisia asei-
ta on viety kerta toisensa jälkeen Saudi-Arabiaan ja Arabiemiraatteihin, jotka osallistuvat
Jemenin sisällissotaan, tämän hetken verisimpään, karmeimpaan sisällissotaan. Arvion
mukaan yli 100 000 lapsen arvioidaan kuolevan Jemenissä tämän vuoden loppuun men-
nessä, jos mitään ei tehdä — 100 000 lasta — ja suomalaisia Patrian valmistamia miehis-
tönkuljetusvaunuja on nähty näissä sotatoimissa aseistettuna.

Teidän erityisavustajanne vastasi tähän kritiikkiin, että kotimainen työllisyys kärjessä.
Onko todella niin, useiden kirjallisten kysymysten jälkeenkin, että teidän mielestänne ei
ole mitään ongelmaa siinä, että suomalaisia [Puhemies koputtaa] tarvikkeita viedään maa-
han, jossa 100 000 lasta uhkaa kuolla? Teidän kätenne ovat veressä.

11.20 Lasse Hautala kesk (vastauspuheenvuoro): Arvoisa rouva puhemies! Kiitokset mi-
nisteri Niinistölle hyvin jämäkästä tehtävien hoidosta puolustushallinnon alalla. Kaksi
vuotta sitten tein kirjallisen kysymyksen koskien Niinisalon varuskunnan sisätilaongel-
mia, ja tällöin myös osoititte hyvää jämäkkyyttä ja laitoitte monia asioita niiden kiinteistö-
jen osalta paremmalle tolalle. Mutta nyt tietooni on saatettu, että Niinisalon varuskunnassa
raketinheitinkomppanian rakennus kärsii sisätilaongelmista. Kuten täällä aikaisemmin
kuultiin, nämä sisätilaongelmat ovat erittäin tärkeitä asioita laittaa kuntoon eri varuskun-
nissa, ja kuten aikaisemmin olette osoittanut jämäkkyyttä, minulla on suuri luottamus sii-
hen, että myös tämä asia laitetaan Niinisalon varuskunnassa kuntoon.
20



Pöytäkirjan asiakohta PTK 87/2018 vp
11.21 Mika Niikko ps (vastauspuheenvuoro): Arvoisa puhemies! Edustaja Arhinmäelle
täytyy todeta, että Israelilla on oikeus ja velvollisuus suojella ainoana demokraattisena
Lähi-idässä olevana valtiona kansalaisiaan terrorismilta ja vihalta ja siltä kaikelta kauheu-
delta, mikä heidän kansalaisiaan kohtaa ja on kohdannut jatkuvasti. Siinä mielessä on vää-
rä rinnastaa näitä asioita toisiinsa, kuten asevientiä tai aseen ostamista Israelista. Täytyy
muistaa se, että Israelilla on maailman parasta teknologiaa. Eivät nämä meidän kännykät ja
tietokoneetkaan toimisi ilman heidän antamaansa teknologiaa, kuten ne nyt toimivat, saati
sitten ettemme hyödyntäisi sotateollisuudessa heidän teknologista osaamistaan.

Arvoisa puhemies! Kysymys koskee sitä, että kun Suomella on erittäin hyvä, uskottava
maanpuolustus, vapaaehtoinen sellainen, niin se tarvitsee myös uskottavat kalustot. Millä
tavalla on arvioitu, että HX- ja Laivue 2020 -hankkeet hyödyttävät suomalaista teollisuutta
ja suomalaista osaamista ja kehittymistä? Sitten täytyy muistaa vielä se, että meillä on tu-
lossa nyt puolustusrahasto, EU:n sisältä jaettava 11,5 miljardia euroa, joka 2021—2027
jaetaan. [Puhemies koputtaa] Miten suomalaiset yritykset pärjäävät siitä rahastosta [Puhe-
mies: Aika!] saamisessa?

11.22 Pertti Salolainen kok (vastauspuheenvuoro): Arvoisa rouva puhemies! Euroopan
puolustus ja turvallisuus on tällä hetkellä erittäin suuressa muutos- ja murrosvaiheessa, jota
ei ole ollut pariinkymmeneen vuoteen. On monenlaisia isoja aloitteita, joilla halutaan te-
hostaa Euroopan puolustusta, ja puhutaan myöskin aivan fundamentaalisista kysymyksis-
tä, kuten Lissabonin sopimuksen artiklan 42.7 tulkinnasta. Mikä teidän mielestänne Suo-
men rooli nyt on tässä prosessissa, jossa on nyt lisänä vielä tämä Macronin aloite ja monia
muita? Millä tavalla te näette, että Suomen tulisi lähestyä tätä kysymystä, ja mitä meidän
tulisi siellä teidän mielestänne tavoitella?

Puhemies Paula Risikko: Täällä on pyydetty nyt 11 vastauspuheenvuoroa, ja ne otetaan
kaikki siinä järjestyksessä kuin niitä on pyydetty. Sen jälkeen ministerin vastaus, ja sen jäl-
keen mennään hetkeksi puhujalistalle.

11.23 Lea Mäkipää sin (vastauspuheenvuoro): Arvoisa puhemies! Haluan myös kiittää
ministeriä näistä 100 henkilötyövuodesta. Ne henkilömäärät tulevat tuiki tarpeeseen, kos-
ka olemme valiokunnassa keskustelleet tästä henkilöstön jaksamisesta.

Turvallisuusympäristön muutos edellyttää valmiusjoukkojen jatkuvaa kehittämistä ja
samoin uusien tiedustelun, kyberpuolustuksen ja kaukovaikuttamisen suorituskykyjen ke-
hittämistä, eli ne vievät aina rahaa. Ministerin kaudella on käynnistetty uusia lakihankkei-
ta, ja kysyisinkin, missä vaiheessa ovat muun muassa Jehovan todistajien vapautuslain ku-
moaminen, ulkomaalaisten kiinteistöjen omistamista ohjaava lakihanke ja kaksoiskansa-
laisuus.

Vielä eräs asia, jota olen vuodesta 1980 lähtien ajanut, on kotiuttamisraha. Kysyisin,
paljonko esimerkiksi maksaisi, jos jokaiselle annettaisiin 300 euroa, ja tuntuuko se aivan
mahdottomalta ministerin näkökulmasta.

11.24 Eero Reijonen kesk (vastauspuheenvuoro): Arvoisa rouva puhemies! Ministerille
täytyy antaa tunnustus, että hän on pitänyt yllä keskeisiä puolustuksen prioriteetteja. Us-
kottava puolustuskyky ja koko maan puolustaminen ovat olleet varmasti päätöksenteon
keskiössä. 
21



Pöytäkirjan asiakohta PTK 87/2018 vp
Kysyisin minäkin näistä kertausharjoituksista: Se on ollut kuitenkin maanpuolustustah-
don näkökulmasta ihan niitä keskeisiä asioita, että kertausharjoitusten määrää on lisätty.
Pidättekö tätä 18 500:aa nyt oikeana, niin kuin täällä edustaja Wallin kysyi? Se on tärkeä
asia. 

Sitten tästä kriisinhallinnasta kysymys: Rauhanturvaaminen maksaa aika paljon, ja Suo-
mi on mukana erittäin monessa maassa, monessa kohteessa mukana. Kannattaisiko hie-
man miettiä, että keskityttäisiin tiettyihin hommiin tietyille alueille eikä oltaisi joka paikas-
sa maailmaa mukana? Se on aina kallista, kun lähdetään mukaan.

Sitten kysymys: Kun Pohjois-Karjalan prikaati lakkautettiin, niin silloin aluetoimisto
Joensuuhun vahvistettiin ja perustettiin. Nyt on kuitenkin maakunnassa huoli siitä, että
aluetoimistoa supistetaan. Mikä on ministerin kanta tähän? Onko tosiaan näin käymässä?

11.26 Jukka Kopra kok (vastauspuheenvuoro): Arvoisa rouva puhemies! Yhdyn näihin
ministerille esitettyihin kiitoksiin, joita täällä salissa on esitetty. Olette määrätietoisella toi-
minnalla pystynyt kehittämään maanpuolustustamme ja Puolustusvoimien toimintaa vas-
taamaan tämän päivän haasteita ja tilannekuvaa. Pari kysymystä kuitenkin olisi. 

Maanpuolustustahto on yksi maanpuolustuksen kulmakiviä, ja jotta sitä tahtoa olisi, pi-
täisi olla tietoa maanpuolustusasioista. On vähän viitteitä nyt siitä, että erityisesti naisten
osalta ei tietoisuutta maanpuolustusasioista ole niin laajalti kuin ennen, johtuen esimerkik-
si siitä, että yhä useammalla ei ole kontaktipintaa esimerkiksi veteraanisukupolveen ja niin
edelleen. Mitä sen edistämiseksi voisi tehdä, että yhä useampi suomalainen tietäisi, kuinka
tarpeellinen asia maanpuolustuksemme on, ja mitä itse voisi sen eteen tehdä? 

Edelleen haluaisin kysyä EU:n puolustusyhteistyöstä: varsinaista kovaa puolustusyh-
teistyötähän ei ole tulossa, mutta mitä pienempiä hankkeita kehitysmielessä siellä voisi
olla vireillä, joissa voisimme olla mukana?

11.27 Li Andersson vas (vastauspuheenvuoro): Arvoisa puhemies! Israel on miehittäjä-
valtio, jonka miehittämillä alueilla tapahtuu päivittäisiä ihmisoikeusloukkauksia. Israel on
myös vastoin Geneven sopimuksia eli kansainvälisen oikeuden pelisääntöjä toistuvasti laa-
jentanut siirtokuntia miehitetyillä alueilla ja sen lisäksi aiheuttanut erittäin vakavan huma-
nitaarisen kriisin Gazassa tämän Gazaan kohdistuvan saarron seurauksena. Vasemmisto-
liiton näkemys on, että Suomen ei tulisi käydä asekauppaa sellaisten valtioiden kanssa, jot-
ka toistuvasti syyllistyvät kansainvälisen oikeuden vastaisiin toimiin, ihmisoikeuslouk-
kauksiin tai jotka käyvät sotaa. Haluaisin edustaja Arhinmäen tavoin nyt kuulla puolustus-
ministerin näkemyksen Suomen asekaupan nykyisistä linjauksista. Tälläkin viikolla on tul-
lut uutistietoa siitä, että Patrian miehistönkuljetusvaunuja on käytetty Jemenissä
taisteluissa. Eli näkeekö ministeri, että tässä olisi linjan tarkistamisen varaa, kun toistuvas-
ti tulee tietoa siitä, että Suomen [Puhemies koputtaa] aseet päätyvät jopa Jemenin sotaan?

11.28 Eero Lehti kok (vastauspuheenvuoro): Arvoisa puhemies! Puolustusvoimien mi-
toitus on pienentynyt, jolloin valikoima on tietysti ehkä vähän liian suuri siihen nähden,
mitä armeija tarvitsee varusmiespalvelukseen koulutettavaksi. Kuitenkin Puolustusvoimil-
la olisi mahdollisuus kouluttaa nuoria, jotka saisivat koulutuksen aikana suoritetuksi ras-
kaan kaluston kuljetusluvan, ajokortin. Näillä peruskoulun päättäneillä, joilla ei ole muuta
tutkintoa, ajokortti olisi työmarkkinoilla aika hyvä menestystekijä, ja tämäntyyppisille
nuorille olisi myös työtä tarjolla. Ymmärrän, että pelkästään Puolustusvoimien määrära-
22



Pöytäkirjan asiakohta PTK 87/2018 vp
hoista ei sinänsä tämä asia ole rahoitettavissa, mutta hallituksen sisällä olisi syytä käydä
keskustelua, voitaisiinko sitä hyvää koulutusmahdollisuutta, joka Puolustusvoimilla on
ajokorttien suorittamiseen, käyttää laajemmin hyväksi ja saada työllisyyttä parannettua nii-
den nuorten kohdalla, jotka nyt kaikista helpoimmin jäävät työmarkkinan ulkopuolelle.

11.29 Mika Kari sd (vastauspuheenvuoro): Arvoisa rouva puhemies! On ihan oikein, että
puolustusministerille annetaan positiivista palautetta. Moni asia on sellainen, jota eduskun-
nan puolustusvaliokunnassa olemme vieneet laajalla yhteistyöllä eteenpäin. Hallitus—op-
positio on maanpuolustuksen paras rintama, kun töitä yhdessä tehdään. Mutta on tietenkin
asioita, joissa olemme myös eri mieltä ja painotukset ovat erilaisia, niin että ihan liian ruu-
suista kuvaa ei toki pidä antaa.

Yksi tämän vähän niin kuin varjopuolen ruusuista on se, että kun puhutaan, että Puolus-
tusvoimille tulee 100 uutta sotilasta, kouluttajaa, niin todellisuus ei ainakaan minun saa-
mieni tietojen mukaan ihan niin ole. Me luovumme samassa yhteydessä 100 sopimussoti-
laasta, joten käytännössä — ja haluan nyt varmistaa ministeriltä, onko saamani tieto oikein
— silloin ollaan tietenkin tilanteessa, jossa määrällisesti ei lisäystä tule. Lisäys tulee laa-
tuun. Laatu on tietenkin kyllä tarpeellista ja tässä yhteydessä kannatettavaa. Ministeri, mik-
si tämä kesti näin kauan? Tämä reikä on nähty jo monta vuotta. Kuka tätä paikkausta vas-
tusti? Valtiovarainministeriökö?

11.30 Mikko Savola kesk (vastauspuheenvuoro): Arvoisa rouva puhemies! Materiaalin,
henkilöstön ja toiminnanhan pitää perinteisesti olla tasapainossa, ja oikeastaan ministeriltä
kysyisinkin, kun nyt seuraavalle vuosikymmenelle mennään, kuinka näette tämän tilan-
teen. Vaakakupissa ovat kehykset ja niissä suunniteltu niin sanottu JTS-miljardi, joka tuli-
si leikkaamaan voimakkaasti puolustuksenkin rahoitusta ensi vuosikymmenellä, ja tämä
taas suhteessa siihen, että henkilöstömäärää tulisi jopa nostaa ja meillä on isot materiaali-
hankinnat edessä. Onko tämä ylipäätään mahdollista puolustushallinnon kohdalta toteut-
taa, vai tulisiko tästä tehdä uusia päätöksiä ensi vuosikymmenelle mennessä?

Haluan kiittää maanpuolustusjärjestöjen rahoituksesta. Se on nyt sen mukainen, että
eduskunnan ei tarvitse täällä talousarvioaloitteiden yhteydessä tätä määrärahaa paikata,
vaan siellä pystytään nyt suunnittelemaan ensi vuoden toimintaa oikeiden määrärahojen
pohjalta.

11.31 Eero Suutari kok (vastauspuheenvuoro): Arvoisa puhemies! On mieltä lämmittä-
vää kuulla puolustusministerin kertomus siitä, että hallitus on toteuttanut täysimääräisesti
parlamentaarisen työryhmän rahoitusesityksen Puolustusvoimille. Nämä 100 uutta virkaa
koulutukseen tulevat tarpeeseen, vaikka ne eivät tietysti vielä täytä kaikkia niitä tavoittei-
ta, mitä siellä koulutuksessa pitäisi olla.

Sitten olisin tiedustellut tästä, kun muutama vuosi sitten puhuttiin Suomen valmiuden ti-
lasta, että se ei täysimääräisesti täytä sitä tasoa, mikä nopeamman valmiuden mailla on täl-
lä hetkellä. Jos Suomea uhataan, on olemassa tämä 50 miljoonan euron lisärahoitus tähän.
Onko se mielestänne riittävä?

11.32 Mika Raatikainen ps (vastauspuheenvuoro): Arvoisa rouva puhemies! Ihan al-
kuun sen verran tähän edustaja Niikon kommenttiin, kun hän mainitsi, että Israel on Lähi-
23



Pöytäkirjan asiakohta PTK 87/2018 vp
idän ainoa demokratia, että sehän ei tietenkään pidä paikkansa. Siellä on myöskin Liba-
non, joka on demokratia, mutta tämä nyt tästä.

Kiittäisin puolustusministeriä oikein hyvästä työstä, samoin kuin puolustusvaliokunnan
puheenjohtaja Kanervaa. On ollut ilo olla nyt kolme vuotta puolustusvaliokunnassa ja kat-
soa, miten tämä homma etenee. Täytyy sanoa, että siellä ollaan kyllä puoluekannasta riip-
pumatta Suomen yhteisellä asialla, mikä on tietysti hienoa, ja näin sen pitää ollakin.

Minulla on noin kymmenen vuotta kokemusta Lähi-idästä siviilikriisinhallinnasta ja
myöskin rauhanturvaamisesta. On hienoa, että siellä tällä hetkellä panostetaan kouluttami-
seen. Ja tässä onkin puolustusministerille ensimmäinen kysymys: onko tätä koulutusvien-
tiä näillä poliisi- ja sotilasalueilla tarkoitus kenties tulevaisuudessa mahdollisesti lisätä ja
laittaa siihen rahaa? Me olemme siinä hyvin taitavia.

Ja toinen kysymys: aiotteko pitää kiinni kaksoiskansalaisuusvaatimuksesta, vaikka il-
meisesti julkisuudessa olleiden tietojen mukaan esimerkiksi ministeri Mykkänen ei ole sii-
tä kovin innostunut? — Kiitos.

11.34 Mia Laiho kok (vastauspuheenvuoro): Arvoisa puhemies! Varusmiesten palveluk-
sen keskeytykset ovat reilu 11 prosenttia, ja suurin yksittäinen syy on mielenterveyshäiriöt
ja päihteet. Kysynkin ministeriltä: millä tavalla Puolustusvoimat on huomioinut tämän on-
gelman ja varusmiesten tuen myös varusmiespalveluksen aikana, niin että mahdollisim-
man moni pystyisi palveluksen suorittamaan kuitenkin loppuun, ja miten toisaalta sitten
niiden varusmiesten, jotka joutuvat keskeyttämään jo siinä alkuvaiheessa, hoitoonohjaus
on järjestetty?

11.34 Paavo Arhinmäki vas (vastauspuheenvuoro): Arvoisa rouva puhemies! Israel to-
della miehittää laittomasti siirtokuntia ja rikkoo ihmisoikeuksia, ja sen vuoksi tällaisen
maan kanssa ei pitäisi käydä asekauppaa. Puolustusministeri itse on perustellut tätä ase-
kauppaa sillä, että ne ovat käytännössä testattuja, mikä kuvastaa minusta aika kylmää ajat-
telutapaa.

Arvoisa rouva puhemies! Jemenin sisällissota on pitkään ollut käynnissä. Siitä huoli-
matta Suomi on edelleen antanut vientilupia Arabiemiraatteihin, senkin jälkeen, kun on
tullut tietoon jo aikaisemmin Norjan yleisradion kautta, että Patrian miehistönkuljetusvau-
nuja on käytetty siellä. Sen jälkeen on vielä tänä kesänäkin annettu uusia vientilupia, vaik-
ka tiedetään, että siellä on suuri humanitäärinen kriisi, karmea tilanne päällä, ja kuitenkin
meidän asekauppasopimuksen 7.7 §:kin mahdollistaa sen ja oikeastaan velvoittaakin sii-
hen, että jos uutta tietoa tulee, niin lupa arvioidaan uudestaan. Miksi ihmeessä te ette ole
sitä tehnyt, kun teille on tehty siitä kirjallisia kysymyksiä, on todisteita, kaikki näkevät, että
Jemenin tilanne on täysin katastrofaalinen, humanitäärinen katastrofi?

Puhemies Paula Risikko: Vielä edustaja Pelkonen, ja sitten on ministerin vastauspuheen-
vuoro.

11.35 Jaana Pelkonen kok (vastauspuheenvuoro): Arvoisa puhemies! Eläkeuudistuksen
yhteydessä myös sotilaiden eläkeikä nousi, ja sen vaikutuksena sodanajan joukkojen soti-
laskoulutettuihin johtajiin ja asiantuntijoihin syntyi merkittävä vajaus. Tuolloin kun tästä
asiasta puhuttiin, esillä oli reservikorvausjärjestelmä, ja kun en ole sen jälkeen tämän asian
24



Pöytäkirjan asiakohta PTK 87/2018 vp
valmistelusta kuullut mitään, niin kysyisin ministeriltä, mikä tilanne tämän suhteen tällä
hetkellä on.

Puhemies Paula Risikko: Sitten ministerin vastaus. Voi vastata siitä paikaltakin, enintään
5 minuuttia.

11.36 Puolustusministeri Jussi Niinistö: Arvoisa rouva puhemies! Kiitos kiitoksista ja
kiitos myös tuesta tälle Puolustusvoimien henkilöstömäärän lisäystarvetta mahdollisesti
tarkastelevalle parlamentaariselle ryhmälle, joka tosiaan voisi hallitusneuvotteluihin sitten
tuottaa materiaalia päätöksentekoa varten.

Aivan samoin — kuten edustaja Kanerva nosti esille, tai itse asiassa muutama muukin
edustaja nosti tämän esille — tätä kansalaispalvelusasiaakin voitaisiin hyvin selvittää. Ja
kun on kysytty, miten tällainen prosessi etenee, niin lähtökohtana pitää olla tietenkin se,
että kaikki ne seikat, jotka liudentavat aseellisen varusmiespalveluksen suorittamista, ovat
tuomittavia. Eli lähinnä vapaaehtoisille naisille ja niille miehille, jotka terveydellisistä
syistä eivät voi suorittaa varusmiespalvelustaan, voisi olla tämä kansalaispalvelus mahdol-
linen. Samalla pitää selvittää siviilipalveluksen kehittämistä vastaamaan kriisiajan tarpeita
tai sitten luopua kokonaan siviilipalveluksesta. Mutta nämä ovat isoja kysymyksiä, ja var-
masti jokainen puolue, nyt kun tekee vaaliohjelmiaan, näihin muodostaa kannan, ja sitten
hallitusneuvotteluissa siitä asiasta päätetään.

Edustaja Kivelä kysyi kouluttajapulasta kertausharjoituksissa, ja täällä oli muutama
muukin kertausharjoituksiin liittyvä kysymys, edustaja Wallinilta ja edustaja Reijoselta ai-
nakin. Meillä tämä kertausharjoitusten taso on tyydyttävä, tämä reilu 18 000 ei ole hyvä.
Olen pyrkinyt sitä määrätietoisesti kasvattamaan, mutta tilanne on se, että kone ei tällä hen-
kilöstömäärällä tuota enempää. Voitaisiinkin jopa pohtia sitä, löytyisikö reservistä koulu-
tusapua, mutta se on oma kysymyksensä. Pyrimme, kun tätä henkilöstömäärää saadaan
kasvatettua Puolustusvoimissa, lisäämään myös kertausharjoitusten tasoa. Se on selkeä ta-
voite.

Asekaupasta oli useampikin kysymys, edustajilta Yanar, Arhinmäki ja Andersson — ei
sinällään yllättänyt. Meillähän on linja selkeä, kirkas, jo hallitusohjelmassa määritelty:
Suomi ylläpitää laaja-alaisesti keskeisiin suorituskykyihin liittyvää osaamista ja riittävää
huoltovarmuutta ja puolustusteollisuutta. Pelkästään Puolustusvoimien hankinnoilla
emme voi pitää riittävää puolustusteollisuutta, saati huoltovarmuutta. Eli saamme tätä
kautta osaamista Suomeen. Puolustusselonteossa kotimaisen teollisuuden vientiedellytyk-
siä ja kansainvälistymistä tuetaan, ja Suomi noudattaa kaikessa aseviennissä kansallista
lainsäädäntöä ja kansainvälisiä sitoumuksia. Luvan myöntäminen perustuu aina tapaus-
kohtaiseen kokonaisharkintaan, jossa arvioidaan myös loppukäyttäjän luotettavuutta.
Emme tiedä esimerkiksi tästä Arabiemiraattien AMV-vaunujen tapauksesta, onko kyse
kymmenen vuotta sitten lähetetystä 5 kappaleen AMV-erästä vai onko kyse sitten tästä
vuonna 2016 myydystä 40 kappaleen AMV-erästä. [Paavo Arhinmäen välihuuto] Mutta
Emiraatteihin ei ole vientikieltoja, ja pitää muistaa, että Saudi-Arabian johtama liittouma,
jossa Emiraatit on osana, toimii Jemenissä sen laillisen hallituksen pyynnöstä. Ihmisoi-
keusrikkomukset ovat tietenkin täysin tuomittavia, mutta käteni eivät ole veressä, edustaja
Arhinmäki. [Paavo Arhinmäki: Syyriassakin on laillinen hallitus!]

Senaatti-kiinteistöistä kysyivät edustajat Torvinen ja Ronkainen. Voin ilokseni todeta,
että pieniä parannuksia on tulossa lähiaikoina. Niistä tiedotamme, mutta kuitenkin tässä sa-
25



Pöytäkirjan asiakohta PTK 87/2018 vp
maan aikaan selvitämme mahdollisuutta pilkkoa Senaatti ja perustaa turvallisuusalan kiin-
teistöt. Mutta otetaan nämä parannukset ensin — niistä lisää hieman myöhemmin — ja sit-
ten hallitusneuvotteluissa on tämäkin iso asia, tuotamme siihen materiaalia, ja toivottavas-
ti siellä on viisaita ihmisiä, jotka pilkkovat Senaatin.

Edustaja Mustajärvi puhui HX-propagandakoneistosta. Tässä nyt voisi vain vedota ta-
savallan presidenttiin, joka on Puolustusvoimien ylipäällikkö, hänen linjaukseensa siitä,
että tässä Hornetien seuraajahankkeessa, HX-hankkeessa, mennään sotilaallinen suori-
tuskyky edellä, aivan kuten Hornet-kaupoissa aikanaan.

Edustaja Juvonen kysyi tästä varusmiesten tapaturmalainsäädännöstä, jonka nyt ilokse-
ni olemme saaneet yhdessä asiasta vastaavan ministerin kanssa eteenpäin — valitettavasti
taannehtivuutta emme voi soveltaa. Varusmiesten päiväraha saamani tiedon mukaan on
kohtuullisella tasolla.

Kasarmien kunnosta edustaja Juvonen kysyi, samoin kuin muut. Näitä jatkuvasti tark-
kailen, ja pyrimme puuttumaan siihen määrätietoisesti, ja olemme yhdessä Senaatin kans-
sa yrittäneet tätä hoitaa. Tämä tieto, mikä tuli täältä Niinisaloon liittyen: selvitämme sen
totta kai.

Edustaja Pelkonen ja edustaja Kopra kysyivät, miten saadaan enemmän vapaaehtoisia
naisia mukaan. Tässä valitettavasti aikani alkaa loppua, mutta totean tähän lopuksi vielä,
että varmaan kutsuntoja laajentamalla voisimme saada naisille maanpuolustustietoa, mut-
ta sitten täytyy ottaa huomioon, että tämäkin on myös taloudellinen kysymys. Pelkästään
lääkärintarkastukset olisivat noin 3—4 miljoonaa euroa vuotuisella tasolla, ja sitten pitäisi
aluetoimistojen henkilökunta käytännössä kaksinkertaistaa.

Edustaja Reijoselle vielä totean, että tiedossani ei ole, että Pohjois-Karjalan aluetoimis-
toa oltaisiin supistamassa väkimäärän perusteella. Päinvastoin, nyt kun vapaaehtoiseen
maanpuolustukseen tulee toivottavasti uuden lainsäädännön kautta lisätehtäviä, pystymme
myös kasvattamaan aluetoimistojen henkilökuntaa.

Puhemies Paula Risikko: Ehkä tästä puheenvuorosta vielä heräsi kysymyksiä.

11.42 Mika Kari sd (vastauspuheenvuoro): Arvoisa rouva puhemies! Kysyn vielä näistä
sopimussotilaista, kun on ministerinkin suulla täällä sanottu, että henkilömäärä lisääntyy
sadalla. Onko tietoni oikein, että sopimussotilaista samassa yhteydessä luovutaan eli 100
sopimussotilaasta luovutaan, kun otetaan 100 koulutettua kouluttajaa, upseeria, aliupsee-
ria, tehtäviin?

Sitten samassa yhteydessä haluaisin kyllä muistuttaa myös tästä puolustustarviketeolli-
suuden tärkeydestä. Suomi ei myy aseita sotaa käyviin maihin. Tätä asiaa, jota tässä täällä
perättiin, on syytä tietenkin käydä läpi tarkkaan, niin kuin ministeri sanoi, katsoa rauhassa
ja maltilla, mutta samassa yhteydessä täytyy muistaa, että meillä on kyllä aika kestävä
vientilupajärjestelmä valtioneuvoston, ulkoministeriön ja puolustushallinnon yhteistyöllä,
jossa katsotaan nämä vientiluvat. Ja jos olen oikein ymmärtänyt, niin käsittääkseni kieltei-
siäkin vientilupa-asioita tällä kaudella on. Suomi ei osallistu sotaan eikä lähde viemään
aseita sotaa käyviin maihin — se on oikein — mutta samassa yhteydessä meidän pitää pi-
tää huolta omasta teollisuudestamme.

11.43 Mika Niikko ps (vastauspuheenvuoro): Arvoisa puhemies! Täytyy nyt perustella
tätä väitettäni, miksi Israel on ainoa toimiva demokratia Lähi-idässä. Siellä on uskonnon-
26



Pöytäkirjan asiakohta PTK 87/2018 vp
vapaus kaikilla kansalaisilla, siellä on kuitenkin kaikilla etnisestä taustasta riippumatta tai
sukupuolisesta suuntautumisesta riippumatta, mistä tahansa riippumatta vapaus ja yhden-
laiset oikeudet ja velvollisuudetkin myös. Siinä mielessä en toivo, että täällä eduskunnassa
harjoitetaan sellaista politiikkaa, jossa me pyrimme eristämään Israelia joidenkin asioiden
johdosta, mitä täällä vasemmistoryhmät esittävät.

Viime vaalikaudella saimme kuulla, että jopa Israelissa tuotetut hedelmät, kuten Jaffa-
appelsiinit, pitäisi heittää boikottilistalle. Tämä boikottiliike, joka maailmalla on syntynyt,
on juuri tämmöistä vasemmistoideologiaa siitä, että Israel haluttaisiin sulkea pois kansain-
välisistä yhteisöistä ja monista muista toimista. Siinä mielessä toivoisin rakentavampaa lä-
hestymistapaa tähän suhteessa Israel- ja Palestiina-kysymyksiin. Me emme sitä pysty tääl-
tä Suomesta käsin ratkaisemaan, kun ei sitä ole pystynyt ratkaisemaan kukaan muukaan tä-
hän mennessä.

11.44 Ilkka Kanerva kok (vastauspuheenvuoro): Arvoisa puhemies! Suomi kehittää täl-
lä hetkellä, jos tästä ajasta aikoinaan historiaa kirjoitetaan, omaa sotilaallista suoritusky-
kyään merkittävästi paitsi resursoimalla lisää meidän strategisiin hankkeisiimme myöskin
lisäämällä poikkeuksellisen nopeasti ja laaja-alaisesti kansainvälistä yhteistyötä. Molem-
mat raiteet on luonnollisesti tehtävä tavalla, joka vahvistaa Suomen sotilaallista suori-
tuskykyä. Niiden on lähdettävä meidän kansallisista tarpeistamme. Miten ministeri näkee
pitkän päälle, miten kansainvälisen yhteistyön merkittävä laventaminen, lisääminen eri
muodoissa verkostumalla on edesauttanut Suomen sotilaallisen suorituskyvyn näkymiä, ja
miten tähän peilautuu mahdollisten edessä olevien kansainvälisten sotaharjoitusten Suo-
men-osanotto?

11.45 Li Andersson vas (vastauspuheenvuoro): Arvoisa puhemies! Tässä puolustusmi-
nisteri Niinistö oikeastaan vastasi tähän asekauppakritiikkiin vain puhumalla puolustuste-
ollisuuden tarpeista, mutta Suomellahan on myöskin niin kansallisessa lainsäädännössä,
EU-tasolla sovittuja kuin kansainvälisiä velvoitteita, jotka myöskin säätelevät asekauppaa
ja joissa hyvin selkeästi linjataan, että aseille ei pitäisi antaa vientilupaa, jos kyseessä on
maa, jossa on aseellinen konflikti tai sellaisen todennäköisyys. Ja siinä on myöskin linjat-
tu, että asevientilupia ei pitäisi myöntää maihin, joissa on todettu vakavia ihmisoikeuslouk-
kauksia tai joissa on vaarana, että myytäviä sotatarvikkeita voitaisiin käyttää sortotoimiin. 

Haluaisin nyt vielä kysyä ministeriltä: onko tosiaankin niin, että teidän näkemyksenne
on se, että nämä ehdot eivät täyty esimerkiksi Arabiemiraattien ja Saudi-Arabian kohdal-
la? Mehän tiedämme ja olemme nyt toistuvasti saaneet todisteita siitä, että esimerkiksi näi-
tä miehistönkuljetusvaunuja tosiaankin käytetään Jemenin sodassa, joten jonkunlaista ris-
tiriitaa käytännön ja näiden velvoitteiden välillähän näyttäisi kyllä olevan.

11.47 Arto Pirttilahti kesk (vastauspuheenvuoro): Arvoisa puhemies! Kiitokset ministe-
rille tästä esittelystä ja myös tuosta, että täällä on maanpuolustusjärjestöille ainakin oikean-
suuntaisesti lievästi annettu lisää rahoitusta.

Tiedustelisin tästä meidän laadusta juuri erikoisjoukkojen osalta — laskuvarjojääkäri-
koulun ja rannikkojääkärikoulun mutta myös sitten kyberturvallisuuteen liittyvän erikois-
koulutuksen asemasta. Tässä budjetissa on pieniä kirjauksia, että näin tultaisiin jatkamaan.
Voitteko te hieman avata tätä ilman sotilassalaisuuden murtamista?
27



Pöytäkirjan asiakohta PTK 87/2018 vp
11.47 Mia Laiho kok (vastauspuheenvuoro): Arvoisa puhemies! Kysyn varusmiesten
keskeytyksistä: onko varusmieskoulutuksessa kiinnitetty huomiota varusmiesten henki-
seen tukeen koulutuksen aikana?

Toinen asia vielä näihin keskeytyksiin liittyen on nämä sisäilmaongelmat. Voisiko miet-
tiä, että Senaatti-kiinteistöt julkaisisi näitten kiinteistöjen kunnosta kiinteistöjen tilannera-
portit vastaavalla tavalla kuin moni kunta on tehnyt? Avoimesti kertovat kuntoraportit
näistä eri rakennuksista voisivat rauhoittaa tilannetta.

11.48 Paavo Väyrynen kp (vastauspuheenvuoro): Arvoisa puhemies! Ministeri ei ehti-
nyt vastata minun yksinkertaiseen ja lyhyeen kysymykseeni koskien Salla—Kantalahti-
rautatieyhteyden avaamista. Pohjoisessahan on rautatiehankkeita Norjan kautta, mutta nii-
den toteuttaminen vie hyvin kauan, ne maksavat paljon. Tämä Salla—Kantalahti-yhteys
maksaa ehkä 10 prosenttia siitä, mitä nämä Norjan kautta menevät hankkeet. Me saisimme
nopeasti Murmanskin kautta pääsyn Jäämerelle. Kun pohjoinen meriyhteys Aasiaan avau-
tuu, niin tällä on suuri taloudellinen merkitys. Lisäksi saadaan yhteys Venäjän laajaan rau-
tatieverkkoon, mikä auttaa matkailua. Sieltä voidaan tuoda puutavaraa nouseville puunja-
lostuslaitoksille. Muutoinkin tällä yhteydellä on suuri merkitys pohjoisen elinkeinoelämän
kannalta. Minun on mahdotonta ymmärtää, että olisi strategisia syitä vastustaa tätä hanket-
ta. Voisiko herra ministeri yhtyä kantaani ja ilmoittaa, että hän puoltaa tämän hankkeen to-
teuttamista?

Puhemies Paula Risikko: Otetaan vielä seuraavat puheenvuorot, nämä ovat viimeiset täs-
sä vaiheessa, ja sen jälkeen ministerin 2 minuutin vastaus: Arhinmäki, Salolainen, Raati-
kainen, Savola ja Yanar.

11.49 Paavo Arhinmäki vas (vastauspuheenvuoro): Arvoisa rouva puhemies! Syyrian
presidentti Bashar al-Assad on kai laillisesti valittu ja Syyrian laillinen hallitsija edelleen,
hirmuhallitsija, karmea hallitsija, tekee karmeuksia omaa kansaansa kohtaan. Mutta tällä
teidän logiikallanne, ministeri Niinistö, kun sanoitte, että ovat siellä laillisen hallinnon kut-
susta, Suomi voisi viedä aseita ilmeisesti Syyriaankin, koska Bashar al-Assad on kuitenkin
laillinen hallitsija.

Arvoisa rouva puhemies! Saudi-Arabian johtama liittouma, jossa Arabiemiraatit on toi-
nen vahva tekijä, on Jemenissä syyllistynyt pommituksiin siviileitä kohtaan, ilmapommi-
tuksiin, kouluun meneviä lapsia on kuollut pommituksissa. Toistan sen, että arvion mu-
kaan jopa yli 100 000:ta lasta uhkaa kuolema tämän humanitäärisen kriisin takia vielä tänä
vuonna. Voitteko todella, todella käsi sydämellä sanoa, että ei ole mitään ongelmaa Jeme-
nissä, että sinne voidaan viedä jatkossakin aseita, [Puhemies koputtaa] niin kuin te päätitte
vielä kesän aikana?

11.50 Pertti Salolainen kok (vastauspuheenvuoro): Arvoisa rouva puhemies! Ministeri ei
ehtinyt vastata siihen kysymykseen, joka koski eurooppalaista puolustus- ja turvallisuus-
poliittista yleiskehitystä, jossa lähdetään syventämään nyt puolustuspoliittista yhteistyötä
toisella tavalla ja kovemmalla kiireellä kuin tähän asti. Ymmärrän, että se vaatisi aika pit-
kän tarinan, mutta jos voitte lyhyesti luonnehtia pääpointteja tässä teidän ja Suomen tavoit-
teissa.
28



Pöytäkirjan asiakohta PTK 87/2018 vp
11.51 Mika Raatikainen ps (vastauspuheenvuoro): Arvoisa rouva puhemies! Ministeri ei
ehtinyt ilmeisesti vastata kunnolla minunkaan kysymykseeni. Kysymyshän koski tätä
mahdollista koulutusvientiä liittyen sotilastaitoihin ja tietysti poliisitaitoihin, vaikka se nyt
ei suoraan puolustushallinnolle kuulukaan, eli olisiko näissä kenties mahdollista laajentaa
tätä toimintaa, koska me oikeasti olemme siinä hyviä? Minä tiedän sen kokemuksesta.

Toinen kysymys koski tätä kaksoiskansalaisuusvaatimusta, sitä, aikooko ministeri pitää
siitä kiinni, mikä ainakin minusta olisi suotavaa.

Kolmas ihan kommenttina. Edustaja Niikko totesi taas tästä Israel-asiasta. Kyllä nyt Li-
banon kuitenkin on ihan demokratia. Vaimoni kävi siellä muutama kuukausi sitten äänes-
tämässä — siellä taitaa olla puolueitakin enemmän kuin Israelissa. Olen asunut Gazassa.
Täytyy sanoa, että näissä asioissa edustajat Arhinmäki ja Andersson tuntuvat olevan aika
hyvin tietoisia, mitä niillä nurkilla tapahtuu.

11.52 Mikko Savola kesk (vastauspuheenvuoro): Arvoisa rouva puhemies! Pakko kysyä
tähän Suomen puolustusteollisuuteen ja puolustustuotteiden vientiin liittyen, onko Suomi
jollain tavalla poikkeus EU-maiden sisällä. Viemmekö me jotenkin enemmän, tai viemme-
kö ainoastaan me näihin maihin, mihinkä nyt vasemmisto ja vihreät muun muassa täällä
omissa puheenvuoroissaan viittaavat? Kun peilataan esimerkiksi Ruotsiin, ymmärtääkseni
Ruotsin asevienti on moninkertainen, ja myöskin näihin samoihin maihin. Samoin EU:n si-
sällä Ranska, Saksa ovat suuria aseviejiä suuren aseteollisuutensa vuoksi.

Tähän samaan peilaten kysyisin myös siitä, mihinkä oikeastaan edustaja Salolainenkin
viittasi, EU-puolustuksen kehittämisestä. Materiaaliyhteistyö on siellä yhtenä keskeisenä
osana EU:n puolustuksen kehittämisessä. Kuinka varmistetaan se, että Suomen puolustus-
teollisuus pärjää näillä EU-markkinoilla, etteivät nämä suuret teollisuusjätit, suuret maat
syö meidän teollisuuttamme ja etteivät heidän tuotteensa mene aina edelle, vaan että mei-
dänkin puolustusteollisuutemme, [Puhemies koputtaa] laadukas sellainen, pärjää tuolla
EU:n sisällä?

11.53 Ozan Yanar vihr (vastauspuheenvuoro): Arvoisa rouva puhemies! Edustaja Savo-
la otti esille, että muut maat myisivät jotenkin enemmän aseita tiettyihin maihin, ja alkoi
myös puhumaan EU-ulottuvuudesta. Siis se ei ole mikään argumentti, tai se on aika kylmä
ajattelutapa, että jos muut tekevät, niin meidän pitäisi tehdä.

Haluaisin kysyä puolustusministeriltä, ymmärränkö siis ihan oikein, että puolustusmi-
nisteri ei aio tehdä minkäänlaista selvitystä näistä tämän viikon uutisista liittyen Jemenistä
uutisoituihin kuljetusvaunuihin. Siis te ette ymmärtääkseni aio tehdä yhtään mitään asialle
— näinkö se oikeasti on? — koska äskeinen puheenvuoronne oli aikamoista keskustelun
sumuttamista. Puhuitte siitä, että me emme voi tietää, ovatko nuo vaunut [Puhemies koput-
taa] vuodelta 2006 tai 2016. Kai teidän pitäisi olla vastuussa sen selvittämisestä?

Puhemies Paula Risikko:  Ja sitten ministeri vastaa. Riittääkö 3 minuuttia? — Parasta on-
kin.

11.54 Puolustusministeri Jussi Niinistö: Arvoisa puhemies! Valitettavasti en pystynyt
edellisellä kerralla kaikkiin kysymyksiin vastaamaan. Yritän nyt hieman paikata.

Edustaja Kari kysyi jo toistamiseen näistä sopimussotilaista. Niistä ei luovuta, vaikka
saamme ensi vuonna — puolustushallinto saa — 100 uutta virkaa puolustusvoimiin. Ensi
29



Pöytäkirjan asiakohta PTK 87/2018 vp
vuodelle on sopimussotilaisiin varattu 2 miljoonaa euroa, se tulee siis tämän 5,7 miljoonan
euron, 100 uuden viran lisäksi.

Asekauppa tässä kiinnosti edustajia Arhinmäki, Andersson ja Yanar. Tähän totean, että
Jemenin tilannetta tarkkaillaan jatkuvasti ulkoministeriön ja puolustusministeriön puoles-
ta. Jemeniin ei viedä aseita toisin kuin edustaja Arhinmäki väittää — käsittämätön väite.
[Paavo Arhinmäen välihuuto] Kielteisiä päätöksiä on tehty. Esimerkiksi viime kesäkuussa
tein päätöksen, että tarkkuuskivääreitä ei viedä Arabiemiraatteihin. Suomi on vienyt Ara-
biemiraatteihin viime aikoina lähinnä suojaa, ei aseita.

Edustaja Kanerva kysyi kansainvälisestä yhteistyöstä — joka on kieltämättä kasvanut
viime aikoina ja jatkuu — ja harjoitteluyhteistyöstä. On tärkeää, että harjoittelemme yh-
dessä. Silloin voimme myös kriisin hetkellä pystyä toimimaan yhdessä. Kaiken tämän kan-
sainvälisen yhteistyön tarkoitus on kehittää kansallisia suorituskykyjä ja nostaa kynnystä
hyökätä Suomeen.

Edustaja Niikolle totean, että Israel on jatkossakin tärkeä kumppani puolustusmateriaa-
liasioissa. Esimerkiksi meritorjuntaohjuksia ostimme viimeksi. Se oli kustannustehokkain
ja paras saatavilla oleva järjestelmä.

Edustaja Salolainen ja itse asiassa myös edustaja Kopra kysyivät Suomen roolista EU:n
puolustusulottuvuuden kehittämisessä. Tämä on itse asiassa niin monipolvinen kysymys,
että on parempi, etten mene tähän, mutta kerron sen, että olen parhaillaan valmistelemassa
laajempaa kirjoitusta Kanava-lehteen tästä EU-puolustusyhteistyöstä. Toimitan sen mie-
lelläni edustaja Salolaiselle.

Edustaja Mäkipää kysyi eräästä lakihankkeesta. Nyt voin sanoa, että esimerkiksi tämä
Jehovan todistajien vapauttaminen, tai vapauttamista koskeva lainsäädäntö, tulee jo ensi
viikolla eduskuntaan. Ja toivottavasti nämä kiinteistökauppa- ja kaksoiskansalaisuusasiat
saadaan syksyn aikana myös eduskuntaan.

Kotiuttamisrahasta: kannatan sen palauttamista, mutta se on eri ministeriön asia.
Edustaja Väyrynen kysyi jo toistamiseen Sallasta Kantalahden kautta Venäjälle mahdol-

lisesti tehtävästä rautatiestä. En tunne asiaa, en voi sitä sen kummemmin kommentoida, ja
liikenneverkot eivät myöskään kuulu puolustusministeriön toimialaan.

Edustaja Pirttilahti kysyi kyberkoulutuksesta. Sitä kehitetään ja otetaan entistä parem-
min huomioon varusmiesten osaaminen. Meillä on todella taitavia varusmiehiä, ja pyrim-
me näitä kybertouhuissa hyödyntämään.

Edustaja Raatikainen, en tunne tätä koulutusvientisarkaa, mutta olen samaa mieltä, että
siinä Suomi on kyllä hyvä. Siinä voisi olla potentiaalia edelleen kehittää. Ja kaksoiskansa-
laisuudesta: Totta kai pidän kannastani kiinni. Kyseessä on kansallinen turvallisuus. En
ajatellut tinkiä.

Edustaja Savola myös kysyi aseviennistä, ja on aivan niin kuin sanoitte. Suomi on EU:n
valtavirtaa, ellei sitten EU:n mallioppilas.

Puhemies Paula Risikko: No niin, melkein kolme minuuttia, oikein hyvä. Kiitoksia mi-
nisterille ja hyvästä keskustelusta. Nyt me ehdimme ottamaan yhden varsinaisen puheen-
vuoron.

11.58 Satu Hassi vihr: Arvoisa puhemies! Kannatan edustaja Feldt-Rannan tekemää eh-
dotusta. Ministeri Soini on ulkomailla hämärtänyt Suomen linjaa ja heikentänyt luottamus-
ta sitä kohtaan. Monien maiden kokemus ja lukuisat tutkimukset osoittavat, että naisten
30



Pöytäkirjan asiakohta PTK 87/2018 vp
aseman, koulutuksen ja itsenäisten ansiomahdollisuuksien parantaminen sekä seksuaali- ja
lisääntymisterveysoikeuksien takaaminen kuuluvat tehokkaimpiin tapoihin koko yhteis-
kunnan kehittämiseen. Tämähän on myös Suomen oma kokemus.

Edustaja Feldt-Ranta totesi, että abortti on lähtökohtaisesti ei-toivottava asia. Edustaja
Biaudet toi esille sen Suomen oman kokemuksen, että laillistaminen on vähentänyt abort-
teja. Näin todella on. Vuonna 1966, jolloin abortti oli laiton, ellei sitten ollut tarpeeksi ra-
haa lahjoa lääkäreitä, arvioitiin, että laittomia abortteja tehtiin 18 000 kappaletta vuodessa.
Nykyisin aborttien vuotuinen määrä on noin 10 000. Eli siis mahdollisuus tehdä abortti
laillisesti ja turvallisesti yhdistettynä sukupuoli- ja ehkäisyvalistukseen ja ehkäisyvälinei-
den saatavuuteen on niitä keinoja, joilla abortteja kyetään vähentämään.

On myös yleisesti ymmärretty asia, että siellä, missä on niin sanottu nuorisopullistuma,
paljon työttömiä nuoria miehiä suhteessa väestöön, on otollisin kasvualusta terrorismille.
Tämän on todennut myöskin entinen presidenttimme Ahtisaari. Tällaista tilannettahan ei
synny sellaisissa maissa, joissa naisilla on oikeus päättää omasta lapsiluvustaan, montako
lasta haluaa ja missä vaiheessa elämäänsä. Tällä tavalla naisten seksuaali- ja lisääntymis-
terveysoikeuksien edistäminen on myös osa konfliktien ja pakolaisuuden juurisyiden estä-
mistä, josta tässä salissa on paljon puhuttu ja josta ministeri Soinikin mielellään puhuu.
Mutta näillä naisten ja tyttöjen oikeuksien vastaisilla puheillaan hän on paitsi kieltänyt
Suomen oman kokemuksen myös hämärtänyt Suomen ulkopolitiikan linjaa ja luottamusta
siihen.

Puhemies Paula Risikko: Sitten me vaihdammekin ministeriasioita, elikkä ministeri
Mykkänen, olkaa hyvä, sisäasiainministeriön hallinnonalasta katsaus. Esittelypuheenvuo-
ro, enintään 5 minuuttia.

12.00 Sisäministeri Kai Mykkänen: Arvoisa puhemies! Ensinnäkin koetan lyhyesti sel-
ventää sisäministeriön osalta viestiä koskien kaksoiskansalaisten virkakysymyksiä, koska
pidän tärkeänä, että kansallisen turvallisuuden asioista meillä on selkeä asetelma, ja koska
eilisillan televisiouutisten perusteella saattoi saada aika vääristyneen kuvan tästä tilantees-
ta.

Se, mikä on aivan selvää, on, että Rajavartioston ja sotilaiden virkoihin nimitettävien
turvallisuustaustat on kaikissa oloissa pystyttävä tarkistamaan ja taattava. Siitä meillä on
laaja yksimielisyys niin puolustusministerin kuin koko hallituksen kesken, ei suinkaan
kiistaa.

Toiseksi, ainakin hallituksessa kaikkien tavoite on, että turvallisuustaustat tarkistetaan
ja taataan maksimaalisesti ja samalla erikastisuuden tunne minimoidaan. Tältä pohjalta
kun on sekä sisäministeriössä että puolustusministeriössä valmisteltu tarpeellista ymmär-
rettävän huolen kohtaamista koskien erityisesti kaksoiskansalaisten ulkomaansidonnai-
suuksia, niin Rajavartioston osalta tulimme valmistelussa siihen tulokseen, että turvalli-
suusselvityksen tehostettu käyttö antaa riittävät eväät puuttua niihin ulkomaansidonnai-
suuksiin, jotka aiheuttavat vaarallisia tilanteita Suomelle tai erityisesti tälle viran tulevalle
haltijalle. Puolustusministeriö totesi etenevänsä kaksoiskansalaisten kiellon ja erivapaus-
menettelyn kautta, ja tämä todettiin yhdessä jo kesäkuussa, että tältä osin tarve on erilainen
ja valmistelu etenee eri reittiä. Tästäkään ei ole minkäännäköistä kiistaa puolustusministe-
rin ja allekirjoittaneen välillä.
31



Pöytäkirjan asiakohta PTK 87/2018 vp
Kolmantena sanon, että nämä kaksi mallia, jos eduskunta niin päättää, toimivat rinnak-
kain. Sotatieteiden ylempään korkeakoulutukseen päästessä tulisi puolustusministeriön
valmisteleman ehdotuksen pohjalta käytännöksi kaksoiskansalaisuuden kielto mutta eriva-
pausmenettely, ja se toki silloin vaikuttaisi myös Rajavartiolaitoksen upseerin virkoihin ni-
mitettäviin, jotka pätevöityvät nimenomaan sotatieteiden korkeakoulutuksen kautta. Tästä
on tulossa myös selventävä blogikirjoitus sisäministeriön sivuille tuota pikaa.

Budjettiin: 1,4 miljardia euroa, siitä reilu puolet poliisille, Rajavartiostolle vajaa viiden-
nes, maahanmuuttokysymyksiin 13 prosenttia, pelastukseen 5 prosenttia — tämä on kak-
ku.

Painotuksista: Poliisille tämä hallitus ensi vuoden budjettiin, suhteessa kehyksiin, lisää
rahaa 36 miljoonaa euroa, noin 20 miljoonaa euroa enemmän ensi vuonna käytössä tämän
vuoden talousarviotasoon verrattuna. Tästä siis 18 miljoonaa euroa perustoimintoihin Po-
liisihallituksen eli poliisilaitosten puolelle ja 2,5 miljoonaa euroa suojelupoliisiin plus sit-
ten tiedustelulain mukaisiin toimenpiteisiin 10 miljoonaa euroa suojelupoliisiin. Nyt bud-
jettiriihessä näiden mainittujen lisäksi halusimme erityisesti kohdentaa muutamia kymme-
niä lisävirkoja lähiöpoliisityöhön ja vielä hieman useampia kymmeniä virkoja haja-aluei-
den vaikeiden vasteaikojen poliisityöhön. Kaksi pääpainotusta siis näissä täsmälisäyksis-
sä, toisaalta ennalta ehkäisevä työ, erityisesti siihen suuntaan, että osaamme ottaa oppia
ajoissa Ruotsin kehityksestä. Meille ei saa syntyä lähiöitä, joissa oikeuskäsitys tai ulkopuo-
lisuus yhteiskunnan instituutioiden suhteen menee liian pitkälle, ja meillä on onneksi hy-
viä malleja siitä, että lähiöpoliisityöllä pystytään tähän yhdessä muiden viranomaisten, so-
siaalityöntekijöiden, koulujen, järjestöjen kanssa puuttumaan, ja siihen nyt tulee kymme-
niä jalkoja, käsiä, suita ja silmiä.

Toisaalta oikeusvaltio on Suomessa koko valtakuntaa koskeva, ja vaikka voin sanoa,
että Utsjoella tai Enontekiössä ei ole montaa ihmistä eikä siellä hälytyksiä ole siinä määrin
kuin Rovaniemellä tai Oulussa, niin on lähdettävä siitä, että oikeusvaltion täytyy kohtuu-
della olla toimeenpantavissa koko valtakunnan rajojen sisäpuolella. Tästä syystä tulemme
panostamaan kymmenkunta uutta virkaa Lappiin, kymmeniä uusia virkoja muille haja-
asutusalueille, ja tätä kriteeristöä luodaan, miten tämä tapahtuu.

Rajavartioston osalta on reilu 4 miljoonaa euroa isompi kehys kuin kuluvana vuonna, ja
siitä leijonanosan syö Helsinki-Vantaa, joka on tavallaan positiivinen haaste, eli matkusta-
jamäärät toistuvasti ylittävät ennustetun kasvun, mikä tuo tietysti Suomeen rahaa, mutta se
vaatii myös passintarkastajia kentälle, ja se syö sitten muualta toki resursseja.

Maahanmuutossa vähennämme 24 miljoonaa euroa tämän vuoden tasoon vastaanotto-
menoissa ja maksettavissa tuissa. Uusintahaun rajoittaminen on tänä talvena keskeinen la-
kiesitys, jolla jatkossa pystytään nopeuttamaan tätä maahanmuuton kulujen vähenemistä.

Pelastustoimessa on hieman pientä kasvua, erityisesti Pelastusopiston [Puhemies koput-
taa] resursseja pyritään viimein vahvistamaan ja hätäkeskuskoulutus varmistamaan.

Toinen varapuhemies Tuula Haatainen: Avataan debattikeskustelu. Pyydän niitä edus-
tajia, jotka haluavat käyttää debatissa puheenvuoron, painamaan V-painiketta ja nouse-
maan seisomaan.

12.06 Timo V. Korhonen kesk (vastauspuheenvuoro): Arvoisa puhemies! Hallintovalio-
kunta on perinteisesti tässä talossa arvioinut sisäistä turvallisuutta, ennen kaikkea sisäistä
turvallisuutta hyvin, voisiko sanoa, yli hallitus—oppositio-rajojen. Nyt sitten viime vuon-
32



Pöytäkirjan asiakohta PTK 87/2018 vp
na, kun arvioimme tätä sisäisen turvallisuuden tilannetta selonteon pohjalta, hallintovalio-
kunta oli hyvin huolestunut tilanteesta. Katsoimme, että tässä useitten vaalikausien aikana
tapahtuneet erilaiset taloudelliset leikkaukset ovat vaarantamassa tietyllä tavalla Suomen
sisäisen turvallisuuden, ja katsoimme, että hyvinkin pienillä taloudellisilla panostuksilla
pystytään saamaan apua aikaan, ja nyt on annettava kiitosta siitä, että muun muassa polii-
sille ja Rajalle on lisäresursseja annettu. 

Ministeri aloitti tällä kaksoiskansalaisuudella. Päätän tämän puheenvuoron siihen, että
kun nyt ollaan menossa puolustuksen ja Rajan osalta erilaiseen kaksoiskansalaisuuden tul-
kintaan näissä viroissa, niin [Puhemies koputtaa] pakko sanoa, että se on hiukan hämmen-
tävä tulkinta ja tätä täytyy tarkastella [Puhemies koputtaa] hiukan tarkemmin.

12.07 Juho Eerola ps (vastauspuheenvuoro): Arvoisa puhemies! Poliisien määrän jyrkkä
väheneminen on tällä hallituskaudella onneksi saatu vähän vaimenemaan, mutta paljon on
kuitenkin vielä matkaa edes pohjoismaiselle tasolle. Hallintovaliokunta, kuten tuossa veli
Korhonen jo todistikin, on jo aikoja sitten esittänyt huolensa tästä asiasta, ja on puhuttu po-
liisien määrän nostamisesta 7 800:aan, eikä oikeastaan tuhannenkaan poliisin palkkaami-
nen maksaisi kuin noin 60 miljoonaa euroa. No, nyt ei toki poliiseja ole työttöminä, vaan
raha pitäisikin kohdentaa ennen kaikkea koulutuspaikkojen aloittamiseen.

Paitsi että poliiseja on vähän, ne tuntuvat keskittyvän yhä enemmän sellaisiin asioihin,
jotka monasti eivät veronmaksajia palvele. Karrikoiden sanottuna: Jos uussuomalainen tu-
lee vanhasuomalaisen pihalle ja vohkii pyykit narulta, niin poliisilla ei ole resursseja täl-
laista tutkia. Sen sijaan sitten, jos tämä sama vanhasuomalainen vihapäissään menee kir-
joittamaan asiasta nettiin ja laittaa vielä kuvan todisteeksi, poliisi kyllä hyvinkin nopeasti
siihen puuttuu. Tämä, kuulkaas, [Puhemies koputtaa] risoo kansalaisia ja myös työtä teke-
viä poliiseja.

12.08 Mika Kari sd (vastauspuheenvuoro): Arvoisa rouva puhemies! Arvoisa ministeri,
olen usein puhunut liikenteen asioista tässä poliisitoimen kohdalla ja varmaan jo vähän vä-
symiseen asti automaattisesta liikennevalvonnasta, jota lähtökohtaisesti kyllä kannatan,
mutta en kannata tätä hallituksen linjaa, että automaattista liikennevalvontaa lisätään sa-
maan aikaan, kun poliisin tekemän, ammattilaisten tekemän, liikennevalvonnan määrää
vähennetään. Vaikka tilastot sanovat poliisin puolelta, että liikennevalvontaa poliisin toi-
mestakin tehdään, tiedän kyllä sen, että näitä työvuorolistoja merkataan liikennevalvon-
naksi, vaikka kyse on enemmänkin paikasta B paikkaan C siirtymisestä.

Mutta kysyisin ministeriltä, kun Helsingin Sanomat uutisoi elokuun puolessavälissä,
että ulkomaalaisten kuljetusyritysten toiminta Suomessa ei täytä Suomen lakia — tehdään
keikkaa Suomessa ja lähdetään ulkomaille, ja kaikki lepoaikarikkomukset ja muut jäävät
viranomaisilta hoitamatta — että eikö meillä ole syytä nyt lisätä niitä poliiseja sinne tien
varteen katsomaan ajoneuvojen kuntoa [Puhemies koputtaa] ja kuljettajien kuntoa ja näitä
lepoaika-asioita. [Puhemies koputtaa] Tolpat eivät niitä ota kiinni.

12.10 Kari Tolvanen kok (vastauspuheenvuoro): Arvoisa rouva puhemies! On toki hie-
noa, että hallitus on sisäistä kokonaisturvallisuutta tässä lisärahoittanut, poliisille 36 mil-
joonaa lisää rahaa sekä Rajavartiolaitokselle, koska liian suuria leikkauksiahan viime kau-
della tehtiin. Nyt poliisikoulutus esimerkiksi toimii täysillä, 400 uutta poliisia valmistuu
vuosittain. Tämä linja täytyy pitää. Vielä kun pelastustoimi ja myös VM:n alaisuuteen kuu-
33



Pöytäkirjan asiakohta PTK 87/2018 vp
luva Tulli resursoidaan riittävästi, niin sisäinen turvallisuus toivottavasti paranee näillä li-
säyksillä. On hienoa, että lähiöpoliisin Ankkuri-toimintaan panostetaan näissä pehmeissä
keinoissa, se on tärkeää, ja samoin ehkä, sanotaan, kovissa keinoissa tiedustelulainsäädän-
töön.

Mutta huolenaiheeni liittyy tämmöiseen päivittäisrikostutkintaan. Kun tavalliseen ihmi-
seen kohdistuu rikos, miten hän saa asiansa esille, niin että se tutkittaisiin, kun nyt se on se
suuri huolenaihe? Onko esikäsittelyä tarkoitus tehostaa, onko sarjoittamista tarkoitus te-
hostaa? Jos tämä rapautuu, niin silloin suuri kansa menettää luottamuksensa poliisiin sekä
myös oikeusvaltioon.

12.11 Matti Semi vas (vastauspuheenvuoro): Arvoisa rouva puhemies! Kyllähän tässä
budjetissa hyviä seikkoja on: ainakin tuonne alueille nyt saadaan vähän lisää poliiseja.
Mutta jäin itse kaipaamaan, että olisivat vähän tuntuvampia ne korotukset olleet sinne, kos-
ka tarve on iso ja välimatkat ovat pitkiä. En niinkään kaipaa näitä pylväspoliiseja elikkä
näitä liikenteenvalvonnan pylväitä, mitkä syttyvät, ainakin minulla on syttynyt pari kertaa
tämän vuoden aikana, [Naurua — Keskustan ryhmästä: Mites kortti?] — kortti on vielä hy-
vin tallessa, ei mitään hätää — vaan minä kaipaan enemmän sitä oikeata poliisia sinne,
mikä tekee sitä liikennevalvontaa, katsoo ja pitää yllä sen moraalin siellä liikenteessä. Kun
itse ajelen suhtkoht rauhallisesti kuitenkin tuolla liikenteessä, niin tuppaa olemaan näitä
tämmöisiä väkisinohittajia ja -pyyhkijöitä ja näitä liikenteen häirikköjä, mitkä aiheuttavat
vaaratilanteita. Toisaalta kun edustaja Kari otti esille tämän muun valvonnan, [Puhemies
koputtaa] raskaaseen liikenteeseen liittyvät asiat, niin itse jäin miettimään sitä, että koska
me saamme tällaisen raskaan liikenteen [Puhemies: Aika!] valvontayksikön tänne.

12.12 Eva Biaudet r (vastauspuheenvuoro): Arvoisa puhemies! Minäkin kiitän tästä kak-
soiskansalaisuutta koskevasta puheenvuorosta, koska kaksoiskansalaisuushan on luotta-
musta herättävä eikä sitä vähentävä asia. Eikä voi olla kahden eri tason kansalaisia. Silloin
sillä ei ole mitään merkitystä, silloin voi yhtä hyvin jättää sen koko jutun sikseen.

Mutta itse asiassa halusin puhua ihmiskaupasta ja siitä poliisitutkinnasta, joka liittyy ih-
miskauppaan. Poliisi on yli kymmenen vuotta kehittänyt erittäin paljon toimintojaan tosi
kiitettävästi ja pyrkinyt parantamaan tutkintaa ja niin edelleen. Mutta silti, jos katsoo tätä
ihmiskaupparaportoijan viimeistä raporttia eduskunnalle, näkee, että 10—15 vuodessa
aloitettujen tutkintojen määrä on kasvanut huomattavasti, mikä tarkoittaa todennäköisesti
sitä, että ikään kuin tunnistetaan se rikos. Mutta sitten ne eivät kuitenkaan päädy syyttee-
seen, puhumattakaan tuomioista. Jossain kuitenkaan se rikostutkinta ei onnistu. Se ei to-
dellakaan ole helppoa, en sano sitä, mutta monta vuotta on ehdotettu, että pitäisi tapahtua
erikoistumista poliisissa ja siihen pitäisi allokoida resurssit. Tämä on kuitenkin hyvin va-
kava rikollisuuden ala. Onko tässä näköpiirissä muutoksia?

12.13 Antti Kurvinen kesk (vastauspuheenvuoro): Arvoisa rouva puhemies! Olen erit-
täin tyytyväinen siihen, että nyt tässä ensi vuoden budjetissa näkyy meidän keskustalaisten
pitkäaikainen tavoite siitä, että tuolla harvemmin asutuilla alueilla myös poliisi näkyisi,
että ei ajauduta näihin oman käden käytön tilanteisin, ja siitä sisäministerille kiitos.

Vielä kuitenkin haluaisin tietää vähän tarkemmin, mitenkä nämä harva-alueen virat nyt
sitten olisi tarkoitus jakaa. Mitä ne kriteerit tulevat olemaan, joita nyt mietitte? Me olem-
me, ainakin keskustalaiset, hyvin huolissamme näistä poliisin kylmäasemista. Teimme po-
34



Pöytäkirjan asiakohta PTK 87/2018 vp
liittisen päätöksen hallituksessa, myös eduskuntaryhmät mukana, että tiettyjä poliisiase-
mia ei suljeta, vaikkapa Enontekiön poliisiasemaa, ja nyt se on niin sanottu kylmäasema.
Rakennuksessa on poliisin logo, mutta siellä ei konstaapeleja näy. Mitä mieltä olette tästä?

Arvoisa sisäministeri, millä aikavälillä me pääsisimme tästä poliisimäärästä ylöspäin?
On hienoa, että se on 7 200 nyt, mutta kyllähän lähemmäksi 8 000:ta pitäisi päästä. Mikä se
tulevaisuus on, että päästään pohjoismaiselle tasolle poliisimiesmäärässä?

12.15 Mia Laiho kok (vastauspuheenvuoro): Arvoisa puhemies! Uudellamaalla on reilut
1,6 miljoonaa asukasta. Nyt on esitetty, että myös pelastusalan tutkintoon johtava koulutus
siirrettäisiin Kuopioon täältä Helsingistä. On kestämätön tilanne, jos metropolialueella ei
ole omaa tai edes sivuyksikköä. Se tulee aiheuttamaan haasteita pelastukselle ja ensihoi-
dolle. Pelastuskoululla on myös tiivis yhteistyöverkosto metropolialueella, ja se voisi mu-
rentua siirron yhteydessä. Kysyisinkin ministeriltä: eikö ole mahdollista jättää Uudelle-
maalle oma sivuyksikkönsä Uudenmaan tarpeisiin kuitenkin niin, että hallinto keskitetään
Kuopioon?

Sitten haluan kiittää myös tästä panostuksesta ennaltaehkäisevään työhön, Ankkuri-
tyyppiseen moniammatilliseen työhön, jossa poliisi, sosiaalityö ja terveydenhuolto tekevät
yhteistyötä. Se on sitä nimenomaista tärkeää ennaltaehkäisevää työtä, jolla saadaan nuoria
poimittua, ennen kuin he joutuvat sinne rikosten teille.

12.16 Joona Räsänen sd (vastauspuheenvuoro): Arvoisa puhemies! Täytyy todella kiitel-
lä hallitusta, että ensi vuodelle poliisille on kohdistettu lisärahaa, mutta siitäkin huolimatta
tosiasiahan on, että tälläkin kaudella poliisimäärä on laskenut 160 henkilön verran. Tämä
jatkaa sitä kehitystä, mikä valitettavasti on useamman vaalikauden osalta tapahtunut, ja nyt
se kysymyshän kuuluukin, niin kuin kaikki täällä eduskunnan isossa salissa toteavat, että
pitäisi päästä kuitenkin lähemmäksi pohjoismaista tasoa. Tämä vaatii pitkäjänteisempää
suunnittelua mutta myös pitkäjänteisempää yhteistyötä parlamentissa eri ryhmien välillä,
että tähän sitten päästäisiin.

Mutta, arvoisa ministeri, sitten olisin kysynyt yhdestä asiasta. Niin kuin tiedämme, mei-
dän oleskelulupajärjestelmä ja sen uskottavuushan vaativat, että voidaan antaa myös kiel-
teisiä päätöksiä ja näitä kielteisiä päätöksiä voidaan panna toimeen. Nyt tiedämme, että
näissä on haasteita niin Suomessa kuin muissakin maissa. Kysyisin: mitä hallitus on nyt te-
kemässä sen suhteen, että myös noita kielteisiä päätöksiä todella voidaan laittaa toimeen,
jotta meille ei pääse syntymään tänne sellaista paperittomien henkilöiden joukkoa, jota esi-
merkiksi muissa [Puhemies koputtaa] Euroopan maissa valitettavasti on syntynyt?

12.17 Mika Niikko ps (vastauspuheenvuoro): Arvoisa puhemies! Arvoisa ministeri, kii-
tos siitä, että olette lisänneet poliisien määrärahaa. Se on tervetullut kuten myös suojelupo-
liisin määräraha.

Haluaisin nostaa erään näkökulman esille. Hallinto- ja turvallisuusjaosto oli viime vii-
kolla vierailulla Italiassa, ja me tutustuimme Roomassa rajavartiolaitoksen toimintaan ja
vastaanottokeskustoimintaan. Italiallahan on ollut paljon haastetta Välimeren muuttoliik-
keen kanssa, ja he ovat saaneet hyvin sen hoidettua, koska nytten tulijoiden määrä on ro-
mahtanut. Siinä on poliittista linjamuutosta tehty ja hyvää yhteistyötä niitten lähtömaiden
kanssa. Mutta eräs mielenkiintoinen näkökulma oli se, että jos Italiasta turvapaikanhakija
pääsee pakenemaan, tavallaan lähtee vastaanottokeskuksesta luvitta tai tulee maahan luvit-
35



Pöytäkirjan asiakohta PTK 87/2018 vp
ta jonkun järjestön toimesta, niin hän ei pääse esimerkiksi Ranskaan eikä Eurooppaan jat-
kamaan matkaa. Siellä kun he menevät rajalle ja sanovat ”asylum”, niin heidän hakemuk-
sensa käsitellään saman tien ja seuraavana päivänä heidät palautetaan takaisin Italiaan.
Tämä on uusi linja, mitä olen kuullut, että tehdään, ja minä olisin kysynyt [Puhemies ko-
puttaa] ministeriltä, voisitteko tutustua tähän linjaan, josta Suomi voisi ottaa mallia, koska
meillä on 193 miljoonan euron kulut tästä vastaanottotoiminnasta [Puhemies: Aika!] ensi
vuonnakin. Jos voitaisiin tehdä säästöä sen 4 000 uuden hakijan arvioimisen kohdalla, jos
tulisi vähemmän.

12.18 Ari Jalonen sin (vastauspuheenvuoro): Arvoisa puhemies! Luonnollisesti olemme
keskustelleet useita kertoja muun muassa pelastustoimen asioista, ja yksi iso asia on halli-
tusohjelman kirjaus koulutusuudistuksesta. Näkisin hyvänä, että se olisi jo lähtökohtaises-
ti isompi koulutuskokonaisuus koko turvallisuussektorille, otettaisiin viranomaisyhteistyö
paremmin huomioon ja tehtäisiin tästä AMK-tasoista koulutusta. Miten tämä koulutusuu-
distuksen kehitys etenee?

Toinen asia on tämä ensihoitajien oikeusturva, mikä on nyt eriarvoisessa asemassa.
Onko tähän löytymässä jotain lääkettä?

Sitten tämä liikenteen osuus, mitä edustaja Kari nosti esille: Moni kaipaa liikkuvaa po-
liisia. Resursseja tarvitsee lisätä. Harmaa talous on vaarassa rehottaa. Ja muun muassa
tämä taksiuudistus on herättänyt [Puhemies: Aika!] asiaan. Miten tähän liikenneturvalli-
suuteen puututaan?

12.19 Sari Tanus kd (vastauspuheenvuoro): Arvoisa rouva puhemies! Kiitän siitä, että
poliisi on saanut lisää määrärahoja, mutta peräänkuulutan kyllä ja kysyn, eivätkö nämä
määrärahat ja poliisien määrä kaiken kaikkiaan ole edelleenkin aivan, aivan liian matalia.
Täällä teksteissä sanotaan suoraan, että poliisin suorituskyky ei vastaa kaikilta osin ole-
massa olevia uhkia, turvallisuusriskejä ja muuttuneen toimintaympäristön vaatimuksia.
Poliisin vaste ja kyky reagoida äkillisiin vakaviin tilanteisiin on suoraan verrannollinen
kentällä olevien poliisien määrään.

Jos ajatellaan pohjoismaista tilannetta, niin meillähän pitäisi olla reilusti enemmän po-
liiseja, puhutaan muutamasta tuhannesta poliisista enemmän. Minä kysyisinkin: toisaalta
kun nettirikollisuus on lisääntynyt ja poliisit toimivat myös siellä mutta eivät tarvitse sa-
manlaisia valmiuksia kuin esimerkiksi kentällä työskentelevät, niin ollaanko mietitty,
kuinka tämä voitaisiin mahdollisesti poliisikoulutuksessa huomioida ja saada myös ehkä
houkuttelevammaksi osalle nuorista poliisikoulutus, [Puhemies koputtaa] jos ajateltaisiin
vähän erilaista koulutuslinjaa näille netissä toimiville poliiseille?

12.21 Veera Ruoho kok (vastauspuheenvuoro): Arvoisa puhemies! Tämä hallitus on to-
siaankin nostanut sisäisen turvallisuuden keskiöön, ja ymmärtää hyvin, että turvallisuus on
kaiken perusta ja edellytys kaikelle elinkeinotoiminnalle ja muullekin.

Ensi vuonna RVL saa 4,35 miljoonaa enemmän kuin kuluvana vuonna, ja siitä hieman
yli puolet kohdennetaan Helsinki-Vantaan rajatarkastuksen sujuvuuden turvaamiseksi.
Lentoasema on myös paikka, jossa nämä ammattitaitoiset rajavalvojat tunnistavat ihmissa-
lakuljetusta ja ihmiskaupan uhreja. Kuten olemme saaneet havaita, nykyinen turvapaik-
kasysteemi on semmoinen, mikä käytännössä hyödyttää vain ihmissalakuljettajia ja rikol-
lisia, ja monetkin näistä turvapaikanhakijoista ovat erilaisten hyväksikäyttöjen uhreja. Tie-
36



Pöytäkirjan asiakohta PTK 87/2018 vp
dustelisinkin ministeriltä: mikä on nyt tällä hetkellä tilanne EU-maiden kanssa keskuste-
lussa yhteisten turvapaikkapaikkojen luomisesta rajojemme ulkopuolelle?

12.22 Lasse Hautala kesk (vastauspuheenvuoro): Arvoisa rouva puhemies! Nyt tässä ta-
lousarvioesityksessä tehdyt määrärahalisäykset ovat hyvää jatkoa keväällä kehysriihessä
tehdyille päätöksille. Hyvin myönteisenä pidän sitä, että poliisille lisätään tämä 3,3 miljoo-
naa euroa, jolla mahdollistetaan noin 60 poliisin lisävirat, ja olennaista tietysti tässä nyt on
se, mitkä tulevat ne kriteerit olemaan, miten nämä jaetaan. Eri puolilla Suomea on poliisi-
laitoksia, joissa niin sanotusti viikon hiljaisimpina päivinä isoissakin maakunnissa on vain
3—4 poliisipartiota. Täytyykin katsoa sitten, mitkä ne ovat, että saadaan sinne lisää tarvit-
tavia resursseja.

Raskaan liikenteen valvonta on yksi sellainen, johon pitäisi myöskin kiinnittää yhä kas-
vavampaa huomiota, ja toivottavasti nyt sitten ensi vuonna tähän päästään.

Kun täällä puhutaan lähiöpoliisi- ja Ankkuri-poliisitoiminnasta, niin niiden lisäksi kou-
lupoliisitoiminta [Puhemies koputtaa] on yksi semmoinen, mikä pitää edelleen pitää vali-
koimassa.

12.23 Matti Torvinen sin (vastauspuheenvuoro): Arvoisa rouva puhemies! Tämän halli-
tuksen sisäisen turvallisuuden ohjelma on ollut tyydyttävä, ja siitä suuri kiitos sisäministe-
riölle, että nuo 60 lisäpoliisivirkaa maahan saatiin sisäistä turvallisuutta parantamaan. Lä-
hiöt tarvitsevat poliiseja, me tiedämme sen tuolta Ruotsista.

Mutta jos ajatellaan ihan koko turvallisuustilannetta, niin otan toisen näkökulman. Eli
sisäinen turvallisuus on myös tiedustelun osalta kiristynyt. Maahamme kohdistuu sekä
elinkeinoelämään, viranomaisiin että sotilastiedusteluun voimakasta tiedustelua, voimak-
kaammin kuin ennen. Ja nyt siihen tärkeään asiaan, että rajavartijat ovat osa tätä turvalli-
suuspalvelua. Kerron vielä, että tiedämme yleisesti sen, että yksi rajavartija saatiin värvät-
tyä kaksoiskansalaisuuden vuoksi vieraan vallan palvelukseen ja hän pääsi arkaluontoisiin
tietoihin käsiksi. Minkä vuoksi te olette katsonut, että te ette näe tarpeellisena estää kak-
soiskansalaisten pääsyä rajavartijan virkoihin? Mikä on se todellinen peruste?

12.25 Pia Viitanen sd (vastauspuheenvuoro): Arvoisa rouva puhemies! Myös minä olen
sitä mieltä, että poliisien määrärahat täytyy saada kestävälle, pitkäjänteiselle, ennakoita-
valle tasolle, ja siinä on meillä vielä tekemistä tulevaisuudessakin.

Mutta, puhemies, haluan nostaa tässä myös omalta osaltani esille lähiöpoliisiasian, kos-
ka se on meille hyvin läheinen. Viime kaudella meillä toimi lähiöasiain neuvottelukunta,
jossa oli edustettuna muun muassa viisi eri ministeriä, ja kaikki omilla toimintasektoreil-
laan miettivät niitä toimia, joilla lähiöt saadaan paremmiksi paikoiksi tai pidettyä ne ihmi-
sille mieluisina, viihtyisinä asumisympäristöinä. Tuolloin monia toimia tehtiin, ja jo sil-
loin heräsi ajatus tällaisista lähiöreinikaisista, eli tarvittaisiin näitä. Itse muistan nuoruu-
destani korttelipoliisin, joka oli todella hieno asia.

Kyllä haluaisinkin kysyä ministeriltä: Näitä lähiöreinikaisia tarvitaan ja tarvitaan myös
kokonaisvaltaista lähiöiden kehittämistä. Tarvitaan hyviä kouluja, palveluja, viihtyisää
ympäristöä, yhteisöllisiä tiloja, osallisuutta, kaikkea tätä. [Puhemies koputtaa] Miten näet-
te, että eri hallinnonalojen välinen yhteistyö tästä näkökulmasta [Puhemies: Aika!] voisi
kehittyä?
37



Pöytäkirjan asiakohta PTK 87/2018 vp
12.26 Hanna Halmeenpää vihr (vastauspuheenvuoro): Arvoisa rouva puhemies! Kyllä
lähiöreinikaiset ja lähipoliisiin panostaminen kiitoksen ansaitsevat. Mutta on tässä budjet-
tikirjassa ainakin sisäministeriön osalta eräs aika iso häpeätahra, ja se on pakolaiskiintiö.
Ministeri Mykkänen, te vielä kesäkuussa julkisesti puhuitte pakolaiskiintiön kymmenker-
taistamisesta omana tavoitteenanne, mutta pakolaiskiintiö kuitenkin toistaiseksi pidetään
vuoden 2018 tasolla — se on 750 kiintiöpakolaista — ja hallitus sanoo varautuvansa tar-
kastelemaan pakolaiskiintiön kokoa uudelleen, jos EU tekee ratkaisuja, jotka siirtävät tur-
vapaikanhakua EU:n yhteisiin keskuksiin rajan yli tapahtuvan hakeutumisen sijaan. Ei
tämä nyt oikein linjakkaalta kuulosta, ministeri Mykkänen.

Lisäksi kysyisin, kun määrärahat turvapaikanhakijoiden osalta on mitoitettu 4 000 uu-
den hakijan mukaisesti mutta kiire ja paine ovat kuitenkin tuolla Migrissä kovia: kuinka
olette varautuneet budjetissa siihen, että varmistetaan Migrin päätösten laatu ja työnteki-
jöiden hyvinvointi ja jaksaminen?

12.27 Eero Reijonen kesk (vastauspuheenvuoro): Arvoisa rouva puhemies! Rajaturvalli-
suus on tärkeässä roolissa näinä epävarmoina aikoina. Rajavartiolaitos on tässä vuosien
mittaan, kun on ollut leikkauksia, hyvin tehokkaasti sopeuttanut toimintaansa taloudelli-
siin resursseihin. Nyt tietysti on erinomainen asia, että keskustavetoinen hallitus on lisän-
nyt Rajavartiolaitokselle resurssia ja rahaa. Erittäin tärkeässä roolissa on minusta se, että
henkilötyövuosia on muistaakseni 156 lisätty ensi vuodelle. Se mahdollistaa minusta sen,
että tehokas rajavalvonta säilyy, mikä on ihan keskiössä. Ja totta kai tietysti toivon pohjois-
karjalaisena kansanedustajana, että osa niistä henkilötyövuosista voidaan ohjata Niiralaan.
Onko näin, että ei ihan kaikki kuitenkaan tule tänne? Tarpeessa tietysti on Helsinki-Van-
taakin, mutta me tarvitsemme resurssia myös muualle.

12.28 Timo Heinonen kok (vastauspuheenvuoro): Arvoisa rouva puhemies! Turvalli-
suusselvitys on hyvä keino selvittää taustoja, kun erilaisiin tehtäviin valitaan henkilöitä,
mutta on toki muistettava se, että tilanne saattaa muuttua tämän selvityksen jälkeen, ja pi-
tää myös olla keinoja tehdä uudestaan päivityksiä näihin. Myös kaksoiskansalaisuustilan-
ne itse asiassa voi muuttua. Ihmisen ei tarvitse olla syntymästään lähtien kaksoiskansalai-
nen, vaan hän voi valita sen vasta vaikkapa 35-vuotiaana tai 50-vuotiaana, ja siinäkin tilan-
teessa täytyy olla sitten vähintään tämä turvallisuusselvityskeino.

Hämmästelen edustaja Biaudet’n sinisilmäisyyttä kaksoiskansalaisuuksiin nähden. [Eva
Biaudet’n välihuuto] Esimerkiksi Venäjä kaksoiskansalaistilanteissa ei tunnista kuin hen-
kilöt, jotka ovat vain Venäjän kansalaisia. Heidän lojaliteettivelvoitteensa kohdistuu vain
ja ainoastaan Venäjään, edustaja Biaudet. Heillä ei ole minkäänlaista lojaliteettivelvoitetta
Venäjän näkökulmasta vaikkapa [Puhemies: Aika!] toista isänmaataan kohtaan. [Eva Bi-
audet: Puhut nyt Venäjän valtiosta etkä näistä ihmisistä!]

12.29 Mika Kari sd (vastauspuheenvuoro): Arvoisa rouva puhemies! Haluaisin — sa-
malla kun vastaan edustaja Heinosen ponnekkaaseen puheenvuoroon — esittää kysymyk-
sen ministerille: eikö tämä kaksoiskansalaisuuskysymys ole vielä laajempi kysymys?

Viittasitte turvallisuusselvityksiin turvallisuustehtävissä olevien kaksoiskansalaisten
osalta. Meillä kuitenkin täällä eduskunnassa valtioneuvoston jäsenenä voi olla kaksoiskan-
salainen, jonka ministerinä ei tarvitse olla edes kansan valitsema, niin kuin hyvin tiedätte
— ei siis kansanedustaja. Tulisiko näin ollen myös teidän mielestänne tehdä laaja turvalli-
38



Pöytäkirjan asiakohta PTK 87/2018 vp
suusselvitys tasavallan ministereille tai ainakin niille ministereille, jotka eivät tule kansan
valitsemina? Ja arvoisa ministeri, sama kysymys teille.

12.30 Olli Immonen ps (vastauspuheenvuoro): Arvoisa puhemies! Silloin kun perussuo-
malaiset istui vielä hallituksessa, solmimme yhdessä muiden puolueiden kanssa tällaisen
kahdeksankymmentäkohtaisen turvapaikkapoliittisen toimenpideohjelman. Kysyisinkin
ministeriltä: Mikä tämän ohjelman suhteen on tilanne tällä hetkellä? Onko se haudattu, vai
aiotaanko nämä asiat nyt sieltä ohjelmasta saattaa käytäntöön?

Suomellahan on tällä hetkellä Pohjoismaiden löysin turvapaikkapolitiikka, mitä tulee
esimerkiksi perheenyhdistämiskäytänteisiin. [Eva Biaudet: Hyvä vitsi!] Perussuomalaiset
on pitkään peräänkuuluttanut sitä, että perheenyhdistämisen kriteereitä tiukennettaisiin
täysimääräisesti EU-direktiivin puitteissa. Onko hallitus näin tekemässä?

Mitä sitten näihin lähiöpoliiseihin tulee, niin itse kyllä näen vahvasti, että lähiöpoliiseil-
la pyritään vain paikkailemaan hallitsemattomasta maahanmuutosta syntyviä ongelmia, eli
toisin sanoen tarve lähipoliiseille on suoraa seurasta hallitsemattomasta maahanmuutosta.
Aikooko hallitus ja ministeri puuttua ongelmien juurisyihin eli tähän hallitsemattomaan
maahanmuuttopolitiikkaan maahanmuuttopolitikkaa tiukentamalla [Puhemies: Aika!] sen
sijaan, että pyritään paikkailemaan pelkkiä ongelmia?

12.31 Aila Paloniemi kesk (vastauspuheenvuoro): Arvoisa rouva puhemies! Turvapai-
kanhakijoiden kohtelusta ja turvapaikkapäätösten teosta keskustellaan edelleenkin vilk-
kaasti. Vähemmälle huomiolle mielestäni tässä keskustelussa on jäänyt tasa-arvonäkökul-
ma: Miehet saavat helpommin työlupia, naiset ja lapset jäävät laittomiksi maassaolijoiksi
ja ovat näin täysin miehestään riippuvaisia. Työnteon kieltäminen naisilta vie pohjan toi-
veelta saada valitusteitse lupa koko perheelle jäädä Suomeen. Jossain vaiheessa Migri
myös ohjeisti, että turvapaikanhakijataustaiset henkilöt saavat tehdä töitä niin kauan kuin
he ovat Suomessa, mutta ilmeisesti tämä ohjeistus on nyt muuttunut — tällaista tietoa tuol-
ta kentältä tulee.

Ja vielä yksi asia: 2 500 euroa kuukaudessa pitäisi ansaita, jotta on kelpoinen olemaan
suomalaisessa työelämässä. Pienissä kunnissa kantasuomalainenkaan ei tienaa 2 600:aa
euroa nettona kuukaudessa.

12.32 Maria Tolppanen sd (vastauspuheenvuoro): Arvoisa puhemies! Poliisien määrä on
myöskin minulla huolenaiheena. Tulen isosta maakunnasta Pohjanmaalta, ja siellä saattaa
sitten varsinkin viikonlopun aikana, jos on kaksi partiota liikkeellä, kestää puolesta tunnis-
ta tuntiin, että päästään tapahtumapaikalle.

Toinen ongelma on sitten sellainen, joka tulee muuten Pohjanmaan poliisin neuvottelu-
kunnasta: me haluaisimme kuorma-autoihin vastaavanlaisen kääntymisäänen kuin tulee
silloin, kun peruutetaan, koska raskas liikenne aiheuttaa paljon onnettomuuksia ja siellä jää
lapsia ja varsinkin pyöräilijöitä alle.

Ja sitten vielä kolmas asia on tämä maahanmuuttajien palkan määrä, haluaisin siihen
kommentoida lisää. Arvoisa ministeri, oletteko tietoinen siitä, että suurin osa suomalaisis-
ta tienaa bruttona alle 2 000 euroa kuukaudessa? Silti me vaadimme muilta ihmisiltä, jotka
tulevat tänne, 2 500 euron palkkaa. Esimerkiksi kokkipoika tienaa, [Puhemies koputtaa]
kun on valmis ja pääsee töihin, 1 500 euroa [Puhemies: Aika!] kuukaudessa.
39



Pöytäkirjan asiakohta PTK 87/2018 vp
12.33 Markku Eestilä kok (vastauspuheenvuoro): Arvoisa puhemies! Päinvastoin kuin
edustaja Kari, joka on huolissaan pikkutarkasta liikennevalvonnasta, itse olen todella huo-
lissani järjestäytyneestä rikollisuudesta, huumausainerikollisuudesta ja siitä, että nämä
nuoret, jotka huumausaineitten koukkuun sitten joutuvat, eivät pääse ajoissa hoitoon sil-
loin, jolloin tuloksia vielä olisi. Se vaatii rahaa, ja nyt menee raha vähän väärään paikkaan.
On hyvä, että poliisit saavat lisää resursseja, mutta se ei riitä. Johtajien tehtävä on määri-
tellä yhteiskunnan pahimmat ongelmat. Ne eivät suinkaan ole pikkuinen ylinopeus, enem-
mänkin pitäisi valvoa sitä, missä kunnossa ihmiset yleensä ajavat autoa.

Mutta se ongelma on — ja tämä viesti tulee nyt poliisilta itseltään ja valveutuneilta kan-
salaisilta — että poliisit eivät enää jouda selvittämään omaisuusrikoksia, siihen liittyy bul-
vaanien käyttö normaaleissa liiketoimissa, joita pyörittää järjestäytynyt rikollisuus. He ei-
vät enää jouda ihmisten varkauksia ja muuta selvittelemään, mutta näyttää siltä, että susien
perässä heillä on aikaa mennä, ja sitten liikennevalvontaan kyllä resursseja [Puhemies: Ai-
ka!] riittää.

Toinen varapuhemies Tuula Haatainen: Nyt annetaan ministerille vastaus, 2 minuuttia.
— Ministeri Mykkänen, olkaa hyvä.

12.35 Sisäministeri Kai Mykkänen: Arvoisa puhemies! 22 puheenvuoroa, ei varmasti
kaikkiin ehdi vastata. — Ensinnäkin vielä tähän kaksoiskansalaisuuskysymykseen, jonka
useampi teistä nosti esiin. Toistan selvyyden vuoksi, että maali on sama: ne henkilöt, joilla
on vaaraksi oleva ulkomaansidonnaisuus, joka voi olla muun muassa kaksoiskansalaisuus,
eivät ole sopivia sotilasvirkoihin Rajalla eivätkä Puolustusvoimissa. Se voidaan todeta tur-
vallisuusselvityksellä tai sitten kiellolla, jolla on erivapaus. Rajan osalta olemme toden-
neet, että turvallisuusselvityksellä päästään eteenpäin ja sen signaalivaikutus Suomen kan-
salaisiin, joilla on myös toinen kansalaisuus, on pienempi, ja tämän takia valmistelemme
sitä. Mutta ei missään nimessä kompromissata sitä turvallisuuspuolta tässä asiassa. [Mika
Kari: Mutta ministeriksi sopii!] — Ministerin määritelmät tai pätevyysvaatimukset ja ni-
mityskäytäntö tulevat suoraan perustuslaista, ja en lähde puuttumaan nyt siihen, miten sen
kanssa pitäisi toimia, mutta varmasti ministereihin kohdistuu voimakas huomio, jolla kyllä
läpivalaistaan myös nämä asiat.

On aivan totta, että poliisin pitkän aikavälin kehys ei riitä tämän maan turvallisena pitä-
miseen, jos katsotaan pidemmälle. Tämä hallitus on nyt lopettanut poliisien määrän piene-
nemisen — kiitos kommenteista siihen liittyen — mutta kysymys, joka varmasti ensi ke-
väänä täällä on, riippumatta siitä, ketkä istuvat aitiossa ja ketkä tällä puolella, on, että mi-
ten seuraavat viisi vuotta turvataan kehys edes 7 200 poliisimiehen tasolle, johon nyt on
myös Poliisiammattikorkeakoulun koulutusmäärät laskettu. Sitä pitäisi kasvattaa siitä tie-
tysti useilla sadoilla ylöspäin, se on selvä, mutta se on meidän kaikkien yhteinen haaste.

On myös niin, että tarvitaan uudenlaista teknistä valvontaa, tarvitaan ennaltaehkäisevää
työtä, tarvitaan sitä, että kytketään vaikkapa täällä metron ja kauppakeskusten valvontaka-
merat poliisin johtokeskukseen, ja näin poispäin. Tarvitaan nettipoliisityötä, ja on ihan
hyvä kysymys, pitäisikö tälle puolelle kouluttaa myös muunlaisia rekrytointikanavia pit-
kin kuin pelkästään Poliisiammattikorkeakoulun normaalipuolta pitkin.

Tulorajat täällä muutama nosti esiin maahanmuuton osalta. Sanoisin ensinnäkin, että ne-
hän määritellään sosiaali- ja terveysministeriön johdolla ja riippuvat siitä perheen koosta ja
tilanteesta. Ja kun väitetään, että Suomi olisi tässä eri kastissa muihin Pohjoismaihin näh-
40



Pöytäkirjan asiakohta PTK 87/2018 vp
den, niin kyllä meillä nykylainsäädännön pohjalta — joka pitkälti tämän hallituksen myötä
myös vielä tarkistettiin — on sinänsä edellytys, että henkilö pystyy myös elättämään [Pu-
hemies koputtaa] sen oman perheensä, ja se on sinänsä minusta ihan kohtuullinen tässä
kohtaa. [Eva Biaudet: Se raja on kyllä korkeampi meillä!]

Toinen varapuhemies Tuula Haatainen: Jatketaan debattia.

12.37 Maria Guzenina sd (vastauspuheenvuoro): Arvoisa puhemies! Minullakin oli
asiaa näistä lähipoliiseista. Itse kasvoin 80-luvun Espoossa, jossa lähipoliisi oli hyvinkin
läsnä, ja silloin ei ollut tätä valtaisaa maahanmuuttoaaltoa, joka muutama vuosi sitten tän-
ne Suomeen ulottui.

Lähipoliisi voi todellakin läsnäolollaan vaikuttaa hyvin merkittävästi ihmisten turvalli-
suudentunteeseen, toimia ennalta ehkäisevänä tekijänä myöskin siellä yhteisöissä. Paljon
tulee tällä hetkellä yhteydenottoja etenkin ikääntyneiltä ihmisiltä mutta myöskin nuorten ja
lasten vanhemmilta, että mihin on lähipoliisi kadonnut. Lähipoliisilla on aidosti vaikutta-
vuutta siellä, missä he liikkuvat. He paitsi luovat siihen yhteisöön eräänlaista liimaa myös
kiertävät myöskin kouluja ja valistavat, eli tämä työ on äärimmäisen arvokasta. Nyt kysyi-
sin ministeriltä: miten varmistatte, että tämä tärkeä ja vaikuttava lähipoliisin työ saadaan
jälleen kunniaan ja näkymään siellä ihmisten piirissä?

12.38 Juho Eerola ps (vastauspuheenvuoro): Arvoisa rouva puhemies! Muutama päivä
sitten silmiini sattui Maikkarin uutinen, jonka mukaan, jos oikein muistan, melkein 40 pro-
senttia Saksassa tehdyistä murhista on ulkomaalaistaustaisten tekemiä. Saksan asukkaista
ei kuitenkaan lähellekään 40 prosenttia ole tällaisia, joten melkoinen yliedustus heillä on.
Samanlaisia lukemia seksuaalirikoksista on ympäri Eurooppaa. No, Ruotsissa puolestaan
paloi viime kesänä paitsi metsiä myös autoja, joita näissä maahanmuuttajalähiöissä poltet-
tiin enemmän kuin koskaan. Joka puolella läntistä Eurooppaa on islamistisen terrorin uhka
kohonnut, ja näitä maahanmuuttajien, toisen polven maahanmuuttajien, tekemiä terrorite-
koja on tällä vuosikymmenellä tapahtunut enenevässä määrin. Ja edelleen joka vuosi kas-
vavat Suomessakin maahanmuuttoon liittyvät kustannukset, jos eivät suorat, niin epäsuo-
rat kustannukset. Sen sijaan sitten sellaisissa maissa, mitä kovasti paheksutaan, niin kuin
vaikka Puolassa ja Unkarissa, tämäntapaista ongelmaa ei ole ollenkaan. [Puhemies koput-
taa] Mistä arvelette, arvoisa ministeri, että tämä johtuu?

12.39 Ulla Parviainen kesk (vastauspuheenvuoro): Arvoisa puhemies! Jatkan vielä tuos-
ta ennaltaehkäisevästä työstä — täällä ovat jo useat edustajat siitä maininneet. Poliisi on
erittäin arvokas oppilashuoltotyön mukana ja myöskin laillisuuskasvattajana kouluissa.
Tämä koulupoliisijärjestelmä oli aivan mainio ja kannatettava järjestelmä, mutta resursse-
ja valitettavasti on siitä jouduttu siirtämään pois. Toivoisin, että se palautuisi.

Mutta sitten palaan vielä näihin kylmäasemiin. Tuossa en äsken huomannut ministeriltä
vastausta siihen, tuleeko nyt nämä niin sanotut kylmäasemat miehitettyä uudelleen, kun
saatiin lisää resursseja. Ja toinen on sitten näihin pitkiin etäisyyksiin liittyvä: minua on aina
mietityttänyt, kun pelastushelikopteriasia on tuonut ratkaisua näihin pitkiin etäisyyksiin,
onko missään vaiheessa harkittu, että Suomen Lapissa olisi poliisihelikopteri käytössä,
niin että nämä etäisyydet lyhenisivät tai ainakin nopeutuisivat sitten helikopteritoiminnan
kautta.
41



Pöytäkirjan asiakohta PTK 87/2018 vp
12.41 Jukka Kopra kok (vastauspuheenvuoro): Arvoisa rouva puhemies! Täytyy osoit-
taa ministerille kiitokset siitä, että hän on tarmokkaasti hoitanut tehtäväänsä ja saanut mer-
kittäviä parannuksia talousarvioon, kehityshankkeisiin ja lainsäädäntöhankkeisiin, muun
muassa lisää poliisin virkoja.

Erityisen kiinnostavaa oli kuulla ministerin avauspuheenvuorosta turvapaikkahakemus-
ten uusintahakujen rajoittamisesta. Meillähän on tällä hetkellä tuhansia, kai yli 4 000, uu-
sintahakemusta, ja jotkut kuulemma hakevat jo seitsemättä kertaa turvapaikkaa. On sel-
vää, että jos tällainen ruljanssi pyörii, niin siinä väärällä tavalla käytetään hyväksi meidän
turvapaikkajärjestelmää ja väärällä tavalla nämä hakijat käyttävät hyväksi meidän hyvän-
tahtoisuuttamme. Olisi hyvä kuulla yksityiskohtia, millä tavoin tämä rajoittaminen etenee.

Edelleen tästä kaksoiskansalaisuusasiasta toteaisin, että, edustaja Biaudet, tämä ei ole
ideologinen kysymys vaan tämä on hyvin pragmaattinen kysymys, [Eva Biaudet: Ei todel-
lakaan ole!] kuten edustaja Torvisen puheenvuorosta kuulimme käytännön esimerkin. Esi-
merkiksi Venäjän rikoslaki ei tunnista kaksoiskansalaisuutta. Venäjän rikoslain mukaan
Suomen valtion turvallisuuselimissä työskentelevä henkilö syyllistyy maanpetokseen ja
näin ollen on siellä rangaistustoimenpiteiden ja tutkinnan kohteena välittömästi ottaessaan
viran vastaan. [Eva Biaudet: Tämä ei ole kaksoiskansalaisuuskeskustelun ydin vaan si-
vuasia!]

12.42 Timo Harakka sd (vastauspuheenvuoro): Arvoisa puhemies! Kysyisin ministerin
kantaa harmaan talouden selvittelyyn ja ohjelmaan. Niistähän ei tässä budjetissa oikeas-
taan ole sanaakaan, joten puhutaan sitten ehkä mieluummin jo seuraavan hallituksen toi-
menpiteistä. Kuten muistatte, ne eivät ole olleet tämän hallituksen tärkeysjärjestyksessä
kovin korkealla. Määrärahoja aluksi jopa supistettiin mutta sitten kovan paineen alla pa-
lautettiin. Ja sitten vähän pitkin hampain perustettiin harmaan talouden seurantaryhmä,
jonka vetovastuu tuli sisäministeriölle. Siinä ei ole sinänsä mitään pahaa, mutta siinä vai-
heessa, kun on talousrikostutkinta- ja poliisiasia, on menetetty jo paljon. Itse asiassa suurin
osa niistä 21 toimenpiteestä, joita esimerkiksi SDP on esittänyt harmaan talouden torjun-
taan, sijoittuu jo paljon ennen tätä vaihetta. Siksi kysyisin ministeriltä, miten näette, että
tämä toiminta pitäisi tehokkaammin organisoida, minkälaisia resursseja pitäisi antaa ja
kuuluisiko se jonkun muun kuin sisäministeriön vetovastuulle.

12.43 Katri Kulmuni kesk (vastauspuheenvuoro): Arvoisa rouva puhemies! Olisi erit-
täin tärkeää, kuten monet kollegat ovat täällä todenneet liittyen poliisiresursseihin, että nyt
haasteellisille ja harvaan asutuille alueille saataisiin resursseja lisää. Minäkin kyllä nyt pe-
räänkuulutan: Esimerkiksi Enontekiön kunnassa tällä hetkellä mielestäni siis perustuslail-
linen takaus turvallisuudesta ei toteudu, kun siellä ei ole poliisipartiota olemassa. 8 000 ne-
liökilometrin kokoisella alueella ei ole yhtään poliisia. Meillä on Lapissa useita kuntia,
joissa ei viikonloppuisin ole poliisia. [Mika Kari: Keskustahallituksen aikana!] Miten näi-
den alueiden tilannetta nyt pystytään parantamaan lisämäärärahalla?

Sitten tähän kaksoiskansalaisuuskysymykseen: ei ihminen syntyperälleen voi mitään, ja
on varmasti myös niin, että ei ole syytä vaikkapa länsirajan tai pohjoisrajan partiointia vai-
keuttaa sen takia, että sattuisi olemaan kaksoiskansalainen, joten arvostan kyllä ministerin
linjaa tässä asiassa. [Mika Kari: Pitää puhua pääministerin kanssa!]
42



Pöytäkirjan asiakohta PTK 87/2018 vp
12.44 Jari Ronkainen ps (vastauspuheenvuoro): Arvoisa rouva puhemies! Minäkin ha-
luan yhtyä kiitoksiin siitä, että poliisien määrää ollaan lisäämässä. Kentälle saadaan kym-
meniä uusia virkoja, joista erityisesti haja-asutusalueiden virat ovat kipeästi kaivattuja.
Kuitenkin tiedetään tämä Suomen turvallisuustilanne, se on muuttunut. Talousarvioesityk-
sen lisävirat eivät riitä, ja olemme edelleen kaukana pohjoismaisesta tasosta.

Kesällä sosiaali- ja terveysministeriö lähetti lausuttavaksi luonnoksen hallituksen esi-
tyksestä uudeksi asiakas- ja potilaslaiksi. Luonnoksessa esitetään ensihoitajille sellaisia
voimankäyttöoikeuksia, jotka ovat aiemmin kuuluneet vain poliisille. Ensihoitajat olisivat
kuitenkin edelleen jäämässä ilman sellaista lainsuojaa, mikä esimerkiksi poliisilla on. Ky-
synkin ministeriltä: onko tässä kyse sisäministeriön ja sosiaali- ja terveysministeriön yh-
teisestä projektista, jolla helpotetaan poliisin kenttätyötä tekemällä ensihoitajista eräänlai-
sia varttipoliiseja?

12.45 Ari Jalonen sin (vastauspuheenvuoro): Arvoisa puhemies! Tämä ensihoitajien oi-
keusturva oli minunkin ensimmäisessä kysymyksessäni, ja ymmärrän, että kahdessa mi-
nuutissa ei 22 puheenvuoron kysymyksiin keretä vastaamaan, mutta toivottavasti tulee pe-
lastustoimen alalle vastauksia.

Minimit ovat harvinaisen usein käytännössä muuttuneet normaaliksi. Pelastustoimen
ohjeistuksen mukaan hyvin moni kunta toimii sillä minimivahvuudella, mikä on esimer-
kiksi savusukellusohjeessa määritelty — kemikaalisukellusohje olisi tietenkin parempi ja
niin edespäin. Pitäisikö pelastustoimelle nyt tässä muutoksessa määritellä kuitenkin mini-
mi, millä nostettaisiin tätä kokonaismäärää? 

Ja toistan kysymykseni siitä koulutusuudistuksesta, sen, jonka ytimenä on [Puhemies
koputtaa] AMK-tasoinen koulutus.

12.46 Matti Semi vas (vastauspuheenvuoro): Arvoisa rouva puhemies! Jäin miettimään
asiaa, mistä nyt ei tässä ole vielä pahemmin puhuttu, eli hätäkeskuksen tilannetta. Itse pää-
sin kesällä kuuntelemaan hätäkeskuksen puheluita, liittyen tiettyyn rikosasiaan, ja tunnis-
tamaan sieltä soittajaa. Kun kuulin niitä puheluita siitä, mitä oli tapahtunut, niin jäin miet-
timään sitä henkilömäärää, millä he tekevät töitä, ja sitä, minkälaisessa ahdingossa ne työn-
tekijät ovat siellä. Minulla on semmoinen muistikuva, että heillä oli tarve 360 työntekijäl-
le, ja työntekijämäärä siellä hätäkeskuksessa on huomattavasti alle sen tällä hetkellä. Sitä
tässä ei ole mainittu yhtään. Jäin miettimään sitä, kuinka he jaksavat tehdä sitä työtä ali-
miehityksellä, kun he joutuvat myös oikeassa hätätilanteessa antamaan ensitietoa, ensioh-
jetta ja ensiapua ja neuvomaan hädässä olevia ihmisiä. On todella raskasta ja kovaa työtä
olla ensimmäisenä siinä antamassa se ensimmäinen apu paikan päälle. Mitenkä ja missä
vaiheessa tähän asiaan meinataan ministeriön kautta puuttua?

12.48 Juha Pylväs kesk (vastauspuheenvuoro): Arvoisa puhemies! Minäkin liityn kiitte-
lijöihin tästä poliisien lisämäärärahasta. Aika oleellisesti poliisien näkyvyys vaikuttaa kan-
salaisten turvallisuudentunteeseen, ja mitä enempi poliisit näkyvät, sitä oleellisemmin
myös tämmöinen yhteiskuntarauha säilyy.

Minäkin jäin kuuntelemaan sitä vastausta liittyen näihin kylmäasemiin, siihen, miten
ihan oikeasti tämä lisämääräraha ja poliisimäärien lisääntyminen saadaan näkymään myös
siellä harvaan asutuilla alueilla ja miten ne kylmilleen jääneet poliisitalot ihan oikeasti saa-
vat sitä miehitystä.
43



Pöytäkirjan asiakohta PTK 87/2018 vp
12.48 Veera Ruoho kok (vastauspuheenvuoro): Arvoisa puhemies! Viranomaistyö ja tie-
donvaihto on olennaista, kun halutaan ennaltaehkäistä esimerkiksi syrjäytymistä tai itse ri-
koksia. Samoin yhteistyö eri hallinnonalojen välillä on tärkeätä.

Joskus kuitenkin kulkeutuu meidän kansanedustajienkin tietoon tapauksia, että sosiaali-
viranomaisilla tai terveysviranomaisilla olisi jo semmoista tarpeellista tietoa, minkä kuu-
luisi olla poliisilla, mutta tieto ei vain kulje. Mistähän tämä johtuu? Onko se vain sitä, ettei
uskalleta kertoa, vai onko siinä sitten muu luottamuspula kysymyksessä? Pidän äärimmäi-
sen tärkeänä, että viranomaisten välillä tieto kulkisi.

12.49 Joona Räsänen sd (vastauspuheenvuoro): Arvoisa puhemies! Kun käydään nyt tätä
keskustelua poliisien määrästä, on hyvä pohtia myös sitä, mihin sitä määrää tarvitaan. Sii-
hen on kaksi tärkeintä asiaa. Ensimmäinen on ennaltaehkäisy eli se, että rikoksia ei tehdä ja
että yleinen turvallisuudentunne on suuri. No, sitten on tämä toinen, mikä liittyy siihen, että
joka tapauksessa kun rikoksia tehdään, niin miten ne selvitetään. Ja tässähän niitä muutok-
sia on tapahtunut. Jos me katsomme näitä selvittämisprosentteja, niin mehän olemme tu-
lossa siihen, että noin puolet rikoksista jää selvittämättä. Puolet rikoksista jää selvittämättä
— kun otetaan rikoslakirikoksista lukuja ja otetaan siitä liikennerikokset pois — ja tämä on
aika pysäyttävää. Jopa nämä perinteisesti korkean selvittämisprosentin rikokset, mitkä
ovat liittyneet vaikkapa henkeen ja terveyteen ja mitkä on sataprosenttisesti selvitetty, nyt
tulevaisuudessa enää 90-prosenttisesti selvitetään. Tämä kertoo sen, minkä takia poliisien
määrää pitää pystyä nostamaan lähelle pohjoismaista tasoa, ja tässä toivottavasti löytyy nyt
semmoista yhteistä tahtoa myös tämän talon sisältä, [Puhemies koputtaa] että riippumatta
ensi vaalien tuloksista tämä sitten etenee ensi vaalikaudella.

12.50 Leena Meri ps (vastauspuheenvuoro): Arvoisa rouva puhemies! Olisin kysynyt mi-
nisteriltä tästä Irakin passidelegaatiosta. Saan siitä edelleen paljon kysymyksiä, kuten koko
perussuomalaisten ryhmä, ja erityisesti hämmästystä aiheuttaa se, että meillä on ollut ai-
kaisemmin kielteisen turvapaikkapäätöksen saaneiden palautusten esteenä se, että henki-
löillä ei ole ollut passia. Olisin nyt kysynyt: voisiko tämä sama delegaatio tuoda passit
myös näille henkilöille? Sitten on ollut myös julkisuudessa kannanottoja, että Suomen vi-
ranomaiset eivät osallistu tähän, mutta kai meillä nyt joku sananvalta on siihen, keitä tänne
tulee mitäkin toimia tekemään?

Toinen kysymykseni koskee sitä, että meillä oli perustuslakivaliokunnassa käsittelyssä
laillisuusvalvojien kannanotto ja vuosikertomus, ja esitutkinnan laadusta on tullut paljon
kanteluita, että ei välttämättä tule tutkinnan aloittamisesta kunnollisia päätöksiä. Onko
tämä saavuttanut ministerin?

12.51 Markku Eestilä kok (vastauspuheenvuoro): Arvoisa puhemies! Edustaja Joona
Räsänen piti minun mielestäni hyvän puheenvuoron juuri siitä, mihin pitäisi kiinnittää huo-
miota: mihin poliisin resurssit kohdennetaan? Ja niin kuin äsken puheenvuorossani tote-
sin, ihmiset ja poliisit itse ovat jo osittain turhautuneita siitä, että kun tulee omaisuusrikok-
sia, niin niitä ei oteta edes tutkittavaksi, kun ei ole resursseja, mutta jossakin muualla po-
liisilla kuitenkin on aikaa olla. Ja raskin tämän ihan suoraan eduskunnan täysistunnossa sa-
noa, että ministerin pitäisi kiinnittää huomiota tähän, että mitä siellä poliisin sisällä tapah-
tuu. Ei sitä voi pelkästään Poliisihallituksen määrättäväksi antaa, koska siellä näkyy ole-
van omat arvot.
44



Pöytäkirjan asiakohta PTK 87/2018 vp
Mutta kysyn ministeriltä: kun täällä lukee liikennevalvonnan tuottavuudesta, että sehän
nousee tämän kirjan mukaan 25 prosenttia, ja kun jo nyt tiedetään, että hyvin suuri osa kan-
salaisista kokee pienet ylinopeudet rahastuksena, niin onko tarkoitus entistä enemmän
mennä semmoisille tietyömaille, missä liikennemerkki ilmoittaa, että täällä on tietyö käyn-
nissä, mutta siellä ei ole ketään ja ihmiset luonnollisesti ajavat vähän kovempaa, niin saa-
daan taas suoritteita lisää? [Puhemies koputtaa] Jos se siihen suuntaan menee, niin lain
kunnioitus laskee entisestään.

12.53 Timo V. Korhonen kesk (vastauspuheenvuoro): Arvoisa puhemies! Kuten todet-
tua, tämä moniulotteinen turvallisuusympäristömme muuttuu monella tavalla, ja on pakko
todeta, että koko ajan entistä haastavammaksi. Ministeri viittasi tässä omassa äskeisessä
puheenvuorossaan tuleviin vaaleihin. Olette hoitanut tätä ministerin tehtävää ansiokkaasti,
ja kun tiedetään, että sisäisen turvallisuuden työ on hyvin pitkäjänteistä, rohkenen kysyä
tässä vaiheessa: kun ajatellaan nyt tulevia vaaleja ja tulevaa hallitustyötä, mitkä olisivat tei-
dän terveisenne tulevalle hallituskaudelle tämän sisäisen turvallisuuden työn hoitamisesta?

12.53 Mika Kari sd (vastauspuheenvuoro): Arvoisa rouva puhemies! Eduskunnan hallin-
tovaliokunta on parlamentaarisessa yksimielisyydessä esittänyt huolensa poliisimäärära-
hoista ja poliisimäärästä ja vaikuttavuudesta, niin kuin edustaja Eestilä hienosti tässä toi
esiin vaikuttavuutta, poliisityön vaikuttavuutta, tuloksellisuutta. Sitä näkökulmaa on tuotu
esiin, että jollain parlamentaarisella tavalla meidän pitäisi pystyä varmistamaan sellainen
silta yli vaalikausien, etteivät poliisien määrärahat olisi joka eduskunnassa se meidän kaik-
kien yhteinen huoli vaan että me voisimme yhdessä ratkaista jonkunlaisen tulevaisuusku-
van poliisille.

Valitettavasti joudun olemaan vähän negatiivisella tuulella sanoessani sen, että ihan
kaikki kehut tälle hallitukselle poliisin määrärahoista eivät nyt osu ihan oikeaan kohtaan.
Täällä jo aikaisemmin tuli esiin, että meillä on 159 poliisia vähemmän kuin silloin, kun
tämä hallitus aloitti. Siihen on omat syynsä. Alkoholilaki vei meiltä poliiseja 130 htv:tä al-
koholilain tuomiin ongelmiin, ja näin ollen käytännön tasomäärässä vaikuttavuuden näkö-
kulmasta on miinusta lähes 300. [Puhemies koputtaa] Arvoisa ministeri, pitäisikö meidän
tehdä parlamentaarisesti jotain?

12.55 Sami Savio ps (vastauspuheenvuoro): Arvoisa puhemies! Hallituksen päättämättö-
myys syksyllä 2015 maahanmuuttokriisin hoidossa aiheutti miljardiluokan lisälaskun. Tätä
laskun todellista loppusummaahan meistä kukaan ei varmasti tiedä, mutta varovaisestikin
arvioituna se on ollut satoja miljoonia euroja joka vuosi, [Timo Harakka: Kuka oli halli-
tuksessa?] ja tämä kaikki näkyy edelleen valtion budjetissa muun muassa vastaanottokes-
kusten menoina, samoin muillakin momenteilla. [Timo Heinonen: Perussuomalaiset oli
hallituksessa! — Timo Harakka: Oltiinko me siellä hallituksessa?] Tilanne on rauhoittunut
toki kolmessa vuodessa jonkin verran, mutta julkisuudessa olleiden tietojen mukaan sisä-
ministeriössä varaudutaan peräti 100 000 turvapaikanhakijan tuloon Suomeen. Määrä on
todella huikea verrattuna ennätysvuoden 2015 yli 32 000 turvapaikanhakijaan. Tämän si-
säministeriön kauhuskenaarion toteuttaminen kriisiyttäisi Suomen talouden, monenlaisis-
ta kerrannaisvaikutuksista puhumattakaan. [Eva Biaudet: Kukahan sen talouden kriisiyt-
tää?] Sisäministeri Mykkänen, pelkän kriisin jälkihoidon sijaan, johon edeltäjänne, minis-
teri Orpo, valitettavasti vuonna 2015 tyytyi, teidän tulee kiireesti [Puhemies koputtaa] oh-
45



Pöytäkirjan asiakohta PTK 87/2018 vp
jeistaa virkamiehiänne ryhtymään ennaltaehkäiseviin [Puhemies: Aika!] toimiin. Oletteko
siihen [Puhemies: Aika!] valmis?

12.56 Timo Heinonen kok (vastauspuheenvuoro): Arvoisa rouva puhemies! En ota sii-
hen kantaa, pitääkö poliitikoille ja kansan valitsemille henkilöille tehdä turvallisuusselvi-
tyksiä, mutta on totta, että lojaalisuus on toki paljon laajempikin asia kuin pelkästään kan-
salaisuuskysymys. Mutta niin kuin edustaja Kopra hyvin toi esille sen ongelman ennen
muuta Venäjän suhteen, niin se on sellainen, jota täytyy vakavasti pohtia, ja täytyy miettiä
esimerkiksi vastavuoroisuusperiaatetta, että voisiko se olla se ratkaisu tässä.

Meillä on pitkä itäraja EU:lla mutta ennen muuta myös Suomella. Kun EU on nyt teke-
mässä 10 000 hengen rajavalvontajoukkoja, joissa pääpainona näytti ainakin Junckerin pu-
heissa olevan Välimeri, niin kysyisin teiltä, arvoisa sisäministeri: tekeehän Suomi kaikken-
sa sen eteen, että näistä joukoista ja niiden varusteista osa varataan myös maarajavalvon-
taan?

12.57 Maria Tolppanen sd (vastauspuheenvuoro): Arvoisa puhemies! Nyt vähän aikai-
sempaan asiaan, mistä täällä puhuttiin, elikkä huumausaineisiin. Ihmettelen suuresti, että
rikostorjunnan puolella ei ole minkäänlaista tavoitetta ensi vuodelle laitettu huumausaine-
rikosten selvittämiseen tai paljastamiseen. Huumerikosten määrä on joka tapauksessa kas-
vamassa, addiktien määrä on kasvanut, ja he ovat nuorentuneet, jo jopa 11-vuotiaat käyt-
tävät suonensisäisiä aineita. Sen lisäksi ovat muuntohuumeet, joita me emme valitettavasti
kunnolla tunne. Huumepuolella asia on niin, että me emme tiedä kaikkea, mitä tapahtuu,
me tulemme jälkijunassa. Nyt me olemme tilanteessa, missä meidän olisi pitänyt olla viisi
vuotta sitten. Ja tämähän on ongelma, kun nämä muuntohuumeet tulevat pääsääntöisesti
ulkomailta ja ne voidaan tilata netistä. Arvoisa ministeri, toivoisin, että löytyisi rahaa sii-
hen, että pystyttäisiin ainakin tämä nettitilaaminen lopettamaan. Se on aivan yksinkertaista
— niin yksinkertaista, että jopa minä osaisin tehdä sen.

12.58 Kari Tolvanen kok (vastauspuheenvuoro): Arvoisa rouva puhemies! Muutama
sana pelastustoimesta. Kun nyt valitettavasti tehtiin päätös, että täältä pääkaupunkiseudul-
ta pelastuskoulutus siirretään sinne Kuopioon, niin haluan varmistaa, että onhan nyt kehit-
teillä se, että ensihoitokoulutus säilyy sillä korkealla tasolla, millä se täällä on, työssäoppi-
minen säilyy samalla tasolla, erityisolosuhteisiin perehdyttäminen säilyy samalla tasolla.
Edustaja Jalonen jo kysyi tästä pelastusalan koulutusuudistuksesta. Onko tämä ammatti-
korkeakoulu-uudistus millä tasolla, ja onko tarkoitus muiden turvallisuusviranomaisten
kanssa yhdistellä moduuleja?

Toinen asia on pelastusalan johtaminen. Nyt, kun tai jos maakuntauudistus tulee, tulee
maakunnallinen pelastuslaitos, ja nythän ollaan jo hakeutumassa tuolla pelastuspuolella
yhteistyöhön ilman tätä uudistusta, yhteisiä tilannekeskuksia ynnä muita. On huomattu,
että yhdenmukaisuus on valttia pelastusalalla, muun muassa toimintamallien, kaluston ja
toiminnan suhteen. Mikä tulee olemaan jatkossa ministeriön rooli tässä ohjaajana, jotta
saadaan yhdenmukaiset toimintamallit, yhdenmukainen [Puhemies koputtaa] vahva am-
mattitaitoinen toiminta koko Suomeen?

Toinen varapuhemies Tuula Haatainen: Tässä on vielä kaksi debattipuheenvuoroa, ja
sitten ministerille vastaus.
46



Pöytäkirjan asiakohta PTK 87/2018 vp
12.59 Sari Tanus kd (vastauspuheenvuoro): Arvoisa rouva puhemies! Myös minä olisin
halunnut kysyä ministeriltä: minkälaisia panostuksia tässä liian pienin resurssein toimivas-
sa ja varsin haasteellisessa toimintaympäristössä toimiville poliiseille on satsattu nimen-
omaan poliisien jaksamisen parantamiseksi? Edustaja Semi nosti tässä jo aiemmin tätä ky-
symystä esiin. Paitsi siellä puhelimen päässä myös kentällä tilanteet ovat hyvin haasteelli-
sia tänä päivänä, mutta sen lisäksi on nettirikollisuus ja sen parissa työskenteleminen. Täs-
sä ajattelen seksuaalirikosasioita ja esimerkiksi lapsiin kohdistuvaa rikollisuutta, seksuaa-
lista rikollisuutta, jota poliisit selvittelevät siellä netissä. Esimerkiksi kuvamateriaali on
erittäin raastavaa, ja ei ole niin kovaa poliisia, etteikö se ihon alle menisi, ja kun he tekevät
tämänkin tyyppistä työtä, niin millä tavalla on ajateltu, että panostetaan paremmin poliisi-
en jaksamiseen? Tiedän, että tälläkin hetkellä on paljon poliisin vahvuudessa heitä, jotka
suunnittelevat alan vaihtoa, [Puhemies koputtaa] ja ammattitaidon hävittäminen olisi huo-
no asia.

13.00 Pia Viitanen sd (vastauspuheenvuoro): Arvoisa puhemies! Edustaja Kari muistutti
kyllä ihan oikeasta asiasta: kun muutenkin poliisien määrä on liian alhainen, niin samaan
aikaan tätä ongelmaa on vielä lisätty sillä, että hallitus teki tämän alkoholiuudistuksen, [Ari
Jalonen: Mistä ei ne kauhuskenaariot ole toteutuneet!] ja esimerkiksi taksiuudistus ja kaik-
ki tämä lisäävät kyllä tarvetta poliisien voimavaroille. Se on varmasti aivan selvää.

Puhemies! Pyysin tämän puheenvuoron vielä korostaakseni sitä lähiöasiaa ja nimen-
omaan siinä mielessä, että lähiöt ovat kuitenkin 1,5 miljoonan ihmisen koti ja jokaisella
näistä ihmisistä on oikeus hyvään, miellyttävään ympäristöön ja olla ylpeä omasta asuina-
lueestaan. Haluaisinkin puhua tästä asiasta nimenomaan myönteisessä lähiöhengessä: ke-
hitetään myönteistä lähiöhenkeä. Siihen liittyvät nimenomaan nämä lähiöreinikaiset juuri
siitä näkökulmasta, että he ovat tuttuja ja turvallisia ja tarvittaessa vähän jöötäkin pitävät,
jos siltä tuntuu, että sellaista tarvitaan. Siksi korostan, että on tärkeää se henki [Puhemies
koputtaa] ja lähestymiskulma on tärkeä ja myös yhteistyö niiden muiden hallinnonalojen
kanssa.

Toinen varapuhemies Tuula Haatainen: Nyt annamme ministeri Mykkäselle vastauspu-
heenvuoron. 5 minuuttia, olkaa hyvä.

13.01 Sisäministeri Kai Mykkänen: Arvoisa puhemies! Kiitoksia sekä runsaista että asi-
allisista, relevanteista, osuvista huomioista kaikin päin.

Tässä edustaja Korhonen kysyi, mitkä ovat terveiset seuraavaa kautta ajatellen. Se on
tietysti isompi tehtävä, mutta kyllä minä nostaisin ensimmäiseksi, jos aidosti puhutaan,
sen, mihin moni teistäkin puuttui, että meidän täytyy tässä turvapaikkaperusteisessa maa-
hanmuutossa pystyä siirtymään hallittuun järjestelmään, jossa me maksimoimme sinänsä
aidosti vainoa pakenevien auttamisen, ja pystyä minimoimaan hallitsematon, väärinkäy-
töksiä ja salakuljetusta lietsova järjelmä, jollainen valitettavasti tämä nykyinen rajan yli ta-
pahtuva monessa lieveilmiössään on.

Tähän liittyen edustaja Ruoho tässä kysyikin, miten EU toimii. No, tällä hetkellä, kun
me täällä keskustelemme, Salzburgissa pääministeri Sipilä ja muut päämiehet keskustele-
vat samasta asiasta. Kesäkuun lopussa onneksi saatiin yllättävän selkeä linjaus, jossa en-
simmäistä kertaa Eurooppa-neuvosto linjasi, että siirrytään hakuun, joka tapahtuu Euroo-
pan ulkopuolella olevissa maihinnousukeskuksissa ja Euroopassa jo olevien tai sinne pää-
47



Pöytäkirjan asiakohta PTK 87/2018 vp
tyvien osalta kontrolloiduissa eurooppalaisissa keskuksissa sen sijaan, että ihmiset itse ha-
keutuvat eri maihin ja syntyy erilaisia eroja maiden välillä ja niin edelleen. Mutta helpom-
min sanottu kuin tehty. Nyt on aivan keskeistä, että tämän talven aikana Eurooppa pystyy
sen tekemään yhdessä, muuten tämä kaatuu kansallisvaltiokohtaiseksi, mikä Suomen ta-
paiselle maalle, erityisesti itään päin katsoen, on ehdottomasti huonompi ratkaisu, jos yk-
sin olemme sen edessä. Mutta voi olla niin, että hallitusneuvotteluiden vaiheessa meidän
täytyy kansallisesti myös katsoa ihan uusin silmin tätä rajan yli tapahtuvaa turvapaikanha-
kua ja siirtyä enemmän siihen, että emme todella rajan yli nykyiseen tapaan hakumenette-
lyä mahdollista ja otamme paljon suuremman määrän sitten pakolaiskiintiön kautta. [Eva
Biaudet: Kun Suomeen tulee niin hirveesti turvapaikanhakijoita!] Tästä olen myös puhu-
nut. Kun täällä edustaja Halmeenpää viittasi allekirjoittaneen puheisiin, niin koskaan en
ole puhunut, että Suomi kymmenkertaistaisi kiintiöpakolaisensa, vaan EU, jossa siis Rans-
ka ja Saksa eivät tällä hetkellä ota juuri mitään, ja aina olen sitonut sen kiintiöpakolaisuu-
den kasvattamisen siihen, että meillä päästään tästä rajan yli tapahtuvasta eroon. Ja kuten
siinä edustaja Halmeenpää siteerasi kirjoittamaamme hallituksen budjettiriihipöytäkirjaa,
niin aivan oikein, siinäkin sidoimme sen siihen, että jos EU pystyy toimeenpanemaan ra-
jan ylittävän haun siirtymisen pakolaisleireiltä tapahtuvaan kiintiöpakolaisuuteen, niin sil-
loin me myös Suomena olemme valmiita tarkastelemaan sitä pakolaiskiintiön määrää.

Tämä liittyy myös palautuksiin. Eli kyllähän meidän budjettivälys on sellainen, että hel-
posti 100 miljoonaa euroa ensi vuonnakin olisi vähemmän menoja maahanmuuttoon ja
enemmän käytettäväksi sitten vaikkapa poliisin, Rajan menoihin, jos meillä pystyttäisiin
siirtymään siihen, että otetaan nimenomaan ne vainoa pakenevat jo alusta lähtien. Meillä
on henkilöitä uusintahakemuskierteessä, valituskierteessä — en syyllistä hakijoita, heillä
on varmasti perusteltu oma syynsä, monella vaino, joillakin joku muu syy siihen, että tän-
ne hakeutuvat ja käyttävät kaikki keinot, mitä meidän oikeusjärjestelmämme suo. Mutta
jos tämä järjestelmä olisi toisenlainen, niin se olisi myös keino siihen kestävään poliisin ke-
hyksen nostamiseen, kestävään rajojen suojelemiseen ja niin edelleen. Siihen meitä kaik-
kia kannustan kiinnittämään huomiota. [Eva Biaudet: Silloin prosessien pitää olla parem-
pia!]

Edustajat Viitanen, Guzenina, Parviainen, kiitos lämpimistä huomioista korttelipoliisi-,
lähipoliisitoimintaan. Kävin Varissuolla Turussa, jossa lähipoliisi Jauhiainen erityisen esi-
merkillisenä tapauksena käyttää suuren osan päivästään 1 200 oppilaan koulussa, jossa
muuten vieraskielisten osuus on jo 60 prosenttia, ja toimii yhteisöjen kanssa ja on vaikut-
tanut merkittävästi siihen tilanteeseen, että se on pysynyt varsin rauhallisena. Pansiosta on
kuulemma paljon enemmän keikkoja kuin Varissuolta, vaikka tilanne on muuttunut tähän
suuntaan. [Pia Viitanen: Varissuolla minäkin kävin aikoinaan!] Tämä on todella konsepti,
josta myös pitkälti lähti se, että me lähdimme panostamaan tähän lähipoliisiin ne muuta-
mat kymmenet virat, joilla ensi vuonna nyt laajennetaan tätä kokeilua. Tämän osalta, kun
meillä on täällä ihmisiä, jotka toimivat myös sosiaali- ja terveyssektorilla, on erittäin tär-
keää, että tämä tiedonvaihto sitten myös pykälien tasolla olisi nykyistä mahdollisempaa
suhteessa lastensuojeluun, suhteessa sosiaalityöhön ja terveydenhuoltoon ja kouluihin.
Tällä hetkellä turhan usein opettaja ei oikein tiedä, voiko kertoa poliisille, jos oppilasryh-
mä oireilee, ja meidän pitää kääntää tämä turvallisuus tässä kyllä ykköseksi.

Edustaja Harakka viittasi harmaaseen talouteen. Tältä osin sanon vain, että ulkomaisen
työvoiman hyväksikäyttöriskihän meillä kasvaa, kun yhä useampia on vailla oleskelulu-
paa Suomessa. Tämän osalta työnantajarikkomusten voimistaminen — minusta aika suo-
48



Pöytäkirjan asiakohta PTK 87/2018 vp
raviivaisesti 3—5 vuoden liiketoimintakielto, jos jää kiinni ulkomaisen työvoiman hyväk-
sikäytöstä. Tätä hallitus nyt valmistelee mahdollisuuksien puitteissa.

Tämän lisäksi täällä moni edustaja nosti esiin harva-alueiden kysymykset. Todella val-
mistellaan kymmenien virkojen lisäyksiä niin Lapissa kuin monella muulla alueella. Ai-
van varmasti samalla kaikkia ongelmia ei tulla ratkaisemaan, niin että ei voida yliodotuk-
sia nostattaa, mutta jokaisen Suomen kunnan alueella pitää pystyä vasteajat pitämään koh-
tuullisina. Siellä, missä tällä hetkellä tuntuu, että ne ovat erityisen korkeita, ne tulevat ensi
vuonna laskemaan.

Ja koptereista Lapissa kysyttiin. Satuin itse pääsemään Rajavartioston kopterilla muun
muassa Enontekiön poliisitilannetta katsomaan, ja siellä onneksi sinänsä virka-apu toimii.
Meillä on sisäministeriöllä ilmavoimat, joita kutsutaan Rajavartiostoksi, ja poliisi toimii
yhtenä joukkueena Rajan kanssa. Tässä ei ehkä suurta ongelmaa ole, etteivätkö meillä ole
resurssit onneksi ristiin käytettävissä.

Vielä viimeiseksi: Edustaja Heinonen nosti Frontexin, joka on myös iso asia, jos se läh-
tee toteutumaan näin isona, 10 000 henkilön ja rahassa mitattuna 6 miljardin euron jouk-
kona seuraavassa EU-kehyksessä. On erittäin tärkeää, että silloin se palvelee Suomen itä-
rajaa ja toimii delegoitujen, lähetettyjen virkojen pohjalta, jotka ensisijaisesti esimerkiksi
ulkorajavartiossa toimivat kunkin kansallisen rajavartioston palveluksessa, ja silloin kun
on tarvetta painopistesuuntiin, niin EU yhdessä puolustautuu uhkia vastaan.

Toinen varapuhemies Tuula Haatainen: Näin ollen sisäministeriön hallinnonala on kä-
sitelty. Keskustelu ja asian käsittely keskeytetään. 

Istunto keskeytetään, ja sitä jatketaan kello 16.

Keskustelu keskeytettiin kello 13.08.

————

Keskustelua jatkettiin kello 17.04.

Puhemies Paula Risikko: Siirrytään takaisin 2. asiakohtaan, ja siellä meillä on seuraavan
ministerin esittely.

Ministeri Saarikko, olkaa hyvä, enintään 5 minuuttia. [Hälinää] — Sopiiko ministerille
aloittaa?

17.04 Perhe- ja peruspalveluministeri Annika Saarikko: Arvoisa rouva puhemies! Pa-
hoittelut tästä tilanteen vaihtumiseen liittyvästä kohinasta. Vasta nyt huomasin pyyntönne.
— On ilo saada esitellä, arvoisa puhemies, eduskunnalle oman vastuualani osalta sosiaali-
ja terveysministeriön pääluokkaa, jonka toisen osion esittelee tietysti kollega Mattila. Jos
keskityn nyt pelkästään osioon, joka liittyy peruspalveluministerin vastuualueeseen, ja
teen siitä muutaman noston. Sopiiko, arvoisa puhemies, vielä tiedustella, montako minuut-
tia olette varannut tälle? [Puhemies: Viisi.] — Kiitos.

Ensinnäkin yksittäisinä nostoina on hyvä tuoda esiin kaikkein ajankohtaisin, tänä päivä-
nä annettu valtioneuvoston esitys, joka liittyy ensi vuoden budjettiin valmisteluvarojen
osalta, eli korkeakouluopiskelijoiden terveydenhuoltojärjestelmän muutokseen, joka tar-
koittaa meidän monien pitkään esillä pitämää ammattikorkeakouluopiskelijoiden pääsyä
49



Pöytäkirjan asiakohta PTK 87/2018 vp
samojen opiskelijaterveydenhuollon palveluiden piiriin. Ensi vuoden budjetin osalta tähän
toiminnan laajennukseen on varattu valmistelurahaa 3 miljoonaa euroa, Kelan toimintaku-
luihin vielä pieni osuus lisäksi. Tarkoitus on, että samaan aikaan sote- ja maakuntauudis-
tuksen kanssa myös tämä niin kutsuttu uusi YTHS-lainsäädäntö astuu voimaan. 

Mitä tulee sote-uudistukseen laajemminkin — jota parhaillaan eduskunta ansiokkaasti
ja perusteellisesti käsittelee — niin olen hyvilläni siitä, että hallitus teki budjettiriihessään
päätöksen, että valmistelurahat käytännön sote-työhön 18 maakunnassa on varattu alkupe-
räisten suunnitelmien mukaisesti siitä huolimatta, että aikataulun viivästymisestä johtuen
sote pääsee aloittamaan maakuntien vastuulla vasta vuodesta 21 eteenpäin, ja siitä liukuen
tulee voimaan valinnanvapauden osuus.

Arvoisa puhemies! Äskeisessä kyselytuntikeskustelussa viitattiin myös toiseen pitkään
esillä olleeseen eduskunnan yhteistä tahtotilaa osoittavaan päätökseen, joka liittyy rinta-
maveteraanien asemaan. Veteraaneille tuetaan ensi vuoden budjetissa yhteensä 218,7 mil-
joonaa euroa, ja osana tätä ratkaisua on ensi vuoden loppupuolella voimaan astuva uusi
lainsäädäntö, joka liittyy rintamaveteraanien saattamiseen yhdenvertaiseen asemaan so-
tainvalidien kanssa. Kyseessä on minusta merkittävä parannus veteraanien palveluihin.
Tällä myös vähennetään tämän hetkistä tilannetta, joka liittyy kotipaikasta riippuvaan eri-
arvoisuuteen. Rintamaveteraaneilla on siis oikeus palveluihin samalla tavalla kuin invali-
deilla, ja kunnilla on oikeus laskuttaa kustannukset Valtiokonttorilta vastaavasti kuin so-
tainvalidien osalta. Tämä on budjettilaki eduskunnan syksyohjelmassa.

Arvoisa puhemies! Nostan esiin vielä pari tärkeää teemaa. Toinen liittyy täällä maa- ja
metsätalousministeriön pääluokan yhteydessä keskusteltuun maatalouden tilanteeseen.
Olen hyvilläni siitä, että tämän vaalikauden aikana on käynnistetty niin kutsuttu Välitä vil-
jelijästä -hanke, jolle nyt budjettiriihi ja ensi vuoden talousarvio tekivät esityksen jatkora-
hoituksesta. Tällä viitataan ennen kaikkea käytännönläheiseen tukeen tukalassa tilanteessa
oleville maanviljelijöille esimerkiksi ohjaamalla heitä terapiaan ja auttamalla sosiaalitur-
vakysymysten tai velkaantumiseen liittyvien huolten kanssa. On tärkeää, että kuivuuteen ja
maatalouden kannattavuuskriisiin pystymme vastaamaan myös sosiaalipolitiikan keinoin,
muutenkin kuin perinteisen lomitusjärjestelmän kautta, jota toki myös ensi vuodelle rahoi-
tetaan.

Arvoisa puhemies! Tasa-arvoministerin salkun osiosta nostan esiin kokonaisuuden, joka
liittyy tämän vaalikauden isoon painopisteeseen tasa-arvotyössä: lähisuhdeväkivallan tor-
juntaan ja auttamistyöhön tilanteissa, joissa henkilö kohtaa väkivaltaa omassa kodissaan.
Haluamme tälle Suomessa nollatoleranssin, ja niin kauan kuin tämä tavoite on saavuttama-
ton, on arvokasta, että turvakotitoiminnan rahoitusta vahvistetaan korottamalla määrära-
haa ensi vuonna taas pari miljoonaa euroa ylöspäin, niin että se nousee nyt jo liki 20 mil-
joonaan euroon ja palveluiden saavutettavuus paranee. 

Lisäksi nostan, arvoisa puhemies, esiin rokotusohjelman. Rokotteet puhuttavat meitä
kaikkia paljon myös siksi, että rokotekriittisyys on kasvanut ja sitä kautta rokotekattavuus
on valitettavalla tavalla alentunut. Tätä emme mielestäni voi hyväksyä. Influenssarokottei-
den osalta me jatkossa rahoitamme lasten influenssarokotukset kuuteen ikävuoteen asti. 

Arvoisa puhemies! Viimeisimpänä kokonaisuutena tiiviisti tutkimus. Suomalaisen sosi-
aali- ja terveydenhuollon tulevaisuuden, meidän kaikkien paremman hoidon lähtökohta on
tutkimustyö. Siksi on tärkeää, että me rahoitamme uuden sosiaali- terveydenhuollon tieto-
jen käyttöä hallinnoivan lupaviranomaisen perustamista, perustamme ensi vuonna uuden
lääkekehityskeskuksen, laitamme sen liikkeelle. Nämä liittyvät terveysalan kasvustrategi-
50



Pöytäkirjan asiakohta PTK 87/2018 vp
aan. Erityisen ilahtunut olen päätöksestä, joka liittyy sosiaalialan osaamiskeskusten rahoi-
tukseen, ja valtion rahoituksesta niin sanottuun EVOon, jossa terveydenhuollon yksiköi-
den yliopistotasoista tutkimusta rahoitetaan ensi vuonna 21 miljoonalla eurolla.

Puhemies Paula Risikko:  Tässä ihan tiedustelen semmoista, että haluaisiko ministeri
Mattila pitää nyt tässä esittelypuheenvuoron. Olisiko sille estettä, että kuultaisiin Mattila
myöskin? Ainakin omasta kokemuksestani tiedän, että tässä sosiaali- ja terveysministeriön
sektorissa menee aina vähän sekaisin, että mikä kuuluu kenellekin. Joten jos teille, hyvät
kollegat, vain sopii, niin tehdään näin. — Ministeri Mattila, olkaa hyvä.

17.10 Sosiaali- ja terveysministeri Pirkko Mattila: Kiitoksia, arvoisa puhemies, no-
peasta reagoinnista! 

Hallinnonalan osuus valtion talousarvioesityksessä vuodelle 2018 on 15 miljardia eu-
roa, joka on runsas neljäsosa valtion talousarviosta. Määrärahaesitys on 6 miljoonaa euroa
vuoden 2018 varsinaista talousarviota pienempi, ja menojen lasku aiheutuu pääosin työlli-
syyden kasvusta. 

Sosiaali- ja terveysministeriön talousarvioesitys puuttuu eriarvoistumiseen. Tämä nä-
kyy muun muassa vähimmäismääräisten päivärahojen ja takuueläkkeen korotuksena sekä
adoptio- ja monikkoperheiden, rintamaveteraanien sekä yrittäjien perheenjäsenten aseman
parannuksena. 

Eriarvoisuuden vähentämiseksi ja ensisijaisen etuuden painottamiseksi korotetaan vä-
himmäismääräiset sairaus- ja vanhempainpäivärahat, kuntoutusraha ja erityishoitoraha
työmarkkinatukea vastaavalle tasolle. Päivärahat nousevat arviolta 80 euroa kuukaudessa.
Tästä aiheutuvat kokonaiskustannukset valtiolle ovat noin 18,9 miljoonaa. Takuueläkettä
korotetaan arviolta 9 euroa kuukaudessa. Lisäksi eläketukea, nuorten kuntoutusrahaa sekä
ammatillisen kuntoutuksen vähimmäismääräistä päivärahaa korotetaan, ja eläkkeen lepää-
mään jättämisen raja nousee vastaavasti takuueläkkeen tasolle. Nämä kustannusvaikutuk-
set ovat noin 10 miljoonaa euroa.

Sairauspäivärahan 55 päivän omavastuu poistetaan ja sairauspäivärahaa maksetaan kai-
kille vähintään vähimmäismääräisenä, mistä menoja koituu 4,4 miljoonaa euroa. Sairaus-
päivärahassa on vuosia ollut sääntö, jonka mukaan tuloton tai hyvin pienituloinen ihminen
on voinut saada sairauspäivärahaa vasta 55 päivän omavastuuajan jälkeen. Sairauspäivära-
ha on kuitenkin perustuslain mukaista perustoimeentulon turvaa, jonka pitäisi olla ensisi-
jaista sairauden aikana. Se, että henkilö ei työkyvyttömyytensä 55 ensimmäisen päivän ai-
kana ole saanut lainkaan sairauspäivärahaa, lisää myös toimeentulotuen tarvetta. Tämä
omavastuusäännös on ollut epäyhdenvertainen ja epälooginen, sillä muita sairausvakuu-
tuslain mukaisia päivärahoja maksetaan aina vähintään vähimmäismääräisenä ilman tätä
55 päivän omavastuuta. Perusteluita tälle poikkeamiselle on siis ollut vaikea löytää. Jo
SATA-komitea kiinnitti tähän epäkohtaan huomiota, ja nyt se jää historiaan. Tämä on
myös järjestelmän näkökulmasta askel oikeaan suuntaan. Kansalaisten olisi tärkeä päästä
oikeiden etuuksien ja palvelujen piiriin mahdollisimman varhaisessa vaiheessa. 

Vaikeassa asemassa olevien nuorten opiskelun ja työllisyyden tukemiseksi lievenne-
tään nuorten ammatillisen kuntoutuksen kriteerejä. Nuorten kuntoutusrahaa maksetaan jat-
kossa niin sanottuna osallistumistulona koko kuntoutuspäätöksen ajalta. Näin nuori voi
keskittyä kuntoutumiseen eikä jää byrokratian hampaisiin.
51



Pöytäkirjan asiakohta PTK 87/2018 vp
Lääkekorvausten vuosiomavastuurajaa alennetaan kymmenillä euroilla. Valtionosuus
tästä on 5 miljoonaa euroa.

Arvoisa puhemies! Eläketuen piiriä eli Lex Lindströmiä ehdotetaan laajennettavaksi
koskemaan uusia ikäluokkia, ja näin eläketukea voisi halutessaan hakea 60 vuotta täyttä-
nyt ja 5 vuotta työttömänä ollut henkilö. Tämän Lex Lindström -kakkosen ehdot ovat sa-
mat kuin ensimmäisen. 

Lisäksi sairausvakuutuskorvauksen maksamista julkisissa tiloissa annettuun yksityi-
seen hoitoon ja maatalousyrittäjien eläkevakuutusmaksujen viivästyskoron väliaikaista
alentamista jatketaan. Kilpailukykysopimukseen liittyen työnantajan sosiaaliturvamaksua
alennetaan. Asumisperusteisen sosiaaliturvalainsäädännön uudistuksessa ehdotetaan usei-
ta selkeytyksiä, joissa säädetään maahan ja maasta muuttavien Suomen kansalaisten ja ul-
komaalaisten sosiaaliturvan määräytymisestä. Muutokset vähentäisivät valtion menoja
puolella miljoonalla eurolla. 

Sairausvakuutuslain vanhempainpäivärahojen määräytymistä koskevia säännöksiä täs-
mennetään siten, että ansiotyönä ei jatkossa pidetä kunnallisen luottamustehtävän hoita-
mista. Muutoksen johdosta vanhempainpäiväraha voitaisiin maksaa täysimääräisenä niiltä
päiviltä, kun vanhempi on luottamustehtävissä.

Lisäksi yrittäjien perheenjäsenten oikeutta työttömyysturvaan helpotetaan muuttamalla
niin kutsutun ei-omistavan perheenjäsenen asema yrittäjästä palkansaajaksi. 

Lyhytkestoisen työn vastaanottamista helpotetaan. Työttömyysetuuden sovittelussa siir-
rytään nykyisestä tulon ansainta-ajankohdan mukaisesta sovittelusta tulon maksatusajan-
kohdan mukaiseen sovitteluun. 

Ja kuten kollega totesi, veteraaneja tuetaan yhteensä 218,7 miljoonalla eurolla. Jatkossa
rintamaveteraaneille kohdennetaan samat kotiin vietävät palvelut kuin sotainvalideille.

Lisäksi asevelvollisuutta suorittaessa vammautuneille sekä asevelvollisuutta suorittaes-
sa kuolleen lähiomaisille säädetään uusi lisäkorvaus.

Puhemies Paula Risikko:  No niin, arvoisat edustajat, nyt meillä on debattimahdollisuus.
Pyydän niitä kansanedustajia, jotka haluavat esittää näille ministereille kysymyksiä tai
kommenttia, nousemaan seisomaan ja painamaan V-painiketta. Aloitetaan sosiaali- ja ter-
veysvaliokunnan puheenjohtajalla. — Edustaja Kiuru, olkaa hyvä.

17.15 Krista Kiuru sd (vastauspuheenvuoro): Arvoisa puhemies! Kiitos mahdollisuudes-
ta kommentoida ensi vuoden budjettia. Uskon, että tilanne on vielä vakava talouden tasa-
painottamisen suhteen, mutta kyllä on pakko sanoa tässä salissa, ja ihan kovaan ääneen, se,
että jos talouskasvu kuitenkin on selkeästi kohenemaan päin, niin kyllä jonkinlainen käde-
nojennus olisi pitänyt tehdä niille ihmisille, jotka hyvin pienestä ovat antaneet. 

Perusturvaan liittyvät heikennykset ja säästöt tällä hallituskaudella aivan varmasti hor-
juttavat ihmisten uskoa siihen, näemmekö me täällä eduskunnassa, kuinka tiukilla ihmiset
tosiasiallisesti ovat. Siltä osin, ministeri Mattila, uskon, että te olette kyllä meille täällä
eduskunnassa selityksen velkaa siitä, miksi talouskasvun hedelmiä tälläkin kertaa budjetin
yhteydessä tässä nimenomaisessa keltaisessa kirjassa tuntuu menevän moniin muihin paik-
koihin. Niille ihmisille, jotka vähistään antoivat tämän hallituskauden alussa, pääministeri
Sipilä lupasi, että ne vähätkin pienet jyvät palautetaan takaisin, kun talous taas vetää. Mik-
si näin ei tehty?
52



Pöytäkirjan asiakohta PTK 87/2018 vp
17.17 Lea Mäkipää sin (vastauspuheenvuoro): Arvoisa puhemies! Täällä on hyviäkin
esityksiä — kuten ministerit Saarikko ja Mattila kertoivat — niin kuin se, että vähimmäis-
päivärahaa ja takuueläkkeitä korotetaan, otetaan toisen asteen oppimateriaalilisä ja varus-
miehille maksettaisiin kertaluontoinen haittakorvaus, mikäli hän vahingoittuu, tai sitten
omaisille, mikäli hän kuolee. Ministeri Saarikolla on myös päihteitä käyttäville äideille
tämä 3 miljoonaa, se on erittäin tärkeätä, ja myös turvakotitoimintaan muutama miljoona. 

Erittäin ahdistuneena olen lukenut näistä lastensuojelun toimenpiteistä. Viime vuonna
oli kodin ulkopuolelle sijoitettuna 17 000 lasta, ja nyt on lehdistä ja joka puolelta luettu,
mitä meidän lapsemme ja nuoremme saavat kohdata tuolla koulukodeissa tai yksittäisissä
palvelukodeissa. Voisitteko, ministeri Saarikko, sanoa, mitenkä tähän voidaan puuttua?
Että jos pitäisi saada hoitoa, niin monet lapset elävät siellä niin kuin vankilassa. Tämä on
järkyttävää lukea ja tunnistaa. 

17.18 Anneli Kiljunen sd (vastauspuheenvuoro): Arvoisa puhemies! Ministeri Saarikol-
le: On aivan totta, että te olette panostanut omaishoitoon kärkihankeitten muodossa ja olet-
te kehittänyt myös perhehoitoa tukemaan omaishoitoa. Minulla on ollut mahdollisuus seu-
rata sitä, ja perhehoidon tukeminen omaishoidossa on ollut aivan huikea menestys.

Mutta nyt minun täytyy todeta se, että nyt ongelmaksi on tullut se, että sote-alueilla on
rakennettu yhteisiä omaishoitoon liittyviä kriteereitä, ja tämän seurauksena on syntynytkin
aivan uudenlainen ongelma eli se, että nämä kriteerit ovat tulleet tiukemmiksi, minkä seu-
rauksena nyt omaishoitosopimuksia ei enää jatketakaan, vaan niitä irtisanotaan, minkä seu-
rauksena meillä on suuri joukko omaishoitajia, jotka ovat pudonneet tämän tukijärjestel-
män ulkopuolelle. Tämä on harmillinen asia. Tästä syystä olen vaatinut esimerkiksi sitä,
että omaishoitajille pitäisi antaa vahvempi juridinen asema, jotta he eivät joudu tällaiseen
tilanteeseen, mikä nyt on syntymässä. Siinä mielessä haluaisin teille antaa palautetta tästä,
mistä tässä äsken kyselytunnillakin puhuttiin. 

17.19 Heli Järvinen vihr (vastauspuheenvuoro): Arvoisa rouva puhemies! Oli ilo kuulla
kyselytunnilla, että, ministeri Saarikko, pidätte tärkeänä sitä, että vanhustenhuoltoon saa-
taisiin sekä lisää käsiä että lisää rahaa. Kuitenkin, jos ajatellaan tulevaa sote-uudistusta,
asiantuntijat uskovat ja arvioivat, että vanhustenhuollosta ja sen kustannuskehityksestä
joudutaan leikkaamaan jopa miljardi euroa. Sen takia olisi nyt tärkeää saada nopeasti lisä-
rahoitusta sinne, jotta olisi mistä leikata. Eli miten te huomioitte tämän kustannuskehityk-
sen? Meillä nimittäin on maakuntia, joissa jopa kolmasosa väestöstä on yli 65-vuotiaita jo
seitsemän vuoden kuluttua. 

Arvoisa puhemies! Haluan tämän puheeni ja tämän pöytäkirjalausunnon myötä pahoi-
tella sitä, että olen aiemmin puheessani käyttänyt väärää lukua, mikä aiheutui siitä, että
Yleisradion uutisessa oli virhe sekä radiolähetyksessä että nettikirjoituksessa. Se on sittem-
min pyynnöstäni [Puhemies koputtaa] sinne korjattu ja oikaistu, mutta nyt sanomani luke-
ma on oikea, eli kolmasosa väestöstä Etelä-Savossakin tulee olemaan yli 65-vuotiaita. 

Mutta miten tämä rahoitusongelma hoidetaan, jottei se leikkaus [Puhemies: Aika!] tule
liian kovaksi?

17.21 Aino-Kaisa Pekonen vas (vastauspuheenvuoro): Arvoisa puhemies! Talous kas-
vaa, ja siitä on tässäkin salissa iloittu tällä viikolla monessa puheenvuorossa, mutta kasvun
hedelmiä ei ole jaettu mielestäni reilusti, ja monet ihmiset ovat syystäkin pettyneitä ja su-
53



Pöytäkirjan asiakohta PTK 87/2018 vp
rullisia hallituksen päätöksiin. Teillä olisi ollut nyt kaikki mahdollisuudet perua indeksi-
jäädytykset, jotka olette tehneet, ja se olisi hyödyttänyt edes vähän kaikista pienimmillä tu-
loilla elävien ihmisten arkea, mutta siihen teidän tahtonne ei valitettavasti riittänyt. Halli-
tuksen kehysriihen päätösten mukaan lääkkeiden omavastuurajan alentamiseen kohdenne-
taan nyt 5 miljoonaa euroa vuonna 2019, ja tämä vaikuttanee lääkekorvauksen omavastuu-
seen muutamilla euroilla, jos oikein olen ymmärtänyt. Mutta hallitus on kuitenkin kulu-
neella vaalikaudella kohdistanut lääkekorvausjärjestelmään jo 150 miljoonan euron
leikkaukset, ja lääkkeiden vuosiomavastuun alentamiseen käytetyt 5 miljoonaa ovat nyt 3
prosentin kompensaatio tehtyihin leikkauksiin. Onko tämä teidän mielestänne reilu kor-
vaus lääkkeitä paljon käyttäville?

17.22 Sari Tanus kd (vastauspuheenvuoro): Arvoisa rouva puhemies! Ministerille kiitos
ensinnäkin siitä, että sotaveteraanit ovat viimein päässeet saman palvelun piiriin kuin so-
tainvalidit. Se on kauan odotettu uudistus. Monia muitakin mukavia uutisia siellä tuli,
muun muassa pienempiin vanhempainpäivärahoihin ja muihin tämmöisiin etuuksiin on
pieniä nostoja tullut. Mutta haluaisin kysyä: Miten muutoin esimerkiksi ikäihmisiin satsaa-
misen laita on? Miten on paljon puhutun laadukkaan saattohoidon laita ja siihen satsaami-
sen laita, että kaikille sitä tarvitseville kaikkialla Suomessa on tarjolla laadukas saattohoi-
to? Entä sitten toisaalta: Mitkä ovat mielestänne satsaukset siihen, että syntyvyys saatai-
siin nousemaan? Me tarvitsemme maassa enemmän vauvoja, tulevia työntekijöitä ja veron-
maksajia. Mitä ajattelisitte vauvabonusrahasta, 1 000 euroa syntyvälle vauvalle kertasatsa-
uksena? Saisimmeko tällä esiin nostamallani ehdotuksella nuoremmat vanhemmat [Puhe-
mies koputtaa] hankkimaan aiemmin ja enemmän vauvoja?

Puhemies Paula Risikko:  Pysytään minuutissa, niin saadaan mahdollisimman paljon näi-
tä.

17.23 Pekka Puska kesk (vastauspuheenvuoro): Arvoisa rouva puhemies! Hallituksen
budjetti on hyvä ja tähtää velanoton loppumiseen, mikä turvaa jatkossa sosiaaliturvan ja
koulutuksen vahvistamisen. Samalla on voitu jonkin verran parantaa kaikista heikoimmas-
sa asemassa olevien etuuksia ja tehdä eräitä muita uudistuksia. Tätä pääluokkaa koskee tie-
tysti eniten sote-uudistus, jonka toteuttaminen on nyt välttämätöntä, jotta seuraavalla kau-
della voidaan tehdä tarpeellinen sosiaaliturvan kokonaisuudistus, entistä oikeudenmukai-
semmin ja vahvemmin hyödyttää tarpeessa olevia. Tämä sote-uudistus on siitäkin syystä
syytä saada pois pöydältä, että päästäisiin taas toteuttamaan muutakin terveyspolitiikkaa
kuin palvelujen kehittämistä. Tämä on erityisen tärkeää koko väestön ja myös ikääntyvien
terveyden edistämisen kannalta.

Lopuksi haluaisin korostaa tutkimuksen ja asiantuntemuksen merkitystä, mikä koskee
erityisesti THL:n ja kliinisen tutkimuksen rahoitusta ja terveystietojen tehokkaampaa hyö-
dyntämistä. Loppukommenttina erityiskiitokset kunniavelan maksusta veteraaneille ja
YTHS-uudistuksesta, [Puhemies koputtaa] joka on tänään hallituksessa edennyt.

17.24 Sari Raassina kok (vastauspuheenvuoro): Arvoisa puhemies! Hyvät ministerit, ha-
luan kiittää vahvasta panostustyöstä erityisesti lääkealan kehittämiskeskuksen perustami-
seksi. On tärkeää, että suomalainen osaaminen ja siihen liittyvä vahva tutkimus- ja tuote-
kehitystyö saavat arvoisensa panostuksen myös valtion erityistoimenpiteinä. Tältä alueel-
54



Pöytäkirjan asiakohta PTK 87/2018 vp
ta meille on syntynyt uusia kansainvälisiä vientituotteita, muun muassa hormonikierukka
kerää kiitosta ympäri maailmaa, ja uskon, että alueelta voi löytää myös uusia vastaavanlai-
sia menestystarinoita. On tärkeää panostaa myös kansalliseen genomikeskukseen, ja myös
biopankkitoiminnan koordinointi on tärkeää. Haluan kuitenkin tuoda esille myös sen, että
nämä kolme edellä mainittua kansallista keskusta ovat saaneet vahvasti huomiota mutta
kansallinen neurokeskus on jäänyt vähemmälle huomiolle ja myös painoarvolle budjetti-
kirjassa. Muistisairauksien ja muiden neurologisten sairauksien edetessä, lisääntyessä vä-
estön ikämuutoksen kautta olisi tärkeää myös, [Puhemies koputtaa] että tuo toiminta saa-
taisiin vakiinnutettua.

17.25 Veronica Rehn-Kivi r (vastauspuheenvuoro): Arvoisa puhemies, värderade tal-
man! Hallituksen painopiste sosiaali- ja terveydenhuollossa on muun muassa ennaltaeh-
käisyssä ja lasten ja perheiden hyvinvoinnissa, hyvä niin. Neuvoloissa tehdään Suomen pa-
rasta sosiaali- ja terveydenhuollon ennalta ehkäisevää työtä, ja neuvolat vastaavat myös sii-
tä, että lapset saavat kansalliseen rokotusohjelmaan kuuluvat rokotteensa. Mutta viime ai-
koina kuitenkin on tullut ilmi, että rokotuskattavuus on joillakin alueilla Suomessa laske-
nut alle laumasuojan tason. 

För att vi ska uppnå en god vaccinationsnivå i hela landet behövs upplysning och effekti-
verad information. Med hjälp av detta kunde vi få en bredare vaccinationsbenägenhet
bland familjerna. För att erbjuda information och kunskap kring vaccinationer och barn-
hälsa borde ett vaccinationsupplysningsprojekt sättas igång.

Arvoisa ministeri, onko hallitus varannut resursseja tälle tärkeälle tiedotus- ja valistustoi-
minnalle? 

17.26 Arja Juvonen ps (vastauspuheenvuoro): Arvoisa rouva puhemies! Tove Jansson
kirjoitti aikoinaan kirjan Näkymätön lapsi. Lastensuojelun tilanne on Suomessa huolestut-
tava. Kirjoittaisiko Tove Jansson tänä päivänä kirjan Näkymätön vanhus? Millä tavalla, ar-
voisa ministeri ja ministerit, annatte resursseja sinne kotihoitoon? Tuntuu, että vanhenemi-
nen on synti tänä päivänä ja ikäihmisiä syyllistetään: kun te vanhenette, niin Suomikin jou-
tuu maksamaan ennätyksellisesti siitä.

Ensihoitolääkäri Teuvo Määttä on jäämässä eläkkeelle, terveisiä hänelle. Hän nosti Hel-
singin Sanomissa esiin teeman saattohoito ja oli huolissaan siitä, että hoivakodeissa ei
useinkaan tunnisteta saattohoitotilannetta. Millä tavalla tuette sitä, että hoivakodit pysty-
vät myös hyvää saattohoitoa tulevaisuudessa järjestämään?

Arvoisat ministerit, varusmiehiä koskeva uudistus — todellakin se, että he saavat va-
kuutusturvan — astuu voimaan ensi vuoden alusta, ja kiitos siitä. Tein lakialoitteen, ja kii-
tos, kaikki kansanedustajat, jotka allekirjoititte sen. Hienoa, että laki etenee, mutta voisiko
sitä soveltaa taannehtivasti? Tein siitä myös toimenpidealoitteen. Toivoisin, että voisim-
me huomioida ne varusmiehet, jotka ovat vammautuneet, loukkaantuneet, tai jos on ollut
vaikkapa kuolemantapaus, koska lakihan on [Puhemies koputtaa] myös sysäys siitä Raa-
seporin tapauksesta. 

17.27 Harry Harkimo liik (vastauspuheenvuoro): Arvoisa rouva puhemies! Kysyisin mi-
nisteri Mattilalta: Ongelma on, että vakuutuslääkäreiden päätöksistä valitetaan korkeim-
55



Pöytäkirjan asiakohta PTK 87/2018 vp
paan oikeuteen ja korkein oikeus ei saa lausuntoja lääketieteellisiltä asiantuntijoilta. Tä-
män takia vääristä vakuutuspäätöksistä tehdyt valitukset roikkuvat. Sairaanhoitopiirit kiel-
täytyvät antamasta lääkärinlausuntoja korkeimmalle oikeudelle. Mikään muukaan taho ei
tällä hetkellä niitä anna. Esimerkiksi Valvira on jäävi näitä antamaan. OM:n mukaan asiaan
ei voi nyt puuttua, koska hallituskausi on vaihtumassa, mutta eiväthän nämä oikeuteen va-
littavat potilaat voi odottaa, että hallitus vaihtuu ja ehkä jossain vaiheessa joku tekee jo-
tain. Tilanne on ollut retuperällä 10 vuotta. Nyt on korkea aika puuttua asiaan. Talousarvi-
ossa on STM:n hallinnonalalla varauduttu 189 miljoonaan virastojen ja laitosten toimin-
nan ehtoihin. Allokoidaanko tästä tarpeellinen määrä asiantuntijoille, joita korkein oikeus
käyttää?

17.29 Johanna Ojala-Niemelä sd (vastauspuheenvuoro): Arvoisa rouva puhemies! Sil-
loin kun on kiitoksen paikka, niin se on tehtävä, ja haluan lämpimästi kiittää ministeri Saa-
rikkoa Mehiläisen Länsi-Pohjan yhteisyrityksen saamasta synnytysten jatkoluvasta. Meil-
lä on iso ongelma Lapissakin, ei lapsia tahdo enää syntyä, ja nyt sitten jatkossa myös Lapin
keskussairaala varmaan tulee tämän poikkeuslupamenettelyn piiriin. Mutta on hyvä asia,
että saimme nyt jatkoaikaa neuvotella tämä asia kuntoon.

Mutta sitten huolenaiheita on myös: Nämä koelaskelmat soten ja maakuntauudistuksen
osalta osoittavat, että Lapista lähtee rahaa 33,6 miljoonaa euroa eli 187 euroa per asukas, ja
tämä on kyllä niin suuri määrä, että me emme oikein tiedä, miten me tällä jäljelle jäävällä
rahalla tulemme pärjäämään ja saamme nämä palvelut hoidettua laajassa Lapin maakun-
nassa.

Lisäksi haluan ottaa esille tämän saamelaisten erillismäärärahan, joka on ollut STM:n
momentilla, 480 000 euroa, ja jolla on hankittu sote-palveluita saamenkielisille. Voitteko
luvata, että tämä erillisraha kuitenkin säilyisi?

17.30 Ilmari Nurminen sd (vastauspuheenvuoro): Arvoisa rouva puhemies! Monet leik-
kaukset, niin indeksileikkaukset kuin asiakasmaksujen korotukset kuin lääkekorvausten
leikkaus, ovat kohdistuneet samoihin ihmisiin. Nyt erityisesti haluaisin kuulla teiltä minis-
tereiltä kakkostyypin diabeetikkojen tämän hetken tilanteesta ja korvausleikkauksesta.
Katsoin noita tilastoja, ja noin 15 000 ihmistä käytti näitä kalliimpia diabeteslääkkeitä,
joista heidän omavastuuosuutensa nousi jopa 200—400 euroa eli hyvin merkittävästi. Ja
omien kokemuksieni mukaan monet ovat saattaneet jopa jättää näitä lääkkeitä pois tai ovat
pienentäneet annostaan omatoimisesti. Tämä tietenkin lisää eriarvoisuutta eikä ole tieten-
kään hyvä, jos taloudelliset syyt aiheuttavat sen, ettei ole varaa näitä lääkkeitä ostaa. Mo-
net diabeetikot kokevat sen hirveän harmittavana. Koska he ovat usein monisairaita ja
muuta, he kokevat, että miksi tästä sairaudesta rangaistaan vielä tällä tavalla. Oletteko seu-
ranneet näitä ja oletteko arvioineet kokonaisvaikutuksia kakkostyypin diabeetikkoihin tä-
män leikkauksen johdosta?

17.31 Antti Kaikkonen kesk (vastauspuheenvuoro): Arvoisa puhemies! Täällä on muu-
tamaan kertaan jo kiitelty tätä veteraaniratkaisua, ja itsekin haluaisin tässä kohtaa tuon kii-
toksen esittää kaikille ryhmänjohtajakollegoille mutta myös kaikille eduskuntaryhmille ja
kansanedustajille ja myöskin hallituksen ministereille hyvästä yhteistyöstä tässä asiassa.
Täällä kovin harvoin ja vähän liiankin harvoin saadaan aikaan päätöksiä, mistä ollaan kaik-
ki yksituumaisia, mutta tässä meidän kunniakansalaisia koskevassa asiassa semmoinen
56



Pöytäkirjan asiakohta PTK 87/2018 vp
saatiin, ja se on hieno ja tyylikäs asia. Veteraanijärjestöt ovat jo vuosia toivoneet tätä rat-
kaisua, ja nyt se viimeinkin saadaan toteutettua. Jokainen ymmärtää, että jos tätä ei nyt hoi-
deta, niin muutaman vuoden päästä alkaa olla kyllä sitten jo liian myöhäistä. Että lämmin
kiitos kaikille asiaan myötävaikuttaneille.

Puhemies Paula Risikko: Otetaan noin kymmenen minuuttia vielä debattia, ja sen jäl-
keen ministereitten vastaus, ja sitten vielä debatti jatkuu.

17.32 Mats Löfström r (vastauspuheenvuoro): Arvoisa puhemies! Käypä hoito -suosituk-
set ovat kansallisia hoitosuosituksia, joita suomalaisten lääkäreiden tulee Valviran direk-
tiivin mukaan käyttää työssään. Suositukset laaditaan ja kehitetään sosiaali- ja terveysmi-
nisteriön rahoituksen avulla. Hoitosuosituksia ei kuitenkaan ole käännätetty ruotsiksi.
Sama pätee Pharmaca Fennica -käsikirjaan, joka on kaupallinen tuote. Tämä ruotsinkieli-
sen aineiston puute vaarantaa tänä päivänä konkreettisesti potilasturvallisuuden Ahvenan-
maalla. Eduskunnan oikeusasiamies totesi siksi vuonna 2015, että kansalliset hoitosuosi-
tukset pitää kääntää ruotsiksi. Eduskunnan oikeusasiamiehen päätöksestä on kulunut nyt
kolme vuotta, mutta ruotsinkieliset käännökset tästä aineistosta puuttuvat edelleen. Kysyn
siksi ministeri Saarikolta: milloin hallitus aikoo määrätä varoja Käypä hoito -suositusten ja
valmisteyhteenvetojen kääntämiseen ruotsiksi?

17.33 Jaana Laitinen-Pesola kok (vastauspuheenvuoro): Arvoisa puhemies! Vuonna
2017 naisten keskiansiot olivat noin 83,4 prosenttia miesten keskiansioista ja euroissa tämä
tarkoitti 600:aa euroa. Täällä budjettikirjassa lukee: ”Kolmikantaisen samapalkkaisuusoh-
jelman toteutus työmarkkinaosapuolten kanssa jatkuu.” Mitä tämä käytännössä tarkoittaa?
Kysyn ministeri Saarikolta.

Ymmärrän erittäin hyvin kokemuksesta, että varsinaiset palkka-asiat kuuluvat työmark-
kinajärjestöjen hoidettaviksi, mutta miten ministeri näkee esimerkiksi perhevapaauudis-
tuksen tarpeen naisten työmarkkina-aseman parantamisessa?

17.34 Niilo Keränen kesk (vastauspuheenvuoro): Arvoisa puhemies! Olen varsin tyyty-
väinen toimenpiteisiin kaikkein vähäosaisimpien puolesta. Näitä ovat esimerkiksi tulotto-
mien sv-päivärahan omavastuupäivien vähentäminen 55 päivästä muitten sairastavien ta-
solle, samoin pienimpien äitiys-, vanhempain- ja sv-päivärahojen nosto noin 80 eurolla
kuukaudessa. Yksinhuoltajaäitien vanhempainpäivärahapäivien lisäys isyysrahaa vastaa-
viksi on myöskin hieno asia.

Mutta, arvoisa puhemies ja arvoisat ministerit, Suomessa on kuitenkin huolestuttavaa
lapsiköyhyyttä, johon esimerkiksi lapsiasiainvaltuutettu on toistuvasti puuttunut. Olemme
varmaan yhtä mieltä siitä, että isänmaa tarvitsee lapsia. Kysynkin ministereiltä: oliko bud-
jettiriihessä ollenkaan esillä muita toimenpiteitä lapsiperheitten hyväksi, esimerkiksi lap-
silisien korjaamista?

17.35 Päivi Räsänen kd (vastauspuheenvuoro): Arvoisa rouva puhemies! Haluan antaa
hallitukselle kiitoksen yhdestä yksityiskohdasta, jota ministerit eivät tuoneet esiin, aina-
kaan en huomannut sitä. Nimittäin tässä budjettikirjassa kerrotaan, että sairauspäivärahan
55 päivän omavastuuaika poistetaan, mikä on todella hyvä uutinen ja korjaa sen loukun, jo-
hon esimerkiksi kotiäidit tai opiskelijat ovat saattaneet joutua. 
57



Pöytäkirjan asiakohta PTK 87/2018 vp
Tämä vähimmäispäivärahan poistaminen tulottomilta tuli Paavo Lipposen hallituksen
toimesta. Sitä korjattiin sitten myöhemmin niin, että omavastuuaika lyhennettiin 55 päi-
vään, mutta se on kyllä aiheuttanut aivan kohtuuttomia tilanteita eräille tulottomille henki-
löille, ja kiitos siitä, että tämä nyt poistuu. Mutta toivon, että vastaisitte tuohon edustaja Ta-
nuksen kysymykseen — [Puhemies koputtaa] siis odottaisin hallitukselta toimia siihen,
että reagoitaisiin tähän heikkoon väestökehitykseen ja syntyvyyteen.

17.36 Toimi Kankaanniemi ps (vastauspuheenvuoro): Arvoisa puhemies! Meillä on to-
della yli satatuhatta lasta, jotka elävät köyhyydessä. Ruokajonoissa on viikoittain tuhansia
ihmisiä, ja myös eläkeläisköyhyys koskettaa valtavaa määrää suomalaisia. Kysynkin nyt,
arvoisat ministerit: pystyttekö vastaamaan, mikä on vuoden kuluttua, vuoden 2019 lopus-
sa, tilanne tältä osin? Onko tilanne tämän budjetin ansiosta parantunut? Jos nyt ette pysty
vastaamaan, niin me aloitamme jaostossa ensi tiistaina virkamiestemme kuulemisen, ja toi-
von, että näihin kysymyksiin tulee heiltä vastaus — siis lapsiköyhyys, nälkäjonot ja eläke-
läisköyhyys, mitä toimenpiteitä aiotte tehdä näissä — ja vastaus siihen, kuuluuko hyvin-
vointi kaikille. Etuudet vai palvelut — niitä ei voi erottaa, vaan molempia tarvitaan. Van-
huksille erityisesti tarvitaan etuuksien parantamista ja palveluja. Sitten hallitus on valinnut
[Puhemies koputtaa] kohdennetut tukitoimet eikä indeksejä, ja pidän sitä [Puhemies: Ai-
ka!] kyllä aika perusteltuna.

17.38 Jari Myllykoski vas (vastauspuheenvuoro): Arvoisa rouva puhemies! Äskeisellä
kyselytunnilla oltiin kovasti huolissaan vanhuspalveluista. Tässä on tuotu esille omaishoi-
tajien murheet. Olisinkin kysynyt, keskusteltiinko hallituksessa siitä olennaisesta ongel-
masta, joka liittyy omaishoitajiin, jotka ovat esimerkiksi myös edunvalvojia tälle vanhuk-
selle.

Nämä ihmiset joutuvat juoksemaan terveyteen liittyvissä asioissa jalan, niin sanotusti,
lääkkeiden haussa, kun Omakanta-palveluun ei pystytä kirjautumaan. Se haittaa nimen-
omaan juuri tätä omaishoitajien työtä, se vie turhaa aikaa. Eli kysymys kuuluu: onko hal-
lituksen sisällä mietitty sitä, kuinka sinne Kelan järjestelmään saataisiin riittävästi voima-
varoja eli rahaa, että tämä tietohallinto-ongelma voidaan poistaa ja tehdä sujuvaksi ihmis-
ten ja vanhusten hoitaminen siltä osin?

17.39 Merja Mäkisalo-Ropponen sd (vastauspuheenvuoro): Arvoisa puhemies! Tällä
viikolla vietetään Muistiviikkoa, joten kaikille kollegoille hyvää Muistiviikkoa. Muistiliit-
to kannustaa kaikkia meitä tekemään muistiystävällisiä tekoja. Hallituksen toimet eivät va-
litettavasti aina sitä ole, ja viimeisin esimerkki tästä on se, että käsittääkseni hallitus ehdot-
taa ensi vuoden talousarviossa, että säästettäisiin vanhustenhoidosta yli 4 miljoonaa euroa
laatusuosituksia tarkistamalla. Olenko minä nyt ymmärtänyt tätä keltaista kirjaa oikein?
Käytännössä — jos tämä on näin — tämähän tarkoittaisi henkilöstömitoitusten laskemista
tai ammattitaitovaatimuksista tinkimistä, ja tämä taas tarkoittaisi palveluasumisessa ja yh-
teisökodissa ikäihmisten elämänlaadun heikentymistä. Tilanne on tällä hetkellä jo mones-
sa yhteisökodissa ja palveluasumisessa huono, ja oikeusasiamieshän on toistuvasti ottanut
kantaa siihen, että tilanteelle pitäisi jotain tehdä. 

Lopuksi vielä, arvoisa ministeri Saarikko, yhteisökotikin on koti. Eli tehostettu palve-
luasuminen ei ole laitosasumista, se on kotiasumista, [Puhemies koputtaa] ja sen takia minä
58



Pöytäkirjan asiakohta PTK 87/2018 vp
esimerkiksi olen aina sanonut, että välimuotoista asumista pitää olla, [Puhemies: Aika!]
laitosasumista me emme tarvitse.

17.40 Martti Talja kesk (vastauspuheenvuoro): Arvoisa rouva puhemies! Terveyden-
huollon hyvät hoitotulokset vaativat kehittämistä, ja eri tietolähteiden yhdistäminen on si-
tä, millä sitä kehitystä saadaan vietyä eteenpäin. 

Budjetissa on kasvustrategian osalla genomi- ja syöpäkeskuksen ja lääkekehityskeskuk-
sen määrärahat. Toisaalta eduskunnassa on nyt sitten paljon keskusteltu terveydenhuollon
tietojen toissijaisesta käytöstä. Näettekö, ministeri Saarikko, että uuden lupaviranomaisen
avulla saadaan turvallisuutta nykyisenkaltaiseen tutkimustoimintaan, uusien tietolähtei-
den yhdistämiseen nykyisiin tietojärjestelmiin? Ja miten näette, eli tapahtuuko tutkimus-
toiminta sitten tulevaisuudessa suomalaisten tutkijoiden toimesta, vai näettekö, että tietoja
voitaisiin hyvin käsittelemättömästi viedä esimerkiksi ulkomaille ja antaa ulkomaisen tut-
kijan käyttöön?

17.41 Mia Laiho kok (vastauspuheenvuoro): Arvoisa puhemies! Olen erityisen iloinen,
että osaamiseen ja tutkimukseen saatiin rahoitusta yli 100 miljoonaa. Erityisesti nuoret tut-
kijat on siinä huomioitu ja myöskin ammattikorkeakoulut ja erilainen innovaatiotoiminta. 

Tutkimuksella on välittömiä parannuksia tautien tunnistamiseen tai potilashoitoon. Vai-
kuttavampi hoito on sekä potilaan että yhteiskunnan etu, ja näin saavutetaan myös suoria
kustannussäästöjä. Myös leikkausten tehon ja vaikuttavuuden tai uusien hoitomuotojen
toimivuuden arviointi on tutkimustyön tuloksia.

Ei voi olla kuitenkaan niin, että kliinisen tutkimuksen rahoituksen merkitys on perustel-
tava syksystä toiseen. Tarvitsemmekin pitkän aikavälin sitoutumista lääketieteelliseen klii-
niseen ja perustutkimukseen, ja tähän pitäisi valmistella askelmerkit. Onko tämäntyyppis-
tä suunnitelmaa tehty?

17.42 Anna-Maja Henriksson r (vastauspuheenvuoro): Värderade talman, arvoisa puhe-
mies! Ensinnäkin kiitosta ministeri Saarikolle siitä, että hän pitää rokotuspolitiikan kor-
kealla. Se on erittäin hyvä, ja me tarvitsemme vielä parempaa rokotepolitiikkaa ympäri
maatamme ja tarvitsemme myös sen ymmärryksen meidän nuorilta vanhemmilta, että he
näkevät, kuinka tärkeätä on rokottaa lapsensa.

Mutta, arvoisa puhemies, olen erittäin huolissani siitä tilanteesta, mikä nyt tällä hetkellä
vallitsee meidän maassamme. Kun tehdään uudistuksia, niin niitä pitäisi tehdä niin, että
kansalaiset kokevat, että ne ovat oikeudenmukaisia. Nyt kuitenkin sairaalaverkkoa on ajet-
tu sillä tavalla alas, että pienemmissä sairaaloissa ei saa enää tehdä yksinkertaisia päiväki-
rurgisia leikkauksia. Sellainen toiminta, joka on toiminut hyvin ja johon potilaat ovat ol-
leet tyytyväisiä, on nyt kielletty. Ja samalla tulee myös hätähuuto tietyiltä keskussairaaloil-
ta. Tämä keskittämisasetus on viemässä meidät tilanteeseen, jossa myös keskussairaalois-
sa tulee ongelmia tiettyjen leikkausten osalta. Heiltä vaaditaan, että heillä on päivystys-
mahdollisuus, mutta samalla sanotaan, että ette saa päiväsaikaan leikata, jos ette pääse tiet-
tyyn määrään asti. [Puhemies koputtaa] 

Arvoisa puhemies! Toivon, että hallitus vielä näkisi, [Puhemies: Aika!] että nyt tämä uu-
distus on mennyt liian pitkälle. Vielä on mahdollisuus muuttaa politiikkaa.
59



Pöytäkirjan asiakohta PTK 87/2018 vp
17.43 Reijo Hongisto sin (vastauspuheenvuoro): Arvoisa rouva puhemies! Hallitus on
tehnyt hyvää työtä, ja olisi monta asiaa ja kohtaa, joista hallitusta voi kiittää. Tällä kertaa
nostan esille turvakotitoiminnan. Haluan kiittää hallitusta siitä, että se on löytänyt rahaa tä-
hän erittäin tärkeään toimintaan. Rahaa lisätään 2 miljoonaa euroa, ja se kokonaissumma
taitaa nyt olla 19,6 miljoonaa elikkä lähes 20 miljoonaa euroa. Kokemuksesta tiedän, että
monissa akuuteissa väkivaltatilanteissa turvakoti on joskus ainoa vaihtoehto väkivallan
kohteeksi joutuneen henkilön auttamiseksi ja suojelemiseksi. Valitettavasti näyttää siltä,
että lähisuhdeväkivalta ei vähene vaan lisääntyy. Tämän takia on erittäin hyvä, että hallitus
on huomannut tämän ongelman, reagoinut tähän ongelmaan ja kohdentaa nimenomaan
akuuttiin tarpeeseen määrärahoja. Kiitoksia hallituksen toiminnasta.

17.44 Satu Taavitsainen sd (vastauspuheenvuoro): Arvoisa puhemies! Kiinnitin aivan
samaan huomiota kuin edustaja Mäkisalo-Ropponen. Täällä talousarviokirjassa sivulla
346 on todellakin -4 300 000 euroa vanhuspalvelujen laatusuositusten tarkistamiseen. Tä-
hän toivoisi kyllä saavan vastausta, että aiotteko todella leikata yli 4 miljoonaa euroa van-
hustenhoidon laadusta? Hoitohenkilökunnalla ja lääkäreillä ei ole riittävästi aikaa vanhuk-
sille olla läsnä edes nykyisillä mitoituksilla. Erityisesti läsnäoloa tarvittaisiin saattohoidos-
sa oleville. Tästä saattohoidosta toivoisi, että saisimme tänne eduskuntaan käsiteltäväksi
saattohoitolain. Kysynkin arvoisalta ministeriltä: oletteko valmistelemassa sitä ja tuomas-
sa sen tänne eduskuntaan päätettäväksi?

17.45 Silvia Modig vas (vastauspuheenvuoro): Arvoisa rouva puhemies! Nostan esille sa-
man asian kuin edustaja Hongisto. Suomi on siis naisille erittäin vaarallinen maa. Lähes
joka kolmas nainen on kohdannut väkivaltaa parisuhteessaan, siis joka kolmas naisista.
Kesällä pääministeri Sipilä kertoi vihdoin havahtuneensa tähän luettuaan sisäministeriön
raportin, jossa näitä karuja lukuja kerrattiin. Hänen ulostulonsa ja kommenttinsa vaikutti-
vat niin aidoilta, että uskalsin toivoa, että tässä budjetissa tehdään merkityksellisiä tekoja.
Tässä lisätään 2 miljoonaa euroa turvakotien rahoitukseen, mikä on erittäin hyvä asia, siitä
kiitos hallitukselle. Sama kuin edellisenä vuonna: trendi on nyt oikea, suunta on oikea.
Mutta silti en voi olla kokematta pettymystä sen eteen, että eikö enempään pystytty, koska
me olemme allekirjoittaneet Istanbulin sopimuksen ja siinä me olemme sitoutuneet siihen,
että meillä on tarvittava määrä turvakotipaikkoja. Euroopan neuvoston suosituksen mu-
kaan Suomen kokoisessa maassa pitäisi olla yli 500 paikkaa, kun tämän vuoden lisäyksel-
läkään me emme pääse vielä edes 200 paikkaan. Eli me olemme aivan liian kaukana. Tällä
rahoituksen tahdilla me pääsemme tähän suositukseen vuonna 20—29. Onko tämä teidän
mielestänne riittävä? Ja toisekseen, onko hallituksessa pohdittu sitä, koska turvakodithan
ovat vaan yksi palvelu, jota me voimme väkivallan uhreille [Puhemies koputtaa] tarjota,
että pitäisi olla yksi taho, joka koordinoisi ja ennalta ehkäisisi väkivallan kohtaamista ja
sen hoitoa?

17.47 Eva Biaudet r (vastauspuheenvuoro): Arvoisa puhemies! Täällä on hyviä kysy-
myksiä, enkä toista erityisesti esimerkiksi edustaja Modigin kysymystä. Tarve on erittäin
suuri, ja tuemme ministeriä siinä, että lisämäärärahoja tarvittaisiin myös esimerkiksi ih-
miskaupan uhrien turvakotipaikkojen saamiseksi.

Minunkin kysymykseni liittyy köyhyyteen, joka kohdistuu erityisesti naisiin, yksinhuol-
tajaperheisiin, pienten lasten yksinhuoltajaäitien perheisiin ja sitten vanhoihin naisiin, hei-
60



Pöytäkirjan asiakohta PTK 87/2018 vp
dän elämäntilanteeseen, ja vanhoihin naisiin kohdistuu myös suuri osa muistisairausongel-
masta. Haluaisinkin kysyä: Me tiedämme, että myöskin varhaislapsuudessa koettu köy-
hyys vaikuttaa erittäin haitallisesti lapsen kehitykseen. Olisiko mahdollista, että voisimme
löytää nyt vihdoinkin jonkun ratkaisun siihen, millä tavalla lapsilisien ja toimeentulotuen
yhteensovittaminen katkaistaan? Koska kaikkien lapsilisien [Puhemies koputtaa] pitäisi
olla tasoitusta ei-lapsellisten perheiden tulonmuodostukseen [Puhemies: Aika!] eikä niin,
että kaikkein köyhimmät eivät saisi tukea.

Puhemies Paula Risikko:  Otetaan kolme vastauspuheenvuoroa tähän ja sitten ministe-
reitten vastaukset.

17.48 Sirkka-Liisa Anttila kesk (vastauspuheenvuoro): Arvoisa puhemies! Hallituksel-
le kiitos ensin siitä 70 miljoonan euron paketista, jolla korjataan niitä leikkauksia, joita teh-
tiin silloin vaalikauden alussa — sitä työtä toki pitää vielä jatkossa jatkaakin.

Oikeastaan kaksi kysymystä: 
Ensimmäinen on se, että itseäni on hämmentänyt kovasti viime aikoina rokotuksista saa-

mani palaute. Onko ministerillä vastausta siihen, mistä tämä johtuu, että niin moni pelkää
nyt sitten tätä rokottamista? Vai onko vain käynyt niin, että olen sattumalta henkilö, jolle
niitä tulee tavallista enemmän, mutta poikkeuksellisen paljon on nyt tullut.

Sitten Kansaneläkelaitoksen Kela-kuljetuksiin. — Arvoisa ministeri Mattila, todella toi-
von, että se asia saadaan sillä tavalla järjestykseen, että henkilö voisi jatkossa saada käyt-
tää samaa taksia myöskin paluumatkalla. Minä tiedän tämän kilpailutuksen ongelman ja
tiedän tahon, joka on siihen vaikuttanut. Minä uskon, että Kela etsii ratkaisuja — olen siel-
läkin käynyt neuvottelemassa tästä — löytääkseen sen keinon, että voisi meno-paluutaksa
olla olemassa. Se säästää myöskin ilmastonmuutosta ajatellen turhia ajoja. Tämä tulee Ke-
lalle kalliimmaksi, se tiedetään jo nyt. 

17.49 Kristiina Salonen sd (vastauspuheenvuoro): Arvoisa puhemies! Mietin äsken ky-
selytunnilla, — ja nyt kun katselen ympärille salin kollegoita — että mitä me ihan aidosti,
oikeasti, voisimme tehdä näiden vanhusten palveluiden tilanteen hyväksi. On turha mennä
hokemien tai mantrojen taakse, tai ikään kuin puolustautua tässä asiassa, kuka mitäkin on
tehnyt. Tilanne on tällä hetkellä sen suuntainen, että muutos on saatava ja muutos on saa-
tava pian. Minä luulen, että me kaikki tunnistamme tämän asian. 

Toinen asia on tämä eriarvoisuus, joka nostetaan tässä budjettikirjassakin ensi vuoden
yhdeksi teemaksi: eriarvoisuuden vähentäminen. Pitääkin kysyä ministeri Mattilalta: Mi-
hin perustuvat nämä sosiaalietuuksien indeksijäädytykset tässä tilanteessa, jossa kaikki
hallituksen ministerit sanovat, että talous kasvaa ja yksityistalouksien tilanne kohenee? Ei
se ole kyllä sosiaalipolitiikkasuosituksia, eikä ole edes valtiontalouden politiikkasuosituk-
sia. Viisautta, edes talousviisautta, ei ole lisätä eriarvoisuutta Suomessa — se on vain ja ai-
noastaan ideologista. 

Puhemies Paula Risikko: Edustaja Mikkonen vielä ja sitten ministerit. 

17.50 Krista Mikkonen vihr (vastauspuheenvuoro): Arvoisa puhemies! On ollut hienoa
kuunnella tässä salissa, kuinka hyvin yksimielisiä olemme siitä, että meidän täytyy tähän
köyhyyteen puuttua, sillä todellisuutta tämän päivän Suomessa on, että meillä on kasvava
61



Pöytäkirjan asiakohta PTK 87/2018 vp
joukko köyhiä ihmisiä ja köyhiä lapsia. Kuitenkin tässä budjetissa ne teot köyhyyden tor-
jumiseksi... — On hyvä, että vähimmäispäivärahoja korotettiin, mutta sinne jäävät indek-
sileikkaukset perusturvaan, perusturvan tasoa ei nostettu, opintotukea on laskettu. Ja kun
me tiedämme, että köyhyys ja sairaus usein kulkevat käsi kädessä, niin sitä ei näissä mak-
sukatoissa ole huomioitu niin, että yhdistettäisiin. 

Olen miettinyt, miksi nämä hyvät puheet eivät konkretisoidu. Ajattelen itse, että yksi syy
voi olla se, että meillä ei ole kunnollisia mittareita siihen. Meillä on mittarit työllisyyteen,
meillä on mittarit velkaan, ja niiden suhteen yleensä pääsemme eteenpäin. Mutta meidän
pitäisi luoda kunnolliset mittarit siihen, miten me mittaamme köyhyyttä, jotta me voimme
varmistaa, että me pääsemme köyhyydestä eteen, ja vuosi toisensa jälkeen, budjetti toisen-
sa jälkeen, tämä tilanne parantuisi. 

Puhemies Paula Risikko: Ja sitten ministeri Saarikko. Lähdetään 3 minuutista, mutta tar-
vittaessa voi vähän pidentääkin. Ja sitten jatketaan debattia.

17.52 Perhe- ja peruspalveluministeri Annika Saarikko: Arvoisa puhemies! Kiitos hy-
vin laaja-alaisesta ja arvokkaasta keskustelusta, jossa löysimme minusta myös paljon yh-
teisiä nimittäjiä. Yritän vastata ensiksi muutamaan pienempään täsmäkysymykseen.

Aloitan rokotteista. Niistä kysyivät ainakin edustajat Anttila, Henriksson ja Rehn-Kivi.
Meillä on siis budjetissa esitys siitä, että laitetaan pikkusen lisää rahaa influenssarokottei-
siin niin että lapsijoukkoa, joka kuuluu julkisesti rahoitettujen rokotusten piiriin influens-
sarokotuksissa, kasvatetaan. Tältä vaalikaudelta on jo hyvä päätös vesirokkorokotteesta,
joka niin ikään otettiin osaksi rokotusohjelmaa. Ja on aivan totta, että kannan syvää huolta
rokotekattavuudesta. Se ei ole vain suomalainen ongelma vaan erittäin kansainvälinen ky-
symys, johon liittyy paljon myös vääristynyttä tietoa, jota sosiaalinen media levittää. Ro-
kotteet ovat suomalaisen kansanterveyden yksi keskeinen kulmakivi.

Mitä tulee ehkä sitten näihin palautteisiin, jotka ovat liittyneet paljolti sote-henkilöstön
yhteydenottoihin ja rokotepakoksi koettuun lakipykälään tartuntatautilaissa. Tätä ministe-
riö tarkastelee nyt huolella työntekijöiden ja työnantajien kanssa. Laki ei tälläkään hetkellä
mahdollista sitä irtisanomisperusteeksi, ja erityisesti hoitohenkilöstön huoli on liittynyt in-
fluenssarokotuksiin. Nyt käymme tarkastelemaan tätä pykälää, ja toivon suuresti, että va-
liokunta, jos tällaiseen muutokseen nyt ryhdytään — näin ministeriössä olemme linjanneet
— voisi tuon pykälän sitten nopeasti käsitellä, jos alan henkilöstö, työnantajat ja ministe-
riö pääsevät tässä nopeasti hyvään yhteisymmärrykseen. Eli tuo huoli siltä osin on kuultu.

Sitten yksittäiskysymys. Edustaja Löfström esitti perustellun huolen Käypä hoito -suosi-
tuksista ja vastaavista, joita Duodecim käytännössä toteuttaa, ja niiden ruotsin käännökses-
tä. Olen siinä käsityksessä, että muistisairauksiin liittyvistä Duodecimin Käypä hoito -suo-
situksista on käännös, mutta muista ei vielä tarpeeksi. En tunne tätä kysymystä tarpeeksi
tarkasti ja toivon, että voisimme yhdessä siihen perehtyä. Käypä hoito -suositusta on rahoi-
tettu erillisrahalla tälle vuodelle itsemurhan kohdanneiden omaisten tai itsemurhaa yrittä-
neiden hoitoon suomen kielellä, mutta emme ole pystyneet rahoittamaan laajennusta yli-
päätään ottaen käännöstyöhön ruotsiksi, ja tuo huoli on aiheellinen.

Toinen vähemmistökysymys liittyi edustaja Ojala-Niemelän huoleen saamelaisten ase-
masta. Nostan esiin sen kahdella tavalla:

Ensinnäkin saamelaisten historiassa koettuihin traumoihin ikään kuin osana kenties laa-
jempaa sovintoprosessia valtioneuvoston kanslian määrärahojen alle lisättiin psykososiaa-
62



Pöytäkirjan asiakohta PTK 87/2018 vp
liseen tukeen rahoitusta puolitoista miljoonaa tähän asiaan. Siinä on myös siis sosiaali- ja
terveyspalveluiden vahva ulottuvuus psykososiaalisen tuen ikään kuin historiaulottuvuu-
dessa.

Sitten kysymänne tarkempi sote-palveluihin kohdennettu erillisrahoitus, se vajaa puoli
miljoonaa euroa: se säilyy STM:n budjetin alla erillisenä rahoituksena, kuten tarkalleen ot-
taen kysyitte.

Edustaja Laitinen-Pesola, te puolestaan tiedustelitte samapalkkaohjelmasta. Se on kor-
kean tason neuvottelukunta, ikään kuin keskustelutoimielin, jolle toivoisin vahvempaa
roolia. Se on tällä vaalikaudella keskittynyt erityisesti koulutukselliseen segregaatioon,
joka on merkittävä seikka palkkatasa-arvon taustalla. Tuo kirjaus budjettikirjassa on tär-
keä siksi, että hallituksen vaihtuessa ja vaalien ollessa ohi ei syntyisi minkäänlaista taukoa,
vaan ikään kuin uusi hallituskin jo tuon kirjauksen puitteissa toivottavasti sitoutuisi tätä
toimikuntaa jatkamaan.

Sitten, arvoisa puheenjohtaja, täällä oli erittäin paljon puheenvuoroja, jotka liittyivät
vanhuuteen — se kysymys on hyvin laaja-alainen, vastaukset eivät myöskään ole lyhyitä
— samoin lapsiperheköyhyyteen ja lastensuojeluun. Yritän nostaa muutaman teeman
esiin.

Mitä voisin arvella budjetissa olevan vastauksia perhepoliittisesti syntyvyyteen ja lapsi-
perheköyhyyteen? Vähimmäispäivärahojen nosto vastuuministerikollegan salkussa. Eri-
laisten perheiden asettaminen samaan asemaan, muun muassa adoptioperheet suhteessa
perhevapaajärjestelmään. Lastensuojeluun ja lapsiperheiden sosiaalihuoltolain mukaisiin
perhepalveluihin hallitus kohdistaa ensi vuodelle 15 miljoonaa euroa lisärahaa. Pidän tätä
merkittävänä.

Puheenjohtaja! Jos muodostuu mahdollisuus, niin jatkan tietysti mielellään tarvittaessa
myös tästä vanhusaiheesta.

Puhemies Paula Risikko: Haluatteko vielä jatkaa tässä vai?

Voin, kiitos, mielelläni. Kyllä se sopii.

Puhemies Paula Risikko: Jos otetaan minuutti tähän vielä lisää, niin saatte vastattua nii-
hin. Ja sitten ministeri Mattila.

Kiitos. — Edustaja Kiljunen nosti esiin omaishoidon kriteerit. On aivan totta, että sil-
loin kun ikään kuin tehdään yhdenvertaisuutta, asetetaan raja jonnekin, ja voi olla, että jon-
kun asema yksiselitteisesti huononee. Mutta silti puolustan yhdenvertaisuutta isommissa
rakenteissa.

Edustaja Järvinen myöskin nosti esiin vanhusasian. Tulette maakunnasta, joka vanhe-
nee Suomen nopeiten, ja sinänsä asia on hyvin oleellinen. Se jossain määrin asettuu siihen
samaan kontekstiin kuin edustaja Henrikssonin kysymys vaikkapa sairaaloista ja erikois-
sairaanhoidosta. Tulevat maakunnat saavat samaan rahapussiin erikoissairaanhoidon, sosi-
aalipalvelut ja terveyspalvelut. Toivon, että alueilla, joissa nyt on voimakasta debattia eri-
koissairaanhoidon työnjaosta, vahva painopiste keskusteluissa siirtyisi ennen kaikkea [Pu-
hemies koputtaa] ikäihmisten palveluiden turvaamiseen. Niin moniulotteinen se kysymys
on.
63



Pöytäkirjan asiakohta PTK 87/2018 vp
Ja vielä, arvoisa puhemies, turvakotitoiminnasta totean, se liittyy osaltaan myös perhe-
politiikan otsakkeen alle: Tällä hallituskaudella rahoitus on noussut useita kymmeniä pro-
sentteja. Me olemme sitoutuneet Istanbulin sopimukseen — työtä tulee jatkaa. Mutta jos
haluaa puuttua Suomessa lähisuhdeväkivaltaan, turvakodit eivät ole ainoa vastaus, vaan pi-
tää kyetä tekemään myös ennalta ehkäisevää asennemuokkaustyötä, ja siitä paljolti vastaa-
vat myöskin järjestöt ministeri Mattilan STEA-rahoituksen alla.

Puhemies Paula Risikko: Seuraavaksi ministeri Mattila. Aloitetaan 3 minuutista ja katso-
taan tilanne siinä vaiheessa.

17.58 Sosiaali- ja terveysministeri Pirkko Mattila: Kiitoksia, rouva puhemies! Aloite-
taan siitä kysymyksestä, mitä täällä on käsitelty paljon, eli kuuluuko kasvu kaikille. Edus-
taja Kankaanniemi esitti kysymyksen, perustellun kysymyksen, että mikä paranee, para-
neeko tilanne. Jos näitä hallituksen täsmätoimia tässä ajatellaan ja päiväraha nousee 80 eu-
roa kuukaudessa, niin mielestäni se on merkittävä parannus. Tai jos ajatellaan Lex Lind-
strömiä, joka on tuonut enimmillään jopa 200 euroa kuussa eläketukea, se on mielestäni
parannus. Samoiten nämä esiin nostetut tässä jo käsitellyt asiat: 55 päivän omavastuu, ta-
kuueläkkeen nosto, lääkekaton alentaminen — lääkeostojen vuosiomavastuun eli lääkeka-
ton laskeminen — ne ovat juuri niitä täsmätoimia, jotka mielestäni parantavat tilannetta.
Tämä on tehty tietenkin sen menokehyspäätöksen mukaisesti. Olen vastuuministerinä tuo-
nut nämä lait, mukaan lukien sen indeksijäädytyksen, mutta kokonaisuudessaan budjettia
voi tulonjakovaikutukseltaan luonnehtia neutraaliksi, jos mietitään veroratkaisuja tai esi-
merkiksi Yle-veron poistoa kaikkein pienituloisimmilta. 

Edustaja Nurminen, esititte hyvän kysymyksen diabeteslääkkeistä. Kelan tutkimusblo-
geista löytyy myös näistä tietoa. Hallitustahan edellytettiin juuri valiokunnan lausumalla
seuraamaan sitä tilannetta, minkä diabeteslääkkeitten lääkekorvauksen muuttaminen ai-
heuttaa. Täällä esimerkiksi vuodelta 2017 tilastotieto: kulutus on vähentynyt 1,4 prosenttia
Kelan tilastojen mukaan. Toimeentulotukeen tällä ei ole ollut näiden tutkimuksen mukaan
vaikutusta eli että tämä muutos olisi vaikuttanut toimeentulotuen lisääntyneeseen hakemi-
seen. Itsessään tähän lääketieteeseen en kauhean pitkälle voi tietenkään mennä, mutta
myöskin hoitokäytännöt ovat varmaan jonkun verran muuttuneet. 

Edustaja Harkimo, esititte tärkeän kysymyksen tästä korkeimman oikeuden lausunnos-
ta, joka on ollut STM:ssä esimerkiksi kesäkuussa keskustelussa. Eli STM:n alustavan nä-
kemyksen pyysin tästä, ja STM pitää tätä aloitetta aiheellisena. Kesäkuussa on käyty sai-
raanhoitopiirien kanssa keskusteluja, ja silloin on näyttänyt siltä, että tämä ongelma ei olisi
aivan yhtä akuutti kuin korkeimman oikeuden aloitteessa todetaan. Lainsäädäntöprosessi-
na se ei ole siitä kiinni, että tämä hallitus ei ehtisi sitä antaa, mutta hyvään lainsäädäntöön ja
sen säätämiseen kuluu aikaa, ja se täytyy mielestäni suoda, kun tämmöistä esitystä valmis-
tellaan, ja mitä siihen sitten liittyykään, analyysia ja muuta, mitä liittyy lainvalmisteluun
muutenkin. Sekin on totta, että tiukka lakilista on olemassa eduskunnassa, mutta pääsään-
töisesti tähän tulee kyllä suhtautua positiivisesti.

Voinko, arvoisa puhemies, jatkaa vielä hetken? 

Toinen varapuhemies Tuula Haatainen:  Yliajalla ollaan, mutta otetaan puoli minuuttia.
64



Pöytäkirjan asiakohta PTK 87/2018 vp
Oikeastaan vain toteaisin edustaja Anttilalle näistä Kela-kyydeistä, että ymmärtääkseni
tällä hetkellä Kela-kyytien meno-paluu-kyydin tilaaminen on ohjeistuksella mahdollista.
Kela toimivaltaisena viranomaisena on onneksi löytänyt tähän työkaluja, ja heillä on se toi-
mivalta etsiä ratkaisuja heidän aiheuttamiin ongelmiin. Tällä hetkellä tiedetään, että puhe-
luiden jonotusajat ovat lyhentyneet ja autoja on ollut riittävästi, mutta tilanne ei ole vielä
se, mikä sen pitäisi olla, eli 100 prosenttia. Kyllä, näiden kyytien pitäisi tulla, kun asiakas
kyytiä tarvitsee. Tämä on sitä, mitä on säädetty perustuslaissa, ja meillä on peruspalvelui-
hin oikeus. 

Mutta nyt, arvoisa puhemies, jatketaan seuraavassa.

Toinen varapuhemies Tuula Haatainen:  Sitten jatketaan debattia. Pyydän edelleen nii-
tä, jotka haluavat osallistua keskusteluun, nousemaan ylös ja painamaan V-painiketta. 

18.03 Kristiina Salonen sd (vastauspuheenvuoro): Arvoisa puhemies! Ministeri Mattila,
te ette vastanneet mitään siitä, mihin perustuvat nämä indeksileikkaukset tässä tilanteessa.
Siis tilanteessa, jossa muiden talous kohenee ja kasvaa, indeksileikkaukset lisäävät maas-
samme eriarvoisuutta. Me tiedämme, että sosiaalipolitiikan teorioihin tällaiset indeksileik-
kaukset tässä tilanteessa eivät kyllä perustu, eivät myöskään talouspolitiikan teorioihin.
Siksi haluaisin kysyä teiltä vastausta, mihin tämä perustuu: miksi olette päätyneet tässäkin
tilanteessa tekemään indeksileikkaukset?

Lisäksi olisin myös kysynyt, miten voidaan kehuskella sillä, että lääkkeiden vuosioma-
vastuurajaa alennetaan. 5 miljoonaa euroa on hätäinen paikkaus sille, että 2017 leikattiin
20 miljoonaa kakkostyypin diabeteslääkityksestä, 2016 lääkekorvausten omavastuuta nos-
tettiin 12,5 miljoonaa ja keliakiakorvaus poistetiin, miinus 10 miljoonaa. Siis sairaat ja pie-
nituloiset ovat edelleen pahasti pakkasen puolella hallituksen leikkausten johdosta tämän-
kin esityksen jälkeen.

Vielä kolmantena kysyisin vanhusten tilanteesta, mihin emme saaneet vastausta. Eli
minkä takia — ja onko todella näin — vanhusten laatusuosituksista ollaan leikkaamassa?
Mitä nämä leikkaukset käytännössä tarkoittavat [Puhemies: Aika!] siellä arjessa?

18.04 Pekka Puska kesk (vastauspuheenvuoro): Arvoisa puhemies! Haluaisin myöskin
palata tähän vanhuskeskusteluun, joka on ollut tässä ja myöskin kyselytunnilla. Mehän tie-
tysti olemme kaikki sitä mieltä, että vanhustenhuollossa on paljon ongelmia ja me tarvit-
semme tilanteen korjaamista sote-uudistuksen myötä. Mutta olisin kiinnittänyt huomiota
siihen, että kaikessa keskustelussa puhutaan siitä, kuinka ikäihmisten määrä lisääntyy. Mi-
nisteri Saarikko taisi mainita tämän huoltosuhteen, joka on siis matemaattinen yli 65 vuot-
ta täyttäneiden osuus. Tässä keskustelussa usein unohdetaan, että myöskin ikäihmisten ter-
veys paranee koko ajan. 70-vuotiaiden terveys on noin samanlainen kuin 60—65-vuotiai-
den terveys 30 vuotta sitten.

Eli ongelmat koskevat yhä iäkkäämpiä ihmisiä. Olisin kysynyt ministeri Saarikolta, mi-
ten tämä ikäihmisten rakennemuutos huomioidaan ja — ehkä taustalla vielä enemmän —
miten voitaisiin ikäihmisten toimintakykyä vielä edistää.

18.06 Sari Sarkomaa kok (vastauspuheenvuoro): Arvoisa puhemies! Vietämme nyt
muistiviikkoa. Suomessa vuosittain sairastuu muistisairauteen noin 15 000 ihmistä. Meillä
65



Pöytäkirjan asiakohta PTK 87/2018 vp
on 200 000 muistisairasta ihmistä, ja vahva tahto meillä hallituspuolueilla on, että jokai-
nen ikäihminen myös muistisairaudesta huolimatta voi elää omannäköistään elämää.

Hallituksella on mainio kärkihanke, jolla kehitetään kotihoitoa. Siitä on tullut erittäin
hyviä tuloksia: kotikuntoutusta, yhden luukun periaatteella ikäihminen saa apua, erilaisia
asumisvaihtoehtoja halutaan kehittää — malleja, joita te voitte sitten kuntapäättäjinä omas-
sa kunnassanne viedä eteenpäin. Tarkoitus olisi, että nämä hyvät käytännöt otettaisiin käyt-
töön sitten, kun sote- ja maakuntauudistus tulee, mutta nythän se siirtyy ja kärkihankkeen
rahat loppuvat. Kysynkin ministeri Saarikolta: Mihin toimiin te ryhdytte, jotta nämä hyvät
käytänteet jalkautuisivat, kun nyt sote-uudistus tulee siirtymään, kun sitä rytmitetään uu-
destaan? Eikö nyt valtakunnan tasolla pitäisi ministeriön tästä huolehtia? Jos se jää vain
kuntien harteille, niin en usko, että siinä onnistutaan. [Puhemies koputtaa] Toivon todella-
kin, että tähän tulee toimia.

18.07 Arja Juvonen ps (vastauspuheenvuoro): Arvoisa rouva puhemies! Vanhustenhoi-
va on erittäin tärkeä asia. Tämä teemahan ei vanhene meiltä — täällä tuntuu siltä — kos-
kaan. Soten myötä erityisesti ikäihmiset ovat siellä keskiössä ja me tarvitsemme hoivapal-
veluyrittäjiä, pieniä toimijoita, toki myös niitä suurimpia. Millä tavalla turvaatte nyt sitten
tämän soten keskellä, että myös pienet toimijat pystyvät esimerkiksi perhehoivakotia yllä-
pitämään? Se on kuitenkin vaativa homma, sinne tarvitaan myös hoitajaresurssia, ja kui-
tenkin yrittäjälle hoiva-ala on harvoin suurta bisnestä.

On hyvä, että tämä rokotusasia, mihinkä suomalaiset hoitajat ovat joutuneet, selvitetään
kyllä pohjia myöten, koska niin paljon tulee palautetta ja niin pahalle se tuntuu, että ollaan
irtisanomisuhan edessä, koska ei tätä vastausta eikä ratkaisuja löydy.

Saattohoidosta kysyisin samaa kuin edellinenkin edustaja. Saattohoitolaistahan perus-
suomalaiset tekivät lakialoitteen. Lakiahan ei ole olemassa, se pitäisi kirjoittaa alusta lop-
puun. Turvaavatko nämä hallituksen toimet nyt yhdenvertaisen saattohoidon [Puhemies
koputtaa] ympäri Suomen?

18.08 Johanna Karimäki vihr (vastauspuheenvuoro): Arvoisa rouva puhemies! Kesällä,
kun Kela-taksiuudistus astui voimaan, meille kansanedustajille tuli valtavasti viestejä hä-
tääntyneiltä ihmisiltä, sairailta ihmisiltä, vanhoilta ihmisiltä. Kela-taksia ei tule, sitä joutuu
odottamaan kohtuuttoman kauan, ei pääse tarvitsemaansa hoitoon, vammaisille ei ole löy-
tynyt sopivaa määrää invakyytejä. Esimerkiksi Keski-Uudellamaalla yrittäjiä on aivan
liian vähän, koska Kelan kilpailutukset ovat menneet aivan pieleen ja ovat olleet kohtuut-
tomia myös näille taksialan yrittäjille. Nyt olisi se hetki, että ministerin pitäisi puuttua tä-
hän tilanteeseen vakavammin. Ei voi vain todeta, että ollaan menty parempaan suuntaan,
kun selvää viestiä tulee vieläkin eri puolilta Uuttamaata, Lapinjärveltä viimeksi, että eivät
nämä kyydit vieläkään toimi. Mitä te, ministeri, teette, että nämä Kela-kyydit saadaan toi-
mimaan ja kuntoon?

18.09 Kari Kulmala sin (vastauspuheenvuoro): Arvoisa puhemies! On hyvä muistaa, et-
tei indeksijäädytys koske toimeentulotukea, ja indeksijäädytyksestä huolimatta vähim-
mäismääräiset päivärahat nousevat ja takuueläke nousee ja lääkekatto laskee. Indeksijää-
dytysten vaikutukset ovat mielestäni hyvin minimaalisia, kun otetaan huomioon hallituk-
sen tekemät tasokorotukset päivärahoihin ja takuueläkkeeseen sekä verotuksen muutok-
set. Myös uusi oppimateriaalilisä parantaa erityisesti heikossa taloudellisessa asemassa
66



Pöytäkirjan asiakohta PTK 87/2018 vp
olevia kotitalouksia. Nämä kaikin osin staattiset laskelmat eivät kuitenkaan ota huomioon
talouspolitiikan työllisyysvaikutuksia, jotka muuttavat talouspolitiikan tulonjakovaikutuk-
sia positiivisempaan suuntaan. Kaiken kaikkiaan kuitenkin hallituskauden päätökset ovat
olleet joko hieman tuloeroja lisääviä tai neutraaleja riippuen oletuksista ja niissä käytettä-
vistä mittareista.

18.10 Veronica Rehn-Kivi r (vastauspuheenvuoro): Arvoisa puhemies, värderade tal-
man! Jag vill ännu lyfta upp frågan om de ersättningar som beviljas om det under be-
väringstiden skett en olycka där beväringar invalidiserats eller omkommit. 

Hallitus on antanut eduskunnalle esityksen, jossa varusmiehille ja heidän omaisilleen mak-
settavia korvauksia nostetaan, mikä on hieno asia. Jokainen ihminen on samanarvoinen.
Tilanne on ollut hyvin epäoikeudenmukainen, kun Suomessa varusmiehille maksettavat
korvaukset ovat olleet mitättömiä verrattuna esimerkiksi rauhanturvaajille maksettaviin
korvauksiin. Hallitus ehdottaa, että tämä tilanne korjataan mutta vasta sitten, kun laki tulee
voimaan. Eikö ministeri ole sitä mieltä, että myös tänä ja viime vuonna aiheutuneista vam-
moista ja kuolemantapauksista tulisi maksaa kunnollinen korvaus varusmiehelle tai tämän
perheelle? Eikö se olisi oikeudenmukaista?

18.11 Timo Heinonen kok (vastauspuheenvuoro): Arvoisa rouva puhemies! Oikeastaan
tämä sama asia, eli on hienoa, että asevelvollisuutta suorittaneille, joille tässä tärkeässä
isänmaan palveluksessa sattuu joku vammautuminen tai jopa kuolemantapaus, jatkossa
voidaan suorittaa lisäkorvaus. Ja edustaja Juvonen on tehnyt tässä erittäin hyvää työtä, eli
näin asiat voivat edetä hyvällä yhteistyöllä yli hallitus—oppositio-rajojen. 

Haluan antaa meidän sosiaali- ja terveysministeriömme ministereille kiitosta myös tästä
rintamaveteraanien asiasta. Se on hieno asia, että nyt lopulta saamme kaikki meidän kun-
niakansalaisemme samalle viivalle. Ovat he sitten sotainvalideja tai rintamalla palvelleita
miehiä tai naisia, niin he tulevat nyt saamaan kaikki samat palvelut. Haluan tästä antaa kii-
toksen teille mutta myös kaikille edustajakollegoille, jotka ovat olleet asiaa eteenpäin vie-
mässä.

18.12 Sari Essayah kd (vastauspuheenvuoro): Arvoisa rouva puhemies! Täällä edustaja
Karimäki otti esille Kela-kyytien onnettoman tilanteen tämän kilpailutuksen johdosta, ja
olen ministeri Mattilalle henkilökohtaisesti toimittanut viimeisimmät käänteet, mitä tuolla
Ylä-Savon alueella on tapahtunut. Elikkä kun näitä sopimuskuljettajia ei tämä välityskes-
kus ole saanut tarpeeksi, niin he ovat lähteneet oppisopimuksella — oppisopimuksella —
kouluttamaan uusia kuljettajia, joitten ainut vaatimus on ollut B-ajokortin hallinta. Herää
kysymys, ovatko nämä oppisopimuksella koulutukseen otettavat kuljettajat sellaisia, jotka
pistetään ajamaan vammaiskuljetuksia, pitkäaikaissairaitten kuljetuksia, sellaisia heikom-
massa asemassa olevien henkilöitten kuljetuksia, joihin tarvitaan varmasti ammatillista
osaamista ja kokemusta. Siinä mielessä toivon, että todellakin ministeriössä tehtäisiin nyt
kaikki mahdollinen, tutkittaisiin, mikä tässä kilpailutuksessa meni näin pahasti pieleen. Ja
on todella väärin niitten paikallisten yrittäjien kohdalta, että tällä tavalla sitten tuodaan
ikään kuin häiriö tähän markkinatilanteeseen näitten oppisopimuskoulutettujen [Puhemies
koputtaa] kautta.
67



Pöytäkirjan asiakohta PTK 87/2018 vp
18.13 Anneli Kiljunen sd (vastauspuheenvuoro): Arvoisa rouva puhemies! Sosiaali- ja
terveydenhuollon asiakasmaksuihin liittyy tärkeä oikeudenmukaisuuskysymys. Me tie-
dämme, että asiakasmaksuja on nostettu tällä hallituskaudella 30 prosenttia. Valitettavasti
tätä ovat kunnat noudattaneet eri puolilla Suomea. Me tiedämme myös sen, että palveluita
käyttävät kaikkein eniten yli 85-vuotiaat, joittenka kohdalla voidaan todeta, että yli 85-vuo-
tiaista eläkeläisistä 32 prosenttia kuuluu kaikkein pienituloisimipiin. Sitten myös nämä
hallituksen asettamat leikkaukset, indeksileikkaukset, kohdistuvat myös tähän samaan
väestöryhmään. Nyt näillä ihmisillä on ollut pelko siitä, onko heillä mahdollisuutta saada
palveluita, onko heillä asiakasmaksukykyä saada näitä palveluita. Meillä on mahdollisuus
saada myös kohtuullistamista näille. Nyt tätä ei kuitenkaan millään tavalla toteuteta mis-
sään, vaan käytännössä se on kuollut kirjain. Nyt kysyisin, ministeri Mattila: mitä tulette
tekemään sen eteen, että tätä asiakasmaksujen kohtuullistamista lähdettäisiin aidosti to-
teuttamaan eri puolilla Suomea?

18.14 Pertti Hakanen kesk (vastauspuheenvuoro): Arvoisa rouva puhemies! Pari asiaa
liittyen tuohon maatalouden raskaaseen tilanteeseen, haluan esittää siitä huoleni.

Ammattitaitoisten työntekijöiden saamisessa lomitukseen tänä päivänä on iso haaste ke-
hittyvillä tiloilla, ja budjetissa onkin myöskin oppisopimukseen vajaa 200 000 euroa nyt
varattu. Onko tämä missään suhteessa ministereiden mielestä siihen, että me voimme tur-
vata myös sen, että jatkossa ne viljelijät ja yrittäjät pääsevät ammattitaitoisen lomittajan
voimin myöskin vapaalle? Ja entistä tärkeämpää tänä päivänä on myös se, että kun lomit-
tajaa tarvitaan sijaisaputarpeeseen, kun yrittäjä sairastuu, niin sen ammattitaidon pitää olla
silloin äärimmäisen kohdallaan.

Toinen huoli on tässä velanmaksujen kohdalla. Nyt viivästyskorkojen alentamiseen tuli
myöskin budjettiin määräraha. Voisiko tässä olla vielä tehtävissä jotakin siihen, että nämä
velanmaksut eivät menisi niin nopeasti yrittäjältä ulosottoon vaan että viivästyskoron ra-
hoituksella myöskin voitaisiin maksuaikaa laajentaa?

18.16 Sari Raassina kok (vastauspuheenvuoro): Arvoisa puhemies! Hyvät ministerit!
Olen harmissani, kuten useimmat meistä tässä salissa, sote-uudistuksen viivästymisestä.
Tästä syystä useat terveydenhuollon kehittämishankkeet joutuvat nyt odottelemaan. 

Miesten ja naisten terveyserot ja erot elinajanodotteessa ovat edelleen merkittäviä. Sa-
moin eroja on terveyspalveluiden käytössä. Naiset käyttävät terveyspalveluita miehiä
enemmän ja naiset elävät myös keskivertoisesti kuusi vuotta miehiä pidempään. Erityisen
huolestuttavia ovat erot myös elinaikaennusteen osalta maakuntien välillä. Pohjanmaalla
syntyvät poikavauvat elävät ja voivat odottaa elävänsä 3,8 vuotta Etelä-Savossa syntyneitä
ikäkavereitaan pidempään. Mitä toimenpiteitä ministeriössä nyt ja tulevana vuonna teh-
dään terveys- ja elinaikaerojen kaventamiseksi sote-uudistuksen toimeenpanoa odotelles-
sa?

18.17 Arja Juvonen ps (vastauspuheenvuoro): Arvoisa rouva puhemies! Kiitos edustaja
Heinoselle ja edustaja Rehn-Kivelle, että mainitsitte tämän varusmiehiin liittyvän asian.
Siksi tulin takaisin, koska kuulin, että tästä ruvettiin keskustelemaan. — Kiitän siitä. 

Ja toistan sen kysymykseni: Minä uskon, että oikeus ja kohtuus ja jokaisen sydämen asia
täällä eduskunnassa on se, että suomalainen varusmies saa myös sen vakuutusturvan, min-
kä myös kriisinhallinnassa toimiva silloin 1.1.2017 sai. Se on erittäin hyvä asia, että nyt
68



Pöytäkirjan asiakohta PTK 87/2018 vp
huomioidaan myös nämä vapaaehtoisesti armeijaan menevät naiset ja lakisääteistä varus-
miespalvelusta suorittavat henkilöt ja siviilipalvelushenkilöt. 

Mutta, voisiko lakia soveltaa taannehtivasti? Elikkä ne, jotka ovat jo vammautuneet tai
on tullut kuolemantapaus, olisivat oikeutettuja korvauksiin. Minä uskon, että se on sellai-
nen asia, että se olisi kaikille tahtotila ja siinä osoittaisimme kyllä sen, että olemme oikeu-
den ja kohtuuden asialla. Siitä teen toimenpidealoitteen ja toivoisin, että ministerit, käytte
sen läpi. [Puhemies koputtaa] Toivon todellakin, että katsotte, olisiko mahdollista kohdis-
taa sinne se resurssi, se ei varmasti kovin paljoa olisi. 

18.18 Merja Mäkisalo-Ropponen sd (vastauspuheenvuoro): Arvoisa puhemies! Koti-
hoidossa, palveluasumisessa ja yhteisökodeissa suurimpia ongelmia tällä hetkellä on se,
että siellä ei pystytä toteuttamaan toimintakykyä ylläpitävää ja edistävää hoitotyötä — siis
kuntouttavaa työtä. Kuntouttava hoitotyö edellyttää riittävää ja ammattitaitoista henkilös-
töä, ja minä olen saanut viime aikoina sellaisia surullisia viestejä, että moni yhteisökoti on
muuttunut vuodeosaston kaltaiseksi paikaksi, jossa ihmisiä hoidetaan enimmäkseen vuo-
teessa, koska henkilöstön vähyyden vuoksi päivittäistä kuntouttavaa hoitoa ei voida enää
toteuttaa. Sen takia minä uusinkin tämän kysymykseni, kun siihen ei ministeri varmaan en-
nättänyt äsken vastata: Aiotteko todella säästää laatusuosituksia tarkistamalla? Koska kyl-
lä tämä laatusuositusten tarkistaminen tarkoittaa käytännössä, että mitoituksia tarkistetaan
alaspäin. Jatkossa on silloin entistä vaikeampi toteuttaa kuntouttavaa hoitotyötä. 

18.19 Lea Mäkipää sin (vastauspuheenvuoro): Arvoisa puhemies! Täällä on paljon pu-
huttu Kela-takseista, ja suurin osahan näistä toimii. Minulle hyvin läheinen ihminen soit-
taa viikkoa aikaisemmin, ja ainakin tähän asti sieltä maakunnan kolkasta taksit ovat saapu-
neet ajallansa, mutta tässä on varmaan vielä parantamisen varaa.

Sitten: Meistä jokainen vanhentuu ja minäkin, ja tiedetään, että yhä vanhemmat ovat ter-
veempiä ja eletään pitkään. Sitten täällä on puhuttu vanhusten kotihoidosta, ja paljon on
niitä muistisairaita, ja lehdissä lukee näistä vanhusten kotikuolemista ja kaikesta.

Mutta muistan myös sen ajan, kun itse olen hoitanut vanhempia, niin kuin Saksassa ja
muissa Euroopan maissa omaiset hoitavat vanhuksia. Tämähän lopetettiin Suomessa 70-
luvulla. Puhun omasta kunnastani, ja siellä jokaiselle annetaan tämä omaishoitomahdolli-
suus, jos halutaan. Sitten on paljon eri järjestöjä ja seurakunnat, ystävyystoiminta, jotka
käyvät katsomassa vanhuksia, [Puhemies koputtaa] koska vanhuksien suurin ongelma on
yksinäisyys ja turvattomuus. Myös meidän jokaisen, lasten ja omaisten, pitäisi ottaa osaa
vanhustenhoitoon.

18.20 Hannu Hoskonen kesk (vastauspuheenvuoro): Arvoisa rouva puhemies! On aivan
erinomainen asia, että sotiemme veteraanien tilannetta olennaisesti parannetaan ensi vuo-
den alusta. Kotiin järjestettävät palvelut tulevat samalla tavalla kuten sotainvalideille tä-
hän asti ovat tulleet. Tätä parannusta pidän erittäin hyvänä, ja se on erittäin hienoa, että
kaikki eduskuntaryhmät ovat tässä yhtä lailla mukana ja että se on meille ollut yhteinen
asia. Siitä kaikille tulee antaa suuri kiitos.

Toinen asia on sitten tämä: Haluaisin kysyä ministereiltä, kun tämä päivystysasetus on
tullut mainituksi tässä keskustelussa parikin kertaa. Tiedän, että esimerkiksi Pohjois-
Savo—Karjala-alueella tässä on se ongelma, että kun Kuopiossa on yliopistollinen sairaa-
la ja Joensuussa on tämmöinen alueellinen sairaala, niin syntyy minun mielestäni tällaista
69



Pöytäkirjan asiakohta PTK 87/2018 vp
ihan turhanaikaista tukkanuottasilla oloa, jossa lääketieteellisesti kilvoitellaan eri toimen-
piteistä, vaikka esimerkiksi Joensuun sairaalassa on aivan erinomaiset syöpähoitopalvelut
ja sieltä löytyy myös erittäin vaativaa kirurgista hoitoa ja sitten taas Kuopion yliopistosai-
raalasta löytyy se huippuosaaminen. Löytyisikö tästä joillakin keinoin tasapaino? Edus-
kunta tuskin siihen puuttuu, tämä on operatiivista toimintaa.

18.22 Krista Kiuru sd (vastauspuheenvuoro): Arvoisa puhemies! Tänään jo kyselytun-
nilla pääsinkin kysymään mieltä askarruttavista asioista ainakin sen osalta, että tässä ajas-
sa on myös paljon sellaista pelkoa ja turvattomuutta ilmassa, johon meidän pitäisi pystyä
eduskunnassa paremmin vastaamaan. Tämä liittyy sekä ikäihmisten huoleen siitä, voiko
tässä maassa vanhentua niin, että saa apua ja tukea jatkossa, mutta toisaalta niihin nuoriin-
kin, jotka yhteiskunnan ulkopuolelle saattavat helposti tipahtaa. Näin ollen minusta niissä
on paljon sparrauksen paikkaa siinä, millä tavalla näillä alueilla voitaisiin tehdä paremmin. 

Koska keskustelua on tässä jo käyty, ajattelen, että kysyn, nyt kun on mahdollisuus, mi-
nistereiltä lähinnä siitä, oletteko jo tässä sote-työssä pohtineet, millä tavalla me tosiasiassa
voisimme vastata ihmisten todellisiin palvelutarpeisiin. Palvelulupauksesta on paljon pu-
huttu ja pohdittu, että syksyllä sitten tehtäisiin siitä viimeisiä poliittisia linjauksia, mutta
voisiko ajatella, [Puhemies koputtaa] että puhuttaisiin tällaisesta palvelutakuusta, joka tä-
näkin päivänä on voimassa, ja parannettaisiin sitä?

18.23 Juha Pylväs kesk (vastauspuheenvuoro): Arvoisa puhemies! Luin jokin aika sitten
lehdestä artikkelin, jossa viljelijä meni talosta toiseen ja osoitti toimittajille taloja, miten oli
oman käden kautta talosta viljelijä lopettanut itsensä tai muuten henkisesti erittäin raskaas-
sa tilanteessa, jossa tilan talous oli joutunut huonolle tolalle. Olen kuullut projektityönte-
kijöiden järkyttäviä kertomuksia siitä, kuinka maatiloilla voidaan huonosti ja miten tilan
talous ja eläintenhoito ovat vieneet viimeisetkin voimavarat.

Kiitän hallitusta ja ministeri Saarikkoa siitä, että budjettiin on osoitettu 3 miljoonan lisä-
määräraha Välitä viljelijästä -projektiin, jossa näihin ongelmiin ollaan puuttumassa. Ky-
syisinkin ministeriltä: onko tämä määräraha riittävä, ja millä mahdollisilla keinoilla täm-
möinen tärkeä projekti saataisiin jatkumaan pysyvämpänä toimintana?

18.24 Simon Elo sin (vastauspuheenvuoro): Arvoisa rouva puhemies! Täällä on sinänsä
aiheellisesti otettu esiin nämä indeksijäädytykset. Niistä täytyy muistaa, että perusta niille-
hän on se taloudellinen tilanne, missä oltiin vuonna 2015. Jos taloutta sopeutetaan — ko-
rostan: tämän hallituksen oli pakko sopeuttaa edellisen hallituksen jäljiltä Suomen taloutta
— niin pakkohan meidän on tällaisiin isoihin kokonaisuuksiin puuttua. Ja niin puututtiin.
Nyt talous on sopeutettu, työllisyys kasvaa, yli 100 000 työllistynyttä. Täytyy muistaa, että
indeksijäädytyshän ei koske toimeentulotukea ja vähimmäismääräiset päivärahat nousevat
siitä indeksijäädytyksestä huolimatta ja takuueläke nousee ja lääkekatto laskee. Hyviäkin
päätöksiä siis on voitu tehdä, kun talous on saatu kuntoon.

Mutta se, mistä haluan erityisesti hallitusta kiittää, mistä olen keskustellut järjestöjen
kanssa, on tämä adoptio- ja monikkoperheiden aseman parantaminen. Isille myönnetään
isyysraha pidennettynä, ja lapsen yksinhuoltajaäidille myönnetään oikeus isyysrahaa vas-
taaviin vanhempainrahapäiviin. Tämänkaltaiset ratkaisut ovat niitä, joita pitää katsoa myös
ensi hallituskaudella. Täsmätoimenpiteitä [Puhemies koputtaa] tällaisille erityisryhmille,
niin kuin tämä on.
70



Pöytäkirjan asiakohta PTK 87/2018 vp
18.25 Krista Kiuru sd (vastauspuheenvuoro): Arvoisa puhemies! Sen verran debattia tai-
taa syntyä, että on pakko todeta tähän puheenvuoron perään, että kyllä se on poliittinen va-
linta ja tahdon asia, mistä vaikeina aikoina halutaan säästää, ja kyllä sivistystä monesti mi-
tataan sillä, miten me kohtelemme heikoimpiamme. Tältä osin olisin vielä sen ymmärtä-
nyt, että vuonna 2015 hätäjarrutusta jatketaan siltä osin, että joudutaan tekemään ankaria-
kin säästöjä. Mutta sitä ei ymmärrä kukaan, että silloin, kun talous vetää, niin sille poru-
kalle, joka on vähistään kaikkein eniten antanut, ei millään saada takaisin niitä taloushe-
delmiä, niitä suuria kasvun hedelmiä. Näistä pienistä puroista ei koostu sellaista uskottavaa
polkua, että me tietäisimme ja uskoisimme siihen, että hallitus tosissaan ajattelee, että näin
voitaisiin tehdä. Minä pidän sitä sanojen syöntinä. Pääministeri vetosi 2015, että jokainen
vähän antaisi omistaan ja sitten niitä, mitä on ikään kuin velaksi annettu valtiolle takaisin
näinä vaikeina aikoina, [Puhemies koputtaa] maksettaisiin takaisin, kun on talouskasvua.
Näin ei käynyt. Miksi?

18.26 Sari Sarkomaa kok (vastauspuheenvuoro): Arvoisa rouva puhemies! Kun katsom-
me tätä valtion talousarvioesitystä 2019, mieltäni kyllä lämmittää tietenkin se, että työpaik-
koja tulee lisää, se on parasta, mitä suomalaiset voivat saada, mutta myöskin se, että on
määrärahalisäyksiä. Vähimmäispäivärahoja korotetaan 80 eurolla, ja vielä 50 senttiä pääl-
le. Tämä on mittava parannus. Se, että vähimmäispäivärahat nousevat työmarkkinatuen ta-
solle, on erittäin hyvä uudistus. Takuueläkettä korotetaan. Takuueläkettä korotetaan, edus-
taja Kiuru. [Timo Heinonen: Hän karkasi!] Ministerinä Kiuru puhui paljon siitä, miten vai-
keaa ja kallista on toisella asteella rahoittaa oppimateriaalimaksuja. Mitään ei tapahtunut.
Me olemme tästä olleet huolissaan, ja hallitus on tuonut nyt esityksen, että alle 20-vuotiaat
toisen asteen opiskelijat pienituloisissa perheissä saavat oppimateriaalilisän. Tämä on erit-
täin hyvä teko. Tämä on tasa-arvoteko. [Puhemies koputtaa] Ja jos te katsotte oppositiossa
[Puhemies: Aika!] tätä kirjaa, täällä on paljon parannuksia pienituloisille ihmisille. [Puhe-
mies koputtaa] Kiitos siitä. Pidän kovin kummallisena edustaja Kiurun puheenvuoroa. [Pu-
hemies: Aika!] Ehkä hän lähti salista miettimään puheenvuoroaan.

Toinen varapuhemies Tuula Haatainen:  Edustaja Salonen, ja sitten annan puheenvuo-
ron ministeri Saarikolle.

18.28 Kristiina Salonen sd (vastauspuheenvuoro): Arvoisa puhemies! Hallituksen esittä-
mät korotukset pienimpiin etuuksiin ovat hyvinkin tarpeellisia, ja näistä korotuksista on
kyllä esitettävä kiitos. Mutta ei se poista sitä, että ne ovat vain murto-osa kokonaisuudes-
saan tällä hallituskaudella sosiaaliturvaan tehdyistä leikkauksista. Ei tätä siis voi kääriä
kiiltävään pakettiin ja ikään kuin esitellä vaan sitä kiiltävää pakettia ilman, että myös sisäl-
tö katsotaan auki. Myös sisältö on katsottava auki.

Mitä tulee takuueläkkeisiin, on totta, että takuueläkkeisiin on tehty korotuksia. Mutta
eikö ole niin, ministerit, että nämä korotukset hädin tuskin peittävät sen ostovoimassa ole-
van aukon, joka on ollut jo aikaisemmin? Edustaja Kulmala sanoi täällä, että no sitten on se
toimeentulotuki. On järjen köyhyyttä ajatella, että siirretään ihmiset toimeentulotuelle, jos
ensisijaiset etuudet ovat liian alhaiset. Toimeentulotuki on viimesijainen etuus. [Puhemies
koputtaa] Ensisijaisesti pitää ensisijaiset etuudet laittaa kuntoon.
71



Pöytäkirjan asiakohta PTK 87/2018 vp
Toinen varapuhemies Tuula Haatainen:  Nyt annan vastauspuheenvuoron ministeri
Saarikolle, 3 minuuttia olkaa hyvä. Paikalta voi esittää. 

18.29 Perhe- ja peruspalveluministeri Annika Saarikko: Arvoisa puhemies! Kiitos
tästä jatkuvasta keskustelusta. Vastaan myös joihinkin sellaisiin kysymyksiin, jotka jäivät
aiemmalla kierroksella toteamatta.

Ensiksi tämä vanhuuden laaja ja tärkeä teema, jota jo kyselytunnilla sivuttiin. Täällä ky-
sellään, mikä on se budjettikirjasta löytyvä 4 miljoonan euron summa. Se liittyy siihen 35
miljoonan euron kokonaisuuteen, joka päätettiin vanhuspalveluiden valtionosuuksien
kautta säästää, ja ikään kuin sen yksi osa toimeenpantuna vuodesta 2017 eteenpäin on nyt
tuo summa. En ole siitä mitenkään erityisen ylpeä ja siksi avoimesti vastaan.

Mutta samalla haluan todeta kaksi asiaa. Ensinnäkin on vaikea laskea, paljonko rahaa
vanhuspalveluihin nykyään käytetään. Meillä on kauhean huonosti kykyä tilastoida ja tau-
lukoida euromääriä, mitä vanhuuteen Suomessa käytetään. Mutta yksi luku on ainakin sel-
lainen, että valtionosuuksia yli 65-vuotiaiden perusteella annetaan 6 miljardia euroa kun-
tiin. Ja siihen kun suhteuttaa 4 miljoonaa, niin nämä asettuvat johonkin mittakaavaan.

Toinen, minkä haluan nostaa esiin, on se, että me emme heikentäneet henkilöstömitoi-
tusta. Täällä annettiin ymmärtää, että no sehän vaikuttaa henkilöstömitoitukseen. Laa-
tusuosituksissa ei alennettu henkilöstömitoitusta siitä, mitä se aiemmin oli ollut. Kysymys
on siis muista tavoista hakea toiminnan tehostamista vanhuspalveluissa. Ymmärrän, että se
ei ole erityisen helppoa, ja tässä joudutaan katsomaan muun muassa teknologiaan liittyviä
kysymyksiä. Ymmärrän, että kunnat ovat tässä tiukilla, ja onneksi kuntien parantunut ta-
loustilanne vaikuttaa positiivisesti niin, että tämä summa jaettuna kaikkiin suomalaisiin
kuntiin ja vanhuksiin ei voi olla käänteentekevä heikennys siinä isossa kuvassa, paljonko
vanhuspalveluihin rahoitusta kohdennetaan.

Olen myös iloinen siitä, että, hyvät kollegat, nostatte esiin saattohoidon teemaa. Viime
vuonnahan budjetissa tuli saattohoitoon rahaa, joka oli niin kutsuttua siirtomäärärahaa eli
käytettävissä vielä ensi vuodelle. Samaan yhteyteen liittyy täällä eduskunnassa tehty yhtei-
nen, hyvin pitkälti yhteiseksi muodostunut näkemys eutanasia-kansalaisaloittesta ja sen
jatkotyöstä niin, että osa saattohoitoa ja palliatiivista hoitoa käsitellään ikään kuin saman
otsakkeen alla. Tästä ministeriössä on perustettu erittäin laajapohjainen asiantuntijatyöryh-
mä, ja sen tehtävä on ottaa kantaa muun muassa näihin lakipykäliin, joihin olen itse suh-
tautunut aika myönteisesti siksi, että siellä ei ole esimerkiksi pelkästään palveluasumises-
sa tapahtuva arvokas kuolema vaan myös parhaimmillaan ihmisen omassa kodissa niin,
että kipuun ja hoitoon liittyvät seikat olisivat tuotavissa mahdollisimman lähelle.

Ja mitä tulee ikääntymiseen käytettäviin rahoihin vielä ylipäätään ottaen, hyvät kolle-
gat, ikääntymiseen tullaan käyttämään Suomessa seuraavina vuosikymmeninä ihan älyttö-
män paljon enemmän rahaa kuin nyt johtuen ikääntyvien määrän lisääntymisestä, niin että
puhe siitä, että vanhuspalveluista leikataan, ei ole totta. Vanhuksiin käytetään yhä enem-
män rahaa vanhenevassa Suomessa, koska niin meidän vain täytyy ja me haluamme tehdä,
jotta ikääntyminen voi olla arvokasta. [Simon Elon välihuuto] Tämä mittakaava on tärkeä
havaita. [Kristiina Salonen: Kustannus per vanhus!] — Kustannus per vanhus riippuu siitä,
missä vaiheessa ollaan. Ikähän ei tuo automaattisesti tarvetta palveluihin vaan se, miten
vanhenemme ja miten huolehdimme esimerkiksi ennaltaehkäisystä.

Ja jos, arvoisa puhemies, sallitte, aivan lyhyesti totean vielä seikan, joka liittyy tähän.
Täällä aikaisemmin nostettiin esiin lääkealan ja terveysalan kasvustrategiat: neurokeskus,
72



Pöytäkirjan asiakohta PTK 87/2018 vp
biopankkitoiminta, genomikeskus, syöpäkeskus, nyt tämä terveystiedon toissijainen käyt-
tö, mikä taisi tulla edustaja Taljan ja Raassinan puheenvuoroissa. Neurokeskus on yhteis-
työtä opetus- ja kulttuuriminiteriön ja STM:n välillä. Tämä on kokonaisuus, joka tulee jää-
mään tästä vaalikaudesta pitkälle elämään hyvässä suomalaisen terveysalan kasvun, inves-
tointien ja potentiaalin hyväksi, myös suomalaisten oman järjestelmän parantamiseksi. Tä-
män jäljet ovat pitkät hyvässä, koska me tunnistamme isoja kansainvälisiä kilpailuvaltteja
myöskin siinä mittakaavassa, että Suomi olisi kiinnostava kohde investoida.

Haluan omalta osaltani kiitää keskustelusta ja todeta, että joudun tässä kohdin poistu-
maan.

Toinen varapuhemies Tuula Haatainen: Haluaako ministeri Mattila tässä vaiheessa vas-
tata vai lopuksi? — Ministeri Mattila, olkaa hyvä, 2 minuuttia.

18.33 Sosiaali- ja terveysministeri Pirkko Mattila (vastauspuheenvuoro): Rouva puhe-
mies! Tämän budjetin täsmätoimet ovat nimenomaan niitä, jotka tuovat kansalaisia ensisi-
jaisen, oikean etuuden piiriin, ja tätä työtä tehdään myös muissa ministeriöissä. Esimerkik-
si sosiaali- ja terveysministeriöllä on työ- ja elinkeinoministeriön kanssa yhteinen projekti,
jossa selvityshenkilöt Oivo ja Kerätär etsivät ratkaisuja pitkäaikaistyöttömyyden kovaan
ytimeen niin, että siellä myös työttömät ovat oikean etuuden piirissä mukaan lukien esi-
merkiksi kuntoutus.

Edustaja Hakanen, nostitte esiin maatalousyrittäjien eläkevakuutusmaksujen viivästys-
koron väliaikaisen alentamisen. Näinhän tämä työ nyt jatkuu, ja on äärimmäisen tärkeää,
että edes tätä kautta pystytään sitten sosiaali- ja terveysministeriöstä omalta hallinnonalal-
tani tukemaan viljelijöitten jaksamista.

No, sitten tämä taksikysymys: Kyllä, juuri näin, sataprosenttisesti pitäisi näiden kyytien
kulkea. Vammaispalvelulain mukaiset kuljetuksethan kilpailuttaa kunta, niin että tässä
osin on sitten mennyt vähän sekaisin myöskin se, mitkä ovat näitä vammaispalvelukulje-
tuksia. Mutta ministeriöllä ei täydellisesti kyllä sellaista mahtikäskyä ole, jolla mennä äk-
kiä järjestelemään näitä kuljetuksia — eikä ministerin ehkä pitäisikään mennä niitä järjes-
telemään — vaan kyllä se toimivalta on siellä Kelalla. Kelalla on myös toimivalta etsiä
vaihtoehtoisia ratkaisuja, jos nämä niin sanotut Kela-kyydit eivät kulje, ja sitten myöskin
puuttua siihen kilpailutustilanteeseen. Siellä on sopimuksissa mainittu myöskin purkueh-
dot, ja sitä ennen tietysti on käytetty näitä sanktioita, joita on asetettu palveluntuottajille.

Toisaalta kyllä minä ajattelen myös niin, että Kelahan hoitaa valtavan määrän tehtä-
viään hyvin. Kaikkien suomalaisten arjessa Kela jollakin tavalla näkyy, ja moni etuus mei-
dän huomaamattamme suorastaan sujuu itsestään. Mutta tässä on ollut ongelmia. Toisaalta
haluan luottaa Kelaan. [Puhemies koputtaa] Haluan luottaa suomalaiseen virkamieheen,
joka etsii ratkaisuja toimivaltansa puitteissa ja on myös löytänyt niitä oikeita työkaluja,
joilla tilannetta on parannettu.

18.36 Merja Mäkisalo-Ropponen sd (vastauspuheenvuoro): Arvoisa puhemies! Minis-
teri Saarikko ennätti lähteä, mutta kiitin jo häntä tuossa äsken, että on hienoa, että hän
myönsi reilusti sen, että vanhusten hoitoon on tulossa nyt yli 4 miljoonan säästöt tavalla tai
toisella toteutettavaksi. Tämä on siinä mielessä surullinen asia, niin kuin ministeri itsekin
myönsi, että hoidon ja hoivan tarpeet kasvavat ja siitä huolimatta resurssit pienenevät.
Tämä on huono yhtälö.
73



Pöytäkirjan asiakohta PTK 87/2018 vp
Sitten minulla on vielä ministeri Mattilalle kysymys. Aiemmin täällä puhuttiin noista
kakkostyypin diabeteslääkkeistä, ja sanoitte, että sitä seurantatietoa on nyt sitten niistä ka-
saantunut. Miten te tulkitsette niitä tuloksia, esimerkiksi sitä, jos ymmärsin oikein, että
siellä näkyy, että diabeteslääkkeiden käyttö on vähentynyt? Voisiko yksi selitys olla se,
että ihmisillä ei ole varaa ostaa niitä diabeteslääkkeitä? Ainakin minä saan jatkuvasti ni-
menomaan niitä viestejä, että lääkkeet on jäänyt ostamatta sen takia, että rahat ovat loppu-
neet kesken.

18.37 Johanna Karimäki vihr (vastauspuheenvuoro): Arvoisa rouva puhemies! Nyt kun
taloudessakin menee paremmin, niin hallitus antaa rikkaille parempia etuuksia mutta toi-
saalta näitä kaikkein köyhimpien indeksijäädytyksiä ei ole palautettu. Meillä on 120 000
köyhää lasta, eläkeläisköyhyys lisääntyy, lääkekorvauksia on leikattu. Kyllä tässä on pal-
jon ihmisiä hätää kärsimässä. Monet vanhukset miettivät, voivatko he ostaa lääkkeitä vai
leipää, kun raha ei riitä kaikkeen.

Sanoitte, ministeri, että Kelalla on vastuu näistä Kela-taksikyydeistä. Kyllä tämä Kela-
taksi-sotku juontuu teidän omista lainsäädäntömuutoksistanne. Teillä on vastuu tarkistaa,
että lainsäädäntö on kohdillaan, että kaikki sairaat pääsevät hoitoon ajoissa.

Ja lopuksi haluan nostaa positiivisena asiana sen, että olen iloinen, että nyt ryhmät yh-
dessä voivat tukea kunniakansalaisiamme, sotaveteraaneja. Vuosia tehtiin työtä, että kaik-
ki sotainvalidit saivat kotiin vietävät palvelut, [Puhemies koputtaa] ja nyt saadaan sama
myös rintamaveteraaneille.

18.38 Simon Elo sin (vastauspuheenvuoro): Arvoisa rouva puhemies! Edustaja Karimäki
lopetti erittäin hienosti, mutta alkuun täytyy hieman puuttua. Jos ajatellaan tätä yleistä ta-
loustilannetta, meidän on tarvinnut tehdä taloussopeutuksia, niin kuin sanoin, ja tämä in-
deksijäädytys siihen liittyy. Mutta toisaalta, jos ollaan tuloverotusta kevennetty yli 1,4 mil-
jardia euroa, tutkitusti se on nimenomaan suhteellisesti painottunut pieni- ja keskituloisiin
eli sinänsä myös köyhiin, jos pienituloisia näin ajattelee. Sitten on tietysti kysymys siitä,
että jos yli 120 000 työpaikkaa näyttää syntyvän tämän hallituskauden aikana, niin kyllä
minun maalaisjärjelläni varmasti köyhiäkin, pienituloisia, sitten nousee sosiaalisella astei-
kolla esimerkiksi keskituloisiksi työn kautta ja varsinkin heidän perheensä asema nousee. 

Ja tietysti ministeri Mattilan esityksestä ja sinisten aloitteesta tässä budjettiriihessä pää-
tettiin sairauspäivärahan 55 päivän omavastuun poistosta, ja sitten aikaisemmin jo kehys-
riihessä päätettiin näiden vähimmäismääräisten sairaus- ja vanhempainpäivärahojen koro-
tukset. Ollaan saatu ihmisiä töihin ja ollaan tehty täsmätoimenpiteitä nimenomaan vähäva-
raisten hyväksi. [Puhemies koputtaa] 

18.39 Kristiina Salonen sd (vastauspuheenvuoro): Arvoisa puhemies! Edustaja Elolle:
Kyllä, se on hieno asia, että joku nousee sieltä työhön ja ikään kuin sitä kautta talous para-
nee pikkuhiljaa. Usein siellä on takana niin pitkä alhaisen talouden aika, että talouden kun-
toon saaminen kestää vaikka kuinka kauan. Mutta entäs ne, jotka edelleen jäävät sinne
etuuksille? Niistähän me nyt olemme huolissamme. 

Ja mitä tulee näihin vanhuspalveluihin, niin on sanottava, että vanhuspalveluihin käyte-
tään määrällisesti enemmän. No, näin toki voi todeta, kun katsotaan koko summaa, mutta
on muistettava kaksi seikkaa: Vanhusten määrä kasvaa, mutta me ihmiset myös elämme pi-
dempään, mitä kautta on luonnollistakin, että nämä summat kasvavat. Siksi pitää katsoa
74



Pöytäkirjan asiakohta PTK 87/2018 vp
kustannus per ikäihminen. Ovatko ne nousseet? Eivät ole nousseet. Ja mitä nyt kunnissa
tehdään? Sote-menoja halutaan alentaa sote-uudistusta ennakoiden, koska tiedetään, että se
lisää valtio-osuuksien määrää sitten jäljelle jääviin kuntiin. Mikä järki tässä on, ministeri
Mattila? [Puhemies koputtaa] Sehän aiheuttaa leikkauksia jo ennestään alhaisiin, esimer-
kiksi vanhuspalveluiden, resursseihin.

18.41 Simon Elo sin (vastauspuheenvuoro): Arvoisa rouva puhemies! Tuossa edustaja
Salonen kysyi hyvin oleellisen kysymyksen: mitä pitäisi tehdä? Käsitykseni on se, että so-
siaalidemokraateillakin on oma mallinsa sosiaaliturvan uudistamisesta, hyvä niin, ja mo-
nen muunkin puolueen on siihen syytä tarttua ja esittää oman mallinsa.

Sinisetkin ovat esittäneet oman perusturvamallinsa, joka lähtee vastikkeellisuudesta, sii-
tä, että jokaisen pitää aktiivisesti töitä hakea. Esimerkiksi pienituloisella, joka tällä hetkel-
lä töitä saa, ongelma on usein pääkaupunkiseudulla se, kannattaako työtä ottaa vastaan,
onko siitä työstä saatava palkka riittävän hyvä suhteessa siihen sosiaaliturvaan, mitä tällä
hetkellä voi saada. Meillä täytyy olla sellainen perusturva, että työnteko kannattaa aina. Eli
tavallaan sen pienen palkan päälle saisi sitten tätä perusturvaa, ja kun se palkkataso nousee
riittävästi, niin sitä perusturvaa ei enää saa. Tämä korvaisi sitten tietysti tiettyjä nykyisiä tu-
kijärjestelmiä.

Uskon, että tämä on seuraavan hallituksen suurin uudistus, mutta tietysti uudistuksen lä-
pivientiä auttaisi se, jos tämä sote- ja maakuntauudistus saataisiin jo tällä hallituskaudella
eteenpäin. Kahdessa näin isossa uudistuksessa, sote- ja maakuntauudistus ja vielä sosiaa-
liturvauudistus päälle, olisi kyllä erittäin suuri haaste seuraavalle hallitukselle.

18.42 Niilo Keränen kesk (vastauspuheenvuoro): Arvoisa puhemies! Ajattelin ottaa vie-
lä yhden näkökulman tähän vanhustenhuoltoon. Minä olen tehnyt työni, 35 vuotta, terveys-
keskuksessa ja olen nähnyt, mihin tämä palveluasumisbuumi on menossa. Se alkoi noin 25
vuotta sitten, ja tänä aikana, 25—35 vuoden aikana, palveluasunnot ovat kasvaneet valta-
viksi laitoksiksi. Siellä on pitkiä käytäviä monessa kerroksessa. Mummuille ja papoille on
hienot huoneet, jossa on omat huonekalut ja omat ryijyt seinällä, mutta ei ketään muita.
[Kristiina Salonen: Juuri näin!] Mikään, mikään henkilökuntamäärä ei riitä siihen, että
nämä mummut eivät olisi siellä yksin.

Minä kerron vertailun vuoksi, minkälaisia olivat nämä vanhat vanhainkodit ja laitokset
ennen. Siellä oli kaksi mummua tai pappaa tai kolme samassa huoneessa ja heistä oli koko
ajan seuraa toisilleen. Kumpikaan ei ollut yksin. Ja minä otin tämän esille sen takia, että
minusta meidän kannattaa rehellisesti miettiä, onko tämä tehostetun palveluasumisen li-
sääminen nykysysteemillä enää ollenkaan paikallaan, vaan kannattaako meidän miettiä,
että mummut ja papat voivat todellakin olla siellä jopa yhdessä. — Kiitos.

18.43 Anneli Kiljunen sd (vastauspuheenvuoro): Arvoisa rouva puhemies! Ajattelin ke-
liakiaryhmän jäsenenä ottaa keliakiaan kantaa. Olisin kysynyt nyt arvoisalta ministeriltä
siitä, kun tämän hallituskauden aikana keliakiakorvaus on poistettu. Se on herättänyt hyvin
paljon huolta ja pahaa mieltä eri puolilla Suomea. Me tiedämme, että keliakia on sairaus,
johon ihminen ei voi itse vaikuttaa ja että toisaalta se edellyttää nollatoleranssia ruokava-
liossa eikä siinä näillä ihmisillä ole valinnanvaihtoehtoja.

Nyt meillä on korkeimman hallinto-oikeuden päätös siitä, että täydentävässä toimeentu-
lotuessa tämä keliakiakorvaukseen liittyvä summa pitää huomioida. Mutta siitä ei ole tehty
75



Pöytäkirjan asiakohta PTK 87/2018 vp
päätöksiä perustoimeentulotuessa. Nyt kysyisin teiltä: Koska keliakia on sairaus, johon ei
ole muuta hoitoa kuin ainoastaan tiukka, ehdoton ruokavalio, niin minkä takia tätä ei huo-
mioida perustoimeentulotuessa, vaan ihminen joutuu sen takia [Puhemies koputtaa] hake-
maan itselleen toimeentulotukea kunnasta täydentävänä toimeentulotukena?

18.44 Pertti Hakanen kesk (vastauspuheenvuoro): Arvoisa rouva puhemies! Täällä mi-
nisteri hyvin jo vastasi lomituksen tilanteeseen. Osittain jäi vastaamatta, kun minä kysyin
myös sitä, onko tähän koulutusmäärärahaan 180 000 nyt riittävä satsaus, jotta oppisopi-
muksella saadaan päteviä lomittajia. 

Toinen kysymys liittyy siihen, minkä edustaja Pylväs otti hyvin esille. Se on tämä Väli-
tä viljelijästä -hanke. Me tiedämme kaikki, että se on äärimmäisen tärkeätä ja arvokasta
työtä ja näillä projektityöntekijöillä on kädet täynnä töitä. Mutta meillä toimii myöskin niin
sanottuja ely-hankkeita tuolla maakunnissa ihan samalla konseptilla, ja nyt tämä menee
Melan Välitä viljelijästä -hankkeen rahoitukseen. Onko tässä mahdollisuutta löytää sellais-
ta yhteensopivuutta, että tämä lisämääräraha ensi vuodelle tukee yhteismitallisesti näitä
molempia toimijoita siellä kentällä, esimerkiksi niin, että entistä enemmän pidettäisiin yh-
teisiä tapahtumia, tilaisuuksia, joissa viljelijät pystyisivät sosiaaliseen kanssakäymiseen il-
man erityistä huolta tai hätää, myöskin verkottumaan, [Puhemies koputtaa] tämän ruuhkai-
sen elämänvaiheen aikana?

18.45 Sari Tanus kd (vastauspuheenvuoro): Arvoisa rouva puhemies! Kiitos vastauspu-
heenvuorosta vielä. Edustaja Kiljunen otti tärkeän keliakia-asian jo esille. Minä haluaisin
kysyä vielä köyhyyteen liittyen: Suomihan on hyvinvointivaltio monella tapaa, mutta köy-
hyyttä on edelleen, niin lapsiköyhyyttä, eläkeläisköyhyyttä, köyhyyttä kaikissa ikäluokis-
sa. Leipäjonot ovat edelleen pitkiä. Monet avustusjärjestöt saavat leipää ja muita elintar-
vikkeita lahjoituksina jaettavaksi tarvitseville, mutta myös perustoimintakuluihin tarvi-
taan paljon euroja. Aiemmin näiden hyväntekeväisyysjärjestöjen toimintakuluihin oli jaet-
tavana miljoona euroa, mutta tuota tärkeää avustusta ei nyt näy. 

Kysyisinkin ministeriltä: olisiko mahdollista ajatella ja arvioida vielä toisin? Perustoi-
mintakuluihin tarvittavat eurot ja sellainen avustus on erittäin tärkeä, jotta nämä hyvänte-
keväisyysjärjestöt voisivat jatkaa toimintaansa ja jakaa edelleenkin tarvittavia ruoka-avus-
tuksia.

18.47 Arja Juvonen ps (vastauspuheenvuoro): Arvoisa rouva puhemies! En tiedä ihan,
ymmärsinkö oikein ministeri Mattilan edellisestä puheenvuorosta, kun Kela-kyyteihin viit-
tasitte ja sanoitte, että teillä ei ole sellaista mahtikäskyä, että voisitte asiaan puuttua. Toi-
voisin, että viette ainakin terveisiä sinne Kelaan, että vastaavia tapauksia ei saa enää tapah-
tua. 

Kun kilpailutetaan ja kun kehitetään uutta ja lähdetään ihmisten kustannuksella teke-
mään asioita, niin täytyyhän niiden hommien ja asioiden toimia. Kyllä Kela-kyytien tilan-
ne on ollut katastrofaalinen siinä mielessä, että jos ihminen menee hoitoon sinne sairaa-
laan, saamaan vaikkapa syöpähoitoa, hän joutuu odottamaan, hän ei pääse taksikeskuk-
seen läpi eikä taksia koskaan tule, ja se ei ole kuskin vika, ei se ole sen vika, joka on siinä
penkin ja ratin välissä, koska heille ei ole kannattavaa ottaa niitä kyytejä. Myös monet tak-
sikuskit ovat olleet yhteydessä ja sanoneet, että se on valtavan iso prosentuaalinen menetys
76



Pöytäkirjan asiakohta PTK 87/2018 vp
ansioissa, mitä tämä uudistus on aiheuttanut heille. 25—30 prosenttia oli tämä viimeisin ar-
vio, kun juttelin taksikuskin kanssa. 

Ihmistä kuunnellen — kyllä teillä on mahdollisuus antaa mahtikäsky, jos te niin haluatte
— [Puhemies koputtaa] Kela-kyydit kuntoon.

Toinen varapuhemies Tuula Haatainen:  Sitten edustaja Mäkisalo-Ropponen ja sen jäl-
keen ministeri.

18.48 Merja Mäkisalo-Ropponen sd (vastauspuheenvuoro): Arvoisa puhemies! Halli-
tuspuolueiden edustajille haluan tähän loppuun ikään kuin yhteenvetona todeta, että ku-
kaan ei varmastikaan kiistä, etteivätkö nyt talousarvioon tehdyt korjaukset heikoimmassa
asemassa olevien asemaan olisi todellakin tarpeen, mutta tähän vain sopii niin hyvin ver-
taus siitä, että ensin hallitus on kauhalla ottanut kaikkein vähävaraisimmilta ja nyt sitten lu-
sikalla antaa pikkaisen takaisin. Tähän mennessä ihmisten toimeentuloon on tehty jo yli
700 miljoonan euron verran heikennyksiä, joten ei voi mitään, pakko on todeta, että pieniä
murusia ovat nämä seuraavan vuoden korjaukset täällä talousarviossa. Mutta ne kyllä kaik-
ki tulevat tarpeeseen, se on myönnettävä.

Toinen varapuhemies Tuula Haatainen:  Ja nyt annan sitten lopuksi vastauspuheenvuo-
ron ministeri Mattilalle, 3 minuuttia.

18.49 Sosiaali- ja terveysministeri Pirkko Mattila: Arvoisa rouva puhemies! Aloite-
taan tuosta edelliseltä kierrokselta, jossa oli montakin kysymystä tästä sotilastapaturma-
laista. Tässä hallituksen esityksessä sitä taannehtivuutta ei ole. Taannehtivuudet ovat ehkä
aina haasteellisia, mutta mikä tässä estää puolustusministeriön kanssa yhteistyön ja jatko-
työn tekemisen.

Sitten, edustaja Juvonen ja edustaja Karimäki, näistä Kela-kuljetuksista: Niin, kyllä
minä sanoin myös, että näitten pitää toimia sataprosenttisesti, ja pitäisi. Ja ihan oikeasti mi-
nulla ei ole sitä mahtikäskyä lähteä sinne kentälle sanomaan, että nyt se auto liikkeelle. Sitä
ei ole. Mutta minä uskon myös, että tämä on tehty parhaalla mahdollisella tavalla liikenne-
palvelulain tullessa voimaan, tämä, mitä STM on tässä asetuksen antaessaan ja sitten Kela
sen kilpailutuksen tehdessään. Haluan luottaa siinä suomalaiseen työhön, että Kela tekee
parhaansa, että nämä kuljetukset saadaan kuntoon. Meillä on myöskin ministeriössä väli-
tön valmius esimerkiksi asetusta jatkamaan, jos niin vaaditaan.

Sitten, edustaja Mäkisalo-Ropponen, tästä diabeteshoidosta, yleensä kakkostyypin
diabeteksen lääkehoidosta: Tutkimustietoa on, elikkä Kelalla on nämä tutkimusblogit, ja
ne ovat juuri niin kuin on edellytetty siinä valiokunnan lausumassa, eli tätä täytyy seurata.
Enkä epäile, ettettekö ole todella saanut viestiä näistä lääkemenoista. Meidän täytyy samal-
la paitsi kakkostyypin diabeteksen kuluista mutta myös kaikkien kansalaisten lääkehoidos-
ta ja siihen liittyvistä menoista huolehtia. Tämä tapahtuu muun muassa rationaalisen lää-
kehoidon ohjelman kautta, mutta toisaalta olen myös tyytyväinen siitä, että pystymme tätä
lääkeostojen omavastuuta alentamaan.

Sitten arvokasta on todellakin mielestäni se, että kansalaisia autetaan pois työttömyy-
destä, ja tämä kantaa pitkälle tulevaisuuteen myöskin esimerkiksi työeläkkeen kautta.

Edustaja Tanus, tämä miljoona euroa silloin lahjoitettuna tai tämä avustus näille järjes-
töille, jotka antavat ruoka-avustusta tai tekevät sitä työtä, oli sitä kalustoa varten [Simon
77



Pöytäkirjan asiakohta PTK 87/2018 vp
Elo: Se on kertaluonteinen!] elikkä sitä, että he pystyvät hankkimaan sitä kalustoa, jota ni-
menomaan elintarvikelainsäädäntökin edellyttää, kun ruokia jaetaan. Uskon, minulla on
vilpitön usko siihen, että se on mennyt oikeaan käyttöön, on käytössä edelleenkin. Ja ar-
vostan suuresti sitä avustustyötä, mitä tehdään, vaikka toisaalta taas on se kysymys, kuu-
luvatko leipäjonot hyvinvointiyhteiskuntaan.

Sitten vielä: Täällä oli vanhuspalveluista kysymyksiä ja hyviä puheenvuoroja, kiitos
niistä, edustaja Salonen ja edustaja Keränen. Vanhuspalveluista vastaa ministeri Saarikko.

Sitten lopuksi, edustaja Kiljunen, tämä keliakiakorvausten huomiotta jättäminen on nyt
siis viranomaispäätös, johon minulla ei ole vastausta tässä ja nyt. Mutta ymmärsinhän oi-
kein [Anneli Kiljunen: Se odottaa lainsäädäntöä!] — joo — ymmärsinhän oikein, että te
olette eduskunnan keliakiaryhmän puheenjohtaja? Eli mielellään tästä jatkan keskustelua
kanssanne.

Tässä, arvoisa puhemies.

Toinen varapuhemies Tuula Haatainen:  Kiitoksia. Ja näin ollen sosiaali- ja terveysmi-
nisteriön luokka on keskusteltu. Nyt mennään puhujalistaan.

18.53 Eva Biaudet r: Arvoisa puhemies! Anteeksi, tämä tuli melkein yllätyksenä, mutta
sitkeästi on odotettu. Tuntuu ehkä vähän oudolta hypätä aiheesta, mutta tällaista se on. Pa-
lataan siis aborttikeskusteluun.

Arvoisa puhemies! Eduskunta ja eduskuntakollegat, tahdon itse puhua teille tänään en
ainoastaan kansanedustajana enkä vain Naisjärjestöjen Keskusliiton puheenjohtajana vaan
ennen kaikkea naisena. Oikeus omaan kehoon on rikkomaton ihmisoikeus. Tähän oikeu-
teen sisältyvät olennaisesti seksuaali- ja lisääntymisterveysoikeudet. Oikeus turvalliseen
aborttiin on Suomen ulkopolitiikan naisten oikeuksien keskeisen painopisteen kulmakivi.
YK:n CEDAW-komitea edellyttää jäsenmaitaan sitoutumaan kaikkeen naisten ja tyttöjen
syrjinnän lopettamiseen ja ehkäisyyn. Komitean vuonna 2017 julkaiseman suosituksen 18
artiklan mukaan abortin kriminalisointi, pakotettu raskaus ja turvallisen abortin kieltämi-
nen tai pitkittäminen ovat sukupuolistuneen väkivallan muotoja. 

On siksi käsittämätöntä, että ulkoministerimme Timo Soini on abortin vastaisilla ulos-
tuloillaan kyseenalaistanut Suomen yhtenäisen naisten ja tyttöjen oikeuksia ajavan linjan
ja vahingoittanut mainettamme maailmalla ihmisoikeuksien puolustajana. Ulkoministerin
kanta on laajasti tiedossa kansainvälisessä naisliikkeessä, ja se liitetään äärikonservatiivis-
ten arvojen, sukupuolten tasa-arvoa ja naisten täysiä oikeuksia riisuvien liikkeiden nou-
suun.

On kohtuutonta, että naisten elämää ja terveyttä uhkaavat miehet, jotka eivät salli naisil-
le täyttä oikeutta päättää omasta elämästään ja omasta kehostaan. Tällainen politiikka on
naisvastaista. Alaikäisten raskaudet lopettavat tyttöjen lapsuuden, ja nuorten tyttöjen mah-
dollisuutta suunnitella omaa elämäänsä rajoitetaan. Tämä naisvastaisuus puetaan elämää
suojelevaan retoriikkaan samaan aikaan, kun tuhannet alaikäiset tytöt kuolevat synnytyk-
siin ja laittomiin abortteihin. 

Maailman terveysjärjestön, WHO:n, mukaan maailmassa tehdään vuosittain noin 25
miljoonaa turvatonta aborttia. Niissä maissa, joissa abortti on kokonaan kielletty tai sallittu
ainoastaan synnyttävän terveyden ollessa vaarassa, vain yksi neljästä raskaudenkeskeytyk-
sestä tehdään turvallisesti. Abortin kieltäminen ei vähennä aborttien määrää. Se kasvattaa
laittomien ja turvattomien aborttien seurauksesta johtuvia komplikaatioita ja kuolemia.
78



Pöytäkirjan asiakohta PTK 87/2018 vp
Seksuaali- ja lisääntymisoikeudet ovat ratkaiseva kestävän kehityksen mahdollistaja,
myös YK:n Agenda 2030 mukaan. Ehkäisymenetelmien ja raskaudenkeskeytysmahdolli-
suuksien kiistaton yhteys perheiden toivoman lapsiluvun ylittymiseen, varsinkin köyhim-
missä maissa, on tunnustettava. Seksuaali- ja lisääntymisoikeuksilla on siten keskeinen
rooli myös maailman väestökehityksessä.

Ministerin asema on yksi politiikan vastuullisimmista. Tämä vastuu tulee kantaa Suo-
men linjan mukaisesti. Valtionjohdolta tulee edellyttää yhtenäistä ja tinkimätöntä linjaa.
Ylimmän päätösvallan omaavana on eduskunnan tehtävä valvoa, että hallitus toteuttaa
Suomen virallista poliittista linjaa. Tahdonkin kysyä, hyvät kansanedustajakollegat, halu-
aako Suomi polkea naisten ihmisoikeuksia ja haluaako Suomi erityisesti polkea maailman
kaikkein köyhimpien naisten ja tyttöjen ihmisoikeuksia. 

Kannatan ja koko RKP:n eduskuntaryhmä kannattaa ehdotusta, että ministeri Soinin toi-
minta ei nauti eduskunnan luottamusta.

18.57 Hanna Sarkkinen vas: Arvoisa puhemies! Pelkästään tänä vuonna ulkoministeri
Soini on osallistunut työmatkallaan Kanadassa abortin vastustajien tilaisuuteen, kehunut
Argentiinan päästöstä olla laillistamatta aborttia ja arvosteltu Irlannin kansanäänestyksen
tuloksena syntynyttä päätöstä höllentää maan äärimmäisen tiukkaa aborttilainsäädäntöä.
Voikin sanoa, että ulkoministerimme on toistuvasti ottanut kantaa muiden maiden abortti-
lainsäädäntöön ja kannanotoillaan toiminut globaaleja naisten oikeuksia vastaan. 

Ulkoministeri on puolustautunut oikeutettua kritiikkiä vastaan vetoamalla mielipiteen
vapauteen. Aivan oikein, myös ministerillä on sanan ja mielipiteen vapaus. Ulkoministe-
rillä on kuitenkin myös sanan vastuu siitä, että hän edustaa hallitusta ja Suomea erityisesti,
kun kyse on muiden maiden asioista ja niiden kommentoinnista. Ulkoministerin asemassa
hän edustaa aina paitsi itseään, myös Suomen valtiota ja sen virallista linjaa. Virallinen
Suomi haluaa edistää naisten ja tyttöjen oikeuksia, joihin lukeutuu myös seksuaali- ja li-
sääntymisoikeudet ja niiden osana mahdollisuus turvalliseen aborttiin. Ulkoministerin toi-
minta on ollut siis Suomen ulko- ja kehityspoliittisen linjan vastaista toistuvasti, ja siitä on
kannettava myös vastuu — ja tänään keskustelemme nimenomaan siitä. 

Sukupuolten välinen tasa-arvo on ollut jo kauan tärkeä osa Suomen ulko- ja kehityspo-
litiikkaa. Suomi on toiminut uranuurtajana naisten ja tyttöjen oikeuksien ja sukupuolten
välisen tasa-arvon edistämisessä, ja työ jatkuu. Suomen kehityspolitiikan keskeinen tavoi-
te on ihmisoikeuksien toteutuminen. Tähän kuuluu myös naisten aseman parantaminen ja
sukupuolten välisen tasa-arvon edistäminen. Viime aikoina seksuaali- ja lisääntymister-
veysoikeudet ovat nousseet erityisen keskeiseksi osaksi Suomen kehityspolitiikkaa. On kä-
sittämätöntä, että Suomen ulkoministeri puhuu Suomen pitkällistä ja kunniakasta linjaa
vastaan. Erityisen raskauttavaa on, että ulkoministeri on osallistunut virkamatkalla abortin
vastaiseen tapahtumaan, eikä edes näe siinä mitään väärää.

Arvoisa puhemies! Ulkoministeri pukee retoriikkansa elämän suojelemiseen. Kuitenkin
tilastollisesti maissa, joissa aborttilainsäädäntö on hyvin tiukka, tehdään enemmän abort-
teja kuin sallivamman aborttioikeuden maissa. Niissä maailman 82 maassa, joissa abortti-
laki on kaikkein rajoittavin, tehdään eniten vaarallisia abortteja. Abortin vastustamisessa ei
ole siis kyse elämän suojelusta, vaan naisten oikeuksien rajoittamisesta. Abortin kieltämi-
nen ei lopeta abortteja, se ainoastaan tekee niistä turvattomia. Se vahingoittaa naisten ter-
veyttä ja elämää ja johtaa vuosittain noin 50 000 naisen kuolemaan ja miljoonan vammau-
tumiseen. Abortin kieltävät lait vahingoittavat naisten tasa-arvoa ja itsemääräämisoikeutta
79



Pöytäkirjan asiakohta PTK 87/2018 vp
omasta ruumiistaan ja elämästään sekä altistavat heidät julmalle ja epäinhimilliselle koh-
telulle sekä terveyden ja jopa elämän menetyksille. 

Sukupuolten tasa-arvon lisäksi kyse on taloudellisesta tasa-arvosta. Abortit kieltävissä
maissa varakkailla on varaa matkustaa toiseen maahan toteuttamaan abortti tai mennä yk-
sityisklinikalle. Köyhillä tätä mahdollisuutta ei ole esimerkiksi Argentiinassa, jonka pää-
töstä olla sallimatta abortti, Soini ylisti. Vaarallisiin abortteihin kuolee ennen kaikkea maa-
seudulla elävät ja köyhät naiset ja tytöt. Rajoittava aborttilainsäädäntö siis lisää eriarvoi-
suutta ja köyhyyden kierrettä. 

Arvoisa puhemies! Kehittyvissä maissa jopa 43 prosenttia raskauksista on suunnittele-
mattomia. Tämä tarkoittaa 89 miljoonaa suunnittelematonta raskautta joka vuosi. Suunnit-
telemattomat raskaudet ovat yhteydessä nopeaan väestönkasvuun, lisääntyvään köyhyy-
teen ja naisten heikentyneisiin mahdollisuuksiin päättää elämäänsä koskevista valinnoista.
Monen tytön koulutie päättyy ennenaikaisesti suunnittelemattomaan raskauteen. Seksuaa-
lioikeudet ovat siis myös kehityskysymys. Aborttioikeus on osa ihmisoikeuksia ja naisten
oikeuksia. Se on osa oikeutta määrätä omasta kehostaan. 

Suunnittelemattomien raskauksien ja aborttien määrää pitää kuitenkin pyrkiä vähentä-
mään, sillä vastentahtoinen raskaus ja abortti on usein raskas asia. Abortit eivät kuitenkaan
lopu niitä kieltämällä, mutta abortteja voidaan vähentää vahvistamalla naisten ja tyttöjen
seksuaalista itsemääräämisoikeutta, lisäämällä seksuaalikasvatusta, tarjoamalla ehkäisy-
palveluja kaikille sitä haluaville ja suojelemalla naisia ja tyttöjä väkivallalta. Vaarallisia
abortteja vähennetään turvaamalla kaikille heidän ihmisoikeuksiinsa kuuluvat kattavat
seksuaali- ja lisääntymisterveyspalvelut, mukaan lukien turvalliset aborttipalvelut.

Arvoisa puhemies! Edellä mainituilla perusteilla kannatan edustaja Feldt-Rannan epä-
luottamuslause-esitystä ulkoministeri Soinille.

19.02 Maa- ja metsätalousministeri Jari Leppä: Arvoisa rouva puhemies! Hyvät kolle-
gat! Ensimmäiseksi terveisiä Etelä-Afrikasta, tulin sieltä hetki sitten vienninedistämismat-
kalta. Jälleen kerran voi sanoa, että suomalaisilla puhtailla, turvallisilla elintarvikkeilla ja
juomilla on kysyntää maailmanmarkkinoilla. Sen osoitti tuokin matka.

Puhemies! Ajattelin näin, että tässä esittelypuheenvuorossa käyn lähinnä niitä asioita,
joita me olemme tehneet ensi vuoden budjettiin lisäyksinä verrattuna kuluvan vuoden bud-
jettiin.

Kun aloitetaan tuosta vienninedistämisestä, sinne me osoitamme miljoonan euron lisä-
määrärahan, jolla me pystymme palkkaamaan kolme henkilöä, kolme myyntiattaseaa,
maailman tärkeimmille markkina-alueille vienninedistämistä tekemään. Samoin lisärahoi-
tusta tulee miljoonan euron verran myöskin vienninedistäjäkoulutukseen, joka nyt on tä-
män vuoden aikana alkanut, sillä koulutuksen tarvetta vienninedistämisen osalta meillä
myöskin kosolti on.

Puhemies! Hallitus päätti budjettiriihessään noin 85 miljoonan euron lisäpanostuksesta
liittyen erittäin tukalaan kannattavuustilanteeseen, joka suomalaisessa maataloudessa tällä
hetkellä on. Se on ollut jo pitkään sitä, ja nyt näiden kahden erittäin hankalan satovuoden
jälkeen se on vain kärjistynyt, ja siksi oli välttämätöntä osoittaa määrärahoja tähän hanka-
laan tilanteeseen ja siitä yli pääsemiseksi. On selvää, että tämä panostus tuntuu isolta, mut-
ta kun se jaetaan tilaa kohti, niin tuo rahasumma ei todellisuudessa iso ole. Kun vahingot
tiedetään satojen miljoonien arvoisiksi tänäkin vuonna, niin tämä on vain välttämätön ja tä-
80



Pöytäkirjan asiakohta PTK 87/2018 vp
hän hetkeen oleva kriisiapu. Pitkäjänteistä kannattavuutta tällä ei pystytä turvaamaan mis-
sään tapauksessa, vaan se muodostuu ainoastaan markkinatoimenpiteistä.

Tämä lisäpanostus jaetaan sekä ensi vuoden budjetin että tämän vuoden viimeisen lisä-
budjetin välillä. Miksi näitä kahta mekanismia siinä käytetään? Siksi, että me haluamme
nyt kohdistaa nuo lisämäärärahat mahdollisimman hyvin sekä tuotantosuuntien että -aluei-
den välillä ja myöskin varmistaa sen, että maksatukset tapahtuvat mahdollisimman nopeas-
ti. Siksi on valittu kaksi elementtiä, joilla tämä raha tullaan nyt sitten jakamaan.

Tässä totta kai on paljon kiinni myöskin siitä, minkälaisia toimenpiteitä Euroopan unio-
ni vaatii. Osa näistä toimenpiteistä on sen kaltaisia, että ne vaativat myöskin unionin hy-
väksynnän, mutta olemme hallituksessa lähteneet siitä, että nyt on niin poikkeuksellinen ti-
lanne useammassa muussakin Euroopan unionin jäsenmaassa, että nyt käytetään niitä kuu-
luisia joustoja, mistä myös komissio ja komissaari ovat puhuneet, ja uskon, että niitä myös-
kin saadaan. Yhteydenpito komissioon ja muihin jäsenmaihin on olut erittäin tiivistä tä-
män asian tiimoilta, ja siksikin uskallan tässä olla toiveikas tämän asian osalta.

Elikkä on useampia elementtejä, mistä tämä paketti koostuu, useampia menettelytapoja,
mistä tämä koostuu, ja me saamme myöskin mahdollisimman nopeasti rahat liikkeelle. Ti-
lat kaipaavat näitä rahojaan.

Puhemies! Sitten näitä muita asioita noiden lisäksi, mitä jo luettelin, on se, että kyläkau-
poille me myöskin annamme miljoonan euron lisämäärärahan monipalvelukeskuksina ko-
keiluhankkeiden toteuttamiseen. Tiedämme kaikki, että kyläkaupat ovat vahvasti vähenty-
neet, vaikka ne ovat palvelupisteitä, joita me Suomessa myöskin tarvitsemme.

Talousarvioon sisältyy määräraha myös Ruokaviraston toimintaan, ja kun uusi elintar-
vikemarkkinavaltuutettu aloittaa vuoden alusta, niin tuohon perustettavaan toimistoon ja
hänen palkkaukseensa on myöskin rahat myönnetty.

Sitten luonnonvaratalouden puolella me panostamme biotalouteen liittyvien innovaati-
oiden edistämiseen reilun yhden miljoonan euron lisäpanostuksen. Samoin me kohdistam-
me läntisen Suomen susikannan seurantaan 300 000 euron lisämäärärahan siksi, että me
toivomme, että me saamme mahdollisimman monta susilaumaa pantaan niin, että seuranta
on jatkuvaa ja me tiedämme, missä ne liikkuvat, jolloin me pystymme koiravahinkoja tällä
tavoin torjumaan.

Metsästyksestä tulee toinenkin asia. Siellä nuorten metsästysharrastusta tuetaan niin,
mikä oli myös eduskunnan tahto, että puolitetaan alle 18-vuotiaiden riistanhoitomaksu.
[Kari Kulmala: Oikein!]

Sitten Metsähallitukselle tulee retkeily- ja virkistysalueiden, luontokohteiden kunnosta-
miseen myöskin lisämääräraha. Se tulee myöskin ympäristöministeriön puolelle. Tilusjär-
jestelyille tulee lisärahoitus, samoin tulva- ja kuivuusriskien hallintaan ja sen tietojärjestel-
mien kehittämiseen lisämääräraha.

Sitten tuolla STM:n puolella on Välitä viljelijästä -hankkeeseen myöskin varattu määrä-
rahoja sekä tehty myöskin muita lomituspalvelun toimia, jotka täällä varmasti ovat jo esil-
lä olleetkin. Satovahinkovakuutuksen vakuutusmaksuvero poistuu nyt ensi vuonna, ja
energiaveron palautukseenkin varataan 20 miljoonan potti.

Elikkä tämä on kolmen ministeriön yhteinen tämä kriisipaketti, kuivuuspaketti parem-
minkin: maa- ja metsätalousministeriön, valtiovarainministeriön ja sosiaali- ja terveysmi-
nisteriön. — Kiitos.
81



Pöytäkirjan asiakohta PTK 87/2018 vp
Toinen varapuhemies Tuula Haatainen: Avataan keskustelun debattiosuus, ja pyydän
niitä edustajia, jotka haluavat käyttää puheenvuoron, painamaan V-painiketta ja nouse-
maan seisomaan. — Edustaja Kalmari.

19.09 Anne Kalmari kesk (vastauspuheenvuoro): Arvoisa rouva puhemies! Syvän kes-
kustan lisäksi, nyt tuntuu, että viimeinkin koko Suomi on suomalaisen elintarviketuotan-
non turvaamisen asialla ja huolissaan siitä, että myöskin alkutuottaja saisi reilun osuuden
sieltä elintarvikemarkkinasta. Siksi on todella hienoa, että nyt myöskin elintarvikemarkki-
nalainsäädännöllä tullaan tässä asiassa tekemään tekoja ja tässä budjettiesityksessä myös
elintarvikemarkkinavaltuutettu saa rahat.

Sen lisäksi on erittäin merkittävää, että teemme noita ministerin mainitsemia vientipon-
nisteluja, koska uskon, että antibioottijäämättömyydellä ja elintarvikkeiden turvallisuudel-
la tullaan vielä valtaamaan vientimarkkinoita, kun teemme pitkäjänteistä työtä ja brän-
däämme meidän loistavia tuotteitamme.

Kysyn tuosta kriisipaketista: oletteko neuvotelleet valtiovarainministeriön kanssa siitä,
että energiaveron palautus toimisi vähän paremmin kuin edellisellä kierroksella?

19.10 Kari Kulmala sin (vastauspuheenvuoro): Arvoisa puhemies! Ministeri juuri kertoi
näistä susiin liittyvistä toimista, ja pidän näitä kyllä erittäin tärkeinä. Esimerkiksi meillä
tuolla Pohjois-Karjalassa ei ole enää hirviä Ilomantsissa ja Lieksassa metsästettäväksi tä-
näkään syksynä, ja suurin syyllinen on juuri susi.

Mutta toinen asia, mikä on erinomainen asia myös, on tämä nuorten metsästäjien riistan-
hoitomaksun puolittuminen. Siinä hallitus esittää, että nuorten, alle 18-vuotiaiden metsäs-
täjien riistanhoitomaksu puolitetaan ensi vuoden alusta lukien. Tämä on erinomainen vas-
taantulo nuorille metsästäjille. Tällä toimella annetaan positiivinen signaali nuorison huo-
mioimisesta hyvän harrastuksen parissa. Metsästysseuroissa porukka ukkoutuu, ja sinne
tarvitaan ehdottomasti nuoria metsästäjiä lisää joukkoon, ja tämä on varmasti yksi keino,
mikä edesauttaa tätä asiaa.

19.11 Harry Wallin sd (vastauspuheenvuoro): Arvoisa puhemies ja ministeri! Uskon,
että Suomen eduskunnassa on yksimielinen kanta siihen, että maanviljelijöitä pitää auttaa
tämän kriisin aikana. On hyvä, että hallitus on ryhtynyt toimenpiteisiin, ja sosiaalidemo-
kraatit tukevat sitä. Nämä kaikki lisäykset, mitä ministeri esitti, ovat oikein paikallaan.

Mutta yksi, joka on maatalousjaostossa ollut koko tämän vaalikauden, on järjestöjen
harkinnanvaraiset tuet. Jälleen kerran ne leikataan, ja sitten taas jaosto niin kuin palauttaa.
Me lausuimme siitä aika jyrkästi, että näin ei voi toimia. Kysyisin ministeriltä: miten jäl-
leen, neljännen kerran, toimitaan? Tiedän, että ennen sinun ministerikauttasi on toimittu
näin, mutta kun arvostetaan erittäin paljon ministeri Leppää yli puoluerajojen ja hän on
huippuministeri, niin miten jälleen kävi niin, että nyt sitten 4H:n ja näiden neuvontajärjes-
töjen valtionosuuksia on leikattu ja jälleen pitäisi maatalousjaoston ne palauttaa?

19.12 Markku Eestilä kok (vastauspuheenvuoro): Arvoisa rouva puhemies! Täytyy mi-
nisteriä kiittää siitä, että tämä maatalouden kriisipaketti hoidettiin hienosti ja että siitä ei
julkisuudessa tullut huutokauppaa, mikä olisi joidenkin taitamattomien ministereitten kä-
sissä saattanut näin vaalivuonna tulla. Se on hieno asia, että löydetään yhteinen sävel, ni-
mittäin tämä meidän oma elintarviketuotanto on osa turvallisuuspolitiikkaa, ja se on sen
82



Pöytäkirjan asiakohta PTK 87/2018 vp
verran arvokas asia, että siitä huolehditaan myös yhdessä. Arvostan myös edustaja Walli-
nin puheenvuoroa, että SDP tukee tätä. Se on hieno asia.

Toinen juttu, pieni juttu sinänsä, tai kaksi pientä juttua: 
Ensinnäkin on hienoa, että ministeri mainitsi tämän Välitä viljelijästä, 3 miljoonaa. Ne

eivät tule kolmen M:n tasolta, mutta ne ovat erittäin tärkeitä tässä tilanteessa.
Lopuksi pyytäisin ministeriä arvioimaan, mihin menee Euroopan unionin yhteinen maa-

talouspolitiikka, ja avaatteko hieman näitä tukineuvotteluja, missä mennään — ykköspila-
ri, kakkospilari — koska se on tärkeätä, että me eduskunnassa olemme tietoisia siitä, mihin
suuntaan nämä ovat menossa?

19.13 Pertti Hakanen kesk (vastauspuheenvuoro): Arvoisa rouva puhemies! Ministeriä
pitää kiittää siitä, että laajasti yhdessä STM:n, valtiovarainministeriön kanssa löysitte bud-
jettiriihessä hyvän kriisikuivuuspaketin, ja sillä on vaikuttavuutta paljon enemmän kuin
pelkästään nämä miljoonat eurot, jotka nyt sitten myöskin jaetaan eri tavalla jyvitettynä eri
tiloille. Siellä on tosi isoja vaikuttavuuksia, mitkä vaikuttavat pitkään, ja ne on myöskin
tärkeitä huomioida. 

Kysynkin vielä yhtä yksittäistä asiaa, joka on vielä vähän jäänyt keskustelussa vähem-
mälle. Millä aikataululla hallituksen esitys valtion takauslainoista on tulossa? Tuleeko sii-
tä semmoinen elementti, josta viljelijät myöskin ensi keväänä pystyvät sitten rahoittamaan
tuotantopanoksiaan, kun taas uuteen satokauteen ollaan lähdössä? Ja toiseksi vähän glo-
baalimpi, isompi asia: Ilmastonmuutos on tosiasia, me näemme sen kaiken aikaa, ja mei-
dän satovahingot tulevat olemaan ääriolosuhteiden armoilla myöskin jatkossa. Tätä ajatte-
lua tarvitsee miettiä myöskin siitä lähtökohdasta, että nämä olosuhteet tulevat olemaan ra-
jumpia tulevaisuudessa. [Puhemies koputtaa] Mitä ratkaisua tähän on mietitty?

19.14 Hanna Halmeenpää vihr (vastauspuheenvuoro): Rouva puhemies! Ilmastonmuu-
tos ja sään ääri-ilmiöt todella näkyvät myös Suomessa oikein voimakkaasti, ja on tietysti
aivan oikein auttaa ja tukea nyt niitä, jotka ovat maatilataloudessa vaikeuksissa. Mutta sa-
malla tarvitaan kyllä kipeästi pitkän tähtäimen järjestelmätason muutoksia, jotta saadaan
kestävää ja kannattavaa maataloutta, ja sitä muutosta tarvitaan siis sekä EU-tasolla että
kansallisella tasolla. Meidän ruoantuotantomme ei voi perustua kriisistä ja kriisipaketista
toiseen rämpimiseen. Näitä vuosia on nyt ollut useita, ja sen takia peräänkuulutan niitä pit-
kän tähtäimen rakennemuutoksia.

Kysyn kuitenkin tästä kriisipaketista, kun siellä on 20 miljoonan euron potti energiave-
rojen palautuksina korotetusti vuodelta 2018. Oletteko varmistunut siitä, että muun muas-
sa tämä pakettiin sisältyvä potti jakaantuu nyt oikein? Meneekö se juuri niille, jotka ovat
eniten satovahinkoja kärsineet? Itse en ole siitä ollenkaan vakuuttunut, [Puhemies koput-
taa] koska sehän määräytyy sen perusteella, mitä energiaa käyttää.

19.16 Jari Myllykoski vas (vastauspuheenvuoro): Arvoisa rouva puhemies! Tämä nyt ru-
peaa olemaan melko yksitoikkoista, kun yksi toisensa jälkeen kehuu ministeriä, niin että
hän ei oikein hykertelyltään pysty kirjoittamaankaan. [Naurua] Toki täytyy sanoa, että nyt
pitkällisten ponnistelujen jälkeen on erityisen tärkeätä, että me olemme huomanneet sen,
että me haluamme Suomessa ruoan kallistuvan, mikä tarkoittaa, että me edistämme vien-
tiä. Ainakin henkilökohtaisesti uskon, että on erityisen tärkeätä, että nyt satsataan siihen
viennin ponnisteluun, mitä me olemme vasemmistoliitossakin halunneet edistää.
83



Pöytäkirjan asiakohta PTK 87/2018 vp
Mutta haluaisin kysyä ministeriltä, mikä tämä koulutukseen tarkoitettu miljardi on?
Onko joku suunnitelma, mitä sillä tehdään, kuinka sillä koulutusta edistetään? Kohdenne-
taanko se sinne toisen asteen ammatilliseen koulutukseen, niin kuin jossakin vaiheessa
asiantuntijakuulemisissa oli? Lista olisi pitkä, mutta Länsi-Suomi kiittää susien pannoituk-
seen mahdollisesti tähtäävistä toimista, [Puhemies koputtaa] sillä me tarvitsemme nyt kes-
kusteluyhteyttä luonnonvaraisen suden ja ihmisen välillä.

19.17 Juha Pylväs kesk (vastauspuheenvuoro): Arvoisa puhemies! Maatalous on kärsi-
nyt useamman huonon vuoden. Pohjoisempana on ollut kolme märkää vuotta perävilkkaa,
ja nyt tuli sitten yksi kuiva vuosi, elikkä monelta maatilalta on puskurit syöty todella vä-
hiin. Niin kuin täällä on peräänkuulutettu, maatalous tarvitsee semmoisia pitempiaikaisia
ratkaisuja. Ne pitempiaikaiset ratkaisut eivät varmaankaan perustu kriisipaketteihin eikä
muihin vastaaviin, koska se potti, mitä sieltä voidaan tiloille antaa, on äärimmäisen pieni
loppujen lopuksi.

Yksi keskeinen tekijä on maatalouden kustannusrakenteen muuttaminen, ja tähän kus-
tannusrakenteeseen kuuluu myös nämä tilusjärjestelyt. Pienet lohkot ympäri kylää aiheut-
tavat valtavasti siirtokustannuksia, ja on hienoa, että tähän tilusjärjestelyyn on nyt saatu li-
sää rahaa. Miten tämmöinen tilusjärjestely voidaan jatkossa ottaa pitempiaikaisesti huo-
mioon niin, että se ei ole aina vuosi kerrallaan vaan se olisi todellakin useamman vuoden
projekti?

19.18 Peter Östman kd (vastauspuheenvuoro): Arvoisa puhemies! Viime vuosina ja eri-
tyisesti viimeisen vuoden aikana olemme kuulleet huolestuttavia viestejä kasvavasta susi-
kannasta, joka aiheuttaa ongelmia eri puolilla maata ja erityisesti länsirannikolla. Uudessa
susikannan hoitosuunnitelmassa keskitytään siihen, että perustetaan alueellisia yhteistyö-
ryhmiä, joiden tehtävä on opettaa ihmisille, miten eletään susien kanssa. Ministeriössä on
näköjään paljon susiasiantuntijoita. En kuulu siihen porukkaan, mutta väitän tuntevani ih-
misiä, ja Pohjanmaalla on aika paljon ihmisiä, jotka ovat aidosti huolissaan.

Arvoisa ministeri, me emme tarvitse enempää susipantoja. Tarvitaan kaksi asiaa: Ensin-
näkin suurempi määrä susia täytyy välittömästi kaataa poikkeusluvalla. Susien pelottelu ja
karkottaminen naapurikuntaan ei ratkaise ongelmaa. Toiseksi seuraavalle metsästyskau-
delle täytyy myös myöntää enemmän kaatolupia. Muutoin käsissämme on kahta suurempi
ongelma, kun nyt kesällä syntyneet pennut alkavat etsiä itselleen reviiriä.

19.19 Reijo Hongisto sin (vastauspuheenvuoro): Arvoisa puhemies! Tiukan kesän jäl-
keen yhä useampi pientila lopettaa toimintansa. Eletään todellisissa vaikeuksissa. Vaikka
maidon- ja lihantuotanto ei välttämättä olekaan vähentynyt samassa suhteessa — kun on
nämä tuotantolaitokset, on ryhdytty tuottamaan maitoa ja lihaa suuremmissa yksiköissä
— niin reserviläisen ja maanpuolustuksen kannalta minä näen tässä lähinnä huoltovar-
muuskysymyksen. Luulen, että mitä pienemmissä yksiköissä ruokaa tuotetaan hajallaan
koko valtakunnan alueella, sitä parempi se on turvata, jos sattuu, että joku osa maasta jou-
tuisi ehkä vaikka vieraan vallan alaisuuteen. Kysynkin ministeriltä: onko hallituksessa
pohdiskeltu tätä tilojen lopettamista ja nähty sitä riskinä nimenomaan maanpuolustuksen
kannalta, huoltovarmuuden kannalta? Ei ikään kuin kaikkia tuotantotiloja laitettaisi saman
maakunnan alueelle eikä näin otettaisi riskiä siitä, että tuotanto voi vaarantua kriisitilan-
teessa.
84



Pöytäkirjan asiakohta PTK 87/2018 vp
19.20 Timo Harakka sd (vastauspuheenvuoro): Arvoisa puhemies! On siis selvää, että
kaikki ovat valmiita tukemaan maataloutta sen kriisissä. Mutta ei ole kovin pitkä aika siitä,
kun kävimme läpi tätä satovahinkoasiaa tässä samassa salissa, mahtoiko se olla maalis-
kuun lopussa, huhtikuun alkupuolella. Muistutan siitä, että silloin sanottiin, että tämä sato-
vahinkokompensaatio on ainutkertainen asia tämän energiaveron palautuksen korottami-
sen myötä. Silloin jo rohkenimme ehkä epäillä, ettei se viimeiseksi kerraksi jää — ikävä
kyllä.

No nyt on niin, että tämä kuivurien lisääntyneen polttoöljyn käytön kompensoiminen oli
perusteltua, vaikkakin hakekuivurit, joita oli kuitenkin viidesosa, jäivät ilman. Mutta nyt
kun kyseessä on päinvastainen ongelma, niin onko tässä enää mitään ikään kuin asiallista
syytä nimenomaan tähän polttoöljyn energiaveron palauttamiseen vai onko tämä nyt vaan
käytännön syistä, jotka ymmärrän, [Puhemies koputtaa] nopein ja käytännöllisin verome-
nettely, johon joudutaan ikävästi turvautumaan?

19.21 Eerikki Viljanen kesk (vastauspuheenvuoro): Arvoisa puhemies! Sipilän hallituk-
sella on hyvä hallitusohjelma ja sitä on toteuttamassa erinomainen ministeri. Hallituksen
aloittaessa taloudellisia ja työllisyystavoitteita epäiltiin monien toimesta. Nyt olemme
päässeet toteamaan hallituksen useimpien kunnianhimoisten tavoitteiden joko toteutuneen
tai olevan toteutumassa tai ainakin aikataulussa.

Hallitusohjelma on hyvä myös biotalouden, maa- ja metsätaloudenkin osalta. Viime
vuodet biotalouden, maa- ja metsätalouden mahdollisuudet on nähty, niihin on panostettu,
ja biotalouden kasvulla onkin ollut oma roolinsa Suomen talouden kääntymisessä kasvu-
uralle. [Jari Myllykosken välihuuto] Suuri osa tästä positiivisesta biotalouden kasvusta on
tapahtunut metsäalalla: alalla, joka on jo moneen kertaan leimattu auringonlaskun alaksi;
alalla, joka on jälleen keskeisimpiä kasvu- ja vientialojamme. Myös energia-alalla on pääs-
ty eteenpäin. Oikeastaan ainoita biotalouden toteutumattomia kirjauksia on maatalouden
kannattavuuden kääntäminen kasvu-uralle. Kysynkin arvoisalta ministeriltä: [Puhemies
koputtaa] onko vielä uusia keinoja tulossa tällä vaalikaudella kannattavuuden parantami-
seksi?

19.23 Timo Harakka sd (vastauspuheenvuoro): No kyllä tämä tietenkin oli varsin mer-
kittävä ylistyslaulu biotalous-kärkihankkeelle, mutta muistetaan nyt ainakin pöytäkirjoi-
hin se, että merkittävät biotalousinvestoinnit oli tehty jo hyvän aikaa ennen kuin hallitus
näitä biotaloushankkeitaan laittoi liikkeelle, jossa kaikki ei nyt suinkaan ole ihan niin lois-
teliasta kuin äskeinen edustaja tässä huomautti. Siis kaikkein merkittävin, Suomen metsä-
teollisuuden suurin investointi, 1,4 miljardia euroa Äänekoskelle, toteutettiin täysin riippu-
matta siitä, tämän hallituksen biotalousohjelmasta. Ja itse asiassa edellisen hallituksen sat-
saukset, yli 130 miljoonaa euroa, ja vielä epävarman investoinnin tiehankkeisiin ja muu-
hun infrastruktuurin, oli ehkä kuitenkin vaikuttamassa asiaan.

19.24 Sirkka-Liisa Anttila kesk (vastauspuheenvuoro): Arvoisa puhemies! Yhdyn nii-
hin kiitoksiin, joita täällä on esitetty ministerille, ja totean, että tämän hetken kurja tilanne
maatalouselinkeinon kannattavuuden osalta on niin kuin edustaja Pylväs täällä oikein tote-
si: useamman vuoden kehityksen tulosta. Ja nyt tosiaan ne puskurit on syöty, ja ollaan ti-
lanteessa, että on oltava keinoja, niin kuin hallitus nyt esittääkin, jolla tästä mennään eteen-
85



Pöytäkirjan asiakohta PTK 87/2018 vp
päin ja saadaan kovaa maata jalkojen alle — toivottavasti seuraava satovuosi on toisenlai-
nen. 

Tällä eduskunnassa on elintarvikemarkkinalaki, se antaa mahdollisuuksia. Sitten selvit-
yshenkilö Karhinen tekee omaa työtään. Mutta se, mihin haluaisin nyt erityisesti kiinnittää
huomiota on Kataisen hallituksen 13. syyskuuta 2013 tekemä päätös tutkimusrahojen siir-
rosta tutkimuslaitoksilta Suomen Akatemian alle. Maatalouden tutkimus tarvitsee jatkossa
aivan oman rahoituksen ja päätösvallan ministeriölle, ja neuvottelukunta siellä sitten ohjaa
sitä, jolla voidaan tehdä juuri sitä tutkimustyötä, jolla teknologiaa, digitalisaatiota ja vas-
taavaa voidaan tuoda maatalouden elinkeinoon kannattavuuden lisäämiseksi. [Jari Mylly-
koski: Tässä on ollut muutama vuosi aikaa korjata.]

19.25 Simon Elo sin (vastauspuheenvuoro): Arvoisa rouva puhemies! Jopa tällainen es-
poolainen kaupunkilaismies voi kannattaa suomalaista elinvoimaista maataloutta, niin
vahvaa on Suomessa kannatus elinvoimaiselle maataloudelle. 

Olen kuitenkin huolissani samoista asioista, mitä täällä keskustankin edustajat ovat tuo-
neet esille tästä pidemmästä juoksusta tässä kysymyksessä. Nyt kannattaa miettiä sitä, min-
kälainen vaikutus olisi sillä, jos Suomessa useat — tai jos sitä on jo tapahtunut — lihan-
tuottajat ja maanviljelijät joutuvat laittamaan pillit pussiin. Tuskinpa palautuu samalle ta-
solle tuotanto, jos näin käy, ja osittain valitettavasti on käynyt. Onneksi tämä kriisitilan-
teen tukipaketti hyväksyttiin lisäbudjettina. 

Yksi asia, jonka haluan nostaa esille ministerille on se, miten maataloustukea jaetaan.
Toki kansallinen maataloustuki on tärkeä, sen osuutta siniset haluaisivat lisätä — vähem-
män tukea EU:lta, enemmän kotimaasta. Kun maksetaan EU:lle euro, niin tällä hetkellä sii-
tä saadaan tavallaan vain osa Suomeen takaisin. Miten ministeri suhtautuu siihen, että jat-
kossa, esimerkiksi ensi hallituskaudella, saataisiin tilanne siihen, [Puhemies koputtaa] että
kansallisesti jaetaan enemmän tukea ja vähemmän EU:n kautta?

19.26 Krista Mikkonen vihr (vastauspuheenvuoro): Arvoisa puhemies! Ilmastonmuutos
ja monimuotoisuuden häviäminen, kuudes sukupuuttoaalto, ovat merkittäviä tämän päi-
vän kriittisiä ongelmia. Ja molemmissa näissä metsä on aika lailla avainasemassa. Metsä
toisaalta kasvaessaan sitoo hiiltä mutta metsä on myöskin merkittävä hiilivarasto. Ja sen ta-
kia raju metsänhakkuiden lisääminen on ongelma, koska silloin lähivuosina hiiltä vapau-
tuu, kun varastot pienenevät. Metsät ovat myös monimuotoisuuden kannalta merkittävä
ekosysteemi, koska valtaosa Suomen uhanalaisista lajeista elää metsistä. Sen takia tämä
Metsähallituksen tulostavoitteen nosto on tässä huolestuttava. Samoin kuin se, että Metso-
rahat eivät edelleenkään ole edes puoliksi sillä tasolla, mitä se oli tämän hallituksen aloit-
taessa. 

Toinen monimuotoisuuteen liittyvä huoli on vaelluskalat. On hienoa, että hallituksella
oli kärkihanke sen suhteen. Mutta vielä tämä kärkihanke ei ratkaissut asiaa, ja siksi [Puhe-
mies koputtaa] se, että rahoitus nyt tippuu 3 miljoonaa euroa on erittäin huolestuttavaa.

19.27 Timo V. Korhonen kesk (vastauspuheenvuoro): Arvoisa puhemies! Tämänkin
syksyn monissa keskusteluissa viljelijöitten kanssa on tullut ilmi se, että he ovat hyvin mie-
lissään siitä, että tämän päivän Suomessa on hyvin tällainen myönteinen suhtautuminen
maatalouteen, suomalaista viljelijää arvostetaan. Mutta totta kai he myös samassa sitten to-
teavat sen, että jotenkin se myönteinen arvostus pitäisi saada näkymään siellä kannattavuu-
86



Pöytäkirjan asiakohta PTK 87/2018 vp
dessa. Kaikki tiedämme, mitä ongelmia suomalaisen maatalouden kannattavuudessa nyt
on.

Suomalaisen maatalouden tulevaisuus on tietysti kiinni siitä, millä tavalla nuoret vilje-
lijät näkevät tämän alan kannattavuuden ja uskovatko, luottavatko he tähän alaan. Kysyn
jälleen kerran tämän perinteisen kysymykseni: arvoisa ministeri, mikä teidän viestinne on
näille nuorille, jotka pohtivat viljelijäksi ryhtymistä?

19.28 Matti Semi vas (vastauspuheenvuoro): Arvoisa rouva puhemies! Tuossa äsken oli
keskustelua metsäteollisuuden ongelmista ja siitä hyvinvoinnista, mitä ne nyt ovat tehneet
eli mitenkä hyvin niillä menee. Pitää muistaa se, että suomalaisen metsäteollisuuden on-
gelmat olivat pitkälti siinä tekniikan kehityksessä, mitä se teki. 

Aikanaan, itse paperipaikkakunnalta lähtöisin, olen nähnyt sen muutoksen, mitä siellä
on tapahtunut. Siihen mennessä, ennen näitä kriisejä, suomalaisessa metsäteollisuudessa
mietittiin, kuinka nopeasti pyörä pyörii ja kuinka nopeasti kiekko pyörii ja kuinka leveätä
paperia tulee ja kuinka monta kilometriä sitä saadaan kerralla tehtyä. Toiminnan hyödyn-
täminen ja kehittäminen jäi tavallaan pelkästään siihen kierroksen laskemiseen, kuinka no-
peasti se paperi tulee sieltä ulos. Siinä vaiheessa jäivät tämmöiset tuotannolliset kehittämi-
set huomioimatta kokonaan. Minun mielestäni nyt ollaan viisaammalla tiellä oltu ja päästy
sitä kehitystä viemään eteenpäin. Ja ne ratkaisut on tehty huomattavasti ennen tätä hallitus-
ta, ne kaikki. Ne hyvät tulokset ovat sieltä kautta tulleet. 

Mitä tulee tuohon maatalouteen ja maatalouden kannattavuuteen, niin oli yllättävää täs-
sä kuulla erään maatalousneuvojan kertovan, että hänen pitää tehtävänään nyt tällä hetkel-
lä jo laskea, kuinka paljon pitää [Puhemies: Aika!] tuottaa hömppäheinää, että se maanvil-
jely on kannattavaa ja siitä saa toimeentulon. Minusta [Puhemies: Aika!] tekemättömälle
työlle ei pidä laskea niin suurta arvoa. 

19.30 Hannakaisa Heikkinen kesk (vastauspuheenvuoro): Arvoisa rouva puhemies!
Kiitos myös minulta ministerille. Olette kyllä laittanut koko persoonanne peliin suomalai-
sen ruuan ja suomalaisen maanviljelijän eteen. Erityisesti vientiponnisteluista kiitän minä-
kin teitä ja koko hallitusta, ne ovat aivan mittavia. Mutta vielä paljon pystyisimme teke-
mään kotimaassa enemmän. 

Julkisen sektorin elintarvikehankinnat ovat pitkälti yli 300 miljoonaa euroa. Omassa
maakunnassani Pohjois-Savossa laskettiin yhdeksän elintarvikeryhmän kohdalta, mitenkä
eri kaupungit ja kunnat käyttävät kotimaista ja tuotua tavaraa. Kuopiossa tuotiin 20 pro-
senttia, kotikunnassani Kiuruvedellä 1 prosentti. Lähiruokaa Kuopiossa käytettiin 10 pro-
senttia, Kiuruvedellä melkein 60 prosenttia. Tässä emme ole täysin onnistuneet, että me
saisimme tämän viestin omiin kuntiimme, että niillä hankinnoilla, mitä me teemme kunta-
päättäjinä, on valtava aluetaloudellinen merkitys ja merkitys suomalaiselle ruuantuotan-
nolle. Mitä olette ajatelleet, että tässä tehdään lisää ja paremmin?

19.31 Johanna Karimäki vihr (vastauspuheenvuoro): Arvoisa puhemies! Kotimaisen
ruuan tuotannosta on tärkeää pitää huoli, ja maatalouden kriisipaketti on hyvin ymmärret-
tävä, joskin se tulee kohdistaa niille, jotka sen todella tarvitsevat. 

Muutenkin maataloutta pitää sopeuttaa muuttuvaan ilmastoon ja myös Itämeren suoje-
luun. Me tarvitsemme lisää proteiinipitoisia kasviksia, mutta toisaalta viime kesänä gam-
87



Pöytäkirjan asiakohta PTK 87/2018 vp
mayökköset veivät ison osan härkäpapusadosta. Teillä on iso haaste edessänne mukauttaa
maanviljelyä, jotta se sopeutuu tulevaisuuteen ja voimme huolehtia ruokahuollosta. 

Vaelluskaloista sanoisin sen, että kun te nyt lopetitte kärkihankkeen, niin tilanne on kyl-
lä todella toivoton, koska alun perinhän sinne ei laitettu mitään uutta rahaa, vaan ensinnä-
kin rahat leikattiin, ja sitten te keksitte uuden kärkihankkeen. Vaelluskalojen elinvoimasta
on todellakin huolehdittava, ja tulevalle hallituskaudelle jää isoksi tavoitteeksi tehdä isom-
pi hanke, niin että [Puhemies koputtaa] vaelluskalat saadaan elvytettyä. 

19.32 Hannu Hoskonen kesk (vastauspuheenvuoro): Arvoisa rouva puhemies! On todel-
la hämmästyttävää, että vihreät jatkavat tätä samaa, hyvin niukan totuuden levittämistä
metsiemme tilasta. Jopa ilmastoguru, vihreidenkin arvostama WMO:n pääsihteeri Petteri
Taalas toteaa julkisessa lausunnossaan, että hän on kehunut Suomen metsien hoitoa ja hak-
kuita erittäin avoimesti kansainvälisillä foorumeilla, ja ihmettelen suuresti, että totuus ei
teille, vihreät, vältä tässä asiassa. Onhan käsittämätöntä, että vaikka ihan Metsäntutkimus-
laitoksen virallisissa mittauksissa ja myös ennusteissa on, että kun metsät hoidetaan hyvin,
niin Suomen potentiaalinen metsien kasvu voi nousta 150 miljoonaan mottiin vuodessa —
se on se ehdoton maksimi, mikä tältä pinta-alalta saadaan irti — niin te levitätte jatkuvasti
määrätietoisesti väärää tietoa. Eikö teillä ole mitään vastuuta siitä, mitä te puhutte? [Hanna
Halmeenpää pyytää vastauspuheenvuoroa] Edustaja Halmeenpääkin tässä viittoo ja huitoo
sillä keinoin kuin olisi ikään kuin totuuden suuri haltija, mutta numerot ovat muuta. Teillä
on oikeus omiin mielipiteisiinne, edusta Halmeenpää, mutta ei omiin totuuksiin. Ja [Puhe-
mies koputtaa] jos ette minua usko, niin Petteri Taalas tietää tämän asian minua paremmin. 

19.33 Hanna Halmeenpää vihr (vastauspuheenvuoro): Arvoisa rouva puhemies! Tässä-
hän ei ole mistään mielipidetaistelusta kyse, vaan me olemme vedonneet muun muassa
tuoreimpiin arvioihin BIOS-tutkimusyksiköltä, joka on siis laatinut arvion Suomen YK:lle
tekemästä päästöjen maaraportista. Olemme vedonneet myös Suomen ilmastopaneelin lau-
suntoon, joka toteaa, että hiilinielujen pieneneminen voi tällä menolla jatkua vielä vuosi-
kymmeniä, pahimmillaan vuosisadan loppuun saakka. Ja olemme vedonneet hallituksen
omaan ilmasto- ja energiastrategian vaikutusarvioon, jonka mukaan hiilinielut pienenevät
strategian vaikutuksesta niin paljon, että kaikki muut päästövähennystoimet tehdään tyh-
jiksi ainakin vuoteen 2030 saakka. Että minkään mielipidekerhon lausunnoista tässä ei ole
kyse, vaan maamme ja kansainvälisesti arvostettujen tutkijoiden lausunnoista. Me olem-
me tästä aivan perustellusti huolissamme. 

19.34 Esko Kiviranta kesk (vastauspuheenvuoro): Arvoisa puhemies! Ministeri ansait-
see tietenkin kiitoksen siitä, että maatalous saa tässä tilanteessa hieman kriisitukea. Mutta
sitäkin tärkeämpää on, että maatalouden kriisinkestokykyä pitkällä tähtäyksellä voitaisiin
parantaa. Suomen maataloudella on kasvava merkitys Euroopankin mittakaavassa, kun
Etelä-Euroopassa tuotanto-olosuhteet koko ajan heikkenevät.

Toiveet kiinnittyvät vuorineuvos Reijo Karhisen selvitykseen, jota odotamme. Hänhän
on tunnettu talous- ja finanssiasiantuntijana mutta ei ehkä niin paljon maatalouden asian-
tuntijana. Kysyisinkin arvoisalta ministeriltä: annetaanko hänelle kaikki mahdollinen tuki,
niin että hän voisi ottaa tässä tehtävässä huomioon kaikki yhteiskuntapolitiikan lohkot ja
tehdä niistä arvionsa ja huomautuksensa?
88



Pöytäkirjan asiakohta PTK 87/2018 vp
19.35 Markku Eestilä kok (vastauspuheenvuoro): Arvoisa puhemies! Metsäpolitiikka on
ollut Suomelle hyvin tärkeätä, ja erityisen tärkeätä on ollut se, että me olemme pitäneet
päätöksenteon omissa käsissämme. Minä ymmärrän sen, että ilmastopolitiikka ja metsäpo-
litiikka halutaan naittaa keskenään ja tehdä päätöksiä, joilla maailma pelastuu. Mutta minä
kysyn ministeriltä: mitä mieltä te olette, onko Suomen metsäpolitiikka ollut järkevää? Sa-
dan vuoden aikana metsien puumäärä on lähes kaksinkertaistunut. Samoiten on käynyt
kasvulle. Sekin on lähes kaksinkertaistunut. Se on vähintään 110 miljoonaa kuutiota vuo-
dessa. Me tiedämme, että kun me teemme aukkoja, niin siellä käytetään taimia, joiden kas-
vupotentiaali on aivan erilainen, ne ovat jalostettuja, jolloin se tarkoittaa sitä, että tulevai-
suudessa entistä enemmän kasvu lisääntyy ja hiilensidonta lisääntyy. Minä en tiedä näistä
mielipidekerhoista, mutta onko tämä Suomen menestyksekäs historia otettu huomioon? Ja
miten on, ministeri, jatketaanko samalla linjalla?

19.36 Markku Pakkanen kesk (vastauspuheenvuoro): Arvoisa rouva puhemies! Lähi-
ruoan ystävänä ja suurkuluttajana kannan toki huolta, että suomalainen ruoka menestyisi.
Kuulinkin, että ministeri oli tehnyt markkinointimatkan tuonne vähän päiväntasaajan ala-
puolelle. Voiko näin käyttää ministeristä taiteilijanimeä Crocodile Dundee, koska hän
nautti siellä paikallista lähiruokaa.

Itse koen näin, että tuo kriisipaketti, mikä viljelijöille osoitettiin, oli tarpeellinen. Niin
kuin täällä on kuultu, se saa laajan tuen. Omasta puolestani kannan suurta huolta tästä huol-
tovarmuuskysymyksestä, kun muutamissa lehtikirjoituksissa on kirjoitettu näin, että maa-
talous ei ole huoltovarmuuden kannalta välttämättä kotimaisen maatalouden elintarvike-
huolto. Mitä mieltä ministeri on? Olenko oikeasta asiasta huolissani?

19.37 Eero Reijonen kesk (vastauspuheenvuoro): Arvoisa rouva puhemies! Tässä salis-
sa on ehkä vihreitä lukuun ottamatta hyvin yksimielinen käsitys siitä, että metsät ovat kui-
tenkin Suomen kansantalouden kannalta hyvin keskeisessä roolissa ja niitä on viime vuo-
sina hoidettu hyvin. Myös eduskunta on selkeästi lähtenyt tukemaan metsänhoitoa Keme-
ra-tukien kautta. Ne ovat hyvin merkittävässä roolissa olleet. Myös metsäautotiet on otettu
hyvin vahvasti huomioon. Se on tärkeätä tilanteessa, jossa tänä päivänä puumarkkinat ve-
tävät ihan hyvin.

Itse ainakin olen nauttinut kovasti kesän aikana noista raivaussahahommista ja omalta
osaltani kantanut korteni kekoon siitä, että metsät olisivat paremmassa kunnossa myöskin
jatkossa, ja näin tulee tehdä. Kysyn ministeriltä, mikä on Kemera-tukien käyttöaste ja on-
han niin, että jatkossakin myös tähän on budjetissa rahaa löytymässä?

Toinen varapuhemies Tuula Haatainen:  Otan muutaman puheenvuoron tähän, ja sitten
ministeri voi valmistautua vastaamaan. — Edustaja Wallin.

19.39 Harry Wallin sd (vastauspuheenvuoro): Valtiovarainvaliokunnan maatalousjaos-
to vieraili Pohjois-Pohjanmaalla elokuun loppuvaiheessa. Täällä ovat Korhonen ja Eestilä,
jotka olivat matkassa mukana. Se oli erittäin hyvä ja opettavainen matka. Me vierailimme
viimeisenä kohteena tällaisella Viskaalin tilalla, joka on erittäin merkittävä tila sillä alueel-
la ja jonka tulevaisuuden suunnitelmat ovat tosi korkealla: puolen hehtaarin pihatto ja sit-
ten 1 200 nautaa. Hiilineutraalia lihaa tuotetaan sillä alueella, koska sinne ei tule yhtään
liittymää. 100 hehtaaria on hakattu metsää keskeltä korpea, siellä olivat maansiirtokoneet
89



Pöytäkirjan asiakohta PTK 87/2018 vp
käynnissä, ja oli kyse biolaitoksesta. Ja nyt vaikka tällä tilalla on jo ympäristölupa, niin sit-
ten ovat viranomaiset päätyneet siihen, että tälle biolaitokselle pitää hakea myöskin ympä-
ristölupa, vaikka se parantaa sen tilan ympäristöedellytyksiä. Lupasimme sieltä lähties-
sämme, että nostamme tämän esiin. Kysyn nyt ministeriltä: Kuinka voi olla niin, että kun
tilalla on ympäristölupa ja hiilineutraaliustilanne siellä paranee, niin sitten kuitenkin pitää
hakea uudelleen? [Puhemies koputtaa] Eikö riittäisi rakennuslupa siihen?

19.40 Eerikki Viljanen kesk (vastauspuheenvuoro): Arvoisa puhemies! Viitaten edelli-
siin puheenvuoroihin totean, että on totta, että Äänekosken suuri investointi oli jo valmis-
teilla tämän hallituksen aikana ja edellisen aikana sille nuotteja laadittiin. Se on saatu nyt
kuitenkin valmiiksi, kuten lukuisia muitakin hankkeita on tehty tai on vireillä. Metsäsek-
torille on syntynyt tuhansia työn ja yrittämisen paikkoja myös tuon Äänekosken erinomai-
sen hankkeen lisäksi, mikä on todella hieno asia. Olisikin hienoa, jos täällä osattaisiin an-
taa laajemmin kiitosta hallituksen politiikalle, joka on osaltaan luonut pohjaa investoin-
neille, vahvistanut yrittämisen edellytyksiä ja antanut uskoa ja varmuutta investoijille ja
niille, ketkä investointeja suunnittelevat. Unohtaa ei sovi sitäkään, että edustaja Semin
mainitseman teknisen kehityksen lisäksi nykyiselle metsäalan kasvulle pohjaa on luonut
suomalaisten omistamien metsien hyvä ylisukupolvinen hoito, joka on mahdollistanut kas-
vun kaksinkertaistumisen ja korjattavan puun laadun paranemisen.

19.41 Teuvo Hakkarainen ps (vastauspuheenvuoro): Arvoisa rouva puhemies! Noista
susista pikkuisen. Minä annan esimerkin Keski-Suomesta. Siellä oli tämmöinen Malla-su-
si, joka oli pantasusi, ja netistä sai seurata, missä se kulkee. Käytiin Luonnonvarakeskuk-
sessa ja siellä tuli ilmoitus, että ei Keski-Suomessa ole sutta, vaikka samaan aikaan sitä sai
seurata netistä. Mutta tälle Malla-sudelle kävi sitten Kinnulassa huonosti, se varmaan lähti
susien taivaaseen tai johonkin joutui sitten siellä. Samaan aikaan Kinnulassa ryöstettiin ki-
oskinpitäjä neljä kertaa — poliisit eivät tulleet sinne paikalle. Mutta kun Malla-susi katosi,
niin kyllä tulivat helikopterien ja kaikkien kanssa etsimään, että mihin se susi joutui. Elik-
kä tämä vihreitten politiikka on semmoista, että ollaan enempi näistä koppiaisista ja susista
huolissaan kuin ihmisistä. [Naurua]

19.42 Kari Kulmala sin (vastauspuheenvuoro): Arvoisa puhemies! Luomutuotannosta ei
ole vielä ymmärtääkseni puhuttu tällä tunnilla mitään. Luomuviljely kuitenkin lisääntyy
koko ajan: kaksi vuotta sitten noin 9,9 prosenttia peltoalasta oli luomulla ja viime vuonna
se oli 11,4. Esimerkiksi Pohjois-Karjalassa, maakunnassani, luomutuotannossa on noin 27
prosenttia tällä hetkellä.

Olen aika paljon tekemisissä näitten luomutuottajien kanssa, ja he ovat erittäin huolis-
saan siitä, että näitä kaikenlaisia tarkastuksia, mitkä luomutuotantoon kuuluvat, on tuhot-
toman paljon. Yksikin tuottaja tässä viime viikolla lähetti minulle laskun näytille. Siinä oli
tarkastaja käynyt toteamassa heidän peltonsa, ja puolentoista tunnin työstä lasku oli 457
euroa. Arvoisa ministeri: onko tällaisiin tarkastuksiin tulossa muutosta, lähinnä siten [Pu-
hemies koputtaa] että ne vähenisivät, vai onko EU ainut, joka niitä voi vähentää?

19.43 Peter Östman kd (vastauspuheenvuoro): Arvoisa puhemies! Lupaan tällä kertaa
olla puhumatta sudesta. Uskon, että aikaisempi viestini meni perille. Sen sijaan haluan kyl-
lä esittää kiitoksen hallituksen metsäpolitiikalle. 
90



Pöytäkirjan asiakohta PTK 87/2018 vp
Olen hiukan hämmentynyt näistä erilaisista tilastotiedoista ja viittauksista erilaisiin tut-
kimuksiin. Vihreät ovat huolissaan siitä, että nyt otetaan liian iso poistuma. Katsoin Luken
sivuilta, ja haluaisin kysyä ministeriltä, onko Luken sivuilla oikeata tietoa. Siellä lukee:
”Puuston vuotuinen kasvu on 70-luvun alun jälkeen ollut selvästi poistumaa suurempi. Vii-
meisin mitattu kasvu on 109,9 miljoonaa kuutiometriä vuodessa, kun vuotuinen poistuma
on suurimmillaan ollut 82 miljoonaa kuutiometriä vuonna 2015.” Muistaakseni vihreät oli-
vat osan ajasta hallituksessa.

19.44 Hanna Halmeenpää vihr (vastauspuheenvuoro): Arvoisa rouva puhemies! Ehkä
tässä on syytä mennä vähän suurempiin sfääreihin ja todeta, että ihmiskunta on tähän men-
nessä onnistunut pysäyttämään vain yhden globaalin ympäristökatastrofin, [Hannu Hosko-
nen: Me puhuttiin metsätalouspolitiikasta!] ja se on otsoniaukon suureneminen. Me emme
ole onnistuneet toistaiseksi, ja hallituskin sen on myöntänyt, pysymään vaikkapa YK:n si-
toumuksissa, joihin olemme siis sitoutuneet, ja pysäyttämään luonnon monimuotoisuuden
heikkenemistä. Ja vaikkapa täällä Suomessa viimeisen kymmenen vuoden aikana ihan ta-
vanomaisten metsälajien — kuten vaikkapa hömötiainen ja töyhtötiainen — kannat ovat
puolittuneet. Ei tässä pelkästään koppiaisista tai lahopuista tai hiilinieluista ole kyse, vaan
kyse on myös siitä, että metsät elinympäristönä ovat vaarantuneet jo tällä nykyisellä met-
säpolitiikallamme. Me emme ole koskaan sanoneet, etteivätkö puunjalostusteollisuus ja
metsät luonnonvarana olisi yksi Suomen tukijaloista. Näin on ja tulee olemaan, arvoisa
edustaja Reijonen. [Keskustan ryhmästä: Onko?] — On. — Olemme olleet [Puhemies: Ai-
ka!] vain siitä huolissamme, jos hakkuut merkittävästi kasvavat, [Puhemies: Aika!] ja siitä
ovat asiantuntijat esittäneet kritiikkiä,

19.45 Reijo Hongisto sin (vastauspuheenvuoro): Arvoisa puhemies! Edustaja Östman
tuossa totesi, että susista puhuminen riittää, mutta mikäli, kollegat, sallitte, niin minä vielä
ihan vähän hämmennän tätä soppaa. Nimittäin Aamulehti julkaisi 21.6.2017 jutun ”Hullun
hommaa” — Poromiehelle maksettiin pedoista vuodessa yli 150 000 euroa vahingonkor-
vausta: ”Vähintään 40 000 euron korvauksia on maksettu joka vuosi 13—25 henkilölle eri
puolille poronhoitoaluetta.” Nämä rahat mitä ilmeisimmin on maksettu tällaisen erityisen
periaatteen elikkä Lex Halla -lain mukaan, jolloinka muutamalle eteläisimmälle poronhoi-
toalueen paliskunnalle on maksettu korotettua korvausta petojen syömistä poroista. Olen
antanut itse itseni ymmärtää, että hyvä hallitus on nyt puuttumassa tähän Lex Hallan toi-
mintaan ja puretaan tämä Lex Halla, jolloinka pohjoisen alueen petokorvausrahoja on mah-
dollisuus käyttää myöskin täällä etelämmässä, missä niitä on valitettavasti jouduttu leik-
kaamaan. Ministeri, onko näin, [Puhemies koputtaa] että Lex Hallaa ollaan purkamassa?

Toinen varapuhemies Tuula Haatainen:  Sitten edustaja Myllykoski, ja sen jälkeen mi-
nisteri vastaa.

19.47 Jari Myllykoski vas (vastauspuheenvuoro): Arvoisa rouva puhemies! Miellyttä-
vää on se, että oikeastaan näkemykset — ne, mitkä itsekin toin esille — olivat sitä, että nyt
viljelijöille pitää mahdollisuuksia antaa. Täällä jo kysyttiinkin sitä, että kuinka tämä val-
tiontakausjärjestelmä tulee toimimaan. Minun mielestäni se on se oikea. Erittäin matala-
korkoinen laina antaa mahdollisuuden niille toiminnanharjoittajille, jotka näkevät vielä tu-
91



Pöytäkirjan asiakohta PTK 87/2018 vp
levaisuuden sille, että me voimme harjoittaa maataloutta. Se on se kädenojennus, mikä pi-
tää ehdottomasti antaa. 

Siitä kritiikistä, mitä täällä on tullut sitten energiaverotuksen osalta: On minun mieles-
täni kohtuullista kysyä tässä tilanteessa, että jos kuivuri ei pyörikään tänä vuonna niin pal-
jon, niin onko se sitten oikea kriteeri. Minä ymmärrän, että nämä tuotantokustannukset ei-
vät vähene, paitsi sitten ehkä kuivaamisen osalta, kaikki muu säilyy edelleen kustannuksi-
na. Se yleiseurooppalainen viljojen hintojen [Puhemies koputtaa] nousu ei paikkaa kaik-
kea.

Toinen varapuhemies Tuula Haatainen:  Ja sitten vastauspuheenvuoro, ministeri Lep-
pä, 5 minuuttia. 

19.48 Maa- ja metsätalousministeri Jari Leppä: Arvoisa rouva puhemies! Oliko se nyt
50 minuuttia, kun näitä kysymyksiä oli aika paljon. [Puhemies: Siinä oli yksi nolla liikaa!]
— Yksi nolla liikaa, selvä. Yritetään siinä.

Arvoisa puhemies! Valtavan paljon hyviä kysymyksiä ja hyviä kommentteja. En var-
maan ehdi ihan kaikkiin vastata, mutta aloitan sillä, mihin täällä erittäin moni viittasi, tä-
hän pitkäjänteisyyteen. Se on se huoli. Se liittyy huoltovarmuuteen, se liittyy tulevaisuu-
denuskoon, se liittyy tulevaisuuden investointeihin ja siihen, haluavatko nuoret ihmiset
lähteä alalle ruuantuottajiksi vaiko eivät. Tämä on iso, iso kysymys, ja olen todella tyyty-
väinen siihen, että koko Suomen kansa on hyvin pitkälle, mittauksien mukaan 90-prosent-
tisesti, sen takana, että Suomessa omaa ruokaa tuotetaan myös jatkossa. Eduskunta on lai-
dasta laitaan samaa mieltä. Tämä on hyvä lähtökohta. 

Tämä on myös vastaus edustaja Korhosen kysymykseen. Meillä on kaikki mahdollisuu-
det ja edellytykset sille, että Suomi ruuantuotannon osalta voi olla elintarviketalouden kas-
vun maa. Ja se on se, joka meitä vie eteenpäin ja ajaa eteenpäin, myöskin niin, että nuoret
uskaltavat lähteä investoimaan. Tämä on erittäin pääomavaltainen ala. Kaikki me tiedäm-
me sen, että valtavat investoinnit vaaditaan, jotta pystytään modernilla tavalla ja kestävällä
tavalla ruokaa tuottamaan. Kestävää pitää olla, oli sitten kysymyksessä ruuantuotanto, oli
sitten kysymyksessä metsäpuolen asiat. Se on selvä.

Muutamaan täsmäkysymykseen vielä vastaus. 
Energiaveron palautus: On ihan totta, eihän tämä ole välttämättä moderni keino toimia.

Mutta kun näitä keinoja käytiin lävitse siten, että ne osuisivat mahdollisimman hyvin, niin
siellä piti olla useammanlaista vaihtoehtoa. Ja tämä oli yksi niitä, jonka me halusimme ot-
taa mukaan. Ei se ole ainoastaan se kuivuri, joka siellä sitä energiaa syö, vaan kyllä siellä
syö moni muukin asia. Eivät koneet liiku ilman energiaa, ja sen vuoksi se on tällä kertaa
mukana. Mutta pitkällä tähtäimellä tämä ei varmasti ole se tapa. Edustaja Harakka ja kaik-
ki muutkin, jotka tähän, ihan oikein, viittasitte, tämä ei ole tietenkään se tapa. Mutta mei-
dän pitää yhdessä löytää niitä kestävämpiä keinoja, se on ihan päivänselvä asia.

Luomuasian ainakin edustaja Kulmala täällä otti esille. Luomustrategiaa uudistetaan,
sen valmistelutyö on käynnissä, ja siihen kiinnitetään aivan erityinen huomio. Yhdessä teh-
dään se työ, jotta pystytään myöskin tuosta luomuasiasta se kaikki hyöty saamaan, mitä sii-
nä on. Se on yksi meidän elintarviketuotantomme kruunuista. 

Edustaja Wallin, järjestöjen valtionosuuksista: Ei voi olla kyllä hirvittävän ylpeä siitä
toimintamallista, myönnetään se. Me olimme sen liikkumavaran osalta erittäin tiukassa ra-
ossa, missä me pohdimme. Kyllä ne olivat moneen kertaan meillä pöydällä. Tietysti tässä
92



Pöytäkirjan asiakohta PTK 87/2018 vp
kohtaa toivon jälleen kerran sitä samaa niin kuin aina ennenkin, että eduskunta suhtautuu
myötämielisesti tähän asiaan. Se on eduskunnan käsissä.

Metsien käytöstä on moni täällä puheenvuoron käyttänyt. On selvää, että hallitus on
oman strategiansa valinnut. Se strategia on se, että me haluamme tehdä Suomesta hiilineut-
raalin maan, ja se meidän tavoitteemme on samanlainen kuin Ruotsilla eli vuoteen 2045, ja
se on kovin koko Euroopassa. Ja jos emme metsiämme käytä, me emme ikinä sitä saavuta.
Me tarvitsemme kiertotaloutta, me tarvitsemme biotaloutta, me tarvitsemme digitaalisuut-
ta, me tarvitsemme uutta teknologiaa, uutta osaamista, uusia tuotteita ja kaikkia näitä yh-
dessä, muuten se ei onnistu. 

Tuo, että metsät ovat kasvaneet ja kasvavat paremmin kuin koskaan, antaa meille valta-
van mahdollisuuden, ja se hakkuukertymä ei ole lähelläkään sitä, mitä metsät kasvavat, ja
vaikka se hiilivaraston kasvu hetkeksi hidastuukin, niin sehän ei lopu mihinkään, vaan se
jatkaa kasvuaan. Mutta se kasvu hidastuu, sen hiilivaraston kasvu hidastuu, kun me käy-
tämme. Mutta samaan aikaan me pystymme korvaamaan merkittävän määrän uusiutumat-
tomia luonnonvaroja niillä tuotteilla, joita me metsästä saamme. Ja tästä yhtälöstä tulee se
kestävyys, jota me tavoittelemme erittäin kunnianhimoisilla tavoilla.

Valtiontakaus on erittäin merkittävä. Se unohtui tuosta alustuspuheenvuorostani. Se on
erittäin merkittävä. Ehkä kaikkein tärkein täsmätoimi on valtiontakaus. Se tulee voimaan
toivon mukaan ensi vuoden alusta, näin on ainakin hallituksen suunnitelma. Me tuomme
pikaisesti ne tarvittavat muutokset tänne eduskuntaan, jos tarvitaan lakimuutos, tai jos se
menee muilla muutoksilla, niin ne tehdään nopeasti, niin että tämä saadaan käyntiin ensi
vuoden alusta. Tällä pystytään kohtuullisen pienellä summalla vivuttamaan merkittävä ra-
hasumma kaikkein tukalimmassa asemassa oleville tiloille. Tämä on erittäin, erittäin mer-
kittävä asia.

Yksi uusista toimista maatalouden tukalan kannattavuustilanteen osalta on ilman muuta
vuorineuvos Karhisen selvitystyö. Sille selvitystyölle annetaan kaikki mahdollinen tuki, on
annettu ja tullaan antamaan, ja ne toimet, joita tämä hallitus ehtii tehdä Karhisen selvitys-
työn pohjalta, ne tehdään. Se pohjaa myöskin seuraavan hallituksen työtä toivon mukaan.
Tässä yhteydessä esitän jo sen toivomuksen — meistä varmasti joku siellä seuraavassakin
hallituksessa on — että jatkaisi tätä työtä, samoin kuin jatkaisi vientiponnisteluja, samoin
kuin jatkaisi, edustaja Karimäki, vaelluskalojen reittien avaamista. 7,8 miljoonaa euroa on
laitettu siihen rahaa kiinni, enemmän kuin koskaan [Puhemies koputtaa] tähän mennessä.
[Peter Östman: Entä sudet? — Jari Myllykoski: Ei ne ui!]

Susien osalta meillä on susien hoitosuunnitelman päivittäminen. Todennäköisesti me
emme anna nyt susiasetusta lainkaan, vaan me menemme lain ja tämän uuden ohjaavan su-
denhoitosuunnitelman mukaan, jolloin me saamme ne häirikköyksilöt ja vaaraa aiheutta-
vat yksilöt poistettua. — Kiitos.

Toinen varapuhemies Tuula Haatainen: Jatketaan debattia vielä jäljellä olevat 5 mi-
nuuttia. Täällä syntyi puheenvuoropyyntöjä.

19.54 Pertti Hakanen kesk (vastauspuheenvuoro): Arvoisa rouva puhemies! Kiitoksia
ministerille hyvistä vastauksista. Äsken tuli laajaa settiä myös siitä, millä tavalla tuota pa-
kettia tosiaan pitkällä aikavälillä tullaan hyödyntämään. Otan vielä yhden kysymyksen
tuohon valtiontakaukseen liittyen: onko nyt varmuus myös siitä, että kun ei osata ihan tark-
kaan arvioida, kuinka paljon tilat tätä lainoitusta tulevat hakemaan, niin valtiontakaus ei
93



Pöytäkirjan asiakohta PTK 87/2018 vp
tule missään määrin rajoitteeksi vaan sillä oikeasti pystytään ne kaikki hädässä olevat tilat
sitten myöskin varmuudella lainoituksen piiriin saattamaan?

Toinen asia, jonka otan tässä puheenvuorossani esiin: Viennin edistämiseen panoste-
taan merkittävästi, ja kuulimme juuri terveiset ministeriltä vienninedistämismatkalta. Yksi
iso huoleni on se, millä tavalla me nyt oikeasti voimme turvata sen, että tämä afrikkalainen
sikarutto ei jalkaudu tänne Suomenniemelle. Juuri viime päivinä tuli terveisiä taas Belgi-
asta, jossa on uusia tapauksia. Tässä tarvitaan ihan merkittävästi myöskin riistanhoidolli-
sia toimenpiteitä [Puhemies koputtaa] mutta myöskin taloudellisia resursseja.

19.56 Markku Eestilä kok (vastauspuheenvuoro): Arvoisa puhemies! Tästä valtionta-
kauksesta: Toivottavasti, ministeri, asia hoidetaan niin, että pankit eivät pyörittele näitä en-
tisiä velkoja ja sitten saa valtiota takaamaan, jolloin se tuki käytännössä valuu pankeille.
Pidetään nyt siitä huoli, että näin ei pääse käymään. En tiedä, onko kenelläkään ollut edes
suunnitelmissa, mutta sitä on jo tässä iässä oppinut tämän ennaltaehkäisyn tärkeyden.

Sitten, arvoisa ministeri, on erittäin mieluista kuulla, että suhtaudutte tuohon petopoli-
tiikkaan ja susipolitiikkaan niin, että jollakin tavalla pystyttäisiin vastaamaan ihmisten hä-
tään ja varsinkin niitten metsästäjien hätään, kun heiltä menee koiria ja he eivät pääse koi-
rilla metsästämään. Se on heidän kulttuuriaan, nämä suvut ja perheet ovat tietyllä alueella,
esimerkiksi Itä-Suomessa, harjoittaneet metsästystä koirien avulla sukupolvesta toiseen, ja
jotenkin he ovat asianomistajia minun käsitykseni mukaan.

Ja eihän tästä nyt niin hirveää riitaa kannata rakentaa, mutta järkevästi ajatellen välillä
niitä susia ja ehkä jopa laumoja, jotka ovat niin sanottuja gangsterilaumoja, oppineet koiria
tappamaan ja metsästämään, harvennamme, koska ei Suomen ja Venäjän populaatio mis-
sään nimessä ole vaarassa. Suomen alue on pieni reuna-alue, ja Venäjällä [Puhemies ko-
puttaa] susia riittää.

19.57 Krista Mikkonen vihr (vastauspuheenvuoro): Arvoisa puhemies! Oli hyvä kuulla,
kun ministeri tosiaan totesi tämän, että nyt nämä metsähakkuiden lisäämiset tarkoittavat si-
tä, että hiilivarastot pienenevät, [Hannu Hoskosen välihuuto] ja käytännössä siis meidän
nettopäästömme nyt ensin kasvavat, tosin sitten myöhemmin tilanne on toinen. Tämä on se
asia, mistä me vihreät olemme olleet huolissamme, koska meidän mielestämme ilmaston-
muutoksen hillitsemiseksi tarvitaan keinoja. Nyt emme voi odottaa. 

Mutta sinänsä niin kuin se käsitys, että vihreät eivät kannattaisi metsien käyttöä, ei pidä
paikkaansa. Me näemme metsän uusiutuvana luonnonvarana ja kannatamme sen kestävää
käyttöä. Se tarkoittaa myös sitä, että puuta pitäisi pystyä jalostamaan mahdollisimman pit-
källe ja siitä pitäisi tehdä pitkäikäisiä tuotteita, jolloin ne myös säilyisivät hiilivarastona
jatkossa. Sen takia esimerkiksi puurakentaminen on yksi semmoinen tärkeä asia, ja siihen
liittyen kysyisin, onko ministeriössä valmisteltu [Puhemies koputtaa] toimenpiteitä siihen,
miten edelleen helpotetaan puurakentamista.

19.58 Jari Myllykoski vas (vastauspuheenvuoro): Arvoisa rouva puhemies! Edustaja
Eestilä kerkesi pilkille ennen edustaja Myllykoskea. On erittäin tärkeätä huomioida se, että
tästä tukijärjestelmästä ei tule pankkien rahastusjärjestelmä. Me kaikki tiedämme sen, että
kun joku saa löysää, niin joku ottaa sen itselleen. Tässä on nyt tärkeä huolehtia siitä, että
tämä todellakin viedään.
94



Pöytäkirjan asiakohta PTK 87/2018 vp
Mutta olisin kysynyt ministeriltä erityisesti siitä, kun viimeiset päätökset satovahingois-
ta on tehty, niin sen jälkeen on tullut kovasti kritiikkiä siitä, että tämä nykyinen vakuutus-
pohjainen järjestelmä ei toimi. Ja nyt sitten täällä on hallituksen toimena koroista luopumi-
nen ja annetaan niin kuin helpotusta siihen. Onko nyt mahdollista, että tämä hallitus vielä
valmistelisi asiaa siten? Tiedän, että hallituspuolueistakin ollaan niin, että olisi tämmöinen
yhteinen rahastojärjestelmä, [Puhemies koputtaa] tuottajien ja valtion välinen, joka olisi
ketterämpi, nopeampi ja huomattavasti toimivampi [Puhemies: Aika!] kuin tämä vakuu-
tusjärjestelmä. 

19.59 Teuvo Hakkarainen ps (vastauspuheenvuoro): Arvoisa rouva puhemies! Kirves
on paras metsänhoitaja ja hiilinielun kasvattaja, semmoinen käsitys minulla on. Tuossa on
hyvä kuva, kun aikanaan harvensin metsää. — Mutta tuosta metsäteollisuudesta: Onko
semmoinen tullut mieleen ministerille, että metsäteollisuus on varmasti tällä hetkellä paras
valuutantuoja tähän maahan, koska metsäteollisuus ei ole niin kuin metalliteollisuus taik-
ka teknologiateollisuus, ne tarvitsee tuontia. Se on melkein täysin omavaraista, ja viennis-
tä tulevat rahat, ne tulevat meidän kaikkien käyttöön. Elikkä tähän — nyt on investointeja
tulossa muun muassa Kuopioonkin — millä tavalla ministeri ottaa huomioon sen, että sin-
ne investoidaan, eikä niitä investointeja muun muassa ylimääräisillä ympäristösäännöksil-
lä ja muilla torpata?

Toinen varapuhemies Tuula Haatainen:  Ja sitten annetaan vastauspuheenvuoro minis-
teri Lepälle tämän päätteeksi. 2 minuuttia, olkaa hyvä.

20.00 Maa- ja metsätalousministeri Jari Leppä: Kiitos paljon, arvoisa puhemies! Jäi
edelliseltä kierrokselta vastaamatta vielä yhteen asiaan, elikkä maatalouden tutkimusrahoi-
hin: Jaan tuon huolen ja olen myöskin huolissani sen kehityksestä. Siksi toivonkin, että kun
viime kaudella tehtiin tuo rahoitusrakenteen muutos niin, että Suomen Akatemialle annet-
tiin entistä enemmän allokointimahdollisuutta tutkimusrahoille ja että myös siellä nähdään
se merkitys, joka biotaloudella, maataloudella, metsätaloudella on meidän Suomen talou-
delle ja meidän kestävyydelle ja sille, että me otamme ja teemme osaamme myös ilmaston-
muutoksen torjunnassa — se on äärimmäisen tärkeä asia. 

Mutta sitten näihin muutamiin muihin asioihin, kysymyksiin: 
Edustaja Hakkaraiselle tuosta metsäteollisuuden omavaraisuudesta: Näinhän se on, itse

asiassa taitaa olla niin, että uusi Äänekosken tehdas tuottaa energiaa 2,5 kertaa sen, mitä se
itse käyttää, elikkä ne ovat vahvasti omavaraisia. Tätä tarkoitin juuri sillä, kun sanoin, että
ei pidä pelkästään nähdä sitä, paljonko hakataan, vaan myös se, paljonko sillä korvataan
muita huonompia vaihtoehtoja, vaikkapa energiantuotannossa tai muissa, joita tehdään
fossiilisista raaka-aineista.

Ja sitten sanottakoon se vielä toiseen kertaan: siis hiilinielujen kasvu pienenee — ei hii-
linielut pienene, vaan hiilinielujen kasvu pienenee — kun me hakkaamme, jos hakataan
enemmän. Siis hallitushan ei hakkaa yhtään mottia, vaan metsäteollisuus.

Puurakentaminen: Äärimmäisen tärkeä asia, sitä on edistetty monin eri toimin ja ediste-
tään jatkossakin erittäin vahvasti, että se etenee. Meillä betoni hallitsee erittäin vahvasti
varsinkin julkista rakentamista, ja siksi me kaikki, myös kuntapäättäjinä, voimme olla
myöskin tässä — ja toivon, että olemme — viestinviejinä. 
95



Pöytäkirjan asiakohta PTK 87/2018 vp
Sitten valtion takausasia: Juuri näin, kun täällä monet teistä sanoivat — se pitää olla ai-
to, se ei saa pääomittua, ja juuri tämän paketin rakentamisessa meillä hallituksessa oli yksi
tärkeä periaate ja tavoite oli se, että se mahdollisimman vähän pääomittuisi muualle ja että
se tukipaketti menisi suoraan sinne hädässä oleville tiloille. Tämä on yksi niitä asioita, ja
tästä halutaan ilman muuta pitää huoli. 

Afrikkalaisen sikaruton torjunnassa tarvitaan järeitä keinoja, ja niitä tulee. Edelleenkin
me vahvistamme noilla rajoilla ja maahantulopaikoilla olevia toimintoja. Me teemme sin-
ne lainsäädäntöä. Velvoitamme myöskin siellä niin satamia kuin lentokenttiä kuin kaikkia
muitakin paikkoja, mihin tänne väkeä tulee. Me velvoitamme heitä nyt sitten toimimaan
entistä vahvemmin tämän viheliäisen taudin osalta. 

Metsästystä on helpotettu: sitäkin tullaan vielä edelleenkin helpottamaan, jotta me
saamme pidettyä villisikakannan kurissa. — Kiitos.

Ensimmäinen varapuhemies Mauri Pekkarinen:  Kiitoksia. Siirrytään puhujalistaan.
Ensimmäisenä edustaja Hoskonen.

20.03 Hannu Hoskonen kesk: Arvoisa herra puhemies! Nyt, kun ministeri on vielä pai-
kalla, niin susitilanteesta haluan kertoa ihan tämän päivän tapahtumia. Kotini lähellä Ilo-
mantsissa, siinä, missä lapset käyvät koulua, sitä tietä pitkin menevät koulupäivinä joka
aamu kouluun, siinä on nyt kolmen viikon aikana pyörinyt susia. Yksikin rouva, joka aa-
mulla oli aamulenkillä, omalla huudollaan karkotti sen suden metsään. Siinä oli kaksi pien-
tä lasta koulumatkalla. Kukaan ei tiedä, mitä olisi tapahtunut, jos tämä kyseinen rouva ei
olisi sattunut paikalle. Johtopäätöksenä siitä, mitä on tapahtunut kolmen viikon aikana: Nyt
vasta saatiin sen suden poistolupa. Ensin se oli karkotuslupa. Kun täällä etelässä tapahtuu
niin, että susi tulee asutuksen lähelle, sitten on Ilmavoimat, Maavoimat ja Merivoimat, po-
liisi ja pelastuslaitos ja kaikki viranomaiset liikenteessä. Eikö ihmiset ole tasa-arvoisia lain
edessä niin, että ihmisen elämää ja terveyttä turvataan aidosti? Se pieni ihminen, joka sen
suden kohtaa, vaikka nyt siinä Varpukujan kevyen liikenteen väylällä, mikä menee liikun-
tahallille — onko todella niin, että sen pienen ihmisen henki pitää vaarantaa? Suomalainen
suurpetopolitiikka on mennyt aivan käsittämättömäksi, karannut käsistä täysin. Ja Luon-
nonvarakeskuksen viimeinen kanta-arvio väittää susia olevan vain hyvin pieni määrä, eli se
ei pidä puoliksikaan paikkaansa. Niitä on paljon, paljon enemmän. Mutta joka tapaukses-
sa, jos emme tee tälle asialle jotakin, niin toivon hartaasti, että sitä päivää ei minun silmien,
eikä kenenkään silmien, tarvitsisi nähdä, että pieni lapsi joutuu suden raatelemaksi. Lähel-
tä piti -tilanteita on monia ollut. Olen siitä tässä talossa puhunut sen kymmenen kertaa,
vaan ei meinaa asia vaan edetä. Tämä on asia, joka on myös ihmisarvokysymys. Kumpi
tässä maailmassa on tärkeämpi: se ihmislapsi, joka kävelee kouluun koulutiellä, vai se pe-
to, joka siinä jolkottelee samalla tiellä? Eikä tunnu häiritsevän ketään, olen siitä hyvin mur-
heellinen.

Toisena asiana metsäasiaa. Kun vihreät ovat tässä keskustelussa maalailleet totuuksia
milloin mihinkin asentoon, niin kannattaisi vihreiden ainakin muistaa se, että he olivat Ka-
taisen hallituksessa aikanaan hyväksymässä vuoteen 2025 saakka ulottuvaa kansallista
metsästrategiaa. Siinähän nimenomaan sovittiin siitä, että metsien käyttöä lisätään, hakkui-
ta lisätään ja hoitoa lisätään. Näin on tapahtunut. No, toki ymmärrän, että vihreät loikkasi-
vat tästä, kielsivät sitten tämmöistä koskaan tehneensä ja nyt saavat sitten taas levittää täm-
möisiä vaihtoehtoisia totuuksia, joita muutamassa toisessa valtiossa tehdään aika suuressa
96



Pöytäkirjan asiakohta PTK 87/2018 vp
mittakaavassa. Vaihtoehtoiset faktat ovat siellä muotia. Näköjään on Suomeenkin tämä
tauti levinnyt.

Arvoisa puhemies! On hyvin, hyvin surullista, että meidän todellisia mahdollisuuksia
yksi puolue tässä talossa mollaa koko ajan ja kirjoittelee niistä omia totuuksiaan ja levittää
niitä vielä ihmisille muka totuuksina. Esimerkiksi äsken lukemani Petteri Taalaksen kan-
nanotto Suomen metsätaloudesta kuvatkoon sitä, miten alan huippuasiantuntija maailmal-
la kertoo meistä totuuksia, ja te vain vääristelette niitä lukuja. Se on totta, että meillä on
metsiä hakattu paljon. Siitä huolimatta sekä hiilinielu että metsävarasto, puuvarasto, kas-
vaa koko ajan. Koko ajan molemmat kasvavat. Ne ovat viime sodan jälkeen molemmat
tuplautuneet, vaikka menetimme sodassa kuitenkin pinta-alaammekin, parhaat alueet me-
nivät tuonne rajan taakse. Siitä huolimatta meillä on enemmän metsää kuin koskaan Suo-
men itsenäisyyden historian aikana. Yli kaksinkertainen määrä siihen verrattuna, mitä so-
dan jälkeen meillä oli käsissämme. Siitä huolimatta tämä tilanne ei teille vältä. Te vain
vaihtoehtoisia faktoja syötätte ihmisille ja sen jälkeen ihmettelette, miksi teitä ei ymmär-
retä. Olisiko joskus hyvä tunnustaa tosiasiat? Sitä hartaasti teiltä toivon. Ihmettelen kyllä
suuresti, että eivät edes Metsäntutkimuslaitoksen tiedot teille vältä. Suomessahan on met-
sätutkimus maailman vanhinta, yli sata vuotta vanhaa tutkimusta. Kaikki puut tiedetään
motilleen, hakkuut tiedetään motilleen, ja sekään ei teille vältä. Mitä te sitten uskotte? En
minä mahda tälle tilanteelle mitään. Joka tapauksessa, hyvät edustajakollegat, toivoisin
hartaasti, että tämä totuuden viljely... Kun me puhumme tässä talossa siitä, miten meidän
tulisi kohdella toisiamme. Aloitettaisiinko siitä, että hyväksyttäisiin vaikka tosiasiat? 

Lopuksi, arvoisa puhemies, vielä maataloudesta. Toki metsätalous on iso, tärkeä osa
maataloutta, koska monen tilan nettotuloista noin puolet tulee metsätalouden puolelta.
Mutta kuitenkin maatalouden puolella, kun nyt on tämmöinen yleinen kansallinen yksi-
mielisyys siitä, että maanviljelijä tarvitsee oikeudenmukaisen osan siitä tuottamastaan
tuotteesta, suomalaisesta puhtaasta ruoasta, joka meidän ruokapöytäämme matkaa sitten
monen mutkan kautta, niin toivotaan nyt, että tämä muistetaan vielä kymmenenkin vuoden
päästä eikä tässä ruveta tekemään tätä samaa tilastojen vääntelyä kuin tuolla metsätalou-
den puolella on tapahtunut. Sitä hartaasti toivon.

20.09 Kari Kulmala sin: Arvoisa puhemies! Ministeri Soini piti esimerkillisen puheen
tuossa muutamia tunteja sitten. Ja kuten ministeri mainitsi, ilmastonmuutos on myös mah-
dollisuus. Arktinen alue tulee nähdä Suomessa uutena, meitä hyödyttävänä mahdollisuute-
na. Kun ilmasto lämpenee, avautuu Euroopan pohjoisella rajalla käyttöömme täysin uusi
meri.

Ilmastonmuutos edellyttää meiltä toimia. Meidän tulee varautua sen mukanaan tuomiin
haitallisiin vaikutuksiin, ja samalla työtä on tehtävä edelleen ilmastonmuutoksen ehkäise-
miseksi. Vaikka muutokset ovat uhka, tuo ilmaston lämpeneminen mukanaan myös uusia
mahdollisuuksia. Näistä kuulee harvoin tässä salissa puhuttavan. Uhkista puhujia kyllä riit-
tää.

Näen mahdollisuutena Jäämeren avautumisen. Seuraavien vuosikymmenten aikana jäis-
tä vapaa pohjoinen meri on realiteetti, joka meidän on huomioitava. Koska jo nyt Kiina ja
muut suurvallat valmistautuvat toimimaan meidän lähialueillamme, myös Euroopan on he-
rättävä ja valmistauduttava muutokseen. Euroopan etuna on rakentaa tie- ja ratayhteydet
etelä—pohjois-suunnassa mantereen rannalta toiselle rannalle. Toimivat liikenneyhteydet
ja erityisesti Suomi ovat tässä maantieteellisesti avainasemassa. Me olemme Euroopan
97



Pöytäkirjan asiakohta PTK 87/2018 vp
pohjoinen jäsenmaa ja suunnittelemme jo nyt ratayhteyttä Jäämerelle. Eurooppalainen ra-
taverkosto, joka yhdistäisi Välimeren ja Jäämeren, yhdistäisi samalla koko Euroopan ete-
lä—pohjois-suunnassa.

Jotta tämä olisi mahdollista, meidän tulee vakuuttaa eurooppalaiset kumppanimme tä-
män hankkeen tärkeydestä. Suomen EU-puheenjohtajuuskausi tarjoaa tähän erityisen mah-
dollisuuden, jota emme saa nyt hukata. Puheenjohtajuuskauden aikana voimme kertoa
muille, mitä yhtenäinen ja yhdistetty Eurooppa tarjoaa esimerkiksi puolalaisille tai italia-
laisille.

Suomen halkaiseva ratayhteys, joka jatkuisi eteläiseen Eurooppaan asti, toimisi meille
todellisena talouden käynnistyskaapelina. Se loisi virtaa Suomen talouteen, auttaisi pieniä
ja keskisuuria yrityksiämme saamaan asemaa Euroopan markkinoilta. Samalla voisimme
toimia sillanpääasemana Euroopan ja Aasian markkinoilla. Mielestäni Jäämeren ratahank-
keen tulee kulkea myös Kajaanin ja Joensuun kautta Niiralaan, mistä se jatkuu Venäjän ja
Kazakstanin kautta silkkitienä Kiinaan saakka.

Nämä väylät tulee huomioida jo nyt teiden ja rautateiden runkolinjauksissa. Tällä het-
kellä näin ei ole. On erinomainen asia, että hallitus panostaa ministeri Soinin johdolla ark-
tiseen alueeseen ja myös Itämereen tässä budjettiesityksessä.

20.13 Sari Tanus kd: Arvoisa puhemies! Suomen ulko- ja turvallisuuspolitiikan tärkeänä
osana ovat naisten ja tyttöjen oikeuksien ja siinä tärkeänä osana tyttöjen ja naisten seksu-
aali- ja lisääntymisterveyden, nimenomaan terveyden, edistäminen. Tässä selkeänä kärke-
nä pitää olla ennaltaehkäisy ja varhainen auttaminen, väärinkäytöksiin napakasti puuttumi-
nen ja tyttöjen ja naisten suojeleminen niiltä. Eli Suomen voimakkaana kärkenä, linjamme
mukaisesti, pitää nimenomaan olla ehkäisy, ehkäisy, ehkäisy. Ehkäisy raskauksilta, eh-
käisy väärinkäytöksiltä, ehkäisy laiminlyönneiltä, tyttöjen ja naisten suojeleminen ikäviltä
asioilta.

Tuhannet ja tuhannet aborttia miettivät ja abortin läpikäyneet käyvät iltavigilioissa ja
muissa vastaavissa tilaisuuksissa. Jotkut vuosikymmenten ajan, jotkut aina abortin vuosi-
päivänä sitä pientä lasta muistaen. Tämä on kaikkien, myös oikeuskanslerin, hyvä tietää.
Miksi ulkoministerillä ei olisi ollut oikeutta osallistua vigiliaan, jossa muistetaan abortoi-
tuja lapsia, kun abortin tehneitä naisiakin niihin tilaisuuksiin osallistuu? Useissa näissä ti-
laisuuksissa kipuillaan myös yhdessä syystä tai toisesta abortin tehneiden naisten kanssa.
Miksi ulkoministerillämme ei muka olisi ollut oikeutta siihen? Totta kai oli. Ja kuka oi-
keasti päättelisi valtion virallista kantaa ministerin vigiliaan osallistumisen perusteella? Ei
sitten kukaan.

Miksi vastaavaa asiaa ei nostettu esiin, kun esimerkiksi ministeri Stubb heilutteli ja pu-
hui suuresti Euroopassa sukupuolineutraalin avioliittolain puolesta, vaikka laki silloin oli
toinen Suomessa? Olen todella hämmästynyt tässä salissa tänään käydystä vaahtoamisesta
liittyen ulkoministeri Soinin toimintaan. Annan tukeni Soinille, ja arvostan hänen suora-
selkäistä toimintaansa. Toivottavasti tahallaan väärinymmärtäminen ja turhanpäiväinen
vaahtoaminen tässä salissa loppuvat. Epäluottamukselle ei oikeasti ole minkäänlaista tar-
vetta. Ja minä, joka tässä puhun, olen tehnyt työtä naisten ja tyttöjen kanssa lähemmäs 30
vuotta naisten, kaikenikäisten naisten, oikeuksia puolustaen.

Abortti on Suomessakin laillistettu, mutta kuka teistä ajattelee ja sanoo tyttärilleen, että
muutama abortti elämässäsi edistää terveyttäsi. Eikö selvästi painoteta, että ehkäisystä on
ehdottomasti huolehdittava, ja jos joku tekee väkivaltaa, niin siitä on ehdottomasti kerrot-
98



Pöytäkirjan asiakohta PTK 87/2018 vp
tava ja väärintekijät saatava vastuuseen? Eikö kaikin keinoin pyritä neuvomaan ja ohjaa-
maan lapsiamme, suojelemaan tyttöjä ja naisia kaikilta ikäviltä seksuaali- ja lisääntymis-
terveyteenkin vaikuttavilta kokemuksilta?

Minusta aborttiin liittyen keskustelu on vääristynyt. Barrikadeilla olisi hyvä nostaa esiin
ihan muuta. Valaisenpa asiaa esimerkillä. Jos isolla sotkuisella rakennustyömaalla joku
juoksentelee pikkushortseissa ilman suojakenkiä, kaatuu, saa nauloja jalkoihin, mutta ei
halua jalkojen hoitoa, ei puhdistusta, ei antibioottia tulehdukseen, vaan alkaa suoraan vaa-
tia, että haluan jalan amputaation, ja on barrikadeilla, että jokaisella on oikeus omaan ke-
hoon ja jalan amputaatioon. Eikö tätä pidettäisi mielettömänä? Että jokaisella olisi oikeus
omaan kehoon ja halutessaan jalan amputaatioon. Kuka tällaista kannattaisi? Ja tässä kyse
on kuitenkin vain jalasta, ei elävästä pienestä ihmisestä. Eikö jalan haavat puhdistettaisi ja
käytettäisiin antibioottia tarvittaessa? Ja ennen muuta, eikö painotettaisi ja vaadittaisi, että
rakennustyömaalla ei juoksennella ilman suojaavia kenkiä? Ja, jos sattuisi vahinko, niin
tarvittava hoito pitäisi saada heti. Amputaation puolesta ei barrikadeilla olisi kukaan.

Vastaavasti seksuaali- ja lisääntymisterveyden parantamista ajatellen kärjessä pitää olla
ensiksi hyvä seksuaalineuvonta ja raskauden ehkäisy. Ja jos on epäily, että ehkäisy on pet-
tänyt, niin silloin jälkiehkäisy käyttöön. Kerta toisensa jälkeen barrikadeilla on toistettu,
että jokaisella naisella on oikeus omaan kehoonsa — Kyllä. Lapsen siemeniä ei tuuli tuo
kenellekään, vaan jokaisella naisella tulee olla oikeus, kuinka kehonsa kanssa toimii. Jos
lasta ei haluta, ehkäisyä on käytettävä. Viestin pitäisi olla selkeä.

Ihmisoikeudet kuuluvat aivan jokaiselle iästä, asuinpaikasta ja toimintakyvystä riippu-
matta. Ihmisoikeudet kuuluvat myös jokaiselle naiselle, myös sille pienelle tytölle tai po-
jalle, joka siellä kohdussa asustaa. [Puhemies koputtaa] Jos asennetta ja tahtotilaa riittää,
voimme hyvin hoitaa niin raskaana olevan äidin kuin pienen kohdussa asuvan tytön tai po-
jan elämää eteenpäin. Ei nainen, joka on kokenut abortin tai joutunut sellaisia tekemään,
toivo sellaista kokemusta läheisilleen, ei kenellekään, ei edes vihamiehilleen.

Arvoisa herra puhemies! Ilmeisesti minun täytyy pyytää toinen puheenvuoro, vai voin-
ko jatkaa vielä vähän?

Ensimmäinen varapuhemies Mauri Pekkarinen:  No, kyllä te voitte jatkaa. Maksimiai-
ka on 7 minuuttia, joskin 5 minuuttia on suositus.

  Eikö Suomen tyttöjen ja naisten seksuaali- ja lisääntymisterveyden edistämisessä kär-
jen pidä ehdottomasti ja selkeästi olla ennaltaehkäisy? Mikään tätä alempi tavoite ei voi
olla edistyneen maan tavoite, jos todella halutaan edistää kaikkien tyttöjen ja naisten ter-
veyttä ja hyvinvointia.

Laittomia abortteja ei soisi missään tehtävän. Laittomien aborttien tekemisen poistami-
seksi on tehtävä työtä. Ehkäisystä pitää huolehtia niin, ettei kenenkään tarvitsisi harkita
laillistakaan aborttia. Laillisten aborttien myötä meillä on iso joukko monella tavalla trau-
matisoituneita naisia niin abortin tehneiden naisten kuin abortin suorittamiseen joutuneen
henkilökunnankin keskuudessa. Monet näistä traumatisoituneista tytöistä ja naisista tarvit-
sisivat apua ja tukea, tapahtumien ja tuntemusten kunnollista läpikäyntiä. [Puhemies ko-
puttaa] Ituprojektissa on abortin läpikäyneille vertaistukiryhmiä, joissa sadat tytöt ja naiset
ovat saaneet apua.
99



Pöytäkirjan asiakohta PTK 87/2018 vp
Arvoisa herra puhemies! Toivoisin, että täällä kovaan ääneen messuavat tutustuisivat
joihinkin näistä tarinoista ja ymmärtäisivät, [Puhemies koputtaa] kuinka paljon abortti to-
dellisuudessa rikkoo naista.

Ja aivan viimeiseksi, arvoisa herra puhemies, toivottavasti Suomella tavoitteet ovat kor-
keammalla ja pystymme tarjoamaan ja viemään maailmallekin korkeampilaatuista tyttö-
jen ja naisten seksuaali- ja lisääntymisterveyden edistämistä. Asiat on mahdollista hoitaa
niin, että kaikkien elämää kunnioitetaan. — Kiitos.

Ensimmäinen varapuhemies Mauri Pekkarinen:  Arvoisat edustajat! Niin kuin eilen il-
lalla, tänäkin iltana muistutan siitä, että nämä aikataulusuositukset 5 minuutista ovat suo-
situksia, joihin toivotaan itse kunkin jollakin tavalla pystyvän pitäytymään puheenvuoros-
saan. Jos kuitenkin on todella perusteltua tarvetta jatkaa, niin sitten se ehdoton raja on se 7
minuuttia.

Kysymyshän tässä on siitä, että jos pelisäännöt sovitaan ja jotkut niitä kovin paljon ohit-
tavat ja ylittävät, niin se on sitten pois joltakin toiselta siellä jatkossa, seuraavilta puheen-
vuoronpitäjiltä. Ei muuten pois, mutta ainakaan eivät pääse haluamallaan ajalla tänne pu-
humaan. Toivon ystävällisesti, että tämä otettaisiin jatkossa huomioon. — Seuraavana
edustaja Semi.

20.22 Matti Semi vas: Arvoisa puhemies! Siirrytään nyt ulkopolitiikan puolelta sisäpoli-
tiikkaan välillä. 

Sisäministeriön talousarviossa katselin niitä lukuja. Siellä oli erittäin hyviä päätöksiä
tehty. Niistä pitää todella kiittää sitä. Yksi tärkeimpiä asioita, mitä itse olen puhunut pal-
jon, on se, että tähän poliisin ennaltaehkäisevään työhän täytyy olla mahdollisuuksia ja sitä
pitää pystyä tekemään sillä intensitiivisyydellä, että se tuottaa meille paljon hyvää tulosta
ja kasvattaa meidän nuoriamme. Se 2,5 miljoonan euron lisäys on ihan tervetullutta. 

Sitten toinen puoli, mikä minusta oli erittäin hyvä, kun itse olen tuolta Itä-Suomesta ko-
toisin: kun nimenomaan sieltä ja koko Lapilta ja muulta harvaan asutulta alueelta ovat vä-
hentyneet poliisit erittäin runsaasti, niin sinne on nyt saatu tämmöistä haasteellista toimin-
taa varten rahaa, mikä on ihan tervetullutta ja hyvää. 

Sitä asiaa, mistä poliisit, minusta varmaan pitää lähestyä siten, kun tätä poliisikoulutus-
ta on ajettu liian paljon alas, että ehkä olisi viisainta tutkimuspuolelle palkata. Meillä on
akateemisesti korkeakoulutettuja tutkijoita, ja ne pystyvät tekemään sitä työtä. Poliisille
annettaisiin tämä valvontatehtävä enempi. Sillä tavalla asiaa voisi viedä eteenpäin. Meillä
on pitkät välimatkat, ja välimatkat vaativat sitten, että poliiseja pitäisi olla enemmän
alueella, ja se on erittäin tervetullutta, että tämä mahdollisuus on luotu siihen. 

Sitten semmoisia puutteita, mihin itse olisin kaivannut ja mitä asioita jatkossakin pidän
esillä, niin pitäisi löytyä tähän harmaan talouden tutkimiseen riittävän paljon ja enempi ra-
haa, koska tiedetään se, että harmaan talouden kautta meiltä häviää kuitenkin verotuloja
pois. Siihen liittyy tämä raskaan liikenteen valvontayksikön perustaminen. Minä kaipaan
sitä nimenomaan siihen, että se turvaisi suomalaisen raskaan liikenteen yrittäjän mahdolli-
suuden kilpailla kabotaasiliikennettä vastaan, kun vaatimukset ja toimenpiteet ovat sen lii-
kenteen seassa yhtäläiset. Ne tarkistaisivat ajopiirturit, kuormat, sen, että kuormat on oi-
kein sidottu, renkaat ja jarrut toimisivat autossa, että ne olisivat niin kuin viimeisen päälle,
ettei käy niin kuin tässä pari vuotta sitten, kun oli latvialaisia rekkoja, jäi puolenkymmentä
kiinni ilman jarruja tuossa tullin luona, kun Tulli teki erikoistarkastuksen. Se on niin kuin
100



Pöytäkirjan asiakohta PTK 87/2018 vp
liikenneturvallisuudenkin kannalta erittäin tärkeää, että meillä olisi tämmöistä valvontaa
enempi, ja tämmöinen yksikkö tarvittaisiin.

Sitten minä olen vähän harmissani, että tätä pakolaiskiintiön korotusta ei lähdetty vie-
mään eteenpäin. Kyllä minä olisin toivonut, että olisi pikkuhiljaa lähdetty tavoittelemaan
sitä 2 500 pakolaista, että olisi saatu tarjota apua niille, jotka välttämättömästi sitä tarvitse-
vat. Jos mietitään, että maailmassa on tällä hetkellä joku 68,5 miljoonaa pakolaista, jotka
ovat paenneet sotaa ja väkivaltaa, niin kyllä sieltä varmaan semmoisia perheitä löytyy, jot-
ka pystytään ottamaan tänne ja joita pystytään hoitamaan, joille tarjoamaan parempaa tu-
levaisuutta. Sitä olisin kaivannut tähän enempi.

20.26 Johanna Karimäki vihr: Arvoisa puhemies! Mennyt kesä oli historiallisen kuiva
ja kuuma. Itämeri velloi leväpuurossa. Viljasatoa menetettiin. Ilmastonmuutoksen torjun-
nalta ei kukaan voi enää paeta. Meillä ei ole planeetta b:tä. Meidän on tehtävä kaikkemme
eikä yhtään vähempää ilmastotalkoissa. 

Missä viipyy hallituksen lupaama kivihiilen polton kieltolaki? Ja turpeenpoltollekaan ei
näy loppua, vaikka siitä tulee suuret ilmastopäästöt ja suoluontoa menetetään. Hallituksen
tavoitteena ovat ylimitoitetut hakkuut, jotka puolittavat metsien hiilinielut vuoteen 2030
mennessä. Se heikentää luonnon lajirikkautta ja vähentää eliöstöä. Lisäksi tutkijoiden mu-
kaan kaikki hallituksen ilmastotoimet vesittyvät ja päästöt lisääntyvät. 

Myös leikkaukset koulutuksesta ja kaikkein heikoimmilta jatkuvat. Tämä ei ole oikeu-
denmukainen eikä tulevaisuuteen katsova budjetti. 

Itämeren suojeluun ensi vuodelle luvattu 15 miljoonaa euroa on tärkeä, mutta tarvitaan
enemmän. Maataloustukijärjestelmä on sopeutettava ilmastoon ja Itämeren suojeluun.
Ympäristötuet on kohdennettava aidosti vaikuttaviin toimiin, ja ruuantuotantoon tarvitaan
lisää proteiinirikkaita kasveja. 

Luonnon monimuotoisuus hupenee pelottavaa vauhtia, mutta hallitus on puolittanut
luonnonsuojelualueiden hankinnan määrärahan. Soidensuojelun täydennysohjelma on jo
neljättä vuotta keskeytetty, vaikka monet linnut tarvitsevat suoympäristöä. Monet eliöt tar-
vitsevat lahopuuta. Näin ei voi jatkua. Luonnon ja ilmaston on oltava päätösten keskiössä. 

Hallitus antaa anteliaita veronalennuksia autoiluun, mutta ne eivät kohdistu ekologiseen
biokaasuautoiluun. Auton muuntaminen kaasuautoksi on ekoteko. Miksi silloin rangais-
taan raskaammalla verotuksella? Ministeri Berner onneksi lupasi budjettikeskustelussa,
että näihin autoveroihin on palattava ja harkittava niitä uudelleen. 

Ilmastonmuutoksen torjunnan kannalta liikenne on saatava paremmin raiteilleen. Uu-
denmaan maakunnassa arjen työmatka- ja koululiikenne tarvitsee raiteita länteen, itään ja
pääkaupunkiseudulle. Rantaradalle Karjaalle tarvitaan kaksoisraiteet, ja sen ensimmäinen
vaihe on Espoon kaupunkirata. Myös Porvoon suuntaan kaivataan lähijunaliikennettä.
Hanko—Hyvinkää-radan sähköistys on tärkeä hanke myös teollisuuden kuljetusten ja
viennin kannalta. Nyt Hangon kaupungin läpi huristavat rekat, joten kuljetukset on saatava
raiteille. Valitettavasti hallitus ei ole näihin hankkeisiin panostanut. Työtä jää paljon tule-
valle hallitukselle. 

Koulutus on kasvun ja työllisyyden ajuri ja pienen maan paras valtti. Hallitus ei kuiten-
kaan korjaa tekemiään jättimäisiä leikkauksia tieteeltä, tutkimukselta, korkeakouluilta ja
ammattikouluilta. [Timo Heinonen: Vasta korjataan teidän tekemiä leikkauksia!] Koulu-
tuksessa on valtavasti tarpeita, sillä pelkän peruskoulun varassa olevien ihmisten työlli-
101



Pöytäkirjan asiakohta PTK 87/2018 vp
syysaste on vain 40 prosenttia. Meidän on saatava jokaiselle nuorelle koulutuspaikka, pa-
nostettava aikuiskoulutukseen, muuntokoulutukseen ja elinikäiseen oppimiseen. 

Suomessa on 120 000 köyhää lasta, joiden perheissä on osattomuutta. Miltä tuntuu lap-
sesta, joka ei pääse retkille ja harrastuksiin kavereiden kanssa? Emme halua lasten luokka-
yhteiskuntaa. Jokaisella lapsella on oltava mahdollisuus harrastaa, mutta köyhyys syrjäyt-
tää. Silti perusturvan indeksijäädytykset jatkuvat. Köyhimmille olennaisia tukia ei korote-
ta. On häpeällistä, että hallituksen tuet valuvat rikkaimmille. Lapsiperheköyhyys kasvaa.
Eläkeläisköyhyys kasvaa. Moni pienituloinen eläkeläinen miettii, ostaako ruokaa vai lääk-
keitä, kun raha ei riitä kaikkeen. 

Tulevalle hallitukselle jää paljon korjattavaa, [Kari Kulmala: Sitä odotellessa!] mutta
yhden asian nostan, joka muuttuu paremmaksi kaikkien eduskuntaryhmien yhteistyöllä.
Meillä on tässä maassa paljon puolustettavaa, paljon kaunista. Sen itsenäisyydestä kiitän
sotaveteraaneja. Vihdoin kaikille rintamaveteraaneille ja sotainvalideille turvataan kotiin
vietävät palvelut. Hauraat, iäkkäät veteraanit saavat näin tukemme kiitoksin. 

20.31 Timo Heinonen kok: Arvoisa herra puhemies! Hyvät edustajakollegat! Tämän hal-
lituksen aloittaessa tilanne oli aika lailla erilainen. Meillä oli pitkä vaikea talouden aika ta-
kana, ja silloin asetettiin nykyhallituksen toimesta viisi tavoitetta talouden kuntoon laitta-
miseksi: velkaantumisen taittaminen suhteessa bruttokansantuotteeseen, se, että velanotto
päättyy 2020—2021, tällä vaalikaudella kokonaisveroaste ei nouse, työllisyysaste noste-
taan 72 prosenttiin, ja työllisten määrä kasvaa 110 000:lla. 

Nyt tilanne on täysin toisenlainen kuin vajaa neljä vuotta sitten. Itse asiassa talouskasvu
on tällä hetkellä jopa noin 3 prosentin luokkaa. Taidamme olla suhdanteen huipulla, sillä
tuoreimmat arviot osoittavat, että ensi vuonna talouskasvu hivenen hidastuisi, noin 2 pro-
senttiin, ja sen jälkeen, vuonna 2020 ja siitä eteenpäin, jäisi tuollaiselle hieman pysyväm-
mälle matalan kasvun tasolle, noin puoleentoista prosenttiin. Kasvu on ollut siis poikkeuk-
sellisen vahvaa vuodesta 2016 lähtien. 

Ja nyt kun katsomme näitä tavoitteita, joita asetettiin keväällä 2015, niin voidaan todeta,
että yli 110 000 työllistä on enempi. Se on saavutettu. Työllisyysaste menee tänä vuonna
72 prosenttiin, ja hallituspuolueet ovat jo aika yksituumaisesti todenneet, että katsetta pitää
kääntää eteenpäin ja kohti 75 prosentin työllisyysastetta, sellaista yleistä pohjoismaista ta-
soa, ja se varmasti jaetaan aika lailla myös oppositiopuolueiden kanssa, että sen pitää olla
ensi kauden tavoite, ja tehdään jo nyt sitten etunojassa työtä sinnekin. Ensi vuonna työttö-
myys arvioiden mukaan laskee alle 7 prosentin ja julkinen talous tasapainottuu. Budjetin
pitäisi olla tasapainossa viimeistään 2020. Ja julkinen talous on vahvistunut jopa 6 miljar-
dilla. Täytämme itse asiassa tällä hetkellä Emun kaikki kriteerit.

Tämä ensi vuoden budjetti, jota nyt olemme tämän viikon käsitelleet, lisää sosiaalista oi-
keudenmukaisuutta, puuttuu maamme osaajapulaan, siihen kohtaanto-ongelmaan, että
avoimia työpaikkoja on kymmeniätuhansia mutta samaan aikaan työttömiä on paljon, eli
siihen, että heidän osaamisensa kohtaisi. Tällä budjetilla nopeutetaan työllistymistä ja pa-
rannetaan turvallisuutta ja tuetaan myös suomalaista ruuantuotantoa. 

Meillä on tällä hetkellä haasteita sen takia, että talous hyvästä kasvusta huolimatta ei näy
kaikille, eli meillä työttömyys ei ole laskenut sillä tavalla kuin talouskasvun olisi odottanut
sitä tekevän. Kyse on tällä hetkellä siitä, että monen työttömänä olevan osaaminen, esimer-
kiksi it-taidot, ei ole sellaista, että se täyttäisi tämän päivän vaatimukset. Sen takia tehdään
panostuksia siihen, että saadaan täydennyskoulutusta ja uudelleenkoulutusta.
102



Pöytäkirjan asiakohta PTK 87/2018 vp
 Isoin kehysriihen panos ohjataan itse asiassa tutkimukseen ja kehitykseen. Se oli tärkeä
asia, että tutkimus ja kehitys nostetaan uudelleen sille kuuluvaan arvoon. Työttömien kou-
lutuksen jo mainitsin. Isona asiana varhaiskasvatuksen tasa-arvoraha noin 10 miljoonaa,
sillä varhaiskasvatus on vaikuttavinta ja tällä pystytään pienentämään ryhmäkokoja ja li-
säämään henkilökuntaa. Lukiolain toimeenpanoa vahvistetaan 10 miljoonalla ja ammatti-
koulun reformin toimeenpanoon lisätään ensi vuodelle 15 miljoonaa euroa. Itse asiassa hy-
vinkin merkittävä asia on myös koulutuksen tasa-arvon edistäminen. Nyt ensimmäistä ker-
taa otetaan käyttöön toisen asteen oppimateriaalilisä, noin 600 euroa vuodessa. Se on mer-
kittävä apu siihen, että toisen asteen opinnot eivät jää rahasta kiinni. Tänään on tehty hieno
päätös: kieltenopetus alkaa jatkossa ensimmäisellä vuosiluokalla.

Ja aivan lopuksi, arvoisa puhemies, haluan antaa kiitosta toimista suomalaisen ruuantuo-
tannon turvaamiseksi kuten myös Itämeren ja lähivesien puhtauden takaamiseksi. Hienoa
on myös se, että eriarvoisuutta vähennetään korottamalla sairaus-, vanhempain-, kuntou-
tus- ja erityishoitorahaa 80 eurolla kuukaudessa. Ja en malta olla loppuun toteamatta, että
yksi tämän budjetin hienoimpia ratkaisuja on se, että kaikki suomalaiset sotiemme veteraa-
nit tuodaan samalle viivalle samojen palveluiden piiriin kuin tähän asti ovat olleet vain so-
tainvalidit. Myös poliisien määrää lisätään ja myös Puolustusvoimiin panostetaan lisää. 

Tällä on hyvä edetä kohti uutta vuotta.

20.37 Eerikki Viljanen kesk: Arvoisa puhemies! En ehtinyt sosiaali- ja terveysministeri-
ön pääluokan debattiin saada puheenvuoroa, joten nostan tässä nyt yhden sosiaali- ja ter-
veysministeriön momentille kuuluvan asian esille. Täällä on tänään kiitelty moneen ker-
taan Välitä viljelijästä -hankkeelle budjettiehdotukseen kirjattua lisärahoitusta. Yhdyn kii-
toksiin: hanke on erittäin tärkeä. Se on toiminut hyvin, kuten vastaavat elyjen rahoittamat
alueelliset hankkeetkin. Eli siis toiminta, jossa autetaan pahimpiin tilanteisiin joutuneita
viljelijöitä löytämään ratkaisuja ahdinkoonsa, oli ahdingon syy sitten taloudellinen, terve-
ydellinen tai parisuhteisiin taikka elinkeinon murrokseen liittyvä, on erittäin tärkeää. On
tärkeää, että on olemassa puolueettomia henkilöitä, joihin voi luottaa ja joiden tehtävänä on
käyttää ammattitaitoansa ratkaisujen löytämiseen yhdessä autettavien kanssa.

Ainoa negatiivinen asia näiden jaksamista tukevien hankkeiden jatkorahoitukselle on-
kin se, että pelkään, että niiden tarve ja palveluiden kysyntä tulevat kasvamaan räjähdys-
mäisesti tulevan vuoden aikana — näin siitäkin huolimatta, että ministeri ja eduskunta pon-
nistelevat maatalouden kannattavuuden ja tulevaisuusnäkymän parantamiseksi myös tä-
män budjetin avulla.

20.38 Kari Kulmala sin: Arvoisa puhemies! Ministeri Virolainen puhui hyvin kehitysyh-
teistyöstä. Siihen on panostettava. Hallitus leikkasi tällä kaudella kehitysyhteistyöstä 300
miljoonaa euroa. Suuntaus on ollut jyrkässä ristiriidassa kestävän kehityksen Agenda
2030:n ja sen rahoitusta ohjaavan tavoitteen kanssa. Viime vuosina onkin ollut entistä tär-
keämpää, että rahoitus kohdistuu oikeisiin kohteisiin ja hankkeisiin.

Olen ollut tämän hallituskauden puolueemme edustajana kehityspoliittisessa toimikun-
nassa ja saanut samalla tutustua kehitysyhteistyömme kohteisiin muun muassa Nepalissa.
Nepal on Suomen toiseksi tärkein kahdeksasta kehitysyhteistyökohteesta. Sen niin sano-
tulla maaohjelmalla on kolme päätavoitetta: terveyden parantaminen puhtaan veden ja sa-
nitaation avulla, laadukkaan opetuksen takaaminen kaikille sekä naisten ja syrjittyjen ase-
man vahvistaminen. Suomen Nepalissa tekemällä kehitysyhteistyöllä on erittäin hyvä mai-
103



Pöytäkirjan asiakohta PTK 87/2018 vp
ne ja vastaanottajien luottamus. Maan länsiosissa noin 30—40 prosenttia talouksista il-
moittaa edelleen kärsivänsä ravinnonsaannin vaikeuksista, ja jopa 40 prosenttia naisista il-
moittaa, ettei heillä ole lainkaan koulusivistystä, ja kolmasosa ei osaa lukea lainkaan, ty-
töistä puhumattakaan. Lapsiavioliitot ja taloudelliset esteet ovat Nepalissa heille suurimpia
koulunkäynnin esteitä.

Suomi on toiminut hallitusohjelman mukaisesti Nepalissakin aktiivisesti erityisesti nais-
ten ja tyttöjen seksuaali- ja lisääntymisterveyden ja oikeuksien puolesta, ja tätä työtä on eh-
dottomasti jatkettava. Uskon, että todellinen muutos lähtee naisista ja tytöistä ja heidän
olosuhteidensa parantamisesta. Sukupuolten tasa-arvo on kestävän kehityksen ehto, ja sitä
Suomen tulee kaikessa toiminnassa korostaa. Kehityspolitiikan tärkeimmät tavoitteet ja
periaatteet, kuten tasa-arvon edistäminen, tulee vakiinnuttaa pysyvämmälle tasolle. Kehi-
tyspolitiikan tulisi perustua pitkälle aikavälille, koska hallituskausittain vaihtuva ohjelma
ei palvele pitkän aikavälin tavoitteita eikä näin ollen tarjoa riittävää ohjausta tavoitteiden
saavuttamiseksi.

Keskeistä koko toiminnalle on johdonmukaisuus, toiminnan laatu, jatkuvuus, jousta-
vuus sekä kyky ottaa huomioon erilaiset toimintaympäristöt. Kehitysyhteistyön keskiössä
tulee olla kaikkein köyhimpien ja sorrettujen ihmisten elinmahdollisuuksien tukeminen
kokonaisvaltaisesti. Suomen kehityspolitiikkaa ja -yhteistyötä on tarpeen mukaan muutet-
tava niin, että se edistää paremmin sukupuolten välistä tasa-arvoa ja vahvistaa tulokselli-
semmin naisten ja tyttöjen oikeuksia ja asemaa, kuten hallitusohjelmassa on sovittu.

Arvoisa puhemies! Kehitysyhteistyössä tulee keskittyä tuloksellisuuteen. Sitä, mitä ei
voi mitata, ei voi kehittää. Finanssisijoituksia suunnataan vahvasti jatkossa ilmastotoi-
miin, sillä lahjamuotoinen apu ei mitenkään riitä tarpeisiin. Tarvitaan myös yksityisiä pää-
omia. Pakolaisuuden juurisyitä tulee hoitaa muun muassa kehitysyhteistyön ja kriisinhal-
linnan avulla alueina erityisesti Afganistan, Lähi-idästä Irak ja Syyria sekä Afrikan sarven
alue, Somalia ja Etiopia. Kehitysyhteistyöavun rahoitusta jokaisessa kohdemaassa tulee
seurata jatkossakin tarkoin, ettei tapahdu väärinkäytöksiä.

Arvoisa puhemies! Kehitysmaat etenkin Afrikassa tarvitsevat puhtaasti tuotettua ener-
giaa, panostuksia maatalouden tuottavuuteen, pankkipalveluita, sanitaatiota ja ylipäätään
satoja miljoonia kunnollisia työpaikkoja — kaikkea sitä, mikä kehittyneissä maissa on ol-
lut itsestäänselvyys. Esimerkiksi Afrikassa on edelleen 900 miljoonaa ihmistä ilman säh-
köä ja työmarkkinoille tulee joka vuosi toistasataa miljoonaa ihmistä lisää.

Investoinneilla on kova kiire myös ilmastonmuutoksen takia. Ilmaston kannalta on rat-
kaisevaa, miten kehitysmaat tuottavat energiansa ja miten esimerkiksi Afrikan metsät saa-
daan suojeltua nopeasti etenevältä metsäkadolta. Finnfundin kaltaiset kehitysrahoittajat
ovat avainroolissa. Finnfund on tehnyt paljon sen eteen, että kaikkein köyhimmät ihmiset,
etenkin naiset, pääsevät tavallisten pankkipalveluiden piiriin, voivat perustaa pankkitilin,
vastaanottaa ja siirtää rahaa, saada pieniä lainoja, jopa vakuutuksia. Tällaisilla palveluilla
on valtava merkitys etenkin pienviljelijöille ja naisille, joilla ei ole ollut mahdollisuuksia
saada kohtuuhintaista lainaa siemeniin tai työkaluihin tai minkäänlaista vakuutusta kadon
varalta. Näen hallituksen panostuksen kehitysyhteistyöhön tervetulleena palautuksena sii-
tä, mitä aikaisemmin on leikattu.

Edustaja Tanus piti erinomaisen puheen joku aika sitten aborteista. Itse olin Grönlannis-
sa Pohjoismaiden neuvoston kokouksessa, ja siellä tuli esiin, että esimerkiksi Nuukissa
syntyy vähän yli 900 lasta vuodessa mutta abortteja tehdään huomattavasti enemmän. Jos-
sain on vika, sanon minä.
104



Pöytäkirjan asiakohta PTK 87/2018 vp
20.44 Tarja Filatov sd: Arvoisa puhemies! Tässä salissa on käytetty paljon puheenvuoro-
ja sen puolesta, että työllisyys on parantunut ja työttömyys on alentunut, ja itsekin olen iloi-
nen noista luvuista. Mutta toivoisin, että me menisimme hieman syvemmälle niiden luku-
jen sisälle, jotta me emme ikään kuin tule pettäneeksi itse itseämme tässä kehityksessä. Sil-
lä jos ajattelemme hallituksen politiikan toimivuutta, niin se, että kasvun ennustetaan kui-
tenkin hiipuvan jatkossa, on huolestuttava piirre. Ja yksi tekijä, ainoastaan yksi tekijä siellä
taustalla, on varmasti se, miten meillä on osaavaa työvoimaa saatavilla. Jos mietimme sitä
nopeaa rakennemuutosta, mikä tässä yhteiskunnassa on, niin meidän pitäisi pystyä vastaa-
maan paremmin osaamistarpeisiin, mitkä ovat jatkuvasti muuttuvia.

Me kävimme kyselytunnilla keskustelua siitä, mitä on tapahtunut ammatillisessa koulu-
tuksessa. Jos katsomme ihan raakoja talouslukuja budjetissa, niin 200 miljoonan leikkaus
ammatilliseen koulutukseen — sinne, jossa meillä on eniten keskeyttämisiä, sinne, jossa
meillä on paljon sellaisia opiskelijoita, jotka tarvitsevat erityistä tukea, sinne, missä lähi-
opetustunnit alkavat hiipua lähes olemattomiin — on todella iso riski Suomen tulevan kas-
vun kannalta. Ja kasvu on oleellista, koska sitä kautta me pystymme generoimaan työpaik-
koja.

Toinen oleellinen kysymys, jota pitäisi arvioida, on se, mitä työllisyysaste nykypäivänä
pitää sisällään. Alkuvuodesta me törmäsimme siihen, että työtunnit olivat vähentyneet,
vaikka työttömien määrä oli vähentynyt ja työllisyysaste oli parantunut. Onneksi nyt tä-
män toisen vuosineljänneksen tulokset ovat parempia tästä näkökulmasta. Elikkä se kertoo
siitä, että ihan oikeasti niitä töitä tehdään enemmän, eikä pelkästään siitä, että meidän ti-
lastoissamme tapahtuu jotakin rakenteellista työelämän muutoksesta johtuvaa muutosta.
Mutta jos me ajattelemme, että nykypäivänä työllisyysaste ikään kuin arvottaa samalla ta-
valla ihmisen, joka tekee kokoaikaisesti hyväpalkkaista työtä, elää ilman mitään sosiaali-
sia tulonsiirtoja, ja ihmisen, jolla on ehkä tunti kuukaudessa töitä, niin joku näiden kahden
asian välillä ei ole yhteismitallista.

Ja se, mikä minua huolettaa, on budjetin toimeentulotukimenojen kasvu. Ajatellaanpa,
mitä meidän työllisyydessämme on tapahtunut. Usein tässä salissa sanotaan, että työlli-
syys on parasta sosiaaliturvaa. Olen itsekin sanonut usein niin, mutta alan olla sitä mieltä,
että tuo väite on vanhanaikainen sen vuoksi, että työllisyys ei läheskään aina ole parasta so-
siaaliturvaa. Esimerkiksi pienituloisuusrajan alla olevista lapsiperheistä puolessa toinen
vanhemmista käy töissä ja silti siellä eletään köyhyydessä ja silti siellä ollaan pienituloi-
suusrajan alapuolella. Ja se johtuu niistä muutoksista ja siitä kahtiajakautuneisuudesta,
mitä meidän työelämässämme on tapahtunut.

Mutta kaikkein huolestuttavinta minusta on se, että vaikka meillä työllisyysluvut ovat
menneet — makroluvut — niinkin paljon positiiviseen suuntaan kuin budjettikirja näyttää,
samaan aikaan budjetissa lukee, että ensi vuonna joudutaan käyttämään toimeentulotuki-
menoihin enemmän rahaa kuin tänä vuonna. Tässä yhtälössä mättää joku, ja se pitäisi ana-
lysoida. Ketkä ovat niitä ihmisiä, jotka ikään kuin ajautuvat työstä huolimatta toimeentu-
lotukiriippuvaisiksi? Miten sitä voitaisiin ehkäistä? Sillä jos ihminen joutuu työtulojen li-
säksi hakemaan toimeentulotukea, niin se syö työn arvoa. Ja se syö myös sitä kannusta-
vuutta, joka työelämässä on.

Toinen asia, josta haluaisin sanoa, on tämä niin sanottu kuntakokeilu, josta on puhuttu jo
aika paljon. Me olemme siinä tilanteessa, että ministerin sitkeys ajaa omaa uudistustaan
suhteessa kohti maakuntauudistusta alkaa muuttua vaaralliseksi jääräpäisyydeksi. Koska
kuntakokeilut ovat loppumassa, se tarkoittaa sitä, että niihhin ei pystytä enää ottamaan uu-
105



Pöytäkirjan asiakohta PTK 87/2018 vp
sia vaikeassa asemassa olevia työttömiä siitä huolimatta, että tulokset ovat olleet hyviä eri
puolilla Suomea. Ja jos me palaamme siihen vanhaan lainsäädännölliseen tilaan, mikä
meillä on, niin siellä pohjalla on leikatut työhallinnon resurssit. Siellä ei ole läheskään sa-
manlaista resurssia vastata pitkäaikaistyöttömyyden purkamiseen kuin aiemmin, vaan siel-
lä on huonompi resurssi.

Ja jos ajattelemme, että tässä talossa on olemassa pilottilainsäädäntö, joka itse asiassa on
pysyvää lainsäädäntöä, joka on hyvin pitkälle yksityistävää lainsäädäntöä meidän julkisiin
työvoimapalveluihimme nähden, niin se on tällä hetkellä jumissa perustuslakivaliokunnas-
sa. Ja me tiedämme, että perustuslakivaliokunnassa on sote-asiat, siellä on tiedustelulaki-
asiat, siellä on paljon isoja asioita, joita hallituspuolueetkin haluavat preferoida tällä vaali-
kaudella ja viedä niitä eteenpäin. En ihan jaksa uskoa, että sieltä yhtäkkiä huomenna tai yli-
huomenna putkahtaa lausunto pilottilaista. Varsinkin, kun tuo laki on perustuslain näkö-
kulmasta hyvin ongelmallinen. Siellä tehdään isoja, fataaleja muutoksia esimerkiksi sii-
hen, millaisia ovat tulevaisuuden viranomaistehtävät ja mitä yksityiset yritykset voivat teh-
dä. Sellaisia muutoksia, jotka liittyvät siihen, että asioita, joita aiemmin on pidetty
perustuslain vastaisina, nyt yhtäkkiä pidettäisiinkin perustuslain mukaisina. Kun esimer-
kiksi tähän asti on oltu sitä mieltä, että edes kunnat eivät voisi päästä kaikkiin työttömän
tietoihin käsiksi, nyt niihin voisivat tämän pilottilain perusteella päästä yksityiset yrityk-
set. En jaksa uskoa, että se on läpihuutojuttu perustuslakivaliokunnassa. Ja jos tuo laki ei
valmistu, niin meillä on pitkä tauko rakennetyöttömyyden purkamisessa.

Arvoisa puhemies! Kolmas asia ihan lyhyesti. Hallitus on aivan oikein ja kunnioitetta-
vasti lisännyt omaehtoisen koulutuksen mahdollisuutta työttömille. Tästä nostan hattua, se
on minusta hieno asia. Mutta samaan aikaan on ajettu voimakkaasti alas työvoimapoliittis-
ta koulutusta, jonne pääsevät ne työttömät, jotka eivät pääse niihin omaehtoisiin kouluttau-
tumisiin. Tämä on yksi taustatekijä osaavan työvoimapulan taustalla, ja toivoisin, että tämä
nähtäisiin. Budjetissa on pieniä panostuksia tälle puolelle, mutta suhteessa leikkauksiin ne
ovat pieniä, kun pohjalla on paljon isompi leikkaus. Ja se on kuitenkin se väline, jolla ni-
menomaan työttömiä koulutetaan. Omaehtoiseen koulutukseen menevät ne, jotka muuten-
kin kouluttautuvat varmemmin ja halukkaammin, mutta me tarvitsisimme koulutusta myös
niille, jotka eivät ihan aina ole itse sinne niin innosta kiljuen menossa.

20.51 Jari Myllykoski vas: Arvoisa herra puhemies! Ihan aluksi vielä vähän paluuta tuo-
hon debattikeskusteluun, mikä ”kolmen M:n” osalta oli. Toivoisin, että jo nyt hallitus pys-
tyisi linjaamaan tämän ratkaisunsa jälkeen sen, että... Satovahinkokorvausjärjestelmää uu-
distettiin niin, että se tuli vakuutusmuotoiseksi, ja nyt hallitus reagoi niin, että satovahin-
komaksujen veroista luovutaan. No, se on pieni kädenojennus, ja se tapahtuu tässä nopeas-
ti, mutta nyt tarvitsisi pohtia aidosti. Me tiedämme, että tässä eduskunnassa oppositio- ja
hallituspuolueitten välillä on yhtenäinen näkemys siitä, että vakuutusjärjestelmään siirty-
minen satovahingoissa ei ollut se oikea ratkaisu, vaan nyt tarvitaan erilaisia rahastojärjes-
telyjä, missä tuottajat, valtio, ehkä joitakin alueellisia toimijoitakin on mukana kartutta-
massa sitä rahastoa, missä voidaan paikallisemmin ja nopeammin satovahinkoihin reagoi-
da kuin jos tämä toimimaton vakuutusjärjestelmä sitten verotuksen kautta saa tukea. Me
vasemmistoliitossa haluamme tällekin sektorille kestävää verouudistusta. Ja ruokaan liit-
tyy myös niitä mahdollisuuksia, joita voimme tehdä, sillä maataloudella on suuri vaikutus
luonnon monimuotoisuuteen ja ilmastonmuutokseen.
106



Pöytäkirjan asiakohta PTK 87/2018 vp
Yksilön arjessa ruokavalinnat ovat yksi vaikuttavimmista keinoista oman ekologisen ja-
lanjäljen pienentämiseen. Ympäristövastuu ei kuitenkaan saa jäädä yksilön valintojen va-
raan, vaan koko ruokajärjestelmää on korjattava merkittävästi. Yhtenä semmoisena yleise-
nä ajattelumuutoksena: Me olemme kuukausi, kaksi sitten kokeneet sen, kuinka puolustus-
ministeri tuohtui kovasti kasvisruoasta, kun sitä tuli. Jotenkin kun puhutaan kasvisruoasta
ja siitä, että sitä yhteiskunnassa halutaan edistää, niin siihen tulee tämmöinen hihhulivarjo
päälle. Haluaisin kuitenkin kertoa teille, että ne, jotka tuottavat kasvisruokaa, ne maatalo-
usyrittäjät, ovat tosissaan tässä asiassa, eivät he ole mitään hihhuleita. Tai sitten myös näi-
tä jalostavia jatkoketjuja tässä samassa keskustelussa vähätellään niin, että he ovat hihhu-
leita. Tämä on yritystoimintaa, mikä on kestävämpää, ja sanoisin, että tämä on tuottajalle
aivan yhtä suuri potentiaali kuin liha. Minä kyllä syön lihaa mutta haluan kertoa tämän, et-
tei pidä näkemyksellisesti ja asenteellisesti vaikuttaa siihen, että joku tuotantosuunta on
yhteiskunnallisessa keskustelussa epätasa-arvoisessa asemassa sen perinteisen elintarvike-
tuotannon kanssa. Se koko tuotantoketju ansaitsee oman arvostuksensa, ja tässä suhteessa
me myöskin pystymme asioita edistämään. 

On ihan selvää, että maan multavuutta on lisättävä, viljelymuotoja löytyy tutkijoiden ja
tuottajien yhteistyöllä. Eli uusia menetelmiä pitää hakea, jotta me voimme edelleen kehit-
tää ja parantaa maan tuottavuutta, mutta se tarkoittaa sitä, että sen maan pitää olla muokat-
tavissa ja se pystyy tuottamaan hyvin elintarvikkeita tai rehuja.

Kotimainen alkutuotanto ja jalostusketju ovat tärkeitä niin elävän maaseutumaiseman
kuin ruokaturvankin kannalta. Tästä me olemme kaikki samaa mieltä. Meidän pitää mah-
dollistaa se, että meidän maaseutumme on elävä, jo senkin takia, että jos kaikki asuisivat
kaupungissa, tulisi aika pitkiä työmatkoja, herra puhemies, kun meillä ihmiset kävisivät
viljelemässä maita siellä 50 tai 100 kilometrin päässä, missä he eivät asu. Joten pitää ym-
märtää se, että elämä on valintoja täynnä, meidän pitää teknologiaa edistää niin, että meillä
on mahdollisuutta maataloutta edistää myös niin, että tämä digitalisaatio saavuttaa maaseu-
dun ja sitä kautta mahdollistaa myös siellä asumisen. [Puhemies koputtaa] 

Suomessa ei ole tällä hetkellä yleistä pakkausveroa, ainoastaan juomapakkauksiin so-
velletaan veroa. Pakkauksista yleisesti ottaen aiheutuu kuitenkin huomattava ympäristöra-
situs. Suomen tulisi selvittää ja mahdollisesti ottaa käyttöön yleinen pakkausvero, jonka
suuruus vaihtelisi eri pakkausmateriaalien ja pakkaustyyppien ympäristöhaittojen mu-
kaan. Tämä sekä tuottaisi valtiolle [Puhemies koputtaa] verotuloja että ohjaisi kestäväm-
pien pakkausten käyttöön. Vaihtoehtoisesti pakkausten ympäristörasitetta [Puhemies ko-
puttaa] tulisi vähentää tiukemman valmistus- ja kierrätyssääntelyn kautta.

Arvoisa herra puhemies! Tämä tällä kertaa.

20.57 Pekka Haavisto vihr: Arvoisa puhemies! Ajattelin vielä näin illan ratoksi käsitellä
vähän sitä, millä tavalla tämä budjettikirja tai budjettiesitys vastaa niihin globaaleihin
haasteisiin, joita näemme ympärillämme. Oli ilo kuulla edustaja Kulmalan puheenvuoro
kehitysyhteistyötä koskevalta osin. Siihen on helppo yhtyä, niihin sisällöllisiin näkemyk-
siin. 

Mutta, arvoisa puhemies, mielestäni ongelma on nyt aika vakavasti tässä kehitysyhteis-
työn määrässä ja siinä, mitkä ovat meidän kansainväliset lupauksemme. Olemme sitoutu-
neet siihen 0,7 prosentin bkt-tasoon, ja tälläkään hetkellä hallitus ei esitä mitään rahoitus-
suunnitelmaa eikä mitään polkua, miten tälle tasolle päästäisiin. Edellisen hallituksen ai-
kana sitä varten luotiin oma rahoitusmekanismi. Käytettiin päästöhuutokauppatuloja, ja
107



Pöytäkirjan asiakohta PTK 87/2018 vp
tällä tavalla saatiin potti kasvamaan muistaakseni yli 0,6:n, joka oli kuitenkin aika lähellä
0,7:ää, ja nyt tarvittaisiin tällainen uusi rahoituskeino, oli se sitten lentovero tai jokin muu
vero, jonka tulot voitaisiin suoraan kohdistaa näihin kehitysyhteistyörahoihin — tätä pitäi-
si mielestäni eduskunnassa pohtia. 

Sitten nostan yhden budjettikirjaan liittyvän asian, josta hallitukselle voi antaa tunnus-
tuksen: Eli se on se ajattelutapa, joka on otettu käyttöön kestävästä kehityksestä raportoi-
taessa ja YK:n Agenda 2030 tavoitteiden osalta. On hyvä, että yleisperusteluissa on tällai-
nen luku, jossa näitä asioita on koottu yhteen, ja sitten myöskin jokaisen ministeriön koh-
dalla on tämä kestävän kehityksen kohta erikseen pääluokkakohtaisesti. Hyvä, että tämä on
tuotu poikkileikkaavana asiana esille, ja se vastaa esimerkiksi niitä ajatuksia, joita Sitrassa
on tällaisesta ilmiöpohjaisesta julkisesta hallinnosta, että käsittelisimme myös näitä te-
maattisesti eikä vain eri siiloissa.

Mutta ehkä yksi asia on sellainen, johon voisimme tarkemmin eduskunnassakin palata:
Se on se, että 90-luvulta muistaakseni vuoteen 2001 asti budjettikirjan liitteenä oli tällai-
nen ympäristö ja luonnonvarat -liite, jonka oli tehnyt Tilastokeskus, Suomen ympäristö-
keskus ja ympäristöministeriö, jossa käsiteltiin luonnonvarojen tilaa ja sitä trendiä, mitä
niille oli vuoden aikana tapahtunut: metsävarat, kaivoskysymykset, muut olivat siellä esil-
le. Tällaista dataa ja tilastoa mielestäni aika kipeästi kaivattaisin. Se voisi laajentuakin,
vaikka tällaiseksi kestävän kehityksen liitteeksi tai Agenda 2030 liitteeksi, mutta se olisi
hyvää tietoa eduskunnalle päätöksenteon pohjaksi ympäristön, luonnonvarojen ja muiden
kestävän kehityksen kysymysten käsittelemiseksi. 

Sitten, puhemies, aivan lopuksi muutama sana rauhan ja turvallisuuden kysymyksistä:
Rauhan ja turvallisuuden asiat ovat tietysti olennainen osa Suomen globaalipolitiikkaa ja
myöskin näissä YK:n kestävän kehityksen tavoitteissa. Siellä on tavoite 16, rauha, turval-
lisuus, hyvä hallinto. Siinä mielessä nämä asiat vastaavat sitä. Tässä budjettikirjassa on ul-
koministeriön pääluokan kohdalla mainittu meille hyvin tärkeä tavoite, joka on naisten
asema konflikteissa. Naisten ja tyttöjen aseman turvaaminen, eli tämä YK:n päätöslausel-
ma 1325, josta muun muassa Elisabeth Rehn on hyvin tunnettu maailmalla. Mutta tämän
rinnalle pitäisi yhtä vahvana nostaa YK:n päätöslauselma 2250, joka on Nuoret, rauha ja
turvallisuus. Tämän ympäriltä Suomi on jo kehittänyt hyvää profiilia ja voisi edelleen ke-
hittää sitä, miten eri puolilla maailman nuoret voitaisiin saada enemmän näihin teemoihin
mukaan.

Myöskin yksi asia, joka kiinnittää huomioni on, että budjettikirjan rakenteessa se, mitä
teemme sotilaallisessa kriisinhallinnassa, siviilikriisinhallinnassa, rauhanvälityksessä, sitä
ei oikeastaan ole minnekään koottu, se on täällä sirpaleina. Etsitään sisäministeriön pää-
luokasta, etsitään ulkoministeriön pääluokasta, mutta sitä ei ole visionäärisesti koottu yh-
teen. Siinäkin mielessä voitaisiin ajatella, että tässä vähän ylitettäisiin siiloja ja koottaisiin
selkeästi budjettikirjaan se paketti, mitä teemme siviilikriisinhallinnan, sotilaallisen krii-
sinhallinnan ja rauhanvälityksen puolella. Tämä olisi tärkeä tieto ja antaisi kokonaiskuvan
myöskin eduskunnalle. — Kiitos, arvoisa puhemies.

21.01 Kari Kulmala sin: Arvoisa puhemies! Mielestäni tämä budjettiesitys ehkäisee var-
sin hyvin eriarvoisuutta. On hyvä muistaa, että indeksijäädytys ei koske toimeentulotukea
ja indeksijäädytyksestä huolimatta vähimmäismääräiset päivärahat nousevat sekä takuue-
läke nousee ja lääkekatto laskee. 
108



Pöytäkirjan asiakohta PTK 87/2018 vp
Vähimmäismääräiset sairaus- ja vanhempainpäivärahat, kuntoutusraha ja erityishoitora-
ha korotetaan työmarkkinatukea vastaavalle tasolle. Tämä vähentää eriarvoisuutta. Päivä-
rahat nousevat 80,50 eurolla kuukaudessa. Nuorten ammatillisen kuntoutuksen kriteerejä-
kin lievennetään ja nuorille maksetaan jatkossa kuntoutusrahaa koko kuntoutuspäätöksen
ajalta. Nämä tukevat erityisesti vaikeassa asemassa olevien nuorten opiskelua ja työllisyyt-
tä.

Myös lääkekorvausten vuosittaista omavastuurajaa alennetaan. Tämän vaikutus val-
tionosuuteen on noin 5 miljoonaa euroa. Sairauspäivärahan 55 päivän omavastuuosuuskin
poistetaan ja sairauspäiväraha maksetaan samoin periaattein kaikille vähintään vähim-
mäismääräisenä. Tämä lisää valtion menoja 4,4 miljoonaa euroa.

Takuueläkkeen korottamiseen hallitus ehdottaa 10 miljoonaa euroa, minkä johdosta ta-
kuueläke nousee arviolta 9 euroa kuukaudessa. Takuueläkkeen korotus vähentää perustoi-
meentulotukimenoja noin 0,7 miljoonalla eurolla. Myös eläketukea, nuorten kuntoutusra-
haa sekä ammatillisen kuntoutuksen vähimmäismääräistä päivärahaa korotetaan vastaa-
vasti takuueläkkeen tasolle. Myös eläkkeen lepäämään jättämisen raja nousee takuueläk-
keen tasolle. Lisäksi pitkäaikaistyöttömien eläketukea eli niin sanottua Lex Lindströmiä
jatketaan. Mielestäni nämä ovat oikeita toimia eriarvoistumisen ehkäisemiseksi.

Arvoisa puhemies! Sotilastapaturman ja palvelussairauden korvaamiseen on tulossa
budjetista parannuksia. Voisi sanoa, että viimeinkin. Hallitus esittää, että asevelvollisuutta
tai siviilipalvelusta suorittavalla olisi vammautuessaan oikeus uuteen kertakorvaukseen.
Sotilastapaturman tai palvelussairauden seurauksena kuolleen lähiomaisella olisi oikeus
jatkossa henkivakuutusluontoiseen uuteen kertakorvaukseen. Muutokset koskisivat tieten-
kin myös vapaaehtoista varusmiespalvelusta suorittavia naisia.

Varusmiehille maksettaisiin uusi kertakorvaus sotilastapaturmana tai palvelussairaute-
na korvattavan vamman tai sairauden aiheuttamasta pysyvästä haitasta. Kertakorvauksen
suuruus olisi enimmillään 210 000 euroa. Varusmiespalveluksessa sotilastapaturman tai
palvelussairauden seurauksena kuolleen varusmiehen lähiomaisilla olisi oikeus henkiva-
kuutusluontoiseen kertakorvaukseen. Korvauksen suuruus olisi menehtyneen puolisolle
200 000 euroa ja lapsille 40 000 euroa. Jos kuolleella varusmiehellä ei olisi puolisoa tai
lapsia, niin hänen vanhemmillaan olisi oikeus saada kertakorvauksena 20 000 euroa. Tänä
iltanakin on useammassa puheessa toivottu, että tämä korvaus tulisi myös takautuvasti,
mutta ilmeisesti takautuvia lakeja ei Suomessa laadita.

Arvoisa puhemies! Myös veteraaneille, asevelvollisille ja lähiomaisille on tulossa tu-
kea. Veteraaneja tuetaan 28,7 miljoonalla eurolla enemmän kuin vuoden 2018 varsinaises-
sa talousarviossa. Jatkossa rintamaveteraaneille kohdennetaan samat kotiin vietävät palve-
lut kuin sotainvalideille, 1.11.2019 lukien. Pidän näitä uudistuksia erittäin isänmaallisina,
ja ilmeisesti tähänkin tarvittiin oikea ministeri, että nämä saatiin aikaiseksi. Oppositiosta
nämäkään uudistukset eivät olisi tulleet voimaan.

21.06 Timo Heinonen kok: Arvoisa herra puhemies! Vielä haluan muutaman sanan sa-
noa turvallisuudesta tässä keskustelun loppupuolella, mutta sitä ennen haluan kyllä kiittää
kokeneita edustajakollegoita, Filatovia ja Haavistoa, hyvistä puheenvuoroista. Joku aina
kysyy, että mitä siellä illalla tehdään. Tällaisia puheenvuoroja olisi hyvä isommankin ylei-
sön kuunnella, ja tällaista keskustelua ehkä enempikin tähän saliin saisi mahtua. 

Maamme turvallisuusympäristö on itseasiassa ollut erittäin vahvassa muutoksesta jo
vuodesta 2008 lähtien tietyllä tavalla lähiympäristön osalta ja vuodesta 2012 sitten ehkä
109



Pöytäkirjan asiakohta PTK 87/2018 vp
vielä merkittävämmälläkin tavalla. Nämä muutokset ovat vaikeasti ennakoitavia ja varsin
nopeita. Tällä hallituskaudella on jouduttu tekemään, ja tehty, merkittävästi toimia, joilla
on vahvistettu maamme turvallisuutta ja myös vahvistettu maamme asemaa osana länttä.
On tehty kahdenvälisiä sopimuksia lukuisia, Ruotsin kanssa syvennetty puolustusyhteis-
työtä, mutta myös Saksan, Iso-Britannian ja viimeksi Ranskan kesken. Itse pidän myöntei-
senä sitä, että Nato-keskeisyyden sijaan Euroopassa EU-valtiot ovat ottaneet entistä isom-
paa roolia omasta turvallisuudestaan, ja siinä nämä kahdenväliset sopimukset ovat olleet
keskeisessä roolissa. 

Myös lainsäädäntöämme on päivitetty merkittävällä tavalla, muun muassa puututtu ison
reserviläisarmeijan akilleenkantapäähän eli nopeuteen ja liikkeelle saamiseen, eli joukko-
jen reagointikykyä on parannettu lainsäädäntöä päivittämällä, mutta myös kansainvälistä
avunantoa ja avun vastaanottamista koskeva lainsäädäntö on saatu lopulta voimaan.

Maamme puolustuskyky muodostuu lopulta puolustusjärjestelmän sotilaallisista suori-
tuskyvyistä, kansallisesta viranomaisyhteistyöstä ja sen lisäksi tästä kansainvälisestä puo-
lustustyhteistyöstä. Itse pidän erittäin tärkeänä, että maamme puolustuksen ylläpidon ke-
hittämisessä painotamme kaikkien puolustushaarojen valmiuden kehittämistä ja samaan
aikaan käytöstä poistuvien suorituskykyjen korvaamista ja tiedustelua, kyberpuolustamis-
ta ja kaukovaikuttamista. Näillä kaikilla osa-alueilla on tehty merkittäviä toimenpiteitä tä-
män neljän vuoden aikana. 

Materiaalihankinnat ovat olleet suuria. Paraikaa on käynnissä Laivue 2020 -hanke, jolla
Merivoimien kalustoa uusitaan. Samaan aikaan valmistaudutaan erittäin merkittävään
Hornetien korvaamiseen HX-hankkeen kautta, ja myös rynnäkkökiväärit ovat tulossa uu-
sintaikään, ja toivon, että näihin löytyy suomalainen tekijä, kun rynnäkkökiväärit meidän
Maavoimille uusitaan.

Arvoisa puhemies! Lopuksi kiitosta siitä, että maanpuolustusjärjestöille budjetoidaan
nyt toisen kerran se, mitä tähän toimintaan tarvitaan. Eli olemme päässeet pois näistä mi-
nun mielestäni aika lailla teatraalisista leikkauksista, jotka eduskunta sitten vuosi toisensa
jälkeen palautti. On järkevämpi käyttää työaikaa täällä eduskunnassa, valiokunnissa ja
myöskin valtiovarainvaliokunnan jaostoissa, siihen, että käymme asiaa niiden kipukohtien
kautta läpi, eikä tällaisten teatraalisten leikkausten kerta toisensa jälkeen korjaamiseen. 

Myös puolustusvoimiin tulee lisää virkoja. Tiedustelulainsäädäntö toivottavasti saa-
daan voimaan mahdollisimman pikaisesti. Myös sotilaallisesta kriisinhallinasta on huoleh-
dittu. Viime aikoina on tehty ratkaisuja siitä, että jatkamme läsnäoloa muun muassa Irakis-
sa. Ehkä tulevaisuudessa on arvioitava hieman uudelleenkin sitä, miksi olemme näissä
operaatioissa mukana. Enää niistä ei ehkä ole saatavissa sellaista hyötyä, mikä vahvistaisi
meidän maan omaa puolustusta tai osaamista siellä, vaan ehkä enempikin on kyse tällai-
sesta yhteisestä vastuusta vakauttaa ympäristöä hieman kauempanakin Euroopasta.

Arvoisa puhemies! Pidän myönteisenä sitä, että turvallisuuteen panostetaan, niin ulkoi-
seen turvallisuuteen, puolustusvoimien, armeijan näkökulmasta, mutta myös sisäiseen tur-
vallisuuteen lisäämällä määrärahoja poliisille, suojelupoliisille ja niin pois päin. Turvalli-
suus on isossa osassa tässä budjetissa.

21.11 Teuvo Hakkarainen ps: Arvoisa puhemies! Pikkusen tuosta kehitysavusta. Vuo-
desta ja vuosikymmenestä toiseen tässä salissa väännetään kättä siitä, mikä olisi oikea taso
vuotuiselle kehitysavulle. Paljon vähemmän keskustellaan siitä, miten pieni osuus tuosta
rahasta menee sinne, minne se on tarkoitettu. Ja sitten on aihe, josta monet mieluiten vai-
110



Pöytäkirjan asiakohta PTK 87/2018 vp
kenevat: mitä on kaikella tällä rahalla ja vaivalla saavutettu? [Kari Kulmala: Kannattaa
käydä kattomassa!]

Jo kauan kehitysavun päämääränä on ollut väestönkasvun hillitseminen. On ollut lukui-
sia sinänsä varmasti hyviä hankkeita esimerkiksi terveydenhuollon ja koulutuksen ja var-
sinkin naisten ja tyttöjen koulutuksen kehittämiseksi. [Kari Kulmala: Ja veden saannin!]
Mutta tyly totuus on se, että on käynyt juuri päinvastoin kuin oli tarkoitus: Afrikan väestö
paisuu hallitsemattomasti kymmenillä miljoonilla ihmisillä joka ainoa vuosi, ja se paisuu
paisumistaan riippumatta siitä, miten monta sataa miljoonaa suomalaisten veronmaksajien
rahaa kaadetaan kehitysavun pohjattomaan kitaan.

Arvoisa puhemies! Koko kehitysapu pitää laittaa vapaaehtoisuuden pohjalle, koska sii-
nähän sen hyväntahtoisuuden sitten itse kukin voi näyttää. Valtion budjetista ei pidä laittaa
enää euroakaan Afrikan väestön kasvattamiseen. Ulkoasiainneuvos, eläkkeellä oleva suur-
lähettiläs Matti Kääriäinen on kirjoittanut kirjan Kehitysavun kirous. Hän on ollut 40 vuot-
ta kehitysapuyhteistyössä ja sanoo, että 1 prosentti siitä menee perille. Minä luen katkel-
man: ”Kehitysavun antaminen köyhille maille ei ole johtanut niihin tavoitteisiin, jotka sil-
le alun perin asetettiin. Äärimmäinen köyhyys on häviämässä lähinnä sellaisissa maissa,
joille kehitysapua ei ole annettu — vaikka virallinen propaganda toista väittääkin. Monis-
sa maissa kehitysapu tukee paikallista eliittiä, ei demokratisoitumista. Kaiken kukkuraksi
kehitysmaista karkaa pääomia lähes kymmenen kertaa kehitysavun verran, monikansalli-
set yritykset kiertävät veroja ja veroparatiiseihin kertyy tuhansia miljardeja euroja. Edes
kehitysavun ammattilaiset eivät tiedä, kuka kehitysapulaivaa ohjaa ja mihin suuntaan.”
Tämä oli Matti Kääriäisen kirjasta Kehitysavun kirous. [Kari Kulmala: Miltä vuodelta?] —
Se on ihan nykyään ilmestynyt. — Luulisin, että tämmöinen ihminen tietää, mitä se on.
Täällähän me osaamme puhua valkoisen mustaksi ja mustan valkoiseksi, mutta tottahan
täällä harvoin tulee. Meikäläinen kun astuu tähän, niin silloin sitä rupeaa tulemaan.

Sitten vielä, jos halutaan, että tehdään rehellistä tästä hommasta. Mehän osaamme pu-
hua, niin kuin äsken sanoin, vaikka puhelinluettelosta. Mutta 10 miljoonaa tuohon rahaa
sieltä kehitysapulippaasta, niin minä lupaan, että 2 miljoonaa minä tuhlaan, minä ostan
kaikkia hyviä autoja ja kaikkea muuta, mutta 8 miljoonaa jää siitä, ja minä käyn katsomas-
sa, että se menee perille joka ainoa kopeekka, mitä sitä on. Ja varmasti on suurempi hyöty
kuin tällä touhulla, mitä nyt tehdään: kiillotetaan sitä omaa kilpeämme täällä. — Kiitoksia.

21.15 Kari Kulmala sin: Arvoisa puhemies! Arvostamani edustaja Hakkarainen kertoi
vähän kehitysavusta. Minä olen käynyt myös katsomassa, minnekä ne rahat menevät. Ne-
palissa kävin vuoristokylässä, ja sinne oli tänä vuonna tammikuussa tullut ensimmäisen
kerran juokseva vesi. Se maksoi 10 000 euroa siihen kylään. Nyt niitten naisten ei enää tar-
vitse neljää tuntia vuorokaudessa kuljettaa vettä sieltä kauempaa, vaan he voivat keskittyä
sen oman perheensä huolehtimiseen ja muihin kotitaloustöihin.

Mutta sitten mennäkseni puolustusministeriön pääluokkaan: 
Ensi vuoden talousarvioesitys sisältää puolustusministeriön pääluokan määrärahoja

noin 9 prosenttia enemmän kuin vuoden 2018 talousarviossa. Tämä lisäys aiheutuu lähin-
nä Laivue 2020 -hankkeen vuoden 2019 rahoitusosuudesta, joka sisältyi pääosin jo vuoden
2018 talousarviossa myönnettyyn tilausvaltuuteen. Määrärahatasoa nostaa myös hallitus-
ohjelmaan perustuva lisäys materiaalisten suorituskykypuutteiden korjaamiseen. Lisäksi
hallinnonalan toimintamenomäärärahoihin on lisätty noin 10 miljoonaa euroa sotilastie-
dustelulain toimeenpanoon hallituksen lakiesityksen mukaisesti. Puolustusvoimien henki-
111



Pöytäkirjan asiakohta PTK 87/2018 vp
löstömäärää saadaan lisättyä noin sadalla henkilötyövuodella, mihin käytetään vajaa 6 mil-
joonaa euroa. Tämä on välttämätön lisäys, jolla lievitetään Puolustusvoimien henkilöstö-
pulaa, joka näkyy jo arjessa henkilöstön jaksamisongelmina. 

Yleisen asevelvollisuuden edellytykset turvataan. Koko palveluskelpoinen miespuoli-
nen ikäluokka koulutetaan. Varusmiesten maastovuorokausien määrä ja reservin kertaus-
harjoitusten määrä pidetään vuoden 2018 tasolla. 

Myös maanpuolustusjärjestöjen tukemiseen esitetään suunnilleen samaa euromäärää
kuin eduskunnan hyväksymässä vuoden 2018 talousarviossa. Tällä voidaan turvata jatkos-
sakin niiden ensiarvoisen tärkeä työ. Pidän näitä seikkoja erittäin tärkeinä ja toivon samaa
jatkuvuutta myös seuraavalta hallitukselta.

Arvoisa puhemies! Nuorten metsästäjien riistanhoitomaksu puolittuu. Hallitus esittää,
että nuorten, alle 18-vuotiaiden metsästäjien riistanhoitomaksu puolitetaan ensi vuoden
alusta lukien. Tämä on erinomainen vastaantulo nuorille metsästäjille. Tällä toimella anne-
taan positiivinen signaali nuorison huomioimiseksi hyvän harrastuksen parissa. Viime
vuoden lopulla eduskunnassa käsiteltiin riistanhoitomaksujen korotusta. Maa- ja metsäta-
lousvaliokunnan kokouksessa esitin, että nuorilta riistanhoitomaksu puolitetaan ja muiden
osalta esitys on hyväksyttävissä. Teimme yksimielisesti valiokunnan mietintöön lausuma-
ehdotuksen. 

Vuonna 2016 metsästäjätutkinnon suoritti 10—14-vuotiaissa 893 ja 15—19-vuotiaissa
1 067 nuorta. Alle 18-vuotiaista riistanhoitomaksun maksaa vuosittain noin 8 600 henki-
löä, joten nuorten riistanhoitomaksun alennuksesta aiheutuu jatkossa noin 160 000 euron
vähennys maksukertymään, eli suomeksi sanottuna ei yhtään mitään siihen nähden, mikä
merkitys tällä päätöksellä on nuorille metsästäjille. Pidän tätä esitystä toteutuessaan yhte-
nä parhaista, millä saadaan nuoret pojat ja tytöt hyvän harrastuksen pariin. Metsästys on
monilla alueilla ainut harrastusmahdollisuus.

Vielä lisää tästä Nepalista edustaja Hakkaraiselle: Siellä tapasin hyvin paljon naisia, jot-
ka kävivät tänä vuonna ensimmäisen kerran suihkussa. Se oli heidän ensimmäinen koke-
mus, ja he olivat noin viisikymppisiä naisia.

21.20 Teuvo Hakkarainen ps: Arvoisa puhemies! Kyllä sillä prosentilla saadaan tuom-
moisiakin aikaan ja monta hyvää kaivoakin on tehty, mutta se tulos on sillä tavalla niin ole-
maton siihen rahamäärän nähden, että se pystytään tekemään toisellakin tavalla.

Minulla on kokemusta kehitysapuhommasta aikanaan: Nicaraguassa kävin sahoja lait-
tamassa. Siellä oli tehty kehitysapua suomalaisten veronmaksajien rahoilla. Mitä oli saatu
aikaan? Sirppitalkoot laitettu pystyyn. Yhtään mitään ei ollut tehty muuta kuin työväenlau-
luja opeteltu laulamaan, tai opetettu niitten kansalaiset laulamaan. Minä menin sinne ja sa-
noin, että se tuo leipää suuhun, kun mennään tuonne sirkkelin viereen ja ruvetaan teke-
mään töitä, paljon paremmin kuin se laulu. Sitten Suomeen tuli hyviä raportteja sieltä, että
mitenkä hyvin se toimii. Olihan ne koneet sinne laitettu kaikki, mutta ei ollut koulutettu nii-
tä käyttämään. Minä tein sen muuten, enkä pyytänyt siitä lantin lanttia. [Puhemies koput-
taa] Että siinä olisi esimerkkiä edustajille, voisi jokainen mennä sinne tekemään sitä, näyt-
tämään, miten se homma toimii.

Sitten se vallankumous siellä päättyi, sandinistihallitus kaatui. Sinne jäivät venäläisten
vanhat vehkeet. Ei enää näkynyt niitä auttajia, nimittäin siellä oli näitä työläispataljoonia,
ne kävelivät niitä vuorenrinteitä ylös ja alas, ja punaliput heiluivat. Mutta kun vallanku-
mous meni ohi, ei ollut auttajia. He olisivat tarvinneet sitä apua sitten siellä niitten vanho-
112



Pöytäkirjan asiakohta PTK 87/2018 vp
jen romujen kanssa. Mihinkä se auttamistahto lähti sitten, kun se vallankumous kaatui?
Tämä on täysin ideologista, tämä homma, kun sitä apua viedään tuonne — tai ei täysin,
mutta sillä tavalla osaksi. Jos sitä auttamishalua olisi ollut niin hirveästi, niin ne samat po-
rukat olisivat varmasti menneet niitä zetoreja työntämään siellä käyntiin ja lapioimaan sin-
ne vuorenrinteelle. Mutta nyt kun vallankumous meni ohi, niin se hyväntahtoisuus loppui. 

Keskustelu päättyi ja asian käsittely keskeytettiin.
113


