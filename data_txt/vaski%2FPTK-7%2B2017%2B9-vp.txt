















































DEM8373.tmpSave.xml


Pöytäkirjan asiakohta PTK 7/2017 vp
Pöytäkirjan asiakohta 

PTK 7/2017 vp

Täysistunto

Keskiviikko 15.2.2017 klo 14.01—18.37

9. Eduskunnan oikeusasiamiehen kertomus vuodelta 2015 
Kertomus K 11/2016 vp
Valiokunnan mietintö PeVM 2/2016 vp

Ainoa käsittely

Toinen varapuhemies Arto Satonen: Ainoaan käsittelyyn esitellään päiväjärjestyksen 9.
asia. Käsittelyn pohjana on perustuslakivaliokunnan mietintö PeVM 2/2016 vp.

Keskustelu asiasta alkaa: edustaja, valiokunnan puheenjohtaja Lapintie.

Keskustelu

17.14 Annika Lapintie vas (esittelypuheenvuoro): Arvoisa puhemies! Arvoisa oikeus-
asiamies ja hyvät kansanedustajat! Perustuslakivaliokunta on käsitellyt oikeusasiamiehen
kertomuksen vuodelta 2015. Tässä taas muutamia kohtia, jotka on syytä nostaa esille. Ja
voisin heti alkuun todeta, että perustuslakivaliokunta ei ole arvioinut oikeusasiamiehen yk-
sittäisiä ratkaisuja tai kannanottoja. Oikeusasiamiehen kertomus sisältää oikeusasiamie-
hen ja apulaisoikeusasiamiesten puheenvuorot, yleiskatsauksen oikeusasiamiesinstituu-
tioon kertomusvuonna sekä jaksot perus- ja ihmisoikeuksien toteutumisesta ja laillisuus-
valvonnasta asiaryhmittäin.

Ensinnäkin perustuslakivaliokunta kiinnittää jälleen erityistä huomiota kertomuksessa
olevaan jaksoon, jossa on kootusti esitetty keskeisimpiä puutteita ja parannuksia perus- ja
ihmisoikeuksien toteutumisessa. Vuoden 2013 kertomuksessa esitetyt kymmenen ongel-
maa ovat pääosin valitettavasti edelleen ajankohtaisia. Valiokunta toteaakin ja pitää erityi-
sen valitettavana, että oikeusasiamiehen kertomuksessa joudutaan vuodesta toiseen nosta-
maan esille samoja ongelmia. Julkisen vallan vastuulla on reagoida perus- ja ihmisoikeus-
epäkohtiin sellaisin toimenpitein, jotka ennalta ehkäisevät vastaavien tilanteiden syntymi-
sen, ja tämän vuoksi valtioneuvoston ja asianomaisten viranomaisten pitäisi tehdä nämä
toimenpiteet. 

Sen sijaan perustuslakivaliokunta pitää myönteisenä sitä kehitystä, jonka myötä oikeus-
asiamiehen toiminnan painopiste on siirtynyt yhä selvemmin viranomaisten toiminnan val-
vonnasta ihmisten oikeuksien edistämiseen. Joissakin tapauksissa jo pelkkä yhteydenotto
Oikeusasiamiehen kansliasta on ohjannut viranomaistoimintaa paremmin perus- ja ihmis-
oikeuksia toteuttavaan suuntaan, ja tällaista kehitystä on pidettävä myönteisenä.

Oikeusasiamies Jääskeläisen puheenvuorossa nostetaan esiin oikeusasiamiehen tehtävä
vammaisten henkilöiden oikeuksien valvojana. Oikeusasiamies on lisäksi YK:n kidutuk-
sen vastaisen sopimuksen valinnaisen pöytäkirjan mukainen kansallinen valvontaelin. Pe-
rustuslakivaliokunta pitää näitä kansainvälisiin velvoitteisiin perustuvia valvontatehtäviä
 Tarkistettu
4.0



Pöytäkirjan asiakohta PTK 7/2017 vp
tärkeinä ja yhtyy kertomuksessa esitettyyn käsitykseen siitä, että oma-aloitteisen valvon-
nan merkitys korostuu vammaisten henkilöiden aseman vuoksi.

Apulaisoikeusasiamies Sakslin käsittelee puheenvuorossaan perusoikeuksia ja julkisen
talouden säästöjä. Erityisesti on kiinnitetty huomiota oikeuslaitokseen kohdistuviin sääs-
töihin ja pitkiin käsittelyaikoihin, ja oikeusasiamies on tarkastuksillaan havainnut, että re-
surssien riittämättömyys suhteessa työmäärään aiheuttaa tuomareiden ja muun henkilö-
kunnan uupumista. Oikeusprosessien pitkät käsittelyajat ja tuomioistuinten rakenteellisen
riippumattomuuden puutteet on mainittu kertomuksessa kymmenen keskeisimmän perus-
ja ihmisoikeusongelman joukossa. Nämä esille nostetut ongelmat ovat vakavia, ja pitem-
mällä aikavälillä on välttämätöntä toteuttaa tarkoituksenmukaiset oikeudenhoidon raken-
teelliset, menettelylliset ja muut uudistukset sekä toimenpiteet oikeusturvan kehittämisek-
si siten, että oikeusturvan taso vastaa perustuslain ja Suomea velvoittavien ihmisoikeusso-
pimusten vaatimuksia.

Yleisemminkin perustuslakivaliokunta tässä oikeusasiamiehen kertomuksesta antamas-
saan mietinnössä nostaa esille sen, että vaikka valiokunnan vakiintuneen kannan mukaan
valtiontalouden säästötavoitteet taloudellisen laskusuhdanteen aikana voivat muodostaa
hyväksyttävän perusteen puuttua jossain määrin myös perustuslaissa turvattujen oikeuk-
sien tasoon, ei sääntely saa kokonaisuutena arvioiden vaarantaa perustuslaissa turvatun pe-
rusoikeuden toteutumista. Perustuslakivaliokunta on lisäksi antanut perusoikeuksien yleis-
ten rajoitusedellytysten perusteella valtiosääntöisesti painoarvoa myös heikennyksen kes-
ton rajaukselle sitä perustelevien julkistalouden vakavien rahoitusvaikeuksien odotettavis-
sa olevaan kestoon nähden sekä myös etuuksien tason suhteeseen julkisen talouden tilaan.
Myös sen, että heikennykset eivät saa tehdä tyhjäksi perus- ja ihmisoikeusvelvoitteiden
ydinsisältöä, pitäisi olla itsestäänselvää silloin, kun tällaisia säästöpäätöksiä valmistellaan. 

Toistan nyt vielä tässä sen, mikä tuli esille aikaisemmin oikeuskanslerin kertomuksen
yhteydessä, että perustuslakivaliokunta on useassa yhteydessä vakavasti huomauttanut sii-
tä, minkälainen ongelma muodostuu, kun samoihin perusoikeuksiin kohdistuvia rajoituk-
sia tai samoihin perusoikeuksiin kohdistuvia säästöjä tehdään hajanaisesti pilkottuna niin,
että sitä kokonaiskuvaa ei pysty muodostamaan. Tämä voi jopa muodostaa perustuslailli-
sen ongelman, kun sitä kokonaiskuvaa ei saa hahmotettua. Tämä on tullut esille myös mo-
nissa perustuslakivaliokunnan kuulemien asiantuntijoiden kannanotoissa, kun näitä sääs-
tölakeja on käsitelty.

Sitten lopuksi otan esille myös nämä apulaisoikeusasiamies — hetkinen, pieni hetki [Pu-
huja selaa papereita] — Pajuojan kertomuksessaan esille nostamat kommentit — tuossa-
han ne ovatkin — jotka koskevat erityisesti lasten eriarvoista asemaa varhaiskasvatukses-
sa. Pajuoja siis kysyy puheenvuorossaan, miten järjestetään hyvää varhaiskasvatusta. Var-
haiskasvatus tarkoittaa päiväkotia tai perhepäivähoitoa. Erityistä huomiota apulaisoikeus-
asiamies on kiinnittänyt siihen, että varhaiskasvatusta toteutetaan tilanteessa, jossa kunti-
en resurssit eroavat merkittävästi toisistaan. Opetushallitus on nostanut esiin huolen siitä,
että säädetyt määrälliset minimit voivat merkitä myös sisällöllistä minimiä silloin, kun teh-
dään tiukassa taloudellisessa tilanteessa näitä ratkaisuja. Viime kädessä tällainen voi joh-
taa tilanteeseen, jossa valtakunnalliset perusteet eivät enää yhdenvertaisesti toteudu eri
paikkakunnilla tai yksittäisen lapsen kohdalla. Perustuslakivaliokunta pitää näitä huomioi-
ta tärkeinä. Valiokunta muistuttaa, että vaikka perustuslaissa turvattu yhdenvertaisuus ei
sinänsä estä esimerkiksi paikallisten erityisolosuhteiden huomioon ottamista, eivät erotte-
2



Pöytäkirjan asiakohta PTK 7/2017 vp
lut saa muodostua mielivaltaisiksi tai kohtuuttomiksi. Valiokunnan mielestä onkin syytä
selvittää keinoja yhdenvertaisuuden turvaamiseksi varhaiskasvatuksessa.

Lopuksi perustuslakivaliokunta toteaa kannanottoehdotuksenaan, että eduskunnalla ei
ole huomautettavaa kertomuksen johdosta.

17.23 Eduskunnan oikeusasiamies Petri Jääskeläinen: Arvoisa herra puhemies! Kiitän
perustuslakivaliokuntaa ja perustuslakivaliokunnan puheenjohtajaa tästä hyvästä mietin-
nöstä.

Olen tyytyväinen siitä, että perustuslakivaliokunta puoltaa tätä oikeusasiamiehen ja oi-
keuskanslerin työnjaon kehittämistä. Tämähän on asia, jonka vuoden 2014 kertomuspu-
heenvuorossani nostin esille, ja kuten siellä totesin, mielestäni tämä ylimpien laillisuusval-
vojien tehtävien päällekkäisyys ei ole tämän yhteiskunnan ja ihmisten kannalta tehokkain
ja tarkoituksenmukaisin.

Nyt kun täällä on keskusteltu tästä lainvalmistelun laadusta, niin tämä asia sillä tavalla
kytkeytyy siihenkin, että jos tätä työnjakoa kehitettäisiin ja jos kehitettäisiin siihen suun-
taan, että yleinen laillisuusvalvonta ja kanteluasiat pääasiassa tulisivat oikeusasiamiehelle,
niin se tarjoaisi mahdollisuuden siihen, että oikeuskansleri voisi nykyistä enemmän panos-
taa tähän valtioneuvoston lainvalmistelun laadun valvontaan ja kehittämiseen ja perus- ja
ihmisoikeusnäkökohtien huomioon ottamiseen.

Tiedän, että oikeuskansleri Jonkka tässä yhteydessä painottaa sitä, että yleinen lailli-
suusvalvonta ja tämä valtioneuvoston valvonta tukevat toinen toisiaan, ja tämä pitää var-
masti paikkansa, mutta mielestäni se vain ei ole riittävä syy ylläpitää tällaista päällekkäis-
tä, epätarkoituksenmukaista järjestelmää. Olen aivan varma siitä, että vaikka tätä yleistä
laillisuusvalvontaa ei samassa määrin Oikeuskanslerinvirastossa enää olisi, niin siellä kyl-
lä varmasti kyettäisiin hyvin tähän valtioneuvoston työn valvontaan ilmankin sitä, ja jos
vaikka nuo kantelut olisivat pääasiassa oikeusasiamiehellä, niin kyllähän tästä oikeusasia-
miehen ratkaisukäytännöstä voitaisiin siltä osin ammentaa tietoa sitten tähän valtioneuvos-
ton työn valvontaan, eli mielestäni tämä valtioneuvoston valvonta ei edellytä sitä, että tä-
män yleisen laillisuusvalvonnan kanslerilla tulisi olla. Ehkä nyt, kun täällä on keskusteltu
ylipäänsä tästä perustuslainmukaisuudesta, tähän voisin todeta, että kyllähän nämä perus-
tuslakiprofessoritkin osaavat arvioida mitä tahansa lakiesitystä, vaikka he eivät kanteluita
käsittelekään. — Kiitos.

17.26 Leena Meri ps: Arvoisa puhemies! Kiitän tosiaan oikeusasiamiestä puheenvuoros-
ta ja erityisesti siitä, että olette tarmokkaasti jaksanut nostaa näitä tuomioistuinresursseja
esille. Itse tunnen henkilökohtaisesti paljon tuomioistuinlakimiehiä, jotka tekevät valta-
vassa paineessa töitä, ja kun noita hallituksen esityksiä siellä virkamiespuolella tulkitsee,
niin enemmän siellä vielä kiinnitti huomiota siihen, että usein hallituksen esityksessä lu-
kee, että ei ole resurssivaikutuksia, vaikka lisätöitä tuomareille tulee aivan selkeästi ja tie-
tysti koko ajan lisää velvoitteita, mikä on tietysti tärkeätä, että saadaan oikeudenmukainen
oikeudenkäynti.

Olisin ehkä toivonut siihen vastausta, että kun kuulimme teitä tuolla perustuslakivalio-
kunnassa, niin oli puhetta siitä, että jonkinlaista selvitystä saatettaisiin tehdä — voi olla,
että nyt muistan väärin — tästä kuormituksesta ainakin hovioikeuksissa. Että mitään var-
sinaista projektia ei ollut vireillä, mutta Sakslin puheenvuorossaan vastasi jotain tämän-
tyyppistä, että asia voidaan ottaa huomioon tai näin. Ollaanko tätä tuomioistuinten kuor-
3



Pöytäkirjan asiakohta PTK 7/2017 vp
mitusta mitenkään tutkimassa oikeusasiamiehen puolelta? Tietysti yhtenä ratkaisuna on ol-
lut tämä, että oikeusministeriö selvittää näiden erilaisten asioiden siirtoa tuomioistuimista
muualle, esimerkiksi riidattomat avioerot ja näin poispäin, mutta se ei loputtomasti ratkai-
se tätä ongelmaa. Kiitän siitä, että olette pitänyt sitä esillä, ja se on erittäin tärkeää myös
meidän tuomareiden jaksamisen kannalta. Mutta pyytäisin vastausta siihen, aiotaanko sitä
tutkia millään tavoin ja onko nyt tutkittu sitä tuomioistuintuomareiden jaksamista.

17.28 Eduskunnan oikeusasiamies Petri Jääskeläinen: Herra puhemies! Tämmöistä
selvitystä ei ole tekeillä eikä kyllä suunnitteillakaan. Että se ei ehkä kuitenkaan ole oikeus-
asiamiehen tehtävä selvittää hovioikeuksien tuomareiden jaksamista tämmöisen laajem-
man selvityksen puitteissa.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 11/2016 vp
johdosta. Asian käsittely päättyi.
4


