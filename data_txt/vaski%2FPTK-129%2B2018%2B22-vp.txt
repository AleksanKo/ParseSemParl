















































DEM5505.tmp.xml


Pöytäkirjan asiakohta PTK 129/2018 vp
Pöytäkirjan asiakohta 

PTK 129/2018 vp

Täysistunto

Keskiviikko 12.12.2018 klo 14.02—21.40

22. Hallituksen esitys eduskunnalle laeiksi ajoneuvolain ja ajokorttilain sekä eräiden niihin 
liittyvien lakien muuttamisesta

Hallituksen esitys HE 173/2018 vp
Valiokunnan mietintö LiVM 33/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 22. asia.
Käsittelyn pohjana on liikenne- ja viestintävaliokunnan mietintö LiVM 33/2018 vp. Nyt
päätetään lakiehdotusten sisällöstä.

Keskustelu

19.34 Ari Jalonen sin (esittelypuheenvuoro): Arvoisa puhemies! Nyt on otsikon — halli-
tuksen esitys eduskunnalle laeiksi ajoneuvolain ja ajokorttilain sekä eräiden niihin liittyvi-
en lakien muuttamisesta — takana tuttavallisemmin kevytauto. Eli omaa pohdintaa hie-
man taustalle: niin kauan kuin nuoret ovat Suomessa liikkuneet mopoautoilla, tässä salissa
on ollut useita edustajia, jotka ovat pohtineet, miten tilannetta saataisiin turvallisemmaksi,
ja nyt me olemme tilanteessa, jossa tämmöinen ratkaisu on löytymässä tai löytynyt.

Kyseessä on siis uusi ajoneuvoluokka, jota kutsutaan kevytautoiksi. Ne ovat siis nor-
maaleja autoja, mutta ne ovat T-ajoneuvoluokkaa, ja niitä saa AM-ajoluokan ajokortilla
ajaa. Tässä yhteydessä on myös hyvä mainita, että miksei tämä kelpaisi myös ikäihmisil-
lekin tai kenelle tahansa ajoneuvoksi.

Tämä on asia, joka on pohdittu todella monipuolisesti ja monelta suunnalta. Tämän voi
nähdä toisaalta ympäristöystävällisenä asiana, toisaalta tämän voi nähdä ympäristöä kuor-
mittavana asiana. Toisaalta tämän voi nähdä turvallisuutta lisäävänä asiana, ja toisaalta tä-
män voi nähdä turvallisuutta heikentävänä asiana. Mutta valiokunnan selkeä enemmistö
nimenomaan turvallisuuteen painottaen on tätä hyväksymässä ja näkee tämän turvallisuut-
ta parantavana asiana.

Eli koska nämä ovat ”normaaleja autoja” ja uudehkoja semmoisia, niin niissä on aina
uusin turvavarustus mukana, mikä tulee vakiovarusteina, ja sitten tietysti lisävarusteina
löytyy jo nyt uusia tekniikoita, kuten esimerkiksi automaattiset jarrutukset, jalankulkija-
tunnistukset ynnä muut, ynnä muut. Sehän on fakta, että mitä tänään on lisävarusteena, on
vähän ajan päästä vakiovarusteena. Eli tästä löytyy tämä turvallisuuspuoli, ja tähän perus-
tuu sitten myös iso osa näitä muutoksia, joita me olemme valiokunnassa tehneet.

Tämä on siis vaihtoehto esimerkiksi mopolle, mopoautolle tai jollekin muulle liikkumis-
muodolle. Tämä ei siis poissulje mitään, vaan tämä on vaihtoehto ja tuo liikkumisen mah-
dollisuuksia nuorille, varsinkin alueella, missä ei ole joukkoliikennettä — pääsevät vähän
vapaammin liikkumaan. Tätä pohdittiin myös niin, että kun nuori pääsee liikkumaan har-
 Tarkistettu
4.0



Pöytäkirjan asiakohta PTK 129/2018 vp
rastuksiinsa helpommin, niin myös se perhe voi päästä helpommalla, koska isä ja äiti eivät
enää joudu välttämättä kuljettamaan niihin jääkiekkoharjoituksiin lastansa ja ajamaan siel-
tä edestakaisin, elikkä siinä myös tämmöinen ympäristönäkökanta voi syntyä. Ja samalla,
kun tämä on normiauto, se muutos katsastetaan takaisin taas autoksi jossain vaiheessa, ja
siinä voi sillä nuorella olla käytännössä sama ajoneuvo alla 15-vuotiaasta eteenpäin vain
pienen muutoskatsastuksen jälkeen.

Mutta koska tämä on niin iso muutos ja ihan uusi ajoneuvoluokka, niin tämmöiseen liit-
tyy aina tietynlaisia riskejä. Me korostamme erittäin voimakkaasti seurannan merkitystä
tässä yhteydessä, ja jos joitain ongelmia löytyy, niin velvoitetaan myös eri viranomaiset
viipymättä toimimaan niitten havaintojen mukaan. Valiokunta myös haluaa siitä selvityk-
sen, mitä kokemuksia siitä on saatu.

Muutos, mikä on myös peräänajoja vähentävä asia, on hitaan ajoneuvon kilpi. Me vaa-
dimme sen sinne taakse, niin että takaapäin erotetaan, että tuo ajoneuvo kulkee hieman hi-
taampaa.

Nopeus. Me pohdimme myös sitä useilta eri näkökannoilta ja päädyimme siihen, että on
kuitenkin kokonaisuus huomioon ottaen parempi, että se rajoitin pistetään 60 kilometriin
tunnissa, jolloin siihen on ihan uusia näkökantoja: liikenne on sujuvampaa, ja ohitustarve
vähenee, ja myös se mainittu peräänajoriski pienenee. Mutta, korostan vielä, on luonnol-
lista, että kaikki liikennesäännöt koskevat myös kevytautoja, eli jos ajetaan taajamassa ja
siellä on vaikka kolmenkympin nopeusrajoitusalue, niin tietenkin ajetaan sitten kolmea-
kymppiä. Tähän liittyy myös se, että jos viidenkympin alueella olisi ollut 45-rajoitin, niin
se olisi ollut mallia talla pohjassa, ja asiantuntijakuulemisen mukaan siinä kulutus olisi sit-
ten noussut, ja se ei tietenkään nykyisessä ympäristöpolitiikassa ole hyvä asia. Todettiin
myös se, että vanha sanonta ”ei mopolla moottoritielle” tässäkin kohtaa pidetään, elikkä
tällä ei saa ajaa moottoritiellä eikä moottoriliikennetiellä.

Fakta on myös se, että aina niin kauan kuin ihmisellä on ollut ajoneuvoja, niitä on viri-
telty. Se on riski, mikä on olemassa, eikä sitä kokonaan pystytä koskaan kiertämään, mutta
tämä nopeuden nosto voi myös vähentää sitä virittämisen tarvetta. Nyt on koetettu siihen
kiinnittää huomiota ja kehotetaan myös etsimään keinoja, miten tämmöiset mahdolliset vi-
ritykset estettäisiin tai ainakin löydettäisiin, elikkä katsastuksia tai jonkin mustan laatikon
tai tämmöisen rakentaminen rajoittimen yhteyteen tai esimerkiksi sinetöimällä se. Mutta
silloin, kun tämmöisiä kaikkia tekniikoita siihen pistetään, tarvitsee luonnollisesti katsoa,
miten ne toimivat ja mikä on se arvio myös oikeudellisista näkökannoista.

Jos tämmöinen virittäminen tulee kyseeseen, niin vahva tulkinta on se, että se on sitten
kulkuneuvon kuljettaminen oikeudetta, ja silloin tulee tietysti ajokieltoon määrääminen
elikkä sakkoja ja kaikennäköistä. Mutta mikään ei toimi, jos ei tien päällä ole valvontaa,
elikkä sitä halutaan korostaa vielä.

Sitten vielä: Koska aikaisemmat esitykset ovat lähestulkoon aina kaatuneet joihinkin
EU-asioihin, niin nyt tätä on sieltä tarkisteltu. Ministeriöltä ollaan saatu selvitys, että tällä
pohjalla uskalletaan edetä, ja senpä takia tämä on nyt täällä.

Tässä on kaksi lausumaehdotusta, joista ensimmäinen korostaa ja koskee valvontaa ja
raportointia ja toinen on sitten hitaan ajoneuvon kolmiota koskeva.

Tällä oli valiokunnan suuri enemmistö, mutta tästä on myös hylkyvastalause jätetty,
elikkä tästä sitten äänestetään myöhemmin. — Kiitos.
2



Pöytäkirjan asiakohta PTK 129/2018 vp
19.44 Katja Taimela sd: Arvoisa rouva puhemies! Hyvät kollegat! Meillä on nyt siis en-
simmäisessä käsittelyssä valiokuntatyön läpikäynyt hallituksen esitys, joka on puhuttanut
jo vuosia lähinnä maaseudulla ja keskikokoisissa kaupungeissa, joissa nuoret liikkuvat yhä
enenevissä määrin mopojen lisäksi mopoautoilla. Tämä esitys mahdollistaa uuden liikku-
misen muodon erityisesti nuorille, 15—17-vuotiaille, kun otamme käyttöön uuden ajoneu-
voryhmän mahdollistaen tulevaisuudessa, 1.11.2019 alkaen, kevytautot.

Nykyiset mopoautot, joita ei tämä laki jatkossakaan kiellä, koetaan liikenteessä usein
turvattomiksi, ja niiden kanssa on nähty valitettavia liikenneonnettomuuksia. Elinkaarensa
aikana jokainen mopoauto joutuu keskimäärin ainakin kerran liikennevahinkoon ja joka
viides mopoauto henkilövahinkoon johtavaan liikenneonnettomuuteen. Kevytauton myö-
tä erityisesti nuorille tuodaan ajoneuvojen rakenteen ja turvatekniikan osalta turvallinen
liikkumisen vaihtoehto, joka voi hyödyttää isostikin nuorten ja perheiden arkea erityisesti
sellaisia alueilla, joilla joukkoliikennettä ei ole yksinkertaisesti saatavilla. Mopoautoon
verrattuna kevytauto voi olla käyttöiältään pidempiaikainen vaihtoehto, jonka elinkaares-
sa myös osa ajoneuvon kustannuksista on saadun selvityksen mukaan mopoautoa pienem-
piä.

Kevytautoa vaihtoehtona mopoautolle koskeva lakihanke on perusteltu liikenneturvalli-
suuden parantamiseksi. Toki siinäkin on puolensa. Rajoitettu kevytauto on massaltaan täy-
sin toinen kuin mopoauto, ja näin ollen mahdollisessa törmäystilanteessa myös törmäyse-
nergia on moninkertainen. Kevytauton suurin sallittu omamassa on 1 500 kiloa, ja valio-
kunnassa halusimme mahdollistaa myös sähköautot kevytautoina ja akkuihin liittyvän li-
säpainon vuoksi teimme pykälämuutosesityksen, jonka mukaan sähköautojen omamassan
enimmäisraja olisi 1 800 kiloa.

Arvoisa rouva puhemies! Lausuntokierroksella ja valiokuntakuulemisissa ihan odote-
tusti nousi esiin, että nopeusrajoite ei saa olla liian helppo purkaa. Pääsääntöisesti haluan
luottaa perheisiin ja nuoriin, mutta jos rajoite on liian helppo kiertää, sitä myös helposti
kierretään, ja jokainen meistä varmasti tiedostaa, että valvonta tulee olemaan vähintäänkin
haastavaa tämän kanssa. Valiokuntatyössä painotimme tien päällä tapahtuvan valvonnan
keskeistä merkitystä mutta myös kaikkien teknisten mahdollisuuksien hyödyntämistä no-
peudenrajoittimien käytön seurantaan.

Ennakkoon palautetta on tullut lähinnä ammattiautoilijoilta liittyen liikennevirtojen su-
juvuuteen, jos nopeusrajoitettujen henkilöautojen määrä kasvaa merkittävästi. Valiokun-
nassa muutimme hallituksen esitystä niin, että ehdotetun 45 kilometriä tunnissa sijasta ke-
vytauton suurin rakenteellinen nopeus on rajoitettu 60 kilometriin tunnissa. Muutoksella
sujuvoitetaan liikennettä, ja sillä on myös positiivisia vaikutuksia ympäristön kannalta.

Mitä tulee arvioihin siitä, että osa nuorista ohjautuisi uudistuksen myötä pois joukkolii-
kenteen käytöstä, haluan muistuttaa, että maaseutumaisissa kaupungeissa ja maaseudulla
ei todellakaan ole mahdollisuutta kulkea tänäkään päivänä opiskeluihin ja harrastuksiin
jouhevasti joukkoliikenteen turvin, jos ollenkaan.

Ilmastonäkökulmasta pitää ottaa huomioon myös se, että osa mopoista ja mopoautoista
tulee vaihtumaan kevytautoihin, jotka ovat jo itsessäänkin ympäristölle parempi vaihtoeh-
to. Lisäksi nuorten itsenäisten liikkumismahdollisuuksien parantuminen vähentää käytän-
nössä vanhempien eestaas kuskaamista opiskeluihin, harrastuksiin ja kavereiden luokse.

Käsittelyn aikana on pohdittu myös uudistuksen kustannuksia. Ketä tämä oikeasti hyö-
dyttää, ja onko perheillä varaa ostaa ja antaa nuorelle käyttöön enintään kymmenen vuotta
vanha auto, tässä alkuvaiheessa kuitenkin vähintään vuonna 2014 tai myöhemmin käyt-
3



Pöytäkirjan asiakohta PTK 129/2018 vp
töön otettu henkilöauto? Tässä keskustelussa pitää erityisesti muistaa se, että käytetty mo-
poauto maksaa helposti lähes 10 000 euroa ja uusi jopa yli 15 000 euroa, eli ei ole mopoau-
toilukaan ihan halpaa tai kaikkien perheiden saavutettavissa. Elikkä koen, että tämä on on-
gelmallinen syy vastustaa tätä lakiesitystä.

Arvoisa puhemies! Käsittelyn aikana kriitikot todistelivat useamman kerran, että laki-
muutoksen jälkeen 8 000 mopoauton sijasta jopa 40 000 kevytautoa kurvailee meidän
nuorten käsissä liikenteessä. Enemmän olisin itse kaivannut lukuja ja arvioita siitä, kuinka
isossa osassa perheitä kevytauto tulee olemaan perheen kakkosauto, kuinka monta enem-
män saastuttavaa mopoa ja mopoautoa vaihtuu kevytautoon, kuinka monessa perheessä
loppuvat tuplamatkat, kun nuoriso pystyy liikkumaan itsenäisesti, ja kuinka monessa kau-
pungissa ja kunnassa pääsee liikkumaan jouhevasti julkisen liikenteen turvin kouluun ja
harrastuksiin tänä päivänä.

Arvoisa rouva puhemies! Kannatan lakiesitystä valiokunnan tekemien muutosten poh-
jalta, ja uskallan myös pohtia tässä ensimmäisessä käsittelyssä ääneen, että paitsi, että tämä
esitys on kannatettava, se tulee olemaan käytännön elämässä myös päästöneutraali.

19.50 Jyrki Kasvi vihr: Arvoisa puhemies! Nuorten liikenneturvallisuuden parantami-
nen on arvokas tavoite. Valitettavasti tämä laki ei kuitenkaan turvallisuutta edistä, pikem-
min päinvastoin. Tämän lain valmistelu on lähtenyt liikkeelle huolesta mopoautojen tur-
vattomuudesta. Erityisesti niiden törmäyskestävyyttä on pidetty heikkona. Siksi mopoau-
tojen rinnalle on haluttu luoda uusi ajoneuvoluokka, kevytauto, joka olisi käytännössä no-
peusrajoitettu pieni henkilöauto, vaikka lakiteknisesti se luokiteltaisiinkin traktoriksi.

Jo lain valmistelun aikana on kuitenkin käynyt ilmi, etteivät kevytautot juurikaan paran-
taisi liikenneturvallisuutta. Kuten hallituksen esityksen perusteluissa todetaan, liikennetur-
vallisuus paranisi lähinnä siltä osin kuin kevytautot korvaisivat mopoja, ei mopoautoja. Tä-
män vahvistivat myös valiokunnassa kuullut asiantuntijat. Nuorten moottoriliikenteen to-
dellinen turvallisuusriski kun ovat nimenomaan mopot — mopot, joiden onnettomuusriski
on moninkertainen mopoautoihin ja kevytautoihin verrattuna — ja niiden törmäysturvalli-
suus se vasta huono onkin.

Arvoisa puhemies! Valiokunta päätti liikenteen sujuvuuden parantamiseksi nostaa ke-
vytautojen enimmäisnopeuden hallituksen esityksen 45 kilometristä tunnissa 60 kilomet-
riin tunnissa, mikä siis lyhentää kuljettajien reaktioaikoja, pidentää jarrutusmatkoja ja li-
sää kolarien vakavuutta. Ajoneuvon liike-energia nousee nopeuden toiseen potenssiin, eli
törmäys 60 kilometrin tuntinopeudessa on 78 prosenttia voimakkaampi kuin 45 kilometrin
tuntinopeudessa. Tämä jos mikä todennäköisesti heikentää nuorten ja muiden tiellä liikku-
vien turvallisuutta, etenkin kun kevytautoa voi ajaa samalla AM/121-ajokortilla kuin mo-
poautoa. Eli 15-vuotias kuljettaja pääsee 30 kilometriä tunnissa kulkevan henkilöauton rat-
tiin neljän tunnin teoriaopetuksen, teoriakokeen ja ajokokeen jälkeen. Pakollista opetusta
olisi siis vain neljä tuntia teoriaa.

Arvoisa puhemies! Suomi on sitoutunut vähentämään ilmastopäästöjään nopealla aika-
taululla. Tasavallan presidenttikin totesi äskettäin YK:n ilmastokokouksessa Katowicessa,
että myös Suomen on nopeutettava ilmastotoimiaan. Siksi olisi yllättävää, jos hallitus esit-
täisi lainsäädäntöä, joka sen omastakin mielestä lisäisi liikenteen hiilidioksidipäästöjä —
siis hidastaisi Suomen ilmastotoimia. Kevytautot lisäisivät liikenteen ilmastopäästöjä.
Tämä ei ole opposition spekulointia, vaan päästöjen kasvu todetaan esityksen perusteluis-
sa ja asiaan saatiin vahvistus valiokunnan kuulemilta asiantuntijoilta. Hallitus haluaa siis
4



Pöytäkirjan asiakohta PTK 129/2018 vp
tietoisesti lisätä Suomen liikenteen päästöjä. Tässä vaiheessa ilmastokriisiä meidän ei to-
dellakaan pidä hyväksyä lainsäädäntöä, joka aktiivisesti kiihdyttää ilmastonmuutosta.

Arvoisa puhemies! Tästä esityksestä ei saa kelvollista pykäliä muuttamalla tai lausumil-
la. Se on hylättävä kokonaan, kuten vastalauseessamme todetaan, mutta siihen palaamme
toisessa käsittelyssä.

19.53 Markus Lohi kesk: Arvoisa puhemies! Nyt pitää kyllä kiittää hallitusta tästä mi-
nusta erinomaisesta esityksestä. Ymmärrän sen, että kun eletään täällä pääkaupunkiseudul-
la, jossa julkinen liikenne toimii hyvin, kuten monessa suuressa kaupungissa toimiikin,
niin tilannehan on niin, ettei varmasti ole tarvetta tämmöiselle kevytautolle tai nykyisille
mopoautoillekaan. Mutta silloin, jos menemme, sanotaan, keskisuuriinkin kaupunkeihin,
joissa ei oikeastaan tänä päivänä joukkoliikenne kovinkaan hyvin toimi, puhumattakaan
haja-asutusalueista, niin minusta tämä kyllä erittäin hyvin vastaa tämän päivän nuorten tar-
peeseen liikkua paitsi kouluun myös harrastuksien pariin ja tuo kyllä turvallisuutta siihen
liikkumiseen. Jos ajatellaan tämän päivän mopoautoja, niin ne ovat kyllä melko turvatto-
mia koppeja.

Minusta, jos ajatellaan liikenteen sujuvuutta ja turvallisuuttakin, liikenne- ja viestintä-
valiokunta teki viisaan päätöksen, kun nosti nopeutta 45 kilometristä tunnissa 60 kilomet-
riin. Se on minusta ihan perusteltu päätös.

Sen sijaan oikeastaan kysyisin, kun täällä on valiokunnan puheenjohtaja, puhuttiko teitä
valiokunnassa kysymys auton iästä. Olisiko parempi, että olisi mieluummin lähdetty siitä,
että edellytetään, että siinä on tietyt turvavarusteet? Jos ajatellaan varsinkin tämän lain voi-
maantulossa ollutta säännöstä, eli 1. tammikuuta 2015 rekisteröidyn tai sen jälkeen rekis-
teröidyn auton pitäisi olla kysymyksessä, ja sitten myöhemminkin kuitenkin enintään kym-
menen vuotta vanhan, niin kun meillä on katsastusjärjestelmä ja meillä ajetaan monta kym-
mentäkin vuotta vanhoilla autoilla liikenteessä, jopa moottoritiellä 120 kilometriä tunnissa
laillisesti, niissä ei ole välttämättä edes tämmöisiä ABS-jarruja tai muita ajonvakautusjär-
jestelmiä, niin miksi tämmöisessä autossa, jossa on rajoitettu enimmäisnopeus 60 kilomet-
riin tunnissa, pitäisi rajoittaa auton ikää? Olisiko parempi, että edellytettäisiin ne turvava-
rusteet, jolloin se mahdollistaisi myös, että vähävaraisemmalla ja pienempituloisella per-
heellä olisi mahdollisuus hankkia turvallinen vanhempi auto, mutta kuitenkin huomatta-
vasti mopoa tai mopoautoa turvallisempi vaihtoehto tälle nuorelle, jotta hän pääsee kou-
luun ja harrastusten piiriin?

Nyt kun katsoo näitä hintoja, niin ei tuommoista vuoden 2015 autoa, halvintakaan au-
toa, saa juuri alle 10 000 euron, ja kyllä ne 10 vuottakin vanhat autot ovat aika arvokkaita.
Tämä on oikeastaan ainoa kysymys, joka minulla tässä herää. Muuten tämä on minusta
hyvä juttu.

Voin kyllä senkin todeta, että itse olisin valmis myös tuossa ajokortti-iässä liukumaan
hieman alaspäin. Meillä on paljon maita, joissa on [Puhemies koputtaa] alhaisempi se ikä-
raja. Sitäkin kannattaisi harkita.

19.57 Jani Mäkelä ps: Arvoisa puhemies! Muutamia näkökohtia tähän mietintöön.
Eli tämä autojen ikäkysymys, mitä edustaja Lohi äsken toi esille: itse näen sen myös

niin, että tässä tavallaan on tilaisuus autokantamme nuorentamiseen. Kun meillä on kroo-
ninen ongelma siinä, että autot ovat liian vanhoja, niin nyt tässä tulee kannustin sen auto-
kannan nuorentamiselle. Ainakin oman ymmärrykseni mukaan voisi olla ongelmia myös
5



Pöytäkirjan asiakohta PTK 129/2018 vp
sen kevytautoksi konvertoinnin teknisen puolen kanssa, jos autot olisivat kovin vanhoja,
niitten ohjausjärjestelmien yhteensopivuudessa ja muussa vastaavassa, että saadaan siitä
autosta sellainen, ettei sitä pysty virittämään. Tällainen ainakin olisi oma tuntumani asias-
ta.

Edustaja Kasvin laskelmat liike-energiasta ovat tietysti matemaattisesti ottaen oikeita,
mutta kun lakeja lähdetään säätämään, niin kaiketi perusoletuksen pitää olla, että lakia nou-
datetaan ja nopeusrajoituksia noudatetaan eli taajamassa ei sitä kuuttakymppiä ajeta ja sitä
riskiä onnettomuudesta sillä tavalla aiheuteta.

Haluaisin tuoda sellaisen aiemmin mainitsemattoman näkökohdan esille tähän asiaan,
että tässä pitäisi kuitenkin ottaa vakavasti alan yritysten ja harrastajajärjestöjen huoli kevy-
tauton käyttöönoton vaikutuksesta kaksipyöräisten kulkuneuvojen markkinoihin sekä
korttien suorittamisen lukumääriin. Kun ennestäänkin moottoripyöräkortin suorittaminen
on tehty vaikeaksi, niin kuinka moni harvempi ajaa sen jatkossa, kun mopovaihe on jäänyt
välistä, kun tällä kuitenkin pyritään mopojen määrän vähentämiseen? Kukaan ei kuiten-
kaan toivo kaksipyöräisten markkinoiden kurjistumista entisestään, ja onhan meillä myös
kansallinen strategia kaksipyöräisistä.

Heitänkin siis tähän yhteyteen ilmoille ajatuksen ja haasteen siitä, että jos näillä esityk-
sillä sivutuotteena heikentäisimme kaksipyöräisten markkinoita ja ajokorttien suorittami-
sen lukumääriä, niin voisiko meiltä löytyä joitakin keinoja moottoripyörän edellytysten ja
kustannusrakenteen parantamiseksi.

19.58 Ari Jalonen sin: Arvoisa puhemies! Hyvää keskustelua, kiitos.
Tosiaan Kasvi nosti esille autokoulusta tai ajokortin ajamisesta sen, että ensimmäisen

ajokortin kohdalla on tämä neljän tunnin vaatimus. Otan nyt vähän vapauksia mutta tulkit-
sen valiokuntaa niin, että valiokunta kyllä näkee sen mahdollisuutena, ettei sen tarvitse olla
pelkästään teoriaa, vaan sitä tulee kehittää jatkuvasti nimenomaan niitä henkilökohtaisia
tarpeita ajatellen, mitä kulloisellakin ajokortin ajajalla on. Eli toiselle voi olla se teoria tar-
peellisempaa, ja toiselle voi olla sitten tarpeellista vähän käydä koeajamassa, miltä se lii-
kenne tuntuu. Eli uskallan puheenjohtajana sanoa viestin, että tätä tulee kehittää ja että tu-
lee pohtia ratkaisuja paremmaksi vaihtoehdoksi.

Lohi kysyi nimenomaan ikää ja hintaa: Jos me vertaamme vaihtoehtoja — siis tämähän
ei mitenkään syrjäytä mopoautoa, mopoauto on vaihtoehto edelleen — esimerkiksi mo-
poauton ja henkilöauton hintaa, niin uuden hinnat lähtevät molempien kohdalla noin
kymppitonnista ylöspäin, ja sitten jos katsotaan käytettyjen markkinoita, niin se on totta,
että se auto pitää hintansa paremmin, joten se myös on tavallaan vakaampi sijoituskin sille
nuorelle, ja siitä voi saada takaisin muuttamalla sen oman auton, ja se on pitempiaikainen
ratkaisu.

Puhemies! Saanko jatkaa vielä, kun 2 minuuttia tuli täyteen?

Puhemies Paula Risikko:  Joo, 3 minuuttia saa puhua.

Kiitoksia. — Eli tämä kevytauto on kokonaistaloudellisesti edullisempi. Mutta se, että
tässä on tämä raja, takaa sen, että niitä vanhoja kevytautoja sitten ei ole, kun se tarvitsee ta-
kaisin muutoskatsastaa autoksi. Eli se on uudehko auto aina, jolloin siinä on jo vakiovarus-
teena viimeisimmät turvavarusteet ja turvalliset korirakenteet, joiden kautta voidaan perus-
6



Pöytäkirjan asiakohta PTK 129/2018 vp
tella myös sitä törmäysenergiaa, mikä tässä tuli esille, ja sitä korkeampaa nopeutta, minkä
me näimme kuitenkin kokonaisuutena järkeväksi.

20.01 Jyrki Kasvi vihr: Arvoisa puhemies! Haluan vain korjata sen edustaja Lohen vää-
rinkäsityksen, joka on muutenkin Suomessa yleinen, että mopoautoja olisi vain maaseu-
dulla, jossa joukkoliikenne ei toimi. Kutsun edustaja Lohen ja muut opintomatkalle Suo-
men toiseksi suurimpaan kaupunkiin, jonka raja on tästä 7 kilometriä länteen. Siitä alkaa
Mopoauto-Suomi, kuten jokaisen yläasteen, lukion ja jäähallin pihalla voi todeta — siis sii-
täkin huolimatta, että bussit, junat ja metrokin kulkevat.

20.02 Markus Lohi kesk: Arvoisa puhemies! En tuossa puheenvuorossani todennut, että
vain maaseudulla on mopoautoja, vaan totesin, että täällä kaupungissa, missä julkinen lii-
kenne toimii, ei välttämättä tarvittaisi näitä, vaan pystyisi käyttämään julkista liikennettä.
Erityinen tarve tämäntyyppiselle lainsäädännölle on siellä, missä julkinen liikenne ei toimi
ja nuorilla on kuitenkin tarve liikkua harrastuksiin ja kouluun. Siellä tämäntyyppinen lain-
säädäntö tuo apua. Sen sijaan täällä, missä me nyt elämme, ja tässä lähistöllä, missä julki-
nen liikenne toimii, nuoret pystyvät kyllä liikkumaan bussilla ja ratikalla ja metrolla.

Vielä oikeastaan opponoisin hieman sitä ikää siinä mielessä, että jos ajatellaan perhettä,
joka silloin, kun tämä laki astuu voimaan, vaikka vuonna 2019, hankkii aivan upouuden,
kaikilla mahdollisilla parhailla turvavarusteilla olevan auton ja jolla on vaikka kolme lasta,
joista sitten 11 vuoden päästä nuorimmainen olisi siinä iässä, että voisi ottaa sen saman au-
ton käyttöön, niin vaikka se on kaikilla parhailla turvavarusteilla varustettu, siinä tuleekin
yhtäkkiä tämmöinen kymmenen vuoden ikä eteen, joka minusta ei ole perusteltu. Perustel-
lumpaa olisi se, ettei pantaisi ikärajoitetta vaan pantaisiin mieluummin sellaiset edellytyk-
set, että siinä pitää olla vaikkapa ABS-jarrut ja ajovakauden hallintajärjestelmä.

Ymmärrän tietenkin sen, että meidän autokantaa pitää lähteä uusimaan ja nuorenta-
maan, mutta itse näkisin, että olisi parempi lähteä sieltä päästä, missä autolla ajetaan hie-
man lujempaa, eikä näistä nuorten autoista. Silloin kun pannaan tämmöiset rajoittimet, niin
nämähän eivät ole yleensä perheen kakkosautoja vaan ehkä enemmänkin kolmosautoja,
koska niillä ei sitten pysty tekemään muuta matkaa, kun ei voi moottoriteillä ajella, ja ne
ostetaan lähinnä sen nuoren käyttöön. Sitten tulee kyllä tämä varallisuus tietyksi kynnyk-
seksi.

Mutta on hyvä kuitenkin kokonaisuutena, että tämä esitys etenee. Tämä on minusta tur-
vallisuuskysymyskin ja parannus huomattavasti tämän hetken tilanteeseen.

20.04 Ari Jalonen sin: Arvoisa puhemies! Jatketaan tätä keskustelua.
Tuskinpa tämmöinen kevytauto on perheen ainoa auto, niin kuin edustaja Lohi sanoi, jo-

ten on oletettavaa, että sillä isällä tai äidillä tai molemmilla on jo ennen kevytautoa auto
olemassa. Sitten 11 vuoden päästä, kun on pakko ollut muutoskatsastaa takaisin normaali-
autoksi se uutena ostettu kevytauto, jos vaikkapa isällä on ollut kymmenen vuotta vanha
auto, silloin se on parikymmentä vuotta vanha. Eikö se ole positiivista, että se vaihdetaan
uudempaan ja tehdään siitä vaikka sitten kevytauto, kun tässä on uusi auto tullut sitten per-
heen muuhun käyttöön? Eli tämä voidaan nähdä monella tavalla, mutta joka tapauksessa
siis on positiivista, jos meidän autokanta uudistuu.

Itse motoristina Mäkelä nosti hyvän näkökannan, mikä on itseänikin pohdituttanut ja
myös asiantuntijakuulemisessa tullut, eli tässä on myös tämä moottoripyörä- ja mopoauto-
7



Pöytäkirjan asiakohta PTK 129/2018 vp
markkina ja se kokonaisuus. Eli hyvin usein moottoripyöräkauppiaitten isoin markkinatuo-
te tällä hetkellä on mopoauto, ja se pitää sen firman pystyssä, ja sitten siitä samasta firmas-
ta saavat motoristit kypärää ja muita ajovarusteita. Jos tämä heikentää taloudellista tilan-
netta, niin siinä voi olla sitten näissä muissa asioissa vähän hankaluuksia, ja tämä on sem-
moinen huoli, mikä henkilökohtaisesti huolestuttaa. Mutta siitä huolimatta olen ehdotto-
masti tämän esityksen kannalla, koska joku aina asentaa nämä rajoittimet. Kannustankin
näitä nykyisiä mopoautokauppiaita hankkimaan tästä itselleen uuden markkinaraon, elik-
kä näiden rajoittimien asentamisen edellyttämät kaikki asiat, mitä siihen sitten liittyy.

Kiitoksia tästä keskustelusta. Tämä on hyvä.

20.07 Markus Lohi kesk: Arvoisa puhemies! Ymmärrän tämän näkökulman, että var-
masti olisi hyvä, että aina sitten päivitettäisiin tuoreempaan autoon, mutta kannan vain
huolta oikeastaan niistä perheistä, joilla välttämättä ei ole sitä kymppitonnin autoakaan va-
raa ostaa. Niitä perheitä on paljon, ja heidänkin nuorillaan on varmasti tarve liikkua yhtä
lailla. Itsellänikin on toinen auto, joka on 2005 ensirekisteröity, jossa on turvatyynyt ja ajo-
vakauden hallintajärjestelmät, kaikki erinomaiset varusteet, mutta sekään ei kävisi täm-
möiseksi, vaikka se on uudella tekniikalla varustettu. Tämä on siinä mielessä vähän suh-
teellista aina, mutta tämä näkökulma varmasti on keskusteltu myös lakia valmisteltaessa, ja
nyt on päädytty tähän. Jos tässä huomataan matkan varrella, että tämä ei oikein riittävällä
tavalla toimi ja tätä voidaan muuttaa, niin ainahan lainsäädäntöä voidaan vähän korjatakin.
Mutta hyvä, että saadaan tämä paketti nyt kuitenkin eteenpäin.

20.08 Ulla Parviainen kesk: Arvoisa puhemies! Yhdyn kyllä edustaja Lohen huoleen sii-
tä, että tämä sinänsä hyvä lakiehdotus tulee ongelmaksi vähävaraisilla perheillä. Mutta täs-
sä samassa yhteydessä voin tuoda teille ilon perheestä, joka oli eduskunnan hyvän lainsää-
däntötyön tuloksena saanut 17-vuotiaalle ajokortin kokonaisharkinnan perusteella — pit-
kät matkat, haja-asutusalue ja huonot liikennepalvelut — todellakin sen ilon siitä, kun 17-
vuotiaana sai B-kortin ja pääsi ihan oikealla autolla ajamaan. Eli tämäkin on syytä ottaa
huomioon sitten, jos oikeasti löytyvät perusteet siihen. Tätä kyllä kannattaisi perheiden
käyttää hyödyksi, niin että saisi ihan oikean ajoluvan ja oikealle autolle.

20.09 Ari Jalonen sin: Juuri näin, elikkä ajokorttiuudistuksen myötä tuo on mahdollista,
ja tämä on oikeastaan nyt säädetty siihen minimiin tai maksimiin, kuinka päin se halutaan
nähdä, mitä EU sallii. Eli se kortti on käytetty ja huomioitu jo aikaisemmin.

Edelleen palaan tähän hintaan. Suomen ajoneuvokaluston, autojen ikä on aivan liian
korkea, ja se pitää jollakin tavalla saada uusiutumaan. Jos tulkitsen oikein eri puolueiden
näkökantoja ja puheita, niin veikkaan, että autoveron alentamista tullaan jatkamaan, mikä
taas vaikuttaa sitten alentavasti autojen hintaan, mitä kautta päästään entistä parempaan ja
turvallisempaan, vähäpäästöisempään autoon kiinni, ja nimenomaan se turvallisuus para-
nee kokonaisuudessaan.

20.10 Jani Mäkelä ps: Arvoisa puhemies! Tähän autojen hintakeskusteluun ja kymme-
nen vuoden ikään lyhyesti kantaa ottaakseni: Tämän autoveron alentamisen ohella sellai-
nenkin laskelma voisi olla, että jos auto, josta lähdetään tekemään kevytautoa, maksaisi
tänä päivänä uutena 15 000 euroa, niin yleisen elämänkokemuksen mukaan sen arvo jota-
kuinkin puolittuu neljän vuoden kuluessa sen hankinnasta ja kymmenen vuoden kuluttua
8



Pöytäkirjan asiakohta PTK 129/2018 vp
sitä jäännösarvoa ei ole enää valtavan paljon jäljellä. Eli jos se neljän vuoden jälkeen on
7 500 euron arvoinen, niin lieneekö kolmea, neljää tuhattakaan enää sitten 10 vuoden ku-
luttua. Todennäköisesti ei. Eli kyllä se hinta kohtuullinen jo siinä kohtaa alkaa olla.

Tästä esityksestä vielä tuli mieleeni mainita se, että kun tässä on huomioitu myös säh-
köautojen käyttö kevytautoina, niin sähköautothan tietenkin ovat ostohinnaltaan huomat-
tavasti kalliimpia kuin tällaiset halvat polttomoottorikäyttöiset autot, mitä käytin esimer-
kissäni. Ja sen lisäksi tähän on säädetty mielestäni hieman häiritsevä erivapaus sähköauto-
jen painon osalta, eli se saisi olla 1 800 kiloa 1 500 kilon asemasta. Se on mielestäni hie-
man perusteetonta, koska se perustuu vain siihen, että sähköauton akut nyt sattuvat paina-
maan enemmän kuin polttomoottorikäyttöisen auton tankki, ja se ei sinänsä millään tavalla
paranna liikenneturvallisuutta, jos sallimme painavampien sähköautojen ajella, vaan se on
hieman ideologisen makuinenkin osuus tässä laissa.

20.12 Katja Taimela sd: Arvoisa rouva puhemies! Aivan lyhyesti haluan todeta tähän
tässä salissa nytten näitten lyhyempien puheenvuorojen kautta käytyyn keskusteluun, että
kyllä me olimme valiokunnassa ihan varmasti joka ikinen jäsen huolissamme siitä tai käy-
timme puheenvuoroja siinä valmistavassa keskustelussa liittyen siihen, että tämä ei välttä-
mättä ole vaihtoehto taloudellisessa mielessä kaikille perheille. Elikkä kaikista vähävarai-
simmat perheet eivät varmasti pysty tätä kevytautoa sille 15-vuotiaalle nuorelle mahdollis-
tamaan, mutta toisaalta se ei voi olla myöskään syy vastustaa tätä lakiesitystä. Ja niin kuin
omassa varsinaisessa puheenvuorossani toin esille, eihän se mopoautokaan ole ollut kaikil-
le perheille mahdollinen liittyen siihen, että ne uutena helposti maksavat jopa yli sen
15 000 euroa, ja käytettynä meidänkin lapsen ystäväpiirissä nämä mopoautot ovat maksa-
neet sitä kahdeksaatuhatta—kymmentätuhatta euroa, niin että näissä puhutaan erittäin
merkittävistä ja suurista summista verrattuna sitten taas vaikka siihen vaihtoehtoon, että se
nuori valitsee sen tilastojenkin mukaan kaikista turvattomimman vaihtoehdon elikkä sen
kaksipyöräisen mopon.

Mutta sitten toisaalta on tämä arvokeskustelu, että mitä nämä kevytautot tulevat sitten
maksamaan: Jos ja kun niitä perheissä pystytään ostamaan ja nuorille tämä liikkuminen tä-
män turvallisemman kevytauton kautta mahdollistamaan, niin tietysti arvo on myös siinä,
että hän pystyy sillä kevytautolla ajamaan sen nuoruusiän ja sitten tosissaan tämän muu-
toskatsastamisen jälkeen jatkamaan sillä samalla ajokilla ajamista 18-vuotiaana, kun sen
virallisen ajokortti-iän tulee saavuttamaan. Että sinänsä siinäkin täytyy ajatella, että vaikka
se on sitten hankintakustannukseltaan alussa kalliimpi vaihtoehto, niin sitten ei ole aina-
kaan ostettu sinne alle ehkä kenties sitä mopoautoa tai mopoa, vaan sitten tulee tämä kevy-
tauto, ja se kestää pidemmän aikaa ja on sitä kautta myös kestävämpi vaihtoehto ympäris-
tönäkökulmasta.

Sitten edustaja Mäkelän kanssa ei varmaan olla sinänsä pahasti eri mieltä tästä itse ai-
heesta, kun käytit tämän puheenvuoron tästä sähköautoproblematiikasta, että sähköautoil-
le nyt tulee erilainen painorajoite. Sillä tietämyksellä, joka minulla on — ja myönnän, et-
ten ole tässä kyllä ollenkaan asiantuntija — me halusimme liittyä näihin ilmasto- ja ener-
giapoliittisen selonteonkin tavoitteisiin, jotka myös meitä velvoittavat, ja halusimme nämä
sähköautot tähän ehdottomasti mukaan. Se vain, että sähköauton akkutekniikka tai akku-
jen painot ovat sitä luokkaa, että sitten koimme valiokunnassa, että tämä 1 800 kilogram-
maa on sellainen, että me mahdollistamme myös sähköautomahdollisuuden näissä kevy-
tautoissa. Koen, että se on kuitenkin tärkeä signaali myös ilmastopoliittisista syistä.
9



Pöytäkirjan asiakohta PTK 129/2018 vp
20.15 Ari Jalonen sin: Arvoisa puhemies! Vielä huomio tästä sähköautokeskustelusta:
Tämähän on yksi niitä muutoksia, mitä valiokunta teki. Esityksessä sähköautolla ei ollut
lainkaan painorajaa, mutta valiokunnassa todettiin, että koska se painoraja perustuu nimen-
omaan turvallisuuteen myös sen törmäysenergian suhteen, niin siinä tulee olla jokin raja. Ja
nyt tämä on arvioitu suurin piirtein niin, että sama automalli, sama merkki ja malli — sit-
ten on kyse vain siitä energiamuodosta: sähkö vai joku polttomoottori — osuu tähän sa-
maan haarukkaan nyt sitten.

Yleiskeskustelu päättyi.

Eduskunta hyväksyi hallituksen esitykseen HE 173/2018 vp sisältyvien 1.—8. lakiehdo-
tuksen sisällön mietinnön mukaisena. Lakiehdotusten ensimmäinen käsittely päättyi.
10


