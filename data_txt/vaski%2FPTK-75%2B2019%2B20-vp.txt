















































DEM79F8.tmp.xml


Pöytäkirjan asiakohta PTK 75/2019 vp

 Tarkistettu
4.0

Pöytäkirjan asiakohta 

PTK 75/2019 vp

Täysistunto

Keskiviikko 4.12.2019 klo 14.00—22.45

20. Hallituksen esitys eduskunnalle laeiksi eräiden tulotietojärjestelmää koskevien lakien 
voimaantulosäännösten muuttamisesta sekä verotusmenettelystä annetun lain ja oma-aloit-
teisten verojen verotusmenettelystä annetun lain muuttamisesta

Hallituksen esitys HE 62/2019 vp
Valiokunnan mietintö VaVM 15/2019 vp

Ensimmäinen käsittely

Ensimmäinen varapuhemies Tuula Haatainen: Ensimmäiseen käsittelyyn esitellään
päiväjärjestyksen 20. asia. Käsittelyn pohjana on valtiovarainvaliokunnan mietintö VaVM
15/2019 vp. Nyt päätetään lakiehdotusten sisällöstä.

Keskustelu

22.19 Marko Asell sd: Arvoisa puhemies! Tässä hallituksen esityksessä käsitellään muu-
toksia tulotietojärjestelmään. Tässä on hyviä muutoksia siihen suuntaan, että esimerkiksi
seurojen ja yhdistysten työtaakkaa ja semmoista ylimääräistä byrokratiaa nyt sitten hie-
man puretaan siihen verraten, mitä se olisi aiempien päätöksien mukaan ollut. Elikkä esi-
merkiksi seuroista on tullut palautetta, että jos järjestää kilpailut ja vaikka muutaman kym-
pin palkinto annetaan jollekin kilpailijalle, niin tästä tulee hirveä lappujen täyttö ja selvi-
tyksen teko verottajalle, ja sama tietysti on koskenut sitten tätä palkinnon saajaa. 

Nyt tässä sitten on tehty semmoinen linjaus, että enintään 100 euron arvoisia kilpailu-
palkintoja ei tarvitse ilmoittaa tulorekisteriin. Se helpottaa hyvin paljon seurojen toimintaa
ja auttaa siinä asiassa. Tämä on hyvä muutos. Ja myöskin se tähän on tehty, että myöskään
sitten niitten palkintojen saajan, silloin kun on kysymys tämmöisistä pienistä palkinnoista,
ei tarvitse veroilmoituksiin tehdä kovin isoja selvityksiä tai ei oikeastaan ollenkaan, jos on
alle satasen. Se on hyvä muutos, kannatettava.

Yleiskeskustelu päättyi.

Eduskunta hyväksyi hallituksen esitykseen HE 62/2019 vp sisältyvien 1.-5. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


	20
	22.19


