















































DEM1F85.tmp.xml


Pöytäkirjan asiakohta PTK 70/2018 vp
Pöytäkirjan asiakohta 

PTK 70/2018 vp

Täysistunto

Keskiviikko 20.6.2018 klo 14.10—21.12

11. Hallituksen esitys eduskunnalle laiksi liikenteen palveluista annetun lain II osan 3 lu-
vun 1 §:n muuttamisesta

Hallituksen esitys HE 90/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 11. asia.
Puhemiesneuvosto ehdottaa, että asia lähetetään liikenne- ja viestintävaliokuntaan.

Keskustelu

20.37 Katja Taimela sd: Arvoisa rouva puhemies! Nykyisessä voimassa olevassa laissa
matkailuyrityksille on myönnetty poikkeuslupa tarjota kuljetusta osana matkailupalvelu-
kokonaisuutta ilman taksilupaa.

Olemme käsitelleet tässä salissa tällä vaalikaudella lain liikenteen palveluista ykkös- ja
kakkospaketin. Ensimmäiseen me sosiaalidemokraatit teimme useamman pykälämuutos-
esityksen liittyen taksilainsäädäntöön ja toiseen pakettiin jätimme hylyn sisältävän vasta-
lauseen.

On syytä muistuttaa, miksi olemme tässä tilanteessa, että viikkoa ennen uuden lainsää-
dännön voimaantuloa sitä jo korjataan ja täydennetään. Ensimmäisen paketin yhteydessä
kehotimme valiokunnassa siis koko liikenne- ja viestintävaliokuntana palaamaan lain kak-
kosvaiheessa siihen, tulisiko lupavaatimukseen lisätä jonkinlainen rajanpito sellaista toi-
mintaa varten, jossa henkilöiden kuljettaminen on vain hyvin pieni osa jotain kokonaan
muuta palvelukokonaisuutta. Miten sitten kävi? Kakkosvaiheessa lopulliseen hallituksen
esitykseen poikkeusten palautus ei päätynyt, sillä se ei saanut poliittista hyväksyntää hal-
lituspuolueissa kokonaisuudessaan.

Nyt ollaan sitten tilanteessa, että ministeriö on reagoinut kiireesti matkailualan toimijoi-
den yhteydenottojen jälkeen — hyvä niin, mutta ei hyvää lainsäädäntöä. Taksiliikenteen
kohdalla on suuresti huolta tulevasta lainsäädännöstä, joka tulee voimaan nyt heinäkuun
alusta. Tällä viikolla, kun ministeri tuli esiin tiedotteella, jossa tuli esiin, että matkailupal-
veluyritykset osana palvelukokonaisuutta eivät tarvitse jatkossakaan taksinkuljettajan ajo-
lupaa, sain useamman yhteydenoton. Luulenpa, etten ollut ainut kansanedustaja, joka sai
näitä yhteydenottoja, joissa selkeästi oltiin jo sitä mieltä, että nyt sitten jatkossa enemmän-
kin pystytään lakia muuttamaan vielä laajemmin liittyen muun muassa päivystysvelvoit-
teen poistoon, asemapaikkaan ja niin edelleen. Useat matkailupalveluyritykset toimivat tu-
hansien kausityöntekijöiden varassa, ja näiden koulutus taksinkuljettajiksi liittyen jo pel-
kästään kielellisiin haasteisiin on, etten sanoisi, täysin mahdotonta ja myös kustannuksia
aiheuttavaa.
 Tarkistettu
4.1



Pöytäkirjan asiakohta PTK 70/2018 vp
Olemme saaneet tänään tämän hallituksen esityksen niin, että se on ollut luettavana
meillä 14.25 ja nyt lähetekeskustelussa. Huomenna valiokunnassa kuulemme asiantunti-
jat, minkä jälkeen välittömästi on valmistavan keskustelun aika — poikkeuksellista. Kun
täällä on tänään vielä salissa tällä hetkellä paljon liikenne- ja viestintävaliokunnan jäseniä
paikalla, toivon myös, että kun tämä on poikkeuksellista, tämä myös poikkeuksena säilyy.

20.40 Eeva-Maria Maijala kesk: Arvoisa puhemies! Kiitos ministerille, ministeriön vir-
kamiehille, kollegoille ja kaikille eri tahoille siitä, että on pystytty toimimaan tällä hyvin
nopealla aikataululla. Minun muistini mukaan ei koskaan mitään lakia ole alettu tekemään
ja työstämään näin nopealla vauhdilla, mutta kun huomattiin, että nyt on todellakin hätäti-
lanne kädessä, niin päätettiin korjata tämä tilanne.

Vain tekevälle sattuu. Meillä on valtavasti ollut tällä vaalikaudella varsinkin liikenne- ja
viestintävaliokunnan puolella meidän ministeriön asioita työn alla, todella paljon, ja yllät-
tävän vähän on tähän mennessä tullut tilanteita vastaan, että on jouduttu tämmöisiä korja-
usliikkeitä tekemään. [Jari Myllykoski: Mitä?] Eli tekevälle sattuu. Tietenkään ei pitäisi
mitään selittää, mutta kyllä minä tunnustan sen, että on tapahtunut tämä asia, mutta nyt sit-
ten olemme onneksi korjaamassa, ja me pystymme korjaamaan tämän niin, ettei mitään
olennaista, isoa vahinkoa pääse tässä tapahtumaan.

Tilannehan oli se, että kun me ykkösvaiheen tästä laista liikenteen palveluista käsitte-
limme, niin siinä vaiheessa me kirjoitimme mietintöön, että valiokunta kehottaa mietinnös-
sään tarkastelemaan lainsäädäntökokonaisuuden kakkosvaiheessa sitä, tulisiko lupavaati-
mukseen lisätä jonkinlainen rajanveto sellaista toimintaa varten, jossa henkilöiden kuljet-
taminen on vain hyvin pieni osa muuta kokonaisuutta. Itse lappilaisena toimijana pidin tär-
keänä asiana tätä, että matkailutoiminta ei missään nimessä saa kärsiä tästä tilanteesta. Sit-
tenhän meillä kakkosvaihe tuli esille, ja meillä on tuhansia, tuhansia sivuja ollut tässä lais-
sa liikenteen palveluista käsittelyssä. Tuhansia sivuja ja monta kokkia on ollut tässä
sopassa, ja niin siinä sitten kävi, että minä henkilökohtaisesti sanon, että kakkosvaiheen
osalta minä en huomannut, että tämmöinen vaihe siinä meni ohi, ja olin itse, niin kuin moni
muukin valiokunnan jäsen, siinä käsityksessä, että tämä asia tuli matkailuyrittäjien osalta
hoidettua kuntoon.

Nyt kun kuitenkin on tilanne sellainen, että meidän olennaisimmat, isoimmat matkailu-
yrityksemme ovat saaneet vasta 7.6. tämän tiedon siitä, mikä tämä tilanne käytännössä on,
ja ovat alkaneet sen jälkeen reagoimaan tässä tilanteessa, on alettu tätä tilannetta sitten kor-
jata. Tulihan se meille kaikille aikamoisena sokkina, mitä tämä laki olisi sitten tässä muo-
dossaan vaikuttanut. Sehän olisi vaikuttanut niin, että eivät esimerkiksi työntekijät Lapland
Safaris -yrityksessä, joka on Pohjoismaiden suurin ohjelmapalveluyritys, jossa on tuhan-
sia kausiluontoisia työntekijöitä, joista huomattava osa on vielä ulkomaalaisia, olisi ikinä
pystyneet taksikorttia suorittamaan, koska heidän äidinkielensä ei ole suomi tai ruotsi. Jos
Suomessa suorittaa taksikortin, niin silloin pitäisi suorittaa se suomen tai ruotsin kielellä.
Tämä olisi ollut valtava kustannustekijä ynnä muuta.

Nyt sitten kuitenkin onneksi — kiitos — saatiin tämä lakiesitys, ja tähän lakiesitykseen-
hän tuli nyt sitten vain yksi virke lisää. Eli ”kuljettajalla ei kuitenkaan tarvitse olla taksin-
kuljettajan ajolupaa, jos kuljetus on osa koti- tai matkailupalveluyrityksen tarjoamaa pal-
velukokonaisuutta ja tapahtuu palveluyrityksen hallinnassa olevalla ajoneuvolla”. Tämä-
hän tarkoittaa sitä, että jatkossakin nämä yritykset hakevat taksiluvan, ja ministeriöstä on
luvattu, että tämä taksilupien hoituminen onnistuu suhteellisen nopealla aikataululla. He
2



Pöytäkirjan asiakohta PTK 70/2018 vp
hoitavat sitten kulkuneuvoihin vakuutukset elikkä toimivat samalla tavalla kuin taksi-
asioissa. Mutta sitten se riittää, että tämä taksiyrityslupa on ainoastaan tällä yrityksellä, ja
tämä sitten on niin, että kaikki työntekijät voivat hoitaa näitä kuljetustoimintoja. Tämä on
myöskin taksiyrittäjille erittäin hyvä asia, että tämä meni näin päin, sillä jos kaikki matkai-
luyritysten työntekijät olisivat alkaneet suorittamaan taksinkuljettajan korttia, niin sen jäl-
keenhän meillä olisi näitä takseja ollut vaikka kuinka paljon, ja kuinka moni niistä olisi sit-
ten milläkin tavalla toiminut? Kyllä tämä on varmaan myöskin taksialalle ehdottomasti pa-
rempi päätös, että tämmöinen ratkaisu saatiin tehtyä.

20.45 Ari Torniainen kesk: Arvoisa rouva puhemies! Liikenteen palveluista annettua la-
kia ehdotetaan muutettavaksi siten, että koti- tai matkailupalveluihin liittyviä kuljetuksia
suoritettaessa kuljettaja ei tarvitsisi taksinkuljettajan ajolupaa. Edellytyksenä kuitenkin on,
että kuljetus olisi osa yrityksen tarjoamaa palvelukokonaisuutta ja että ajoneuvo on palve-
luyrityksen hallinnassa. 

Tämän hallituksen esityksen tavoitteena on varmistaa matkailualan toimintaedellytyk-
set. Hallituksen esitys helpottaa työvoiman saatavuutta ja vähentää sääntelystä aiheutuvia
kustannuksia sekä pienentää yrityksen hallinnollista taakkaa. Erityisesti matkailualan yrit-
täjät ovat nostaneet tämän hallituksen esityksen tarpeellisuuden esille ja toivovat tälle
myöskin pikaista täytäntöönpanoa. 

Edustaja Taimela omassa puheenvuorossaan totesi, että tämä hallituksen esitys on tuotu
tänne saliin käsittelyyn poikkeuksellisen nopeasti, ja se on myöskin aivan totta. Itse haluan
kiittää liikenneministeriä ja hallitusta siitä, että hallituksen esitys on todellakin jo nyt meil-
lä täällä käsittelyssä. Itse toivon, että tämä asia myöskin liikenne- ja viestintävaliokunnas-
sa saa sujuvan käsittelyn ja hallituksen esitys etenee ripeästi eteenpäin ja saadaan laki voi-
maan. Sillä pystytään parantamaan matkailualan yrittäjien toimintaa tulevaisuudessakin. 

20.46 Markku Pakkanen kesk: Arvoisa rouva puhemies! Tämä lakiesitys todellakin tuli
nopealla aikataululla tänne saliin, ja sitten huomispäivänä alkaa valiokunnassa kuulemi-
nen tästä. Lain eteenpäinviemiseksi valiokunta tekee toki ripeästi töitä tuossa pyhien kahta
puolta. Tämä on todellakin poikkeus, niin kuin edustaja Taimela tuossa omassa puheen-
vuorossaan sanoi, että näin nopealla aikataululla tämmöisiä esityksiä tulee.

Tässähän on todellakin sellainen muutos, että taksinkuljettaja ei tarvitse sitä ajolupaa
tämmöisessä matkailupalveluyrityksessä, kun hän suorittaa niitä yrityksen omia sisäisiä
ajoja, mitkä kuuluvat kenties näille ohjelmapalveluyrityksille. Uskon, että huomisessa
kuulemisessa tämä rajaus tehdään niin, ettei tässä synny sitten väärinkäsityksiä. Sinällän-
sähän tämä on nykytilassakin, tämänkin päivän lakitekstissä, ja sama kirjoitus on kirjattu
samaan muotoon näille yrityksille. Nyt tässä uudessa lainsäädännössä on tietenkin vain la-
veasti kerrottu, että taksinkuljettajalla täytyy olla ajolupa ja yrityksillä on se lupa ja yritys-
kohtainen lupa. Se oli sen toisen lain henki silloin, kun sitä lakia valmisteltiin. Ei sinällän-
sä siinä karannut keltään mitään tietoja tai asiaa. 

Tärkeää tässä on tietenkin sitten se, että tämmöinen yritys, jolla on ohjelmapalvelua
taikka kotipalvelua, ei sitten kuljeta Kela-kuljetuksia, sote-kuljetuksia, yhteiskunnan tarjo-
amia kuljetuksia, koska tämä on se rajapykälä, että sitten taas se kuljettajan ammattipäte-
vyys täytyy olla ja sitten pitää olla kaikki muutkin sen henkiset taksitoimintaan liittyvät
auton ominaisuudet mukana, että tulevat nämä tilausjärjestelmä- ja maksamisperiaatteet ja
-yhteydet. 
3



Pöytäkirjan asiakohta PTK 70/2018 vp
Tämä on nyt matkailupalveluyrityksille tärkeä tarkennus tähän esitykseen, ja huomenna
valiokunnassa tämän käsittely alkaa.

20.49 Ulla Parviainen kesk: Arvoisa puhemies! On hienoa, että tämä ongelma pyritään
ratkaisemaan nyt näin nopealla aikataululla, ja uskon, että te valiokunnassa kyllä siihen ky-
kenette. Nythän on kyse siitä, että kuljetus olisi osa sitä yrityksen tarjoamaa palvelukoko-
naisuutta. Tuossa edustaja Maijala otti ison matkailuyrityksen näkökulman esille, mutta
minä toisin vielä esimerkiksi tällaisen pienen luontovalokuvausyrityksen, joka itse asiassa
toimii vain ehkä kaksi kolme kuukautta vuodessa, kohdalla harkittavaksi, onko todellakin
niin, että tarvitsee taksiyritysluvan tällainen yritys. Hieno on tämä asia, että kuljettaja ei
tarvitse.

Siitä, miten taksin tilaus tapahtuu esimerkiksi meillä päin, otan esimerkkinä viestin, jon-
ka sain tuolta pohjoisesta: ”Hakekaa kello 03 hotellilta kaksi ranskalaista ja viekää teeri-
telttaan neljäksi tunniksi. Sitten käytte katsomassa koskikaroja ja edelleen eilen löytynyttä
hiiripöllöä. Puolen päivän nurkilla viette moottorikelkalla heidät Oulangan kotkakojulle ja
sieltä tullessanne etsitte hirviä. Illallisen jälkeen voisitte ajella odottelemaan revontulia.”
Eli selvää on, että tällaiseen palveluun ei nyt ihan sovi se ajatus, mikä on, ja nämä tosiaan-
kin ovat kahden kolmen hengen ryhmiä, joita tämä luontomatkailuopas kuljettaa omassa
autossaan. Tarvitseeko tämä tällainen todellakin sitten taksiyritysluvan ? 

Kiitos siitä, että nopealla aikataululla viedään tätä ja korjataan tämä ongelma, mikä nyt
lakiin on tullut.

20.50 Jani Mäkelä ps: Arvoisa puhemies! Kritisoin myös osaltani tätä, että hallitus kor-
jaa puolirampoja lakeja kiireisillä lobbauksen perusteella tehdyillä esityksillä. Kun ei val-
miiksikaan tiedetä, mitä tulee tämän taksilain muutoksen myötä tapahtumaan, niin sävel-
letään sitten vielä vähän lisää.

Laki on lähtenyt aiemmin elinkeinonharjoittajien välisestä tasapuolisuudesta. Nyt sitä
lähdetään peukaloimaan. Kuinka nyt huomioidaan turvallisuus matkustajien kannalta?
Muillakin aloilla kesätyöntekijöiltä vaaditaan pätevyys tehtäviinsä: kortit, passit, liput ja
laput. Eivätkö hallitus ja ministeriö arvosta taksinkuljettajan ammattia, kun niiden mieles-
tä työn voi hoitaa täysin pystymetsästä?

Mielestäni vähimmäisvaatimus tälle lainsäädännölle on se, että asian tasapainoa ei hor-
juteta nykytilasta. Se, mikä nyt on sallittua poikkeuksella matkailupalveluiden ohessa, voi
olla vastakin. Laajennusta siten, että tulisi mitään hyväksikäytön paikkoja tai kiertämisen
mahdollisuutta, ei voi hyväksyä. Tästä ei voi enää tulla uutta taksimiehen halpuutusta en-
tisen päälle. On keskityttävä tarkasti ja tarkkarajaisesti matkailun erityistarpeisiin.

20.52 Jukka Kopra kok: Arvoisa rouva puhemies! Varsinaisessa laissa liikenteen palve-
luista tosiaan säädettiin siten, että nämä matkailupalveluyritykset joutuisivat jatkossa lii-
kenneluvan ja kuljettajan ajoluvan hankkimaan, ja on nyt todettu, että se ei senkaltaisessa
liiketoiminnassa ole järkevää. Mielestäni tämä edustaja Parviaisen esiin nostama esimerk-
ki kuvasi varsin mainiosti ja hyvin sitä tilannetta, jossa ollaan. Nyt ministeriöltä on tullut
tähän ei ehkä korjaussarja mutta korjauspultti, jolla oikaistaan tätä asiaa, ja valiokunnassa
sitten nopealla aikataululla tätä käsittelemme.

Tuota esitystä tavatessa pisti kyllä silmään se, että siellä puhutaan koti- ja matkailupal-
veluista, mutta perusteluteksteissä puhutaan vain matkailupalveluista. Epäselväksi jää se,
4



Pöytäkirjan asiakohta PTK 70/2018 vp
mitä näillä kotipalveluilla tässä nyt oikein tarkoitetaan, ja nyt kun meillä on lukuisia valio-
kunnan jäseniä täällä paikalla salissa tällä hetkellä, niin tässä toivon, että varmaan voimme
varapuheenjohtajan johdolla huomenna tästä myös sitten keskustella ja selvittää, mistä täs-
sä on kysymys.

20.53 Jari Myllykoski vas: Arvoisa rouva puhemies! Edustaja Kopra otti esille juuri sen
asian, mikä pisti omaankin silmään. Me emme saisi nyt sotkea tähän laajentamissektoria.
Pidetään tämä tilanne ennallaan, koska tämähän tarkoittaa sitä, että tähän tultaisiin kytke-
mään osa Kela-kyydeistä, jos te kotipalveluasioita katsotte siten kuin kotipalveluita on.
Ymmärrän kyllä, että koska yritystoiminnan kannalta lähipalveluita toimittavissa kotipal-
veluyrityksissä on tarpeita myös kuljettaa ihmisiä pissakokeisiin tai verikokeisiin, niin ko-
tipalveluyritykset voivat hoitaa taksipalveluyrityksen kaltaista toimintaa. Ei sotketa nyt
tätä asiaa tähän vaan pidetään tämä vain matkailun osalla.

Tulen ainakin valiokunnassa pontevasti edellyttämään, että nyt tehdään tämä matkailu-
palveluyritysten vaatimuksena oleva havainnointi, minkä ministeri ja hallitus ovat ottaneet
esille. Korjataan se nyt, mutta ei sotketa tähän muuta sektoria. Pidetään tämä nyt vain mat-
kailun puolella eikä sotketa tähän jotakin sellaista, mihinkä meillä ei ole kuulemisissa eikä
käsittelyssä mitään mahdollisuuksia, jos me avaamme tämän paketin laajemmin kuin kos-
kemaan vain matkailua.

Se murhe, että tämä koskisi — käsitykseni mukaan — myös vaikka yhden ihmisen yri-
tyksiä, jotka paketinomaisesti tarjoavat palveluja: minun mielestäni on erittäin hyvä, jos
edustaja Maijala tai Parviainen keskustelee täällä kahdenlaisista suuruuksista yritysten vä-
lillä, eli tässä ei pitäisi olla mitään ristiriitaa. Hallituksen esityksen mukaisesti nämä eivät
ole poissulkevia toistensa kanssa vaan mahdollistavat sen, että yritys voi myydä paketin.
Mutta se tarkoittaa juuri sitä, että yritys voi tuottaa henkilön lentokentältä palvelutoimipis-
teeseen ja siihen pakettiin kuuluu siirtyminen safarilta toiselle, matkailukohteesta toiseen,
kun se on se kokonainen paketti, mutta kuljetuspalveluita henkilökohtaisesti ei saa kukaan
muu kuin vain taksiluvan haltija tarjota. Minusta se on oikea linjaus, että pitäisi edellyttää,
että jos sinä olet mennyt hotelliin ja haluat mennä toiseen hotelliin, niin se matka kuuluu
taksiyritykselle, ei enää sen matkailupalvelun yrittäjälle, jos ihmisen henkilökohtaisesta
tarpeesta, siirtymisestä paikasta toiseen, on kysymys. Se pitää rajata.

Näiden pakettiin liittyvien matkojen pitää kuulua mahdollisuutena matkailupalvelutoi-
mintoja harjoittavalle yritykselle.

20.56 Eeva-Maria Maijala kesk: Arvoisa puhemies! Tässä on kiinnitetty huomiota to-
della tärkeisiin kohtiin. Olennaista tässä koko lakiasiassa on se, että nykyisin on voimassa
erittäin hyvin toimiva lainsäädäntö koti- ja matkailupalveluyritystoiminnoista näissä
asioissa, ja kummastakaan ei ole tullut käytännössä valituksia. Elikkä tämä on toiminut.
Minä olen kysellyt tästä asiasta kummaltakin sektorilta viime päivinä paljon, ja kumpi-
kaan ei ole tuottanut ongelmia tällä hetkellä.

Ja nyt sitten tämä lakihan, mikä meillä on tässä käsittelyssä, verrattuna nykytilaan —
voin kyllä sanoa sen tässä nytten taksimiehille ja näille, jotka ovat pelänneet tätä tilannetta
— vaikeuttaa tilannetta joka tapauksessa heidän yritystensä osalta. Elikkä kaikkien koti- ja
matkailupalveluyritysten tulee hakea taksilupa. Yrityksen on haettava lupa tähän toimin-
taan, ja se on maksullinen lupa. Ja myöskin kaikkiin näihin autoihin, joita käytetään siinä
kuljetustoiminnassa, on oltava tietyt vakuutukset, jotka ovat erilaiset kuin henkilöautova-
5



Pöytäkirjan asiakohta PTK 70/2018 vp
kuutukset, ja tällä hetkellä yritykset käyvät vakuutusyhtiöitten kanssa neuvotteluita siitä,
kuinka suuret ne vakuutukset ovat, ja kuten me tiedämme, taksien vakuutukset ovat ihan
eri luokkaa kuin henkilöautojen vakuutukset. Nytten on erittäin todennäköistä, mitä nyt
olen jo kuullut, että näiden autojen osalta, joita on tällä hetkellä käytetty sekä koti- että
matkailupalveluyritystoimintoihin ja joita käytetään mahdollisesti henkilöitten kuljettami-
seen, myöskin vakuutusmaksut tulevat nousemaan huomattavasti lisää, ja siinä on erilaisia
kirjanpitovelvoitteita enemmän kuin aikaisemmin. Elikkä kyllä minä uskon, että nämä pel-
kotilat on nyt otettu huomioon jo tässä kokonaisuudessa ja tilanne tulee varmasti jopa pa-
rantumaan nykyhetkestä.

Minä otin esimerkkinä äsken ainoastaan yhden ison yrityksen. Olen myöskin keskustel-
lut hyvin monien pienten, jopa yhden henkilön matkailupalveluyritysten kanssa, ja heillä
on juuri samat ongelmat ja sama tilanne, elikkä on hätä siitä, mitä tämä tulee tarkoitta-
maan. Eli ihan laidasta laitaan yrityksistä eri puolilta Suomea — ei todellakaan vain Lapis-
ta, joka tässä oli eniten esillä, vaan ihan Nuuksion yrittäjistä lähtien — on oltu yhteydessä
minuun.

Ja nyt vielä lopuksi sanon sen, että nyttenhän tämän lain liikenteen palveluista — eli lii-
kennekaaren, mistä alun perin puhuttiin — kolmas vaihe tulee käsittelyyn vasta ensi talve-
na. Siitä on tällä hetkellä menossa lausuntokierros. Eli meillä joka tapauksessa tullaan vie-
läkin tätä kokonaisuutta käsittelemään, ja muun muassa pykälämerkinnät tulevat koko la-
kikokonaisuudessa muuttumaan. Elikkä meillä tulee olemaan vielä isoja muutoksia tässä
lakipaketissa, älyttömän isossa paketissa.

20.59 Markku Pakkanen kesk: Arvoisa rouva puhemies! Kun tämä esityksen valiokun-
takäsittely huomenna alkaa, niin toivon, että siellä valiokunnan kuulemisen yhteydessä tar-
kennetaan nyt nämä kaikki kohdat, mitä täällä on esitetty. Niin kuin tuossa edustajat Kopra
ja Myllykoski omissa puheenvuoroissaan tarkkaan sanoivat, kuunnellaan asiantuntijoitten
mielipiteet ja sitten pyritään tietenkin siihen yksimieliseen lausuntoon, niin että tämä no-
peasti etenisi nykytilasta, mikä nyt on, ja tuleva 1.7. jälkeen olisi sitten kaikille yrittäjille ja
kuluttajille oikeudenmukainen tila. Siltä pohjalta itse en ainakaan nyt vielä tänä iltana
muuta kuin kuuntelen huomenna sen kuulemisen ja siltä pohjalta tehdään esitys, joka me-
nee sitten toivon mukaan yksimielisenä eteenpäin ja saadaan tämä lakiesitys aikaiseksi.
Mutta siellä pitää todellakin tarkentaa nämä, missä se raja kulkee ja ketkä ovat, koska siel-
lä on velvoitteet ja vastuutkin yhtä lailla syntyvät ja on ne oikeudet. Mutta kuunnellaan rau-
hassa asiantuntijakuuleminen ensin ja sen perusteella sitten katsotaan se lopullinen teksti-
muoto.

21.00 Jani Mäkelä ps: Arvoisa puhemies! Vielä täsmennys siihen, mikä on tilanne nyt ja
mikä se tulee olemaan 1.7. alkaen. — Eli jokainenhan ymmärtää, että nykyisen taksilupa-
sääntelyn aikana ei voisi odottaa tällaisilta matkailuyrityksiltä sitä, että heillä olisi taksilu-
vat määräsääntelyineen, päivystysvelvoitteineen ja asemapaikkavelvoitteineen. Sen jokai-
nen ymmärtää, että nykyisen sääntelyn aikana tällainen poikkeus on välttämättömyys.

Nyt kuitenkin taksilakihan muuttuu. Lupasääntely vapautuu oleellisesti — onko tämä
kohtuuttomuus enää niin suuri? Ja onko tämä vapautuksen tarve niin aito kuin aiemmin,
ennen kaikkea, kenen vapautuksen ja missä määrin?
6



Pöytäkirjan asiakohta PTK 70/2018 vp
21.01 Jari Myllykoski vas: Arvoisa rouva puhemies! Edellä kuultiin varmasti painokkai-
ta painoarvoja ja arvioita, mutta sanoisin kyllä, että lähden nyt tässä yritystoiminnan kärki
edellä. Näin vasemmistolaisena kansanedustajana se tarkoittaa työpaikkoja. Me tässä
olemme niin sanotusti yhteisellä asialla, mutta haluaisin nyt jo tässä omalla puheenvuorol-
lani sitä käsittelyä korostaa, että emme ottaisi tähän nyt sellaisia elementtejä, jotka eivät lii-
ty matkailuun. Nyt taas on, piru vieköön, niin sanotusti pakko kehua varapuheenjohtajaa,
että jos saataisiin tämä huomenna hoidettua sillä tavoin maaliin, että ennen kuin puheen-
johtaja Brysselistä tuleekaan, niin tämä asia on jo käsitelty. [Välihuuto] — Arvostamani
valiokunnan puheenjohtaja Ari Jalonen, tarkoitan sitä. — Hänen erittäin suurta työtaak-
kaansa helpottaaksemme voisimme tehdä ja edetä nopeasti tässä asiassa. Jos me vain kuu-
lemisten jälkeen voisimme olla yhtä mieltä siitä, ettei sotketa nyt kotipalveluja tähän, men-
nään nyt tämä matkailu edellä, koska minä pelkään aivan oikeasti, että jos me otamme tä-
män siihen mukaan, niin me joudumme keskusteluun siitä, miten tämä vaikuttaa yhteis-
kunnan maksamiin Kela-kyyteihin ja niin edelleen. 

Kun me laajennamme tätä asiaa niihin kotipalveluyrityksiin: Minä tiedän, että jo tällä-
kin hetkellä kunnissa osaltaan ajetaan palokunnan vanhalla kalustolla eläkeläisiä uimaan ja
niin edelleen. No, se on kunnallista toimintaa, jonka sinällään tarvitsisi olla niin, että siellä
on liikennöinti ja taksiliikenteessä olevan kuljettajan lupamenettelyt kunnossa, mutta ne ei-
vät ole. Pidettäisiin tämä tässä nyt, niin että me pystymme tähän hätään vastaamaan, niin
ettei avata sitä yhtä asiaa. Kun me pystyimme ajokorttiuudistuksessakin luomaan nopean
menettelytavan liikenne- ja viestintävaliokunnassa siihen suuntaan, että ne kiinalaiset mat-
kailijat pääsivät tänne ajamaan henkilöautoillaan jo tänä turistikautena, niin pidetään ryhti
ja viedään tämä yksi asia nyt maaliin. Sitä minä toivon kovasti.

21.04 Eeva-Maria Maijala kesk: Arvoisa puhemies! On todellakin hyvä, että me huo-
menna valiokunnassa, tämä sama porukka, mikä nyt tässä on keskustelemassa, tulemme
keskustelemaan. Me keskustelemme huomenna siellä tästä asiasta sitten tarkemmin.

On hyvä, että tämä kotipalveluasia tuli tässä nyt sitten myöskin esille. Sillä sektorillahan
tilanne on sama kuin matkailupuolella, elikkä siellä on oletettu, että mitään olennaista
muutosta ei ole tulossa nykytilaan, ja sielläkin on tarkoitus, että 1.7. elämää pitäisi jatkaa
eteenpäin. Heitä koskevat ihan samat asiat kuin matkailupuolellakin, elikkä tällä hetkellä
heitä koskettaa tietty lainsäädäntö, ja nyt on tarkoitus, että lainsäädännöllä jatkettaisiin sa-
malla tavalla eteenpäin kuin tälläkin hetkellä heitä nämä asiat koskevat.

Muistutan yhä siitä, että meillä on kolmas vaihe laissa liikenteen palveluista nyt sitten
työn alla ja me voimme tarvittaessa tietyt asiat vielä tarkemmin laittaa siihen kuvioon mat-
kaan, ja tärkeintä on se, että me saisimme nämä työpaikat säilytettyä, toiminnot vietyä
eteenpäin, ettei mitään ongelmia aiheuteta, saataisiin tehtyä tämä korjauskuvio, mitä oli-
kin tarvetta tehdä.

Sitten vielä edustaja Mäkelälle siitä, onko kohtuuttomuutta se, että pitäisi kaikilla olla
nämä taksiajoluvat suoritettuna: Se on kohtuuttomuutta, koska tällä hetkellä on tuhansia
kausiluontoisia työpaikkoja, joista tässä nytten on kysymys, ja nytten tuhansien ihmisten
pitäisi suorittaa tämä taksikortti. Tässä ovat kyseessä esimerkiksi matkailuopiskelijat, kyse
on heidän harjoittelupaikoistaan. Ihan tämmöistä parin kuukauden työtehtävää vartenko
pitäisi olla taksikortit suoritettuna? Ja sitten, niin kuin jo aikaisemmin tuossa mainitsin,
suuri osa näistä avustavista työntekijöistä on ulkomaalaisia, ja heidän pitäisi sen jälkeen al-
kaa opiskelemaan suomen tai ruotsin kieltä, että he pystyisivät suorittamaan tämän kortin,
7



Pöytäkirjan asiakohta PTK 70/2018 vp
koska suomalaista taksikorttia ei pysty suorittamaan millään muulla kuin suomen tai ruot-
sin kielellä. Näistä tulisi valtavasti kustannuksia, ja me emme pystyisi kerta kaikkiaan työl-
listämään enää nuoria näihin kuvioihin näin nopealla aikataululla.

Eli työpaikat ehdottomasti tässä edellä, mutta yrittäjien vastuu on tässä todella kova, ja
sitä vastuuta ei pystytä tässä millään tavalla kiertämään. Taksiyrittäjien etu on ehdottomas-
ti se, että meille ei tule valtavaa määrää niin sanotusti ylimääräisiä taksikuskeiksi koulutet-
tuja henkilöitä, vaan ne, jotka on koulutettu taksikuskeiksi, myöskin ovat taksikuskeja eikä
joka ikinen matkailuohjelmapalveluissa mukana oleva avustava henkilö ole sitten potenti-
aalinen taksikuski.

21.07 Jari Myllykoski vas: Arvoisa rouva puhemies! Viimeisen kerran.

Puhemies Paula Risikko:  Älkää mitään tuollaista luvatko.

  No, en lupaakaan. [Naurua] Tuli nyt sanottua, niin että se pitäköön tälle päivälle kui-
tenkin paikkansa.

On äärimmäisen tärkeää, että edustaja Maijala toi sen esille. En ole tarkoittanut, ettei-
vätkö nykyisillään kotipalvelussa toimivat yritykset voi harjoittaa sellaista toimintaa, mikä
on henkilöliikennekuljettamista. Säilyköön se nykytilanteessaan. Mutta ei erikseen nosteta
sitä keskustelun teemaksi vaan annetaan sen mennä niin kuin se nyt on. [Ari Torniainen
viittilöi] — Juuri niin kuin edustaja Torniainen tuolla viittilöi.

Sitten täytyy sanoa, että erään ison, Pohjoismaissa aika merkittävän matkailuyrityksen
osalta olen saanut tiedon, että näiden kausityöntekijöiden kouluttamiskustannukset olisi-
vat kausityöntekijöiden osalta 600 000 euroa. Se on melkoinen potti, koska se tarkoittaa,
että he ovat työsuhteessa ja kouluttautuvat sinä aikana työnantajansa kustannuksella. Sil-
loin kyllä puhutaan siitä, kenellä on resursseja ja kenellä on mahdollisuuksia, ja niin me
ehkä vääristämme pikkuisen kilpailuakin. Minun mielestäni on ollut oikein ilahduttavaa,
että matkailuyrittäjät ovat heränneet tähän ja herättäneet meidät, niin minutkin, oikeastaan
varmaan tukistamalla hallituspuolueiden kansanedustajat ja ministerit. Tämmöinen asia jäi
vähän ruokottomasti hoidettavaksi, mutta nyt sitä onneksi hoidetaan.

Mutta kaiken kaikkiaan kyllä minun on pakko sanoa, että vaikka tätä asiaa kiiruullisesti
hoidetaan, niin olen kyllä erittäin mielissäni, että tätä asiaa hoidetaan. Jos edustaja Maijala
sanoo, että eihän nyt tämmöistä juuri tässä eduskunnassa olekaan tapahtunut, niin kyllä kai
meillä liikenne- ja viestintävaliokunnassa on ollut, kun me olemme tänään juuri yhden
mietinnön lukeneet, jossa koko valiokunta on ollut sitä mieltä, että on poikkeuksellista ja
huonoa lainvalmistelua. No, ei tainnut olla ihan niillä sanoilla, mutta joka tapauksessa moi-
tittiin sitä, kuinka valiokunta ja eduskunta joutuu tekemään sitä työtä. Niin tässäkin kohtaa
jo etukäteen kiitän meidän neuvoksiamme siitä taipuvuudesta ja sitten toivotan heille myös
hyvää juhannusta. [Naurua]

21.10 Jani Mäkelä ps: Puhemies! Vielä tähän loppuun kommentoin tuohon edustaja Mai-
jalan puheenvuoroon — kyllähän tuo hieman dramatisoinnilta kuulosti. Onko nyt todella
niin, että nämä kaikki tuhannet kausityöntekijät nyt ajavat niitä autoja? Jos näin todella on,
niin onko se turvallista? Onko heillä osaaminen ja pätevyys siihen auton ajamiseen ja ih-
misten kuljettamiseen? Ja nyt sitten, voivatko nämä kausityöntekijät vastaavasti tehdä
8



Pöytäkirjan asiakohta PTK 70/2018 vp
myös ruokaa ilman hygieniapasseja, harjoittaa muita elinkeinoja ilman siihen vaadittavaa
pätevyyttä tai lupia? Minkälainen villi länsi siellä oikein vallitseekaan?

21.10 Eeva-Maria Maijala kesk: Arvoisa puhemies! Ei todellakaan villi länsi ole siellä,
vaan siellä on erittäin tarkasti valvottua toimintaa näissä kaikissa. Kun nyt puhutaan siitä,
ovatko kaikki sitten kuskeja tai näin poispäin, niin juuri tänään keskustelin erään yrittäjän
kanssa, ja hän sanoi, että kysehän on siitä, että voi olla, että nämä kausityöntekijät siirtävät
autoa esimerkiksi kilometrin. Elikkä jos he siirtävät kilometrin sitä asiakasta paikasta tuo
paikkaan tuo, niin sitä kilometriä vartenkin pitäisi olla taksikortti suoritettuna, jos he mei-
naavat lyhyitäkin pätkiä siirtää. Kun on ajokortti olemassa, pystyy siirtämään tämmöisiä
ihan lyhyitä pätkiä. Suurin osa näistä siirtotehtävistä on todellakin ihan tämmöisiä pieniä
siirtämisiä, ja siitä varmasti on kaikki ohjeistukset olemassa, ja kyllähän yrittäjillä on niin
valtavat vastuut tällä hetkellä olemassa ja valvonnat päällä, ettei siellä kestä alkaa mitään
tämmöisiä onnettomuuksia tekemään. 

Kun puhutaan hygieniapasseista ja kaikista näistä, ne ovat lakisääteisiä asioita, ja tällä
hetkellä meillä on niin kova terveydensuojelun valvonta, että näitä yrittäjiä todellakin val-
votaan hyvin monessa asiassa. Sen takia nyt yrittäjillä olikin tämän osalta valtava hätä, että
he eivät halua rikkoa myöskään tässä lakia, vaikka he eivät siirrä kuin vaikka kilometrin
siellä metsässä sitä asiakasta eteenpäin. Kun lain mukaan pitää lupa-asioiden olla kunnos-
sa, niin heidän pitää lakien mukaan toimia. 

Keskustelu päättyi.

Asia lähetettiin liikenne- ja viestintävaliokuntaan.
9


	11
	20.37
	20.40
	20.45
	20.46
	20.49
	20.50
	20.52
	20.53
	20.56
	20.59
	21.00
	21.01
	21.04
	21.07
	21.10
	21.10


