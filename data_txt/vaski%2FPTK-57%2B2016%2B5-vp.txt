















































DEM3710.tmpSave.xml


Pöytäkirjan asiakohta PTK 57/2016 vp
Pöytäkirjan asiakohta 

PTK 57/2016 vp

Täysistunto

Tiistai 24.5.2016 klo 13.59—20.03

5. Hallituksen esitys eduskunnalle laeiksi omaishoidon tuesta annetun lain ja eräiden mui-
den lakien muuttamisesta

Hallituksen esitys HE 85/2016 vp

Lähetekeskustelu

Toinen varapuhemies Paula Risikko: Lähetekeskustelua varten esitellään päiväjärjes-
tyksen 5. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Keskustelu

18.41 Aila Paloniemi kesk: Arvoisa rouva puhemies! Suomen väestörakenne on voimak-
kaassa murroksessa. 2020-luvun Suomessa yhä suurempi osa suomalaisista on ikäihmisiä.
Valtaosa heistä toivoo voivansa asua kotoa tai kodinomaisesti mahdollisimman pitkään.
Tätä toivetta mahdollistetaan nyt hallituksen kärkihankkeella ja siihen liittyvillä lakiesityk-
sillä. Lakimuutosten tavoitteena on tukea omaishoitajien ja perhehoitajien jaksamista. Kun
hoitajat voivat hyvin, myös hoidettavat voivat hyvin. Hoitajien jaksamista tukemalla voi-
daan myöhentää merkittävästi hoidettavan henkilön muun hoidon tarvetta. Omaishoidon ja
perhehoidon kehittämiseen on varattu mittava lisämääräraha, suurimmillaan lähes 100 mil-
joonaa euroa vuodessa vuodesta 2018 alkaen.

Arvoisa puhemies! Tällä hetkellä noin 4,5 prosenttia yli 75-vuotiaista on omaishoidon
piirissä. Osuus on viime vuosina pysynyt samana, vaikka valtakunnallisena tavoitteena on
ollut osuuden nostaminen jopa 6—7 prosenttiin. Nyt esitettävillä toimenpiteillä arvioidaan
saatavan omaishoitajien osuus taas nousemaan. Vuonna 2020 omaishoidon osuuden arvi-
oidaan olevan noin 5 prosenttia, ja vaikka tuo osuuden kasvu on maltillinen, määrällisesti
muutos on merkittävä. Toimenpiteiden vaikutuksesta arvioidaan saatavan noin 4 500 uutta
omaishoitajaa.

Tämän uudistuksen keskiössä on omaishoitajien vapaajärjestelmän kehittäminen. Tällä
hetkellä arviolta noin 15 prosenttia omaishoitajista ei ole ollenkaan lakisääteisen vapaaoi-
keuden piirissä. Uudistuksen myötä kaikilla omaishoitajilla olisi oikeus vähintään kahteen
vapaavuorokauteen kuukaudessa. Tämä parantaa esimerkiksi omaa lastaan hoitavien, työs-
sä käyvien omaishoitajien asemaa, joilla ei välttämättä ole ollut lainkaan mahdollisuutta
raskaasta hoitovastuusta irrottautumiseen. Niillä omaishoitajilla, joiden antama hoitotyö
on ympärivuorokautisesti ja jatkuvasti sitovaa, oikeus kolmeen vapaavuorokauteen säilyy
samoin edellytyksin kuin nykyäänkin.

Keskeisin ongelmakohta omaishoitajien vapaissa on tällä hetkellä se, että arviolta lähes
puolet omaishoitajista ei pysty tai halua hyödyntää oikeuttaan vapaaseen. Syynä on ollut
usein se, että kunnan tarjoamia sijaishoitovaihtoehtoja on pidetty varsin yksipuolisina ja
 Tarkistettu
4.0



Pöytäkirjan asiakohta PTK 57/2016 vp
tarjolla on ollut useammin laitoshoitoa tai hoitoa palveluasumisyksiköissä ja esimerkiksi
kotiin annettavaa sijaishoitoa on ollut vain harvoille tarjolla. Mutta monet hoidettavat ei-
vät halua lähteä kodin ulkopuoliseen sijaishoitoon. Esimerkiksi muistisairaille se on vai-
keaa. 

Tilanteen korjaaminen vaatii siis ennen kaikkea kuntien toimintatapojen kehittämistä.
Tähän pyritään ensinnäkin kärkihankkeiden toimenpiteillä, joissa sijaishoidon monipuolis-
taminen on yksi ikäihmisten kärkihankkeen kulmakivistä. Lakimuutosten toimeenpanon
yhteydessä keskeisessä asemassa on lyhytaikaisen perhehoidon käytön laajentaminen
myös omaishoitajien vapaan aikaisen hoidon järjestämisessä. Toimeenpanon ohjauksessa
kiinnitetään huomiota toimeksiantosuhteiseen sijaishoitoon, jossa sijaishoitaja voisi olla
esimerkiksi hoidettavan läheinen, sukulainen tai tuttava, joka voisi tulla hoitajan vapaan
ajaksi hoidettavan kotiin.

On hienoa, että tämän uudistuksen myötä myös omaishoitajien valmennus, koulutus
sekä hyvinvointi ja terveystarkastukset nostetaan lain tasolle. Omaishoitajien hyvinvointi
ja terveystarkastukset ovat tärkeitä erityisesti niille omaishoitajille, jotka eivät ole työter-
veyshuollon piirissä. Näin voidaan ennalta ehkäisevästi puuttua riskitekijöihin.

Arvoisa puhemies! Suomessa arvioidaan olevan tällä hetkellä noin 60 000 sellaista
omaistaan tai läheistään hoitavaa henkilöä, jotka täyttäisivät omaishoidon tuesta annetun
lain edellyttämät kriteerit omaishoitosopimuksen tekemiselle. Heistä noin 43 000 on tuon
sopimuksen tehnyt. Osa on ilman sopimusta omasta tahdostaan, osa siksi, että kuntien kri-
teerit sopimuksen tekemiselle ovat tiukat ja määrärahat joudutaan kohdentamaan vaati-
vampiin tilanteisiin. Kunnat voivat tukea ilman omaishoitosopimusta omaistaan tai läheis-
tään hoitavia henkilöitä sosiaalihuoltolain mukaisilla palveluilla. Nyt sosiaalihuoltolakia
ehdotetaan täsmennettäväksi siten, että kunta voisi järjestää päivittäin sitovaa hoitoa ja
huolenpitoa omaiselleen tai läheiselleen antavan henkilön vapaan aikaisen sijaishoidon.
Kunnan käytettävissä olisivat vastaavat keinot vapaan aikaisen sijaishoidon järjestämiseen
kuin omaishoidon tuessakin, ja vapaan aikaisista palveluista perittäisiin hoidettavalta asia-
kasmaksu vastaavin perustein kuin omaishoidon tuessa.

Pidän näitä kahta lakiesitystä erinomaisina. Nyt kerta kaikkiaan panostetaan omaishoi-
tajien ja perhehoitajien jaksamiseen.

18.46 Sari Sarkomaa kok: Arvoisa puhemies! Omaishoidossa on kyse erittäin arvok-
kaasta mutta usein myös hyvin sitovasta ja raskaastakin työstä läheisten hoitamiseksi. Nyt
tämä lähetekeskustelussa oleva esitys omaishoidon tuesta on merkittävä askel eteenpäin.
Siinä tavoitteena on vahvistaa kaikenikäisten omaishoitoa.

Kokoomukselle oli hallitusneuvotteluissa todellakin olennaista, että omaishoidon kehit-
tämisessä otettaisiin selkeitä askelia eteenpäin Kansallisen omaishoidon ohjelman viitoit-
tamalla tiellä, ja tässä esityksessä nyt niitä askelia eteenpäin otetaan. Oli tärkeää, että hy-
vin vaikeassa taloustilanteessa, tilanteessa, jossa tehdään isoja, mittavia leikkauksia jota-
kuinkin joka hallinnonalalle, oikeasti oikeita euroja panostetaan omaishoitajien jaksami-
seen ja omaishoidon kehittämiseen. Tämä on tärkeää, koska tulevaisuudessa yhä useampi
hoitaa sairasta tai muuten apua tarvitsevaa läheistään. Omaishoitajien jaksamisen tukemi-
nen on inhimillisesti välttämätöntä, mutta se on myöskin yhteiskunnalta kannattava inves-
tointi. Jo hallitusneuvotteluissa sovittiin merkittävästä panostuksesta omaishoitoon, eli
omaishoitajien ja perhehoitajien vapaajärjestelmän kehittämiseen on varattu 75 miljoonaa
euroa vuosittain.
2



Pöytäkirjan asiakohta PTK 57/2016 vp
Tässä lakiesityksessä todellakin lisätään omaishoitajien oikeutta vapaaseen ja omaishoi-
tajille järjestetään valmennusta ja täydennyskoulutusta sekä hyvinvointi- ja terveystarkas-
tuksia tarvittaessa, näin lukee lakiesityksessä. Ja erittäin tärkeä on tuo muutos, jolla vah-
vistetaan niiden henkilöiden oikeutta vapaaseen, jotka toimivat käytännössä omaishoitaji-
na ilman, että siitä on tehty omaishoitosopimus.

Tämä on todellakin tärkeä esitys, ja näillä kaikilla ehdotuksilla parannetaan hoitajien
jaksamista ja edellytyksiä huolehtia entistä paremmin hoidettavastaan, eli tämä esitys pa-
rantaa perheiden arkea ja omaishoidon laatua. Tällä hetkellä noin 15 prosenttia omaishoi-
tajista ei ollenkaan käytä vapaapäiviään. Tietysti tilastointi on vielä epätarkkaa, mutta
nämä luvut ainakin itselleni olen saanut, ja me tässä salissa olevat tiedämme, että tämän
esityksen tärkeä osa on se, että tuodaan joustavuutta vapaiden käyttöön. Omaishoitajat ovat
toivoneet, että vapaapäivää voi käyttää myöskin vähemmän kuin vuorokauden eli pienissä
pätkissä, eli sen vapaan käytön on oltava joustavaa niin, että se palvelee sitten hoitajan ja
hoidettavan, tämän kokonaisuuden, tarvetta.

Tämän lakiesityksen mukaan kunnalla on velvollisuus järjestää omaishoitajille tarvit-
taessa valmennusta ja koulutusta. Tämän valmennuksen ja koulutuksen antajina ovat ol-
leet perinteisesti järjestöt, ja on tärkeää, että tämä järjestökokonaisuus — mitä tämä mer-
kitsee, kun tämä lakiin kirjataan, mitä tämä merkitsee järjestöille — käydään tarkkaan so-
siaali- ja terveysvaliokunnassa läpi, ja myöskin se, mitä nämä terveystarkastukset merkit-
sevät, kun tämä on kirjattu nyt tietenkin ensimmäistä kertaa lainsäädäntöön. Tästä on ollut
kuntaohje aikaisemmin. Toivottavasti tämä vahvistaa sitten kunnissa sitä, että omaishoita-
jille tehdään näitä ennalta ehkäiseviä terveys- ja hyvinvointitarkastuksia. Ainakin omassa
kotikaupungissani nämä ovat olleet tähän mennessä sähköisiä, omahoitoa tukevia tarkas-
tuksia, ja toivon, että saamme sitten vauhtiin sen, että myöskin ihminen kohtaisi omaishoi-
tajan. Toivottavasti tuleva sote-uudistuskin vahvistaa perusterveydenhuoltoa, että
omaishoitajat ja -hoidettavat pääsevät ajoissa hoitoon.

Arvoisa puhemies! Totean taloudellisista vaikutuksista, että tämän esityksen tarkoitus
on tukea palvelurakenneuudistusta ja myöskin muutosta kotihoitopainotteisemmaksi koko
palvelurakenteessa ja parantaa hoidon laatua. Sillä, että me tuemme omaishoitajien jaksa-
mista, voimme myöhentää muun kodin ulkopuolisen hoidon tarvetta ja sitä kautta pienen-
tää myöskin kuntien kustannuksia merkittävästi. Tämän valmistelun yhteydessä on arvioi-
tu, että lisääntyvä omais- ja perhehoito vähentäisi kuntien kustannuksia vuoteen 2020 men-
nessä noin 220 miljoonaa euroa. Nämä ovat tietenkin arvioita, mutta suunta on oikea, kos-
ka olemme vielä jäljessä siitä tavoitteesta, mitä meillä olisi omaishoitajien määrä suoma-
laisessa yhteiskunnassa.

Haluan todeta näiden ruusujen lisäksi hieman risuja. Totean todellakin, että hallitusneu-
votteluissa totesimme, että tämän tavoitteena on kehittää kaikenikäisten omaishoitoa, mut-
ta tästä lakiesityksestä puuttuu nyt lapsivaikutusten arviointi, ja pidän sitä harmillisena sen
takia, että hallitus on erityisesti luvannut tässä lapsivaikutusten arvioinnissa edetä, ja nämä
vaikutusarvioinnit puuttuvat niin tästä omaishoidon tuki -lakipaketista kuin tästä perhehoi-
dostakin, ja haluan todeta, että niin perhehoidossa kuin omaishoidon piirissäkin on paljon
eri-ikäisiä, tarpeiltaan erilaisia lapsia, joiden oikeuksiin ja hyvinvointiin nyt ehdotetaan
muutoksia, ja niihin näillä on merkittävä vaikutus.

Totean vielä lopuksi, kun tässä puhutaan esimerkiksi omaishoidettavan vanhemman lo-
mista, että on kysymys tilanteesta, jossa lapsi on erossa vanhemmastaan, ja tämä on erityi-
sesti semmoinen seikka, mitä YK:n lapsen oikeuksien komitea on todennut, että siinä ti-
3



Pöytäkirjan asiakohta PTK 57/2016 vp
lanteessa pitäisi arvioida nämä lapsivaikutukset. Ja totean vielä, että pääministeri Sipilän
hallituksen strategisessa ohjelmassa olemme todenneet, että Ratkaisujen Suomi -ohjelmas-
sa on todettu, että käyttöön otetaan lapsi- ja perhevaikutusten arviointi, ja mielestäni tämä
lakipaketti jos mikä olisi ollut sellainen, että nämä vaikutukset olisi pitänyt arvioida. Mutta
me palaamme tähän valiokuntatyössä.

18.53 Anne Louhelainen ps: Arvoisa puhemies! Suomalaiset ovat Euroopan ahkerimpia
omaishoitajia. Kansallisen omaishoidon kehittämisohjelman mukaan jopa 1,25 miljoonaa
ihmistä hoitaa omaista tai läheistään. Näin toteaa Kelan tutkija Sari Kehusmaa väitöskir-
jassaan. Hallitusohjelman tavoitteena on kehittää kaikenikäisten omaishoitoa ja erityisesti
iäkkäiden perhehoitoa. Omaishoidon järjestämisestä laaditaan kunnan ja hoitajan välinen
toimeksiantosopimus, johon liitetään hoito- ja palvelusuunnitelma. Omaishoidon tuki on
kokonaisuus, joka muodostuu hoidettavalle annettavista tarvittavista palveluista sekä hoi-
tajalle annettavasta hoitopalkkiosta, vapaasta ja omaishoitoa tukevista palveluista.

Arvoisa puhemies! Työelämässä noudatetaan erilaisia työehtosopimuksia, joissa määri-
tellään muun muassa erilaisten taukojen pituus tai maksimiviikkotyömäärä. Omaishoito-
työ on usein 24/7-työtä ilman lakisääteisiä kahvi- tai ruokataukoja. Omaishoitajalla ei
myöskään ole väsymystä mittaavia ajopiirtureita, jotka määrittäisivät lepotaukojen pitä-
mistä. Lepotauot pidetään silloin, kun ne sattuvat hoidettavan päivärytmiin sopimaan.
Omaishoitaja ei välttämättä edes huomaa omaa loppuunpalamistaan, sillä usein omaishoi-
dettavan tarpeet ovat etusijalla. Omaishoitajan sosiaaliset suhteet voivat myös supistua, ja
hän voi helposti syrjäytyä muusta yhteiskunnasta. Eräs vanhempi rouva totesi minulle ker-
ran olevansa vankina omassa kodissaan, hoidettava aviopuoliso kun ei halunnut vaimonsa
juuri käyvän kodin ulkopuolella.

Jotta omaishoitajan uupumista ja syrjäytymistä voitaisiin ennalta ehkäistä, lisättäisiin
käsittelyssä olevan esityksen mukaan lakiin kunnille velvollisuus järjestää omaishoitajalle
tarvittaessa valmennusta ja koulutusta sekä hyvinvointi- ja terveystarkastuksia. Tämä on
erittäin kannatettava uudistus. Uudistuksella viedään eteenpäin sekä Kansallisen omaishoi-
don kehittämisohjelmaa KOHOa että asteittain perhehoidon lainsäädännön kehittämistyö-
ryhmän esityksiä. Omaishoidon ja perhehoidon kehittämiseen on hallitusohjelmassa varat-
tu lisämäärärahaa, jonka suuruus on erittäin merkittävä.

Arvoisa puhemies! Nyt käsitellään lakia, jolla omaishoitajien oikeutta vapaaseen laajen-
nettaisiin siten, että kaikilla omaishoitosopimuksen tehneillä omaishoitajilla olisi oikeus
pitää vapaata vähintään kaksi vuorokautta kalenterikuukautta kohti. Omaishoitajilla, jotka
ovat sidottuja hoitoon yhtäjaksoisesti tai vähäisin keskeytyksin ympärivuorokautisesti tai
jatkuvasti päivittäin, olisi oikeus vapaaseen jatkossakin vähintään kolme vuorokautta ka-
lenterikuukautta kohti. THL:n selvityksen mukaan kuitenkin noin puolet vapaaseen oikeu-
tetuista omaishoitajista jätti lakisääteiset vapaansa pitämättä. Kuntien viranhaltijat ovat ar-
vioineet, että 45 prosenttia omaishoitajista kieltäytyi vapaista, koska he eivät halunneet jät-
tää hoidettavaa muiden hoitoon. Vapaan laajentaminen kaikkia sopimuksen tehneitä
omaishoitajia koskevaksi on perusteltua omaishoitajien jaksamisen kannalta. Uudistus pa-
rantaisi muun muassa sellaisten kokoaikatyössä käyvien omaishoitajien asemaa, joiden
hoito on muulloin kuin omaishoitajan työaikana omaishoitajan vastuulla. Tämä parantaisi
omaishoidon ja ansiotyössä käynnin yhteensovittamismahdollisuuksia. Kunta ja omaishoi-
taja voisivat sopia, että omaishoitaja pitää vapaansa useampana alle vuorokauden pituise-
na jaksona. Esityksessä ehdotetaan muutettavaksi myös sosiaalihuoltolakia. Lakiin ehdo-
4



Pöytäkirjan asiakohta PTK 57/2016 vp
tetaan lisättäväksi omaistaan tai läheistään hoitavan henkilön vapaita koskevaa sääntelyä:
miten kunta voisi järjestää vapaata omaistaan tai läheistään hoitaville henkilöille, jotka
täyttävät omaishoidon tuen edellytykset mutta eivät ole tehneet omaishoitosopimusta.

Arvoisa puhemies! Kesälomia pidetään jo, ja monet odottavat oman lomansa alkamista.
Yli 250 000 hoitosuhdetta kuuluu omaishoidon ja ansiotyön yhteensovittamisen piiriin.
Työkaveri voi lomalle jäädessään hehkuttaa oman lomansa rentouttavaa vaikutusta, mutta
kun sekä ansiotyötä että omaishoitotyötä tekevä jää ansiotyöhön kuuluvalle lakisääteiselle
lomalle, omaishoitotyö jatkuu normaaliin tapaan. Omaishoitotyö tarkoittaa vastuuta omas-
ta omaisesta tai läheisestä. Se on aina mielessä. Omaishoitosuhteessa ei oteta lomaa.

18.58 Anneli Kiljunen sd: Arvoisa rouva puhemies! Haluan heti aluksi todeta, että on
hienoa, että hallitus panostaa nyt voimakkaasti omaishoitoon. Hallitus antaa vihdoin edus-
kunnalle hallitusohjelmassaan luvatun esityksen omaishoitolain muuttamisesta. Hallitus
keskittyy lähinnä omaishoitajien vapaapäivien kehittämiseen: esityksessä turvataan kaikil-
le omaishoitajasopimuksen tehneille oikeus vähintään kahteen vapaapäivään kuukaudes-
sa. Jos omaishoito on yhtäjaksoista ja sitovaa, oikeus olisi jatkossakin kolme päivää kuus-
sa. Kuntien täytyy järjestää vapaiden aikainen sijaishoito, ja lisäksi niitä velvoitetaan jär-
jestämään omaishoitajille tarvittaessa valmennusta, koulutusta ja terveystarkastuksia.
Tämä kaikki on erittäin hyvää.

THL:n selvityksen mukaan noin puolet omaishoitajista jätti lakisääteiset vapaat käyttä-
mättä. Tähän on monta syytä, esimerkiksi: Hoidettava kieltäytyy sijaisjärjestelyistä.
Omaishoitajat itse eivät halunneet käyttää niitä. Omaishoitajat ovat ilmaisseet, etteivät ol-
leet tyytyväisiä kunnan tarjoamiin sijaishoitopaikkoihin. Osa omaishoitoperheistä olisi ha-
lunnut, että hoitaja olisi tullut kotiin. Kokemukset vapaapäivistä ovat olleet kielteisiä. Kun-
nat ovat tarjonneet palveluseteleitä, jotka ovat kattaneet vain osan vapaapäivistä aiheutu-
neista kuluista. Omaishoito on koettu omaksi velvollisuudeksi. Erilaisia syitä ja tarinoita
löytyy monia.

Mielestäni on tärkeää, että mahdollisimman moni omaishoitaja käyttäisi vapaapäiviä.
Tämä tukisi hänen hyvinvointiaan ja jaksamistaan. Tästä syystä toivon vahvasti, että kun-
nat lähtevät nyt kehittämään erilaisia sijaishoitomuotoja nimenomaan asiakkaiden,
omaishoitajien ja hoidettavien, tarpeista. Kyse on myös luottamuksesta, siitä, että sekä hoi-
dettava että omaishoitaja voivat luottaa, että vapaapäivien aikana hoidettavan tilanne si-
jaishoitopaikassa tai kotona olisi riittävän hyvä. Tärkeää on myös se, että hoidettava viih-
tyy sijaishoitopaikassa. Kyse ei saa olla säilytyspaikasta, jonne hoidettava menee siksi ai-
kaa, että omaishoitaja voi vähän hengähtää ja kerätä voimia. 

Meidän tulee kehittää sijaishoitoa sisällöllisesti siten, että se vahvistaa myös hoidetta-
van hyvinvointia ja kuntoisuutta. Sijaishoidon on oltava yksilöllistä, suunnitelmallista ja
pitkäjänteistä. Se voi olla kodin ulkopuolella tarjottua sijaishoitoa tai se voi olla kotiin vie-
tävää hoitoa. Hyvin hoidettu sijaishoito voi tarjota myös kriisihoitoa, jos omaishoitaja sai-
rastuu eikä kykene huolehtimaan hoidettavastaan. Tämä tarkoittaa myös sitä, että sijaishoi-
dossa on huomioitava yksilöllisyys, omaishoitoperheen päivittäinen arki sekä rytmitykset
ja toimintakäytännöt. Jos totuttua arkea lähdetään muuttamaan, omaishoitoperheet koke-
vat, että vapaapäivien jälkeen arki vaikeutuu, minkä takia ei jatkossa haluta käyttää lain an-
tamia vapaapäiviä. Parhaimmillaan omaishoitovapaat tukevat omaishoitoa kokonaisuute-
na, niin hoidettavan kuin myös omaishoitajan. Tämä on meidän yhteinen tavoite.
5



Pöytäkirjan asiakohta PTK 57/2016 vp
Arvoisa puhemies! Olen myös tyytyväinen siihen, että hallitus huomioi niitä omaishoi-
tajia, jotka eivät ole tehneet sopimuksia kunnan kanssa. Omaishoito saattaa olla erittäin si-
tovaa ja vaativaa, mutta erinäisistä syistä sopimusta kunnan kanssa ei ole. Näissä tilanteis-
sa vapaiden myöntämisen kriteerien tulee olla selkeitä, niin että kunnat myös käyttävät tätä
sosiaalihuoltolain antamaa oikeutta. Myönteistä on myös, että vapaapäivien asiakasmaksu
perustuu vastaaviin seikkoihin kuin sopimusta tehneiden.

Arvoisa puhemies! Myönteistä on myös, että esityksessä kiinnitetään erityistä huomiota
omaishoitajien hyvinvointi- ja terveystarkastuksiin. Tämä ei saa olla vain tekninen seuran-
ta. Kyse on ennalta ehkäisevistä toimista. Jos omaishoitaja tarvitsee jaksamisen ja hyvin-
voinnin tueksi kuntoutusta tai vapaa-aikaa esimerkiksi liikkumiseen, omaan harrastukseen
sekä oman kuntoisuuden ylläpitämiseen, tulee tämä hänelle turvata vapaapäivien lisäksi.
On tärkeää, että me huolehdimme omaishoitajien jaksamisesta ja oikeudesta myös omaan
elämään. Sopimusomaishoito on lähes aina hyvin sitovaa. Omaishoitajat eristäytyvät her-
kästi kotiin, he kokevat itsensä yksinäisiksi ja sitä kautta masentuvat myös herkästi. Tutki-
musten perusteella omaishoitajien kuntoisuus ja terveydentila on keskimääräisesti heikom-
pi kuin muun väestön. Tästä syystä tähän on kiinnitettävä erityistä huomiota.

Arvoisa puhemies! Myönteistä on myös, että omaishoitajien valmennukseen ja koulu-
tukseen kiinnitetään huomiota. Omaishoito voi tulla aivan yllättäin tai pikkuhiljaa. Siihen
ei olla välttämättä valmistauduttu. Koko elämä voi muuttua aivan hetkessä esimerkiksi lii-
kenneonnettomuuden, vammautumisen, vammaisen lapsen syntymän tai yllättävän vai-
kean sairauden myötä. Toisaalta ikääntymisen myötä ilmenee monia vakavia sairauksia,
kuten muistisairauksia, joissa sairauden ymmärtäminen helpottaa arjesta selviytymistä.
Näihin valmennus ja koulutus ovat erittäin hyviä tukitoimia omaishoitajalle ja hänen per-
heelleen. Meillä on hyviä kokemuksia Omaishoitajat ja läheiset -liiton järjestämistä val-
mennuksista. Niitä järjestetään tällä hetkellä jo useilla paikkakunnilla yhteistyössä kuntien
kanssa. Palautteet ovat erittäin hyviä.

Arvoisa puhemies! Kuten olen todennut, lainsäädäntöesityksessä on paljon hyvää. Pa-
laan seuraavassa puheenvuorossani sitten näihin kriittisimpiin kohtiin. — Kiitos.

19.04 Petri Honkonen kesk: Arvoisa rouva puhemies! Tämä hallituksen esitys todella
ansaitsee suuret kiitokset. Pidän omaishoitajien tuen parantamista yhtenä tämän hallituk-
sen keskeisimmistä sosiaalipoliittisista hankkeista. Omaishoitajat tekevät erittäin arvokas-
ta, pyyteetöntä työtä. Omassa lähipiirissäni olen tämän nähnyt. Tämä työ kyllä ansaitsee
meidän kaikkien vilpittömän arvostuksen. Täytyy muistaa, että omaishoidolla on merkit-
tävä arvo myös kansantaloudelle, jos sellainen halutaan nähdä. Tällä hallituksen esityksel-
lä ja myöskin sitten lisätalousarviossa tulevalla määrärahalla osoitamme arvostavamme
tätä kodeissa tehtävää tärkeää hoivatyötä ja sen tekijöitä ja tuemme myöskin omaishoita-
jien jaksamista. Vähimmäispalkkion nostaminen ja kahden vapaapäivän takaaminen kai-
kille omaishoitajille on äärimmäisen tärkeä ele tässä tilanteessa.

Arvoisa rouva puhemies! Tutkimusten mukaan varsinaista omaishoitajan tukea saavien,
tätä työtä tekevien, lisäksi on myös epävirallista omaishoitoa. Tällainen naapurien, ystä-
vien tai lähiomaisten satunnainenkin apu on nähtävä mielestäni myös eräänlaisena
omaishoitona, joka edistää hoivan ja avun tarpeessa olevan kotona selviytymistä ja hyvin-
vointia. Tälläkin on todennäköisesti merkittäviä kansantaloudellisia vaikutuksia näiden
hyvinvointivaikutusten lisäksi. Sekin myös ansaitsee oman huomionsa nyt tässä keskuste-
lussa, mitä tämän hallituksen esityksen myötä käydään. 
6



Pöytäkirjan asiakohta PTK 57/2016 vp
19.06 Niilo Keränen kesk: Arvoisa puhemies! Omaishoidon tuesta annettu laki tuli voi-
maan vasta vuoden 2006 alusta, siis kymmenen vuotta sitten. Omaishoitoa oli toki tapah-
tunut jo kauan sitä ennen, ja käytäntö eri kunnissa oli hyvinkin kirjavaa. Ja jos tarpeeksi
kauas historiassa mennään, ikäihmiset ja vammaiset on ihan luontevasti hoidettu kodeissa
ja perheissä.

Puhemies! Nyt omaishoitolakia ja myös seuraavana lista-asiana olevaa perhehoitolakia
korjataan sen vuoksi, että ikääntyneitä ja vammaisia voitaisiin hoitaa entistä paremmin ko-
tona tai kodinomaisissa olosuhteissa. Nykyisin ikääntyneitä ihmisiä on pitkäaikaisessa lai-
toshoidossa terveyskeskuksissa ja vanhainkodeissa 13 500 ja erilaisissa palveluasunnoissa
noin 36 000, ja omaishoidon tuella hoidetaan runsaat 40 000. Tämän lisäksi omaishoidos-
sa on arviolta 20 000 sellaista ihmistä, joiden hoidosta ei ole omaishoitosopimusta kunnan
kanssa.

Tiedämme, että toisinaan sairaan ja ikääntyneen ihmisen hoito on hyvin vaativaa. Vaa-
tivaa on myös fyysisesti terveemmän mutta muistisairautta sairastavan ihmisen hoito. Lai-
toshoidossa tai palveluasumisessa esimerkiksi vuoteeseen hoitamisessa yksi auttaja ei rii-
tä, kun vaihdetaan potilaan tai vuoteen vaatteita. Toisaalta monet omaistaan hoitavat teke-
vät tätä työtä sitten yksin, ja työvuoro ei pääty säännöllisesti kello 16.

Puhemies! Tämä omaishoitolain muutos pyrkii parantamaan nimenomaan omaishoita-
jan jaksamista. Keskeisenä on omaishoitajan vapaapäiväjärjestelmän kehittäminen. Lisäk-
si lakiin nostetaan myös omaishoitajien valmennus, koulutus sekä terveydenhuolto joilta-
kin osin. Omaishoitajat eivät kuulu työterveyshuollon piiriin. Omaishoitoon myös satsa-
taan vuodesta 2018 alkaen 95 miljoonaa euroa vuodessa. Lakiehdotuksessa tehdään mah-
dolliseksi, että kunta voisi järjestää omaishoitajan tapaan vapaapäiviä myös niille, jotka
hoitavat päivittäin omaistaan ilman sopimusta. Sosiaalihuoltolakiin tätä tarkoitusta varten
tehtävä muutos ei kuitenkaan tee näiden vapaapäivien järjestämistä pakolliseksi. Se on kyl-
lä edelleenkin puute, vaikka kokonaisuudessaan nämä lakiehdotukset ovat iso ja erinomai-
nen muutos.

Puhemies! Toisaalta on hyvä muistaa, että tämä omaishoitolain muutos on osa hallituk-
sen kärkihanketta, joka on nimeltään niinkin hieno kuin "Kehitetään ikäihmisten kotihoi-
toa ja vahvistetaan kaikenikäisten omaishoitoa". Siksi toivon, että jatkossa edelleenkin py-
ritään omaishoitoa korjaamaan. Tässä lakiuudistuksessa ei esimerkiksi ole ollut mahdollis-
ta tehdä korjauksia omaishoitopalkkioihin, jotka ovat nykyisin sitä luokkaa, että hoitajalle
on todella suuri uhraus esimerkiksi keskeyttää työuransa joksikin epämääräiseksi ajaksi.

Arvoisa puhemies! Toivon, että hallituksen kärkihanketta jatkettaessa panostetaan myös
siihen, että omaishoidon kriteerejä ja eritasoista hoitoa tarvitsevien palkkiotasoja tarkastel-
laan ja pyritään samaan ne tasapuolisiksi koko maassa. Niin ikään vapaapäivien sijaistuk-
sia tulee kehittää jo tämän lain voimaantulon jälkeen niin, että vammaista tai ikääntynyttä
ei tarvitse sijaistuksen takia siirtää laitokseen.

19.11 Kristiina Salonen sd: Arvoisa puhemies! Ryhtyminen omaishoitajaksi merkitsee
monelle hyppyä tuntemattomaan. Omaishoitajuus tuo uudenlaisen roolin, jossa läheisen
lääkitseminen ja hoitotoimenpiteet tulevat osaksi arkea kuten alan ammattilaisilla. Muisti-
sairaan omaisen hoitajalle arjen haasteet tarkoittavat ehkä kokonaan uudenlaisen ajattelun
opettelemista. Kun tuttu ihminen ei käyttäydykään enää samalla tavalla kuin ennen, se vaa-
tii totuttelua kaikilta läheisiltä ja erityisen paljon omaishoitajalta. Joillekin ihmisille tämä
7



Pöytäkirjan asiakohta PTK 57/2016 vp
sopii luonnostaan, ja he sopeutuvat uuteen tilanteeseen luontevasti. Toiset taas kokevat sen
vaikeaksi ja raskaaksi.

Suomessa on viime vuosina vannottu kovasti omaishoitajuuden nimeen. Valitettavasti
kuitenkin syy siihen on yleensä säästöt. Tiedämme, että vanhusten määrä kasvaa ja hoidon
tarve kasvaa, ja omaishoitajuus on ikään kuin haluttu löytää ja ajatella tällaisena edullisena
vaihtoehtona vastata näihin tarpeisiin. On sanottava, että meidän tulee pohtia, miten paljon
omaishoitoa voidaan kasvattaa tai miten paljon omaishoitoa voidaan tavoitella, että
omaishoito olisi vielä hoidettavalle itselleen mutta myös omaishoitajille elämän arvoista
elämää.

Tässä esityksessä uudistukset ovat kannatettavia, sillä kaikki parannukset omaishoita-
jien arkeen ovat tervetulleita, mutta joskus realismi on kuitenkin hieman erilainen kuin
mitä me poliitikot esimerkiksi juhlapuheissamme todistamme. On muistettava, että tällä
hetkellä moni omaishoitaja on hyvin iäkäs. Me puhumme esimerkiksi paljon hyvinvointi-
ja terveystarkastuksista, ja nehän ovat positiivinen asia, koska niiden kautta voidaan tart-
tua ongelmiin. Käytännössä kuitenkin palaute omaishoitajilta näistä terveystarkastuksista
on ollut esimerkiksi se, että kysymykset seksuaalisuudesta on täysin väsyneen, iäkkään
omaishoitajan kohdalla koettu jopa loukkaaviksi. Siksi meidän tuleekin ymmärtää, että se
arkitodellisuus on usein aivan jotain muuta kuin mitä me haluamme katsoa kokonaisuute-
na, kun puhutaan vaikka hyvinvoinnista. Omaishoitajalle paljon tärkeämpää on saada no-
peasti apua silloin, kun käsi on kipeä vaikka jatkuvista nostoista tai oma mieli on niin
maassa ja on niin väsynyt olo, että olo on jatkuvasti itkuinen ja joka päivä tuntuu olevan
vain yhtä selviytymistä. Näihin pitäisi pystyä puuttumaan, näitä pitäisi pystyä auttamaan,
kun me puhumme vaikka terveys- ja hyvinvointitarkastuksista. Nopeaa apua oikeisiin tar-
peisiin, joita omaishoitajat kokevat.

No, sitten tämä omaishoitajan vapaapäivä, joka on todella tärkeä asia. On tärkeää, että
mekin siitä puhumme ja teemme töitä sen eteen, mutta usein, valitettavan usein, palaute
omaishoitajalta on kuitenkin se, että vapaapäivän pitäminen saa aikaan perheessä sellaisen
kaaoksen, että omaishoitaja ikään kuin itseään säästääkseen jättää käyttämättä tämän va-
paansa. Meidän tuleekin miettiä, miten me pystymme luomaan sellaisen pysyvän ja turval-
lisen sijaistusmallin, joka käytännössä vastaisi näiden omaishoitajien tarpeeseen. Esimer-
kiksi se, että yksi ja sama hoitaja voisi toimia sijaisena, tuo turvaa, tai se, että on aina sama
hoitopaikka, mihin sitten omaishoitaja voi hoidettavansa viedä, voisi jollain tavalla auttaa
heidän arkeaan. Meidän on kuitenkin nähtävä näiden ylätason käsitteiden taakse, mitä ne
arjessa tarkoittavat, ja pyrkiä löytämään niihinkin vastaukset.

Arvoisa puhemies! Olen ajatellut, että hoivatyötä vanhustenhuollossa tehneenä minä
tunnen omaishoitajan arjen. Tiedän kyllä, millaista on huolehtia lääkkeistä, seurata tervey-
dentilan muutoksia tai avustaa aamutoimissa. Keskustelut omaishoitajien kanssa ovat saa-
neet minut ymmärtämään, että omaishoitajuus on paljon muutakin kuin hoivassa avusta-
mista. Monelle se on työtä 24 tuntia vuorokaudessa 7 päivänä viikossa. Se on katkonaisia
yöunia, jatkuvaa huolta ja riittämättömyyden tunnetta. Se on yksinäisinä iltoina vastuun-
kantoa ja huolenpitoa sairauden edetessä. Liian moni omaishoitaja asettaa aina hoidetta-
van tarpeet omiensa edelle jopa oman jaksamisensa kustannuksella. Ja kuitenkin samalla
omaishoitajuus on rakkaudenosoitusta, yhteisiä hellyyden ja ilon hetkiä arjen keskellä sekä
inhimillistä hoivaa omassa kodissa. Toisinkaan ei omaishoitaja haluaisi valita. Nyt tiedän,
että vaikka tunnen hoitotyön arjen, en voi sanoa tietäväni, mitä omaishoitajuus on. Sen to-
dellisuuden tietävät vain omaishoitajat.
8



Pöytäkirjan asiakohta PTK 57/2016 vp
19.16 Ulla Parviainen kesk: Arvoisa rouva puhemies! Omassa kotikaupungissani Kuusa-
mossa on mietitty keinoja, kuinka tehdä omaishoidosta houkutteleva. Onko raha vai onko
joku muu tekijä, esimerkiksi omaishoitajan saamat palvelut houkutteleva tekijä? Kuusa-
mon kaupunki päätti oman kokeilun nimissä syksyllä 2013 kaksinkertaistaa ympärivuoro-
kautista laitoshoitoa tarvitsevaa omaistaan hoitavien palkkion. Oman uuden luokituksen
mukaista palkkiota maksetaan tilanteessa, jossa työikäinen ja työkykyinen henkilö ottaa
hoitovastuun runsaasti hoivaa ja huolenpitoa tarvitsevasta henkilöstä ja hoitaja tekee tätä
hoivatyötä päätoimisesti tai ilman merkittäviä sivutehtäviä. Tämä ekstrahoitopalkkio on
tänä vuonna 1 525 euroa kuukaudessa. Ajatus oli siinä, että ihan aidosti tuki korvaisi lai-
toshoitoa ja antaisi hoitajalle aidon valinnanmahdollisuuden jäädä työstään hoitamaan lä-
heistään. Joitakin uusia sopimuksia tehtiin alkuvaiheessa, mutta näyttää siltä, että muu tu-
ki, esimerkiksi vapaapäivät ja toimiva sijaishoito ovat ratkaisevampia. Omaishoitajat itse-
kin toteavat hoidon olevan palvelua läheiselle ihmiselle.

Mielestäni on tärkeää tukea omaishoitajan jaksamista, ja tähän hallituksen esityksellä
tähdätäänkin.

19.18 Anne Louhelainen ps: Arvoisa puhemies! Omaishoidon tuesta annetussa laissa ei
ole säännöksiä omaishoitajien valmennuksesta, koulutuksesta tai omaishoitajien hyvin-
vointi- ja terveystarkastuksista. Omaishoitajan valmennuksessa on käytössä järjestöjen ke-
hittämiä toimintamalleja, joita kunnat käyttävät harkintansa mukaan. Kunta voi harkintan-
sa mukaan järjestää valmennuksen itse tai hankkia sen muilta toimijoilta, kuten järjestöil-
tä. Järjestöjen tekemää työtä ei voi liikaa korostaa. Esimerkiksi 25-vuotiaan Omaishoitajat
ja läheiset -liitto ry:n 70 paikallisyhdistystä tekevät äärimmäisen laadukasta työtä, jota on
rahoitettu pääosin Raha-automaattiyhdistyksen tuella ja myös joidenkin kuntien taloudel-
lisella tuella, esimerkkinä vaikkapa Lahden kaupunki, joka ansiokkaasti tekee yhteistyötä
maan kolmanneksi suurimman omaishoitoyhdistyksen Päijät-Hämeen Omaishoitajat ja
Läheiset ry:n kanssa.

Omaishoitotilanne voi tulla eteen yllättäen ja pyytämättä. Meistä kaikista voi tulla
omaishoitaja tai omaishoidettava. Tiedon, tuen tai neuvojen etsiminen ja saaminen on erit-
täin haasteellista. Valmennuksella ja lisäkoulutuksella on merkittävä vaikutus tämän
omaishoitotilanteen onnistumiseen. Omaishoitoyhdistysten tekemä työ omaishoitosuh-
teen eri vaiheissa on äärimmäisen tärkeää. Yhdistykset tukevat, ohjaavat ja neuvovat sel-
viytymään arjessa sekä tarjoavat omaishoitajille niin arvokkaita ja tärkeitä vertaistapaami-
sia.

Arvoisa puhemies! Omaishoitoa on kehitetty paljon juuri järjestöjen toimesta. Tämä
valmennus on siitä hyvä esimerkki. Jatkossa valmennus voi olla kunnan toteuttamaa tai os-
tettavaa tai puhtaasti järjestölähtöistä toimintaa. Toimintaa rahoitetaan usein Raha-auto-
maattiyhdistyksen taloudellisella tuella. Myytäviin palveluihin ei tällaista avustusta voi
kuitenkaan käyttää. Jos ja kun valmennuspalvelua ryhdyttäisiin myymään, se ei olisi enää
avustettavaa toimintaa.

Arvoisa puhemies! Jotta järjestöillä säilyisi jatkossakin mahdollisuus osallistua omais-
ja perhehoidon kärkihankkeisiin liittyviin kokeiluihin, tulee sosiaali- ja terveysvaliokun-
nan kiinnittää myös tähän asiaan huomiota.

19.20 Anneli Kiljunen sd: Arvoisa rouva puhemies! Yhdyn edustaja Louhelaisen kanssa
tähän järjestöjen roolin ja aseman merkitykseen. Omaishoitajat ja läheiset -liiton puheen-
9



Pöytäkirjan asiakohta PTK 57/2016 vp
johtajana tietenkin minulla on ollut suuri mahdollisuus ja kunnia seurata siellä paikallisyh-
distyksissä olevaa toimintaa ja sitten myös tätä valmennustyötä, jota siellä tehdään erittäin
ansiokkaasti nimenomaan Raha-automaattiyhdistyksen tuella. 

Arvoisa rouva puhemies! Jo edellisessä puheenvuorossani annoin kaiken tukeni halli-
tuksen esitykselle, ja se on siltä osin oikein hyvä. Valitettavasti hallituksen esitys ei kuiten-
kaan korjaa sitä omaishoitoon liittyvää perimmäistä ongelmaa, että omaishoitajat, hoidet-
tavat ja heidän perheensä ovat edelleen tämänkin lain jälkeen eriarvoisessa asemassa eri
puolella Suomea. Omaishoidon suurimpia ongelmia on, ettei omaishoitajilla ole lain sää-
tämää oikeusturvaa, minkä takia heitä kohdellaan hyvin eri lailla eri puolilla Suomea. Kos-
ka omaishoito on kuntien määrärahaperusteinen ja määrärahasidonnainen palvelu, kunnat
voivat itse määritellä, milloin ja millä kriteereillä he antavat omaishoitopalveluja hoidetta-
valle ja omaishoitajalle. Kunnat voivat itse määritellä, milloin he tekevät omaishoitosopi-
muksen omaishoitajan kanssa. Valitettavasti kunnat eivät varaa riittävästi määrärahaa
omaishoitoon. Kun määrärahat ovat kunnassa loppu, uusia omaishoitosopimuksia ei lop-
puvuodesta enää tehdä, omaishoitosopimuksia irtisanotaan ja palveluita heikennetään.
Omaishoitokriteerejä nostetaan kesken kauden, minkä seurauksena omaishoitosopimuk-
sen saaminen vaikeutuu. Kriteerien noston jälkeen kunnissa todetaan, että jokaiselle, joka
täyttää kunnassa määritellyt kriteerit, tehdään omaishoitosopimus. Näin tilanne saadaan
näyttämään paremmalta. Tämä on valitettavaa arkipäivää omaishoitajien arjessa Suomes-
sa. 

Omaishoitajat ja läheiset -liitto teki asiasta kantelun muutama vuosi sitten oikeusasia-
miehelle. Liitossa me emme hyväksyneet kuntien yksipuolisia sopimusten irtisanomisia,
palveluiden leikkauksia tai sitä, että kunnan kriteerien perusteella omaishoitajan kanssa,
jolla olisi ollut oikeus omaishoitosopimuksen tekemiseen, sitä ei tehty vaan kunta eväsi
sen, sillä määrärahat olivat loppu. Oikeusasiamiehen tulkinnan mukaan kunnat ovat toimi-
neet laillisesti oikein. Näin omaishoitajat ovat lainsuojattomia omaishoitolaista huolimat-
ta. Hän totesi, ettei nykyinen lainsäädäntö anna riittävää turvaa omaishoitajille ja heidän
perheilleen. Omaishoito perustuu kunnan harkintaan. Tästä syystä olen todella harmissani,
ettei hallitus jatkanut ministeri Huovisen käynnistämää uutta omaishoitolakia, jonka ta-
voitteena oli vahvistaa omaishoitajien oikeusturvaa, estää yksipuoliset sopimusten irtisa-
nomiset ja turvata tasa-arvoinen asema eri puolilla maata asuville omaishoitajille. 

Arvoisa puhemies! Omaishoitolain lisäksi omaishoitoperheiden hyvinvointiin vaikutta-
vat myös muut yhteiskunnalliset päätökset. Hallitus on nostanut sosiaali- ja terveyspalve-
lujen ja kuljetuspalvelujen asiakasmaksuja, jotka ovat osaltaan vaikeuttaneet omaishoito-
perheiden mahdollisuutta saada tarvittavat palvelut. Asiakasmaksukorotusten yhteydessä
olisi pitänyt uudistaa myös asiakasmaksukattojärjestelmä, johon olisi sisällytetty myös so-
siaalipalveluita, kotiin vietäviä palveluja, mikä olisi turvannut omaishoitoperheiden ja ko-
tiin vietävien palveluiden saatavuuden. Nyt moni omaishoitoperhe ei pysty hankkimaan
kaikkia tarvitsemiaan tukipalveluja, koska heillä ei ole siihen taloudellisesti mahdollisuut-
ta. 

Työelämän, työttömyyden ja omaishoidon yhteensovittaminen teettää valtavasti ongel-
mia omaishoitoperheissä. Tämä on asia, johon pitäisi paneutua vahvasti, sillä Suomen ta-
voitteena on työllisyyden ja työllisyysasteen parantaminen. Valitettavasti hallitus pikem-
minkin heikensi tilannetta heikentämällä muun muassa vuorotteluvapaan mahdollisuuk-
sia, joita käyttivät pääsääntöisesti keski-ikäiset naiset, joista suuri osa huolehti myös omis-
ta ikääntyneistä vanhemmistaan. Työssäkäynti ja omaishoito ovat myös hyvin kokonais-
10



Pöytäkirjan asiakohta PTK 57/2016 vp
kuormittavia, mikä tulisi tunnistaa ja huomioida niin työterveydenhuollossa kuin myös
omaishoitajien terveystarkastuksissa nyt jatkossa.

Arvoisa puhemies! Kansallisessa omaishoito-ohjelmassa hallituksen tavoitteena oli sel-
keyttää omaishoitajien asemaa, ja siinä esitettiin muun muassa: "Omaishoito ei olisi jatkos-
sa palvelu vaan yksi hoitomuoto muiden hoitomuotojen rinnalla. Tätä hoitotehtävää toteut-
taa toimeksiantosopimuksella määritelty omaishoitaja." Tavoitteena oli, että omaishoita-
jan asema vahvistuisi ja selkeytyisi. Nyt nämä KOHOn eli kansallisen omaishoito-ohjel-
man tavoitteet jäävät toistaiseksi toteutumatta. Toivottavasti tulevaisuudessa seuraavat
eduskunnat huomioivat tämän kansallisen ohjelman nykyistä paremmin. 

Arvoisa puhemies! Kuten olen todennut, hallituksen esitys on oikeansuuntainen mutta
riittämätön. Toivon, että hallitus ottaa vakavasti tämän kaikkein perimmäisen ongelman eli
sen, että omaishoitajat ovat tänä päivänä edelleen lainsuojattomia. Heillä ei ole riittävää
lain säätämää oikeusturvaa. Tähän hallituksen esitys ei valitettavasti paneudu lainkaan. 

19.26 Kristiina Salonen sd: Arvoisa puhemies! Edustaja Honkonen taisi jo lähteä, mutta
on kyllä todettava, että hyväntekeväisyys tai lähimmäisen apu ei ole omaishoitajuutta. Jos
kaupassa käydessään tuo naapurinkin maitopurkin ja leivän, siitä ei voi puhua vielä sama-
na päivänäkään, kun puhutaan omaishoitajuudesta. Toki tärkeää on lähimmäisen apu, yhä
tärkeämpää tässä yhteiskunnassa, mutta kun puhumme omaishoitajuudesta, puhumme pal-
jon enemmän hoitoa ja apua vaativista toimenpiteistä.

Me kaikki puhumme omaishoitajien puolesta. Olemme puhuneet jo vuosia, mutta teem-
me sen eteen hyvin hitaasti parannuksia. Valitettavasti tämä on todettava rehellisesti. Kan-
sallisen omaishoidon kehittämisohjelma oli ja on edelleen hyvä pohja omaishoidon kehit-
tämiselle. Sen vuoksi minunkin on todettava, että tässä hallituksen esityksessä olisi voitu
mennä vieläkin pidemmälle, jos omaishoitajien asemaa olisi kertaheitolla haluttu reilusti
parantaa. Toivon, että jatkossa kiinnitetään huomiota juuri näihin kohteisiin, joita edustaja
Kiljunenkin jo esille toi, kuten esimerkiksi omaishoidon muuttamiseen hoitomuodoksi,
yleensäkin omaishoitajien oikeuksien vahvistamiseen, mutta myöskin palkkion parantami-
seen. Myöskin hoitopalkkion verotuksen keventäminen on monelle omaishoitajalle erit-
täin tärkeä kysymys, ja sitten tietenkin kun hoitopalkkiota saa, niin nykyisen sosiaalitur-
van lisäksi pitäisi olla joustavampaa yhteensovittamista, niin että tuet eivät leikkaa toinen
toistaan ja siten sitten tietenkin aseta omaishoitajaa jopa entistä vaikeampaan asemaan.

19.29 Aila Paloniemi kesk: Arvoisa rouva puhemies! On tietenkin selvää, että ihan kaik-
kea omaishoidon vaativassa maailmassa ei pystytä yhdellä hallituskaudella parantamaan,
mutta kannattaa kuitenkin huomata, että nyt käsiteltävänä oleva omaishoidon ja perhehoi-
don kehittämiseen tähtäävä kokonaisuus on merkittävin sosiaalihuollon palvelujen uudis-
tus tällä hallituskaudella ja suuruusluokaltaan valtion vuosittainen panostus omaishoidon
ja perhehoidon kehittämiseen on suurempi kuin esimerkiksi edellisellä hallituskaudella
koko vanhuspalvelulain toimeenpanoon.

Haluaisin huomauttaa siitäkin, että ennen kaikkea hoitajien hyvinvoinnin tukeminen
tunnustaa ja tunnistaa sen merkityksen, joka sekä omaishoidolla että perhehoidolla on
koko palvelujärjestelmän kestävyyden ylläpitämisessä. Hoidon painopiste voidaan siirtää
kotona asumista tukeviin palveluihin vain, jos hoitajista pidetään riittävää huolta. Ja olen
huolissani niistä omaishoitajista, jotka eivät osaa pyytää itselleen palveluita. Heitäkin on,
11



Pöytäkirjan asiakohta PTK 57/2016 vp
ja heiltäkin me saamme puheluita. Kuntien pitää kertoa selvemmin tarjoamistaan palve-
luista.

19.30 Anne Louhelainen ps: Arvoisa puhemies! Tässä lakiesityksessä ei ole käsitelty
omaishoitopalkkion verotusta. Monille pienituloisille ikäihmisille omaishoidon tuki voi
olla ainoa tuki pienen eläkkeen lisäksi, ja moni kokee verotuksen omaishoitopalkkiosta
kohtuuttoman suureksi työn raskauteen nähden. Kuten edustaja Salonen ansiokkaasti tote-
si, tukien ei pitäisi leikata toinen toisiaan. Tiedän täältä Helsingin seudulta tapauksen, jos-
sa nuori opiskelijatyttö hoiti omaa äitiään omaishoitajana, ja omaishoidon palkkion saami-
nen leikkasi opintotukea, joka sittemmin perittiin takaisin. 

Arvoisa puhemies! Omaishoito ei ole palvelu, vaan se on hoitomuoto. Omaishoito pitää
nähdä laajempana yhteiskunnallisena toimintana ja omaishoitaja kumppanina yhteiskun-
nallisessa järjestelmässä.

19.31 Sari Sarkomaa kok: Arvoisa puhemies! Totean vielä: Kun elämme todella tiukko-
ja taloudellisia aikoja ja isoja leikkauksia on tehty, niin on kyllä sanottava, että tämä on
merkittävä lisäpanostus, lisäeuroja valtion talousarvioon, kun omaishoitoa ja perhehoitoa
kehitämme, ja pidän tätä erittäin hyvänä. Totean myöskin sen, jos joku tätä keskustelua
kuuntelee tai lukee näitä pöytäkirjoja, että kun tämän lain käsittely nyt alkaa, niin nämä
ovat tietenkin minimimääriä. Monissa kunnissa ilman muuta omaishoitajien vapaapäiviä
on enemmän, palkkioita maksetaan enemmän, eli kunnat nämä päätökset tekevät. Kun tääl-
lä on vahvaa tahtoa kehittää omaishoitoa, niin kyllä haluan sanoa myöskin edustajille, että
sitä voi tehdä omassa kunnassaan. 

Erityisen tärkeä havainto, jonka haluan sanoa, on — kun tammikuussa työskentelin van-
husten kotihoidossa ja kovin monta omaishoitajaa siellä kohtasin — että meidän täytyy
tehdä myöskin työtä sen eteen, että sitten kun hoito ei enää kotona riitä ja tarvitaan yhtei-
sökotia tai muuta hoitoa, sen pitää myöskin olla saatavilla. Eli tähän tarpeeseen pitää siellä
kunnissa myöskin meidän päätöksentekijöiden vastata ja hoitaa, että tämä asia on kunnos-
sa.

19.32 Anneli Kiljunen sd: Arvoisa puhemies! Täällä varmaan me kaikki olemme anta-
neet vahvan tuen tälle lainsäädäntöesitykselle, joka täällä on, mutta minun mielestäni on
hyvä, että me tuomme tämän laajan kysymyksen tästä omaishoitajuudesta, koska me emme
selviä ilman omaishoitajia, ja tulevaisuudessa, jos me emme vahvista omaishoitolainsää-
däntöä, sitä perimmäistä lainsäädäntöä, meillä voi olla se riski, että meillä eivät enää ihmi-
set halua toimia omaishoitajina. 

Meillä ikääntyvä ikäpolvi tänä päivänä vielä on vahvasti sitoutunut toisen ihmisen hoi-
tamiseen ja läheisensä hoitamiseen, mutta kun meillä tänä päivänäkin on tilanteita, joissa
tytär tai perhe asuu toisella paikkakunnalla ja sitten hoidettava asuu toisella paikkakunnal-
la, ja kun sitten pohditaan, mitenkä tulevaisuudessa tätä omaishoitajuutta tai etäomaishoi-
tajuutta hoidettaisiin, niin jos ei sitä työelämän ja omaishoidon yhteensovittamista talou-
dellisesti ja lainsäädännöllä vahvisteta, niin voi olla, että omaishoito ei saavuta niitä kaik-
kia tavoitteita — ei myöskään taloudellisia tavoitteita, rakennetavoitteita eikä palveluta-
voitteita — joihin ehkä sitten tulevaisuudessa meillä olisi mahdollisuus, jos me hoitaisim-
me tämän asian kunnolla. 
12



Pöytäkirjan asiakohta PTK 57/2016 vp
Tosiasia on myös valitettavasti se, että nyt kun kunnat ovat taloudellisesti vaikeassa ti-
lanteessa ja haetaan säästöjä, niin omaishoito kun ei ole lainsäädännöllisesti velvoittava
eikä pakollinen, säästöjä haetaan myös omaishoidosta, eikä näitä palkkioita kyllä koroteta,
vaan valitettavasti pääkaupunkiseudullakin muun muassa Vantaa on tässä viimeiseksi poh-
tinut sitä, että kaikki omaishoitosopimukset irtisanotaan ja käydään uudestaan läpi, ja sen
seurauksena osa sopimusomaishoitajista tippuu palveluiden piiristä pois, ja sitä kautta hei-
dän tilanteensa heikkenee. Näitä tapahtuu eri puolilla Suomea tällä hetkellä, mihinkä tie-
tysti meidän Omaishoitajat ja läheiset -liitto reagoi vahvasti, ja annamme sitten oman tu-
kemme paikallisille järjestöille, että he voisivat reagoida näihin.

19.34 Anne Louhelainen ps: Arvoisa puhemies! Pieni kommentti: Olen erittäin paljon
samaa mieltä edustaja Sarkomaan kanssa siitä, että kuntapäättäjillä on myös vahva valtuu-
tus tässä asiassa, että nämä asiat menisivät kunnissa niin kuin tämän hallituksen esityksen
ja rahoituksen osalta olisi tärkeää. Tämän lakimuutoksen on tarkoitus tulla voimaan 1. hei-
näkuuta tänä vuonna, ja voimaantulon jälkeen annetaan kuntainfo, eli kyllä kuntapäättäjil-
läkin on iso merkitys tässä asiassa, jotta nämä mahdolliset kehitysasiat saadaan omaishoi-
tajaa ja perhehoitajaa tyydyttävällä tavalla eteenpäin.

Keskustelu päättyi.

Asia lähetettiin sosiaali- ja terveysvaliokuntaan.
13


