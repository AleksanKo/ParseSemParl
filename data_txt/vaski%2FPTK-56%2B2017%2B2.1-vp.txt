















































DEM17.tmp.xml


Pöytäkirjan asiakohta PTK 56/2017 vp
Pöytäkirjan asiakohta 

PTK 56/2017 vp

Täysistunto

Torstai 18.5.2017 klo 16.00—18.30

2.1. Suullinen kysymys presidentti Koiviston elämäntyön merkityksestä (Antti Rinne sd)
Suullinen kysymys SKT 75/2017 vp

Suullinen kyselytunti

Puhemies Maria Lohela: Edustaja Rinne.

Keskustelu

16.01 Antti Rinne sd: Arvoisa puhemies! Suomalaista hyvinvointivaltiota rakennettaes-
sa aivan keskeinen tavoite on ollut tehdä Suomesta kansakunta, jossa ihmisen tausta ei vai-
kuta menestymisen mahdollisuuksiin, kansakunta, jossa heikompaa autetaan ja tuetaan py-
symään mukana. 

Viime perjantaina poisnukkuneen suuren valtiomiehen, presidentti Mauno Koiviston
elämänkaari vähävaraisen perheen lapsesta satamatöiden kautta filosofian tohtoriksi ja val-
takunnan huipulle on oiva esimerkki suomalaisen hyvinvointivaltion vahvuuksista. Koi-
viston poliittinen viisaus harkitsevasta politiikasta eli fundeerauksesta, määrätietoinen par-
lamentarismin vahvistaminen, suhtautuminen naapureihin sekä vakaa ulkopolitiikka EU-
jäsenyyksin ovat oppeja, joita meidän kaikkien on hyvä täällä pohtia. Arvoisa pääministe-
ri, miten te arvioitte presidentti Koiviston poliittista jälkeä suomalaisessa yhteiskunnassa?

16.02 Pääministeri Juha Sipilä (vastauspuheenvuoro):  Arvoisa puhemies! Ensinnäkin
uskon, että oma ja kaikkien meidän päällimmäinen ajatus presidentin poismennessä on
syvä kunnioitus hänen työtänsä kohtaan. Hän luotsasi Suomea 12 vuotta presidenttinä ja 5
vuotta pääministerinä läpi laman ja lopulta sitten Euroopan unionin jäsenyyden kynnyksel-
le. Myöskin se hänen henkilökohtainen tarinansa on hyvin suomalainen ja hyvin puhutte-
leva: puusepän pojasta hän opiskelee tohtoriksi saakka ja päätyy lopulta tasavallan presi-
dentiksi. Tästä unelmasta ja sen unelman säilymisestä ja mahdollisuuden säilymisestä jo-
kaiselle suomalaiselle tietenkin haluamme pitää kiinni. Mutta se on selvä, että nyt valtio-
neuvosto, tässä ja nyt, valmistautuu jättämään tasavallan presidentti Mauno Koivistolle ar-
vokkaat jäähyväiset.

Puhemies Maria Lohela:  Pyydän niitä edustajia, jotka haluavat esittää lisäkysymyksiä,
ilmoittautumaan.

16.03 Antti Rinne sd (vastauspuheenvuoro):  Arvoisa puhemies! Presidentti Koiviston
elämäntarinan keskeinen rakennuspuu henkilökohtaisten ominaisuuksien rinnalla oli mah-
dollisuus hankkia koulutusta. Ihmisten taustalähtökohdista riippumaton mahdollisuus kou-
luttautumiseen on suomalaisten ja Suomen menestyksen tärkein yksittäinen tekijä. Sivis-
 Tarkistettu
4.1



Pöytäkirjan asiakohta PTK 56/2017 vp
tys on sana, jonka sisältöön vaikuttavat lukuisat meidän täällä tekemät päätökset. Olen
mielessäni pohtinut, olemmeko nyt viime vuosina menneet oikeaan suuntaan suomalaisten
koulutusmahdollisuuksien parantamisessa. Ehkä meidän olisi hyvä täällä pysähtyä hetkek-
si pohtimaan, miten mahdollistamme tänään syntyvälle satamajätkälle tien kohti tohtorin-
hattua. Arvoisa pääministeri, miten te suhtaudutte koulutuksen tasa-arvoon ja sen edistä-
miseen osana Suomen satavuotista historiaa ja tulevaisuutta?

16.04 Pääministeri Juha Sipilä (vastauspuheenvuoro): Arvoisa puhemies! Se unelma pi-
tää, että jokainen suomalainen voi varallisuusasemaansa ja taustaansa katsomatta koulut-
tautua niin pitkälle kuin motivaatiota ja päätä riittää. Minä uskon, että kaikki tässä salissa
ovat valmiita tekemään töitä jatkuvasti sen eteen, vaikka me ja edellinen hallitus ja monet
meistä ovat joutuneet tekemään kipeitä päätöksiä, jotka ovat vaikuttaneet myöskin koulu-
tukseen. Se, mitä me olemme nyt tämän hallituksen toimesta tehneet, on se, että vuosi sit-
ten kehysriihessä päätimme, että koulutukseen ei tehdä enää uusia leikkauspäätöksiä. Päin-
vastoin, edellisessä kehysriihessä teimme uudelleensuuntaamista sen vähän liikkumava-
ran puitteissa, mitä meillä on. Tästä lupauksesta, että Suomessa on mahdollista kouluttau-
tua niin pitkälle kuin päätä ja motivaatiota riittää, me pidämme kiinni.

16.05 Lauri Ihalainen sd (vastauspuheenvuoro): Arvoisa puhemies! On arvokasta, että
otamme aikaa täällä eduskunnan istunnossa kunnioittaaksemme presidentti Koiviston mit-
tavaa elämäntyötä, työtä, joka pohjautuu kansalaisten vankkaan tukeen. Hän rakensi ihmi-
sille turvallisuudentunnetta yhteiskunnan murrosvaiheissa. Sen ohella, että hän työllään
vahvisti parlamentarismia, elämänmenoa, hän oli myös merkittävä sopimusyhteiskunnan
tekijä, kannattaja ja tukija. Minullakin oli noina vuosina mahdollisuus näistä asioista hä-
nen kanssaan keskustella ja fundeerata. Siksi olisi tärkeätä, että tätä sopimusyhteiskunnan
tuloksellista perintöä, jota hän tuki, ei rapauteta ja hukata vaan se nähdään kansakunnan tu-
levaisuuden selviämisessä tärkeäksi asiaksi myös tulevaisuudessa. Vastaako tämä näke-
mys myös hallituksen näkemystä?

16.06 Pääministeri Juha Sipilä (vastauspuheenvuoro):  Arvoisa puhemies! Presidentti
Koivisto oli monella tapaa ainutlaatuinen ihminen. Hänessä yhdistyi esimerkiksi talouden
ja ulkopolitiikan osaaminen yhtä aikaa ainutlaatuisella tavalla. Hän oli myöskin vahva so-
pimusyhteiskunnan kannattaja, ja se, mitä kerroitte, vastaa hyvin näkemystäni myöskin täl-
tä osalta hänen elämäntyöstään. Hän antoi meille mallin siitä, mitä suomalaisuus parhaim-
millaan voi olla.

16.07 Li Andersson vas (vastauspuheenvuoro): Arvoisa puhemies! Matkustin viime lau-
antaina bussilla Turun keskustan ulkopuolella sijaitsevaan tilaisuuteen ja koin mieleenpai-
nuvan hetken, kun toisilleen entuudestaan tuntemattomat turkulaiset linja-autossa yhdessä
muistivat Turun sataman jätkää eli presidentti Mauno Koivistoa. Juuri näin monet suoma-
laiset Koivistoa muistavatkin, hänen arvokkaan poliittisen perintönsä lisäksi myöskin Tu-
run sataman jätkänä, puusepän ja ompelijattaren poikana, joka väitteli tohtoriksi ja myö-
hemmin nousi Suomen tasavallan presidentiksi.

Mutta, arvoisa pääministeri Sipilä, tällainen sosiaalinen nousu ei ole mikään itsestään-
selvyys enää tämän päivän Suomessa. Korkeakoulutus on periytyvää, ja olemme saaneet
lukea siitä, kuinka suomalainen peruskoulukin on eriarvoistumassa. Arvoisa pääministeri,
2



Pöytäkirjan asiakohta PTK 56/2017 vp
mitä hallitus aikoo tehdä tämän eriarvoistumiskehityksen kääntämiseksi ja sen varmista-
miseksi, että jokainen suomalainen nuori myöskin jatkossa voi hankkia korkeakoulutusta
näin halutessaan?

16.08 Pääministeri Juha Sipilä (vastauspuheenvuoro):  Arvoisa rouva puhemies! Niin
kuin totesin, Koiviston elämänkaari on ainutlaatuinen juuri tässä mielessä: köyhästä laiva-
puusepän pojasta tohtoriksi ja tasavallan presidentiksi, Suomen Pankin pääjohtajaksi. Täs-
tä unelmasta haluamme pitää edelleenkin kiinni. Mutta nyt, hyvät kollegat, ehdottaisin kyl-
lä, että keskittyisimme siihen, että voisimme jättää presidentti Koivistolle yhdessä arvok-
kaat jäähyväiset. [Oikealta: Erittäin hyvä!]

16.08 Ilkka Kanerva kok (vastauspuheenvuoro): Arvoisa puhemies! Sen paremmin nau-
lan kantaan tämän asian luonne huomioon ottaen ei voi osua kuin mihin pääministeri juuri
äsken oman puheenvuoronsa päätti. Nostan hattua, herra pääministeri, teille tuosta kom-
mentista.

Satuin vain pyytämään puheenvuoron sen vuoksi, että tämä Koivistoon liittyvä arvostus
tulisi esitetyksi myös tältä puolen. Ei ole epäilyä siitä, etteikö kyseessä ole kaikilla mitta-
reilla suuri suomalainen, jonka keskeinen arvo Suomelle on myös siinä, että hän johdatti
tämän maan kylmästä sodasta uuteen vaiheeseen oikealla toimintalinjalla.

Olin kysymässä, herra pääministeri, teidän käsitystänne siitä, pitäisikö meidän samalla
päättäväisyydellä nyt toimia Euroopan unionissa kuin noina hetkinä, jolloin Suomen ase-
maa maailmankartalla merkittävällä tavalla ratkaistiin.

16.09 Pääministeri Juha Sipilä (vastauspuheenvuoro):  Arvoisa rouva puhemies! Kuten
totesin, presidentti Koivisto luotsasi Suomea yli monien vaikeiden olosuhteiden, kylmän
sodan, lama-ajan, kohti Euroopan unionia. Olen kysyjän, edustaja Kanervan, kanssa sa-
maa mieltä, että samaa päättäväisyyttä meidän pitää noudattaa nyt, kun puhutaan Euroo-
pan unionin tulevaisuudesta. Tässä vaikeassa turvallisuusympäristössä, missä me tällä het-
kellä elämme, me löydämme ja pystymme ammentamaan monia asioita esimerkiksi presi-
dentti Koiviston meille jättämästä perinnöstä.

Kysymyksen käsittely päättyi.
3


