















































DEME34E.tmp.xml


Pöytäkirjan asiakohta PTK 68/2019 vp
Pöytäkirjan asiakohta 

PTK 68/2019 vp

Täysistunto

Torstai 21.11.2019 klo 16.00—21.40

7. Hallituksen esitys eduskunnalle eräiden terveyden- ja sairaanhoidon henkilöstöryhmien 
sekä eläinlääkäreiden yhteisistä pohjoismaisista työmarkkinoista Pohjoismaiden välillä 
tehdyn sopimuksen muuttamisesta tehdyn sopimuksen hyväksymiseksi ja voimaansaatta-
miseksi sekä laeiksi terveydenhuollon ammattihenkilöistä annetun lain 3 §:n ja eläinlääkä-
rinammatin harjoittamisesta annetun lain 4 §:n muuttamisesta

Hallituksen esitys HE 65/2019 vp
Valiokunnan mietintö StVM 10/2019 vp

Ensimmäinen käsittely

Puhemies: Ensimmäiseen käsittelyyn esitellään päiväjärjestyksen 7. asia. Käsittelyn poh-
jana on sosiaali- ja terveysvaliokunnan mietintö StVM 10/2019 vp. Nyt päätetään lakieh-
dotusten sisällöstä. — Valiokunnan puheenjohtaja Vehviläinen, esittelypuheenvuoro, ol-
kaa hyvä.

Keskustelu

18.48 Anu Vehviläinen kesk (esittelypuheenvuoro): Arvoisa puhemies! Sosiaali- ja ter-
veysvaliokunnan mietintö 10/2019 käsittelee hallituksen esitystä, jossa esitetään, että edus-
kunta hyväksyisi Tanskan, Suomen, Islannin, Norjan ja Ruotsin välillä tehdyn terveyden-
ja sairaanhoidon henkilöstöryhmien sekä eläinlääkäreiden yhteisistä pohjoismaisista työ-
markkinoista tehdyn sopimuksen muuttamisesta tehdyn sopimuksen. Vuodesta 1993 voi-
massa ollut sopimus sisältää määräykset ammatinharjoittamisoikeuksien vastavuoroisesta
tunnustamisesta sekä valvontatietojen luovuttamisesta Pohjoismaiden välillä. Tavoitteena
on selkeyttää ammattipätevyyksien tunnustamisjärjestelmää niin, että sopimuksen päällek-
käisyys ammattipätevyyden tunnustamista koskevan ammattipätevyysdirektiivin kanssa
poistetaan. Muutossopimuksen mukaan sopimuksessa tarkoitettuihin ammatteihin sovelle-
taan ammattipätevyysdirektiivin tunnustamisjärjestelmää. Lisäksi sopimuksen soveltami-
salaa laajennetaan Pohjoismaiden kansalaisista EU- ja Eta-maiden kansalaisiin yhdenver-
taisen kohtelun varmistamiseksi. Eläinlääkärit poistuvat kokonaan sopimuksen soveltami-
salan piiristä. Muutossopimus sisältää myös valvontatietojen vaihtamista koskevia määrä-
yksiä.

Valiokunta toteaa, että ehdotetut muutokset Pohjoismaiden välillä tehtyyn sopimukseen
sekä terveydenhuollon ammattihenkilöistä annettuun lakiin ja eläinlääkäriammatin harjoit-
tamisesta annettuun lakiin selkeyttävät ammattipätevyyksien tunnustamiskäytäntöjä Poh-
joismaissa ja yhdenmukaistavat niitä ammattipätevyysdirektiivin menettelyiden kanssa.
Lisäksi muutokset ovat kannatettavia ammatinharjoittamisoikeutta Pohjoismaissa hake-
vien ammatinharjoittajien yhdenvertaisen ja tasapuolisen kohtelun näkökulmasta. Valio-
 Tarkistettu
4.0



Pöytäkirjan asiakohta PTK 68/2019 vp
kunta puoltaa muutossopimuksen hyväksymistä ja lakiehdotusten hyväksymistä muutta-
mattomina.

Sopimuksessa ammattipätevyysdirektiivin mukainen vastavuoroinen tunnustaminen
ulotetaan koskemaan myös Färsaaria ja Grönlantia niiden terveydenhuollon ammattien
osalta, joita koulutetaan kyseisillä itsehallintoalueilla. Näitä ammatteja ovat sairaanhoita-
ja, hoiva-avustaja ja lähihoitaja. Valiokunta kiinnittää huomiota siihen, että hoiva-avustaja
ei ole terveydenhuollon ammattihenkilöistä annetussa laissa tarkoitettu terveydenhuollon
ammattihenkilö. Suomen tutkintojärjestelmä ei tunnista hoiva-avustajan tutkintoa, vaan
hoiva-avustajan koulutus perustuu eräiden ammatillisten tutkintojen osien suorittamiseen
ja koulutussisällöt vaihtelevat koulutuksen järjestäjien välillä. Valiokunta pitää tarpeellise-
na, että hoiva-avustajien asemaa seurataan siitä huolimatta, että Färsaarilta ja Grönlannista
ei ole juuri hakeutunut ammattihenkilöitä Suomeen.

Esitetyn sopimusmuutoksen jälkeen automaattisen tunnustamisen piiriin kuuluvissa am-
mateissa ammatinharjoittamisoikeus myönnetään vain ammattipätevyysdirektiivin ja di-
rektiivin toimeenpanoa koskevien kansallisten säädösten nojalla. Terveydenhuollon am-
mattihenkilöistä automaattisen tunnustamisen piiriin kuuluvat lääkärin, hammaslääkärin,
proviisorin, sairaanhoitajan ja kätilön ammatit. Ammattipätevyysdirektiivin mukaan auto-
maattiseen tunnustamiseen perustuva ammatinharjoittamisoikeus myönnetään toisessa
EU- tai Eta-valtiossa suoritetun koulutuksen ja saadun tutkintotodistuksen perusteella. Au-
tomaattisen tunnustamisen piiriin kuuluvissa ammateissa muutossopimus aiheuttaa amma-
tinharjoittamisoikeuden myöntämisessä muutoksen vain niiden henkilöiden osalta, jotka
ovat suorittaneet koulutuksen muussa kuin EU- tai Eta-valtiossa. Voimassa olevan sopi-
muksen perusteella tunnustamiseen on edellytetty toisen Pohjoismaan myöntämää voimas-
sa olevaa ammatinharjoittamisoikeutta, joten ammatinharjoittamisoikeus on voitu myön-
tää myös kolmannessa maassa suoritetun koulutuksen perusteella. Muut kuin automaatti-
sen tunnustamisen piiriin kuuluvat terveydenhuollon ammatit kuuluvat ammattipätevyys-
direktiivin yleisen tunnustamisjärjestelmän piiriin, jossa hakijan koulutusta verrataan vas-
taavaan suomalaiseen tutkintoon. Jos koulutuksessa on olennaisia eroja, hakijalle voidaan
määrätä korvaavia toimenpiteitä ammattipätevyyden saavuttamiseksi.

Valiokunta toteaa, että sopimuksen mukainen tutkinnon tunnustaminen ja lupamenette-
ly on ollut sujuvaa niissä terveydenhuollon ammateissa, joissa tutkintokoulutuksen on to-
dettu olevan samankaltaista Pohjoismaissa. Sopimusmuutos tulee muuttamaan yleiseen
tunnustamisjärjestelmään kuuluvien ammattien laillistamis- ja nimikesuojausasioiden kä-
sittelyä etenkin niissä tilanteissa, joissa joudutaan määräämään korvaavia toimenpiteitä tai
pyytämään oppilaitoksilta lausuntoja. Hallituksen esityksen mukaan sopimukseen sisälty-
vät ammatit on kuitenkin jo sopimusta tehtäessä katsottu yhteneviksi, joten olennaisia ero-
ja tutkintojen välillä ei välttämättä ole eikä korvaaville toimenpiteille siten ole todennäköi-
sesti tarvetta. Valiokunta pitää tärkeänä, että toisesta Pohjoismaasta Suomeen tulevien
yleisen tunnustamisen piirissä olevien ammattihenkilöiden ammatinharjoittamisoikeuden
myöntäminen ja liikkuvuus säilyvät muutossopimuksen voimaan tultuakin mahdollisim-
man sujuvina. Tämä edellyttää tutkinnon tunnustamisen käsittelyprosessin kehittämistä ja
käsittelyprosessin riittävien resurssien varmistamista. Lisäksi valiokunta kiinnittää huo-
miota potilasturvallisuuden kannalta tärkeiden valvontatietojen vaihtamisen toimivuuteen
sopimusvaltioiden välillä. Valiokunnan mietintö on yksimielinen.
2



Pöytäkirjan asiakohta PTK 68/2019 vp
18.54 Paula Risikko kok: Arvoisa puhemies! Kiitoksia tästä mietinnön esittelystä. —
Kaiken kaikkiaan vain totean, että tällaiset sopimukset, mistä tässäkin on kysymys, ovat
tuiki tärkeitä nimenomaan pohjoismaisen yhteistyön vuoksi ja nimenomaan potilaan näkö-
kulmasta. Mehän tarvitsemme nimenomaan pohjoismaista yhteistyötä, kun me tarvitsem-
me muun muassa hoitoa muista Pohjoismaista.

Muistan, että kun olin ministerinä aikoinansa, meillähän oli sellainen tilanne, että me to-
della tarvitsimme ihan jatkuvaa apua Pohjoismaista potilaitten hoitoon, mutta sen lisäksi-
hän meillä myöskin henkilöstö vaihtaa Pohjoismaiden sisällä, ja siitä syystä myöskin näi-
den ammattihenkilöiden ammattitaidon tunnustamista on todella tärkeää sopimuksella oh-
jata.

Tämä tulee vastaan myöskin, kun henkilö siirtyy Pohjoismaasta toiseen, liittyen hänen
täydennyskoulutukseensa. Koska meillä on hieman erilainen koulutusjärjestelmä kuin
muissa Pohjoismaissa, meidän pitää toisaalta tietää, minkä ammattinimikkeen tai minkä
koulutuksen hän on saanut, jotta me tiedämme, minkälainen mahdollinen täsmäkoulutus
tarvitaan, jos haluaa suomalaisen lisäpätevyyden, esimerkiksi erikoistua johonkin ammat-
titaitovaatimuksiin. 

On erittäin hyvä, että näitä aina täsmennetään ja päivitetään. Kiitos tästä.

Yleiskeskustelu päättyi.

Eduskunta hyväksyi hallituksen esitykseen HE 65/2019 vp sisältyvien 1.—3. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


	7
	18.48
	18.54


