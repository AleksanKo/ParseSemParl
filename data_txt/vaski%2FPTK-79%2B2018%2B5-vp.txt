















































DEM287A.tmp.xml


Pöytäkirjan asiakohta PTK 79/2018 vp
Pöytäkirjan asiakohta 

PTK 79/2018 vp

Täysistunto

Torstai 6.9.2018 klo 16.02—18.18

5. Hallituksen esitys  eduskunnalle  laeiksi  ympäristönsuojelulain ja eläimistä saatavista si-
vutuotteista annetun lain muuttamisesta

Hallituksen esitys HE 95/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 5. asia. Puhemiesneuvosto ehdottaa, että asia lähetetään ympäristövaliokuntaan,
jolle maa- ja metsätalousvaliokunnan on annettava lausunto.

Keskustelu

17.46 Petri Honkonen kesk:  Arvoisa rouva puhemies! Tässähän meillä on käsittelyssä
paljon julkisuudessakin huomiota aikanaan herättänyt norminpurkuhanke, joka nyt on ete-
nemässä maaliin, eduskunnan käsittelyyn. Tässähän todellakin on tarkoituksena mahdol-
listaa hevosenlannan käyttö energiantuotannossa entistä helpommin.

Minulla oli mielenkiintoinen tilaisuus keväällä tutustua Järvenpäässä Fortumin CHP-
voimalaitokseen, jossa muiden, metsäpohjaisten biopolttoaineiden ohella käytetään muun
muassa hevosenlantaa jo nyt tietty määrä energiantuotantoon. He pitivät sitä erittäin hyvä-
nä kokonaistaloudellisena ratkaisuna heidän itsensä ja myöskin hevostilallisten kannalta.
Mutta tämä prosessi, millä he saivat tähän luvat, oli todellakin erittäin vaikea ja pitkälli-
nen, ja nyt tämän mainion norminpurkuesityksen myötä tämän pitäisi helpottua.

Tämä esityshän koskee ennen kaikkea niitä alueita, joilla hevostalous on erittäin laajaa.
Tuolla laajalla maaseudulla on tyypillisesti hevostiloja, joilla on myös omaa peltoa ja omaa
viljelysmaata, jossa tätä lantaa pystytään lannoitekäytössä hyödyntämään. Mutta esimer-
kiksi täällä Uudellamaalla ja myös tietyillä alueilla Keski-Suomessa, Jyväskylän ympäris-
tössä, näin esimerkkinä mainittuna, on aika paljon hevostiloja, joilla ei kuitenkaan sitä
omaa viljelysmaata ole, ja uskon, että tämä on myöskin hevostalouden kannalta positiivi-
nen esitys. Toivotaan, että sinne tällainen hyvä kiertotalousekosysteemi ja keräilyjärjestel-
mä syntyy.

Haluan kiinnittää huomiota myös siihen, että tällä esityksellähän mahdollistetaan kaik-
kien karjaeläinten lannan poltto. Mielestäni kuitenkin tulee lähteä siitä, että karjanlannan
käyttö viljelyksessä lannoitteena on ensisijaista, koska sillä pystytään korvaamaan ja vä-
hentämään kemiallisten lannoitteiden, teollisesti valmistettavien lannoitteiden käyttöä.
Kuten tiedämme, erilaisten keinotekoisten lannoitteiden valmistuksella on kuitenkin var-
sin isoja ilmastopäästöjä. Ne kuluttavat luonnonvaroja ja tuottavat tiettyjä päästöjä. Aina
kun niitä pystytään mahdollisimman laajasti korvaamaan karjanlannalla, pystytään näitä
päästöjä ja tätä rasitusta ilmastolle välttämään. Haluan sen tähän loppuun todeta, että sen
ensisijaisen paikan tulee kuitenkin olla viljelykseen käytettynä lannoitteena.
 Tarkistettu
4.1



Pöytäkirjan asiakohta PTK 79/2018 vp
Mutta tämä on hyvä esitys. Kiitos siitä hallitukselle.

17.49 Lea Mäkipää sin: Arvoisa puhemies! Lakiesityksellä laitetaan täytäntöön EU:n si-
vutuotteita koskevan asetuksen muutos. Komission asetus antaa mahdollisuuden eräisiin
polttoa edelleen helpottaviin kansallisiin poikkeuksiin, jotka nyt toimeenpannaan muutta-
malla ympäristönsuojelulakia ja eläimistä saatavista sivutuotteista annettua lakia. 

Esityksen mukaan tuotantoeläinten lantaa voidaan käyttää polttoaineena pienissä, kor-
keintaan 50 megawatin lämpölaitoksissa. Eli hevosen ja muunkin karjan lannan käyttö
polttoaineena sallitaan. Käytännössä asia koskee vain hevosenlantaa, koska sen kuivikkee-
na käytetään yleensä sahanpurua, eli valtaosa lannan määrästä on puuta. Karjanlantaa kye-
tään hyödyntämään paremmin lannoitteena.

Hevosenlantaa syntyy noin 500 000—700 000 tonnia vuodessa. Raaka-aineena hevo-
senlanta sisältää erittäin paljon energiaa, jonka voi puristaa käyttöä varten pelleteiksi tai
briketeiksi. Yhden hevosen päivässä tuottama lanta kuivikkeen kanssa vastaa energialtaan
noin kolmea polttoöljylitraa. Lainsäädäntömuutosten jälkeen polttoon arvioidaan ohjautu-
van aluksi noin 100 000 tonnia hevosenlantaa vuodessa. Poltto tuo talleille yhden uuden
vaihtoehdon lantahuollon järjestämiseen. Suomessa on runsaasti lannanpolttoon soveltu-
via kattiloita, ja lannanpolton helpottaminen parantaa energiaomavaraisuutta erityisesti
niillä alueilla, joilla on hevoskeskittymiä. Niitä on suurten raviratojen lähialueilla. 

Suomessa on arviolta noin 70 000 hevosta. Keskimäärin neljän viiden hevosen lannalla
voisi laskennallisesti lämmittää omakotitalon ympärivuotisesti. Suomessa on kuntia ja
asuinalueita, kuten Orimattila ja Ypäjä, jotka voisivat olla energiaomavaraisia hevosenlan-
nasta. Mikkelin ammattikorkeakoulun tutkimuksen mukaan Etelä-Savon hevosenlanta-
määrä lämmittäisi lähes 700 omakotitaloa. Loput joudutaan edelleen käyttämään pääasias-
sa maanparannusaineena tai lannoitteena, kuten nykylainsäädäntö edellyttää. 

Hevosenlannan energiakäytön selvittäminen ehdittiin kirjata Juha Sipilän hallituksen
ohjelmaan jo hallitusneuvotteluiden alkumetreillä. Nyt tavoite on toteutumassa, kun ym-
päristöministeriö sekä maa- ja metsätalousministeriö ovat valmistelleet aiheesta tuoreen
kansallisen lakiehdotuksen, jota nyt käsittelemme. Kannatan tätä hallituksen esitystä läm-
pimästi.

17.53 Timo Heinonen kok: Arvoisa rouva puhemies! Itse nostin hevosenlannan energia-
käytön polttamalla esille eduskunnassa ensimmäisen kerran reilu kymmenen vuotta sitten,
eli aika pitkästä taipaleesta on ollut kyse tämän työn parissa. Ja kun tietää, miten paljon
energiaa sinä aikana on hukattu, niin ei voi kuin ihmetellä sitä, että tässä ei aiemmin ole
saatu päätöstä. Nyt hallitus on lopulta antanut meille esityksen lannanpolton helpottami-
seksi, eli hevosenlannan polttoon ei enää jatkossa tarvita jätteenpolttolupaa korkeintaan 50
megawatin energiantuotantoyksiköissä — aika monta kottikärryllistä on siis näiden kym-
menen vuoden aikana ehtinyt mennä energiaa hukkaan.

Onneksi viime hallitusneuvotteluissa saimme sitten asiasta vahvan velvoittavan kirjauk-
sen hallitusohjelmaan, ja normienpurun nimissä homma lähti etenemään, ja nyt tämä esi-
tys on meillä täällä eduskunnan käsittelyssä. Polttaminen pienissä ja keskisuurissa alle 50
megawatin yksiköissä katsotaan jatkossa siis jätteenpolton sijaan energiantuotannoksi, ja
kymmenen vuoden työ tuottaa näin toivottua tulosta. Ympäristöministeriö ja maa- ja met-
sätalousministeriö tekivät tarvittavat muutokset ympäristönsuojelulakiin ja eläimistä saa-
2



Pöytäkirjan asiakohta PTK 79/2018 vp
tavista sivutuotteista annettuun lakiin, ja nämä on nyt saatu eduskunnan käsittelyyn, ja lain-
säädäntö on tarkoitus saada voimaan tämän hallituskauden aikana. 

Nyt laki sallii siis hevosten mutta myös muiden tuotantoeläinten lannan polttamisen
energiakäytössä. Polttoon ei siis tarvita enää jätteenpolttolupaa, ja niin kuin edellä kuulim-
me, Suomessa on tällä hetkellä hevosia noin 70 000 ja näiden päivittäinen lanta vastaa siis
yli 210 000:ta litraa polttoöljyä, ja päälle tulee vielä noin 15 000 ponin tarpeet — eli aika
isosta energiamäärästä on kyse. Tästä laskien siis jo 4—5 hevosella lämmitetään omakoti-
talo. Ja tämän lain myötä pystytään lantaa hyödyntämään paremmin myös isoissa hevos-
keskittymissä, kuten Ypäjällä ja Orimattilassa, ja olen varma, että yhteisiä polttolaitoksia
syntyy muuallekin. Esimerkiksi Vermon alueesta voisi hyvinkin ajatella, että tulevaisuu-
dessa lantaa poltettaisiin tällaisessa paikassa. 

Aikaisemmin lainsäädäntö on siis sallinut lannanpolton ainoastaan suurissa jätteenpolt-
tolaitoksissa. Nyt poltto katsotaan jätteenpolton sijaan energiantuotannoksi ja ympäristön-
suojelulaissa säädetään muun muassa lisähelpotuksia lannanpolttoon koskien polttolämpö-
tilavaatimuksia ja päästöraja-arvojen määrittämistä.

Hevosenlantaa tulee Suomessa vuosittain siis jopa tuollainen 700 000 tonnia. Monella
hevostilalla lannan jälleenkäsittelyyn on kulunut enemmän rahaa kuin hevosten rehuihin,
ja nyt voidaan kääntää tämä positiivisella tavalla ympäri. Tästä noin 700 000 tonnista ar-
vioidaan tämän lainsäädäntömuutoksen myötä jatkossa menevän energiahyötykäyttöön
noin 100 000 tonnia. Tässä edellä puhuttiin siitä, että jatkossakin valtaosa käytetään var-
masti peltoihin, ja se on totta, mutta niin kuin edustaja Mäkipää edellä toi esille, niin aika
monella tallilla edelleen käytetään kutterinpurua kuivikkeena, ja silloin itse asiassa ei lan-
nan levittäminen peltoon ole järkevää ja sitä ei haluta ottaa vastaan, sillä tuo kutterinpuru
palaessaan vie enempi energiaa kuin siitä peltoon jäisi, eli näin ollen monelle tilalle tuo
lanta on ollut lähes ongelmajätettä.

Täällä myös keskustelussa esille nousi Fortum, joka on tehnyt työtä myös hevosvoiman
parissa eli lannanpolton parissa, mutta on syytä muistaa, että se poltto tapahtuu siis jätteen-
polttolaitoksissa, mikä on ollut tähänkin asti mahdollista. Nyt jatkossa päästään poltta-
maan siis pienemmissä laitoksissa — tämä mahdollistetaan lähes tallikohtaisesti. Esimer-
kiksi Ruotsista löytyy hyviä esimerkkejä niin sanotuista kuutiopolttimista, joilla voidaan
aika pieniäkin määriä sitten polttaa tämän kevennetyn lainsäädännön myötä. 

Tämä on ollut ihmeellinen asia, että Suomessa tämä ei ole ennen onnistunut. Kaikki ai-
emmat maa- ja metsätalousministerit ja ympäristöministerit ovat menneet EU-direktiivin
taakse ja sanoneet, että EU-direktiivi ei tätä mahdollista, mutta se ei ole pitänyt paikkaan-
sa. Ruotsissa, Tanskassa, Hollannissa, Saksassa — monessa muussa maassa — on jo näi-
den kymmenen vuoden ajan hevosenlantaa hyötykäytetty polttamalla, ja nyt olen iloinen,
että ministeri Kimmo Tiilikaisen johdolla tämä pitkäaikainen työ saadaan päätökseen ja
voin kääntää seuraavan tehtävän tuolta esille.

17.59 Hanna Halmeenpää vihr: Arvoisa puhemies! On toki varsin ilahduttavaa, että näin
saamme hevoset ja ponitkin mukaan kiertotalouteen ja ilmastonmuutoksen torjuntatoimiin
ainakin sikäli mikäli tuo lannan poltosta saatava energiamäärä todella, ja toivottavasti, kor-
vaa fossiilisen öljyn polttoa. Tämä lakiesitys on varsin ongelmaton ja kannatettava. 

Lisähuomiona tähän keskusteluun toisin sen, että karjatalouden ja muun eläintenpidon
lantaa hevoset pois lukien on todella tarpeen käyttää peltojen lannoitukseen. Toivoisin itse
kuitenkin, että sekin käyttö jalostuisi niin, että käyttäisimme tuon muun lannan ensin bio-
3



Pöytäkirjan asiakohta PTK 79/2018 vp
kaasulaitoksissa ja sitten sitä rejektiä, jossa ravinteet ovat sellaisessa muodossa, että ne
kasvillisuuteen parhaiten sitoutuvat ja vähiten vesistöihin huuhtoutuvat, käytettäisiin pel-
loilla. Siinä meillä vielä tehtävää riittää.

17.59 Antti Kaikkonen kesk:  Puhemies! Tämä on itsellekin tuttu aihe. Avustaja laittoi
viestin, että minä olen vuonna 2012 tehnyt ensimmäisen kerran kirjallisen kysymyksen täs-
tä aiheesta, ja olen senkin jälkeen eri tavoin pitänyt asiaa esillä. Tämä ei tietysti koko kan-
saa kosketa mutta hevosalaa kuitenkin, ja on hienoa, että tässä päästään viimeinkin eteen-
päin. Pitkäjänteinen työ voi tuottaa tulosta, ja EU-politiikkaan voi vaikuttaa. 

On varmaan niin, että kaikkea lantaa ei kannata polttaa vaan lannoite- ja muu käyttö on
monessa kohtaa järkevämpää, mutta on se kuitenkin tärkeä ja hyvä asia hevosalalle, että
myös tämä energiakäyttö on mahdollista. Tätä on paljon toivottu, ja tämä on hyvin maa-
lais- tai kaupunkilaisjärkeen sopiva ratkaisu, ja uskon, että moni hevostalli-ihminen ja he-
vosihminen tästä kyllä kiittää. 

Sarjassa pieniä suuria asioita. Tästä on syytä iloisesti hirnahtaa.

18.01 Jari Myllykoski vas: Arvoisa rouva puhemies! Hirnutaan yhdessä. Toki voisi ilki-
kurisesti sanoa — toivotaan, että tämä nyt ei ole sitä, että kansanedustajat käyttävät epäso-
pivaa ja halveksivaa kieltä — että tämä hallitus ei pelkästään puhu vaan myös polttaa sitä. 

Tämä on sinällään hyvä hanke, koska maatalouden osalta on hirveän tärkeätä, että se,
mitä hevonen syö, jo itsessään... Toivoisinkin, että tässä keskustelussa ruvettaisiin käyttä-
mään kuivike-sanaa eikä puhuttaisi lannasta. Se on väärä termi. Se ei ole lantaa, vaan se on
joko turvetta, olkea tai purua, joka sitten kootaan. Silloin me saisimme kansan keskuudes-
sa vähän ehkä ymmärrettävämmän muodon tälle ajatukselle, mitä hallitus on nyt ajanut. 

Olisi tärkeää, että nyt tämä hallitus tätä asiaa edistäessään voisi miettiä, onko isoja mah-
dollisuuksia siihen, että kompostoidaan ja siitä otetaan biokaasuna se, mikä voisi tulla pel-
kästään lämpöenergiana poltettaessa, jolloin sitten voidaan välttyä hiilidioksidipäästöiltä.
Tämä olisi se seuraava askel. Olen ollut jo viime eduskuntakaudella kannattamassa sitä,
että me voimme tehdä tämän järjestelyn. — Nyt kiipeänkin tuonne pönttöön. [Puhuja siir-
tyy puhujakorokkeelle]

Toinen varapuhemies Tuula Haatainen: 3 minuuttia saa paikalta puhua. 

Ei riitä!

Toinen varapuhemies Tuula Haatainen: Olkaa hyvä, pöntöstä jatketaan.

Kiitoksia. — Näen tämän kyllä tarpeellisena, ja tämä on nyt semmoista maalaisjärkeä,
mitä tässä hallituksessa on osaltaan kyllä tuotu esille. On hyvä, että asiasta keskustellaan ja
siitä on erilaisia näkemyksiä, mutta nyt sitten polttamisen sijasta tosiaankin toivoisin, että
tämä hallitus voisi vielä pohtia sitä, että jospa järjestelmää voitaisiin tuoda sinne uusiutu-
van energian puolelle vielä enemmän, niin että me tekisimme siitä mädättämisen kautta
kaasua ja käyttäisimme sitten maanparannusaineena sitä lopputuotetta.

Täällä edustaja Heinonen omassa puheenvuorossaan asiantuntevasti kertoi siitä energia-
hyödystä, joka menetetään, jos käytetään kutterinpurua taikka purua ja viedään se peltoon,
ja hän varmasti tarkoitti sitä, että puru palaessaan imee maanparannukseen ja kasvun voi-
4



Pöytäkirjan asiakohta PTK 79/2018 vp
maan olevan energian. Ei ole kysymys niin kuin energiasta sinällään vaan siitä, että puru
polttaa itsessään niin paljon, kun siellä on näitä öljypohjaisia ainesosia, kun se mätänee, ja
se syö sen hevosenlannasta tulevan kasvuvoiman, ja se ei todellakaan edesauta sitä kasvua. 

Mutta kun me nyt olemme tämän hallitusohjelman tiimoilta keskustelemassa siitä, onko
turve uudistuvaa vai ei — vaikka niissä talleissa, missä minulla on ollut hevoskontakteja,
käytetään nimenomaan turvetta — on hyvä keskustella siitä, että mitä me sen jatkon kans-
sa teemme, poltetaanko vai kehitetäänkö edelleen biopolttoaineiden osalta kaasuntuotan-
toon sopivia ratkaisuja. Tässä on haaste sitten tulevalle ja varmasti tällekin hallitukselle,
toivottavasti.

Asia on sinällään hyvä. Ollaan otettu härkää sarvista kiinni. Me tiedämme jo nyt, että
meillä olisi jopa jäteöljylle mahdollisia ratkaisuja hiukkaspäästöjen ja niiden arvojen suh-
teen, paljonko hiilidioksidia tulee ilmaan — meillä olisi maatiloille tuoda ratkaisuja, jotka
helpottavat tätä ahdinkoa, mutta tätä ei ole toteutettu. Tiedän, että valtiovarainvaliokunnan
puheenjohtaja Timo Kalli on jo aiemmin kirjallisella kysymyksellään lähestynyt sitä, että
miksi emme voi käyttää maatiloilla näitä ympäristöystävällisiä polttolaitoksia, jotka täyt-
tävät Suomessa nyt valtion omistuksessa olevan jätteenkäsittelylaitoksen mukaiset kritee-
rit.

Oikeastaan nyt kun tässä on mahdollisuus, kysynkin keskustan eduskuntaryhmän pu-
heenjohtajalta: onko niin, että uskaltaisimme olla maatalouden asialla siten, että tässäkin
asiassa voisimme lähtökohtaisesti pureutua siihen, että mikä on maatiloille kannattavaa sil-
tä osin, että ne joudutaan viemään sinne Riihimäelle, kun ne voitaisiin hyötykäyttää samal-
la puhtaalla teknologialla kuin siellä Riihimäellä?

18.07 Hannu Hoskonen kesk: Arvoisa rouva puhemies! Tämä hallituksen esitys on erit-
täin hyvä ja kannatettava, ja edustaja Myllykoski pohdiskeli hyvässä puheenvuorossaan tä-
män hevosenlannan ongelmallisuutta, miten sitä hyödynnetään sitten sen jälkeen kun se on
maanviljelijällä tai hevostallinpitäjällä käsissään sen jälkeen kun hevonen on tehtävänsä
tehnyt. Joka tapauksessa tähän astihan ongelma on siinä ollut, että tämä on määritelty on-
gelmajätteeksi ja näin ollen sitä ei saa polttaa maatiloilla. Ollaksemme rehellisiä, eihän he-
vosenlanta ole koskaan ollut mikään jäte. Puutarhaa hoitavat ihmiset tietävät, että hevosen-
lannalla on aina ollut erittäin positiivisia vaikutuksia puutarhanhoidossa tiettyihin kukka-
lajeihin. Minä en ole floristi. En ymmärrä kukkien kasvatuksesta. Juolavehnän kyllä ero-
tan horsmasta, mutta siihenpä se sitten jääkin. Mutta se tärkeä asia tässä lakiesityksessä on
nyt, että päästään ihan maalaisjärjen mukaiseen, arkijärjen mukaiseen ratkaisuun.

Korostan, arvoisa rouva puhemies, että tämä lakiesitys ei koske pelkästään maatiloja. Pi-
tää muistaa, että meillä Suomessa tällä hetkellä koko hevostalouden merkittävä osa perus-
tuu sellaisille hevostiloille, jotka eivät ole maatiloja — hevostalleja, ratsastustalleja, ravi-
talleja, joilla on hyvin vähän peltoa, jopa ei ollenkaan. Elikkä näin ollen heillehän se on jät-
timäinen ongelma, mitä tehdä sille hevosesta tulevalle jätteelle, jotta järkevästi saataisiin
hyödynnettyä eikä sitä tarvitsisi köijätä jonnekin ongelmajätelaitokseen poltettavaksi.
Heillehän tällä on valtava merkitys. Heiltä puuttuu se pelto tai se pelto on hyvin kaukana, ja
tässä sitten, kun käytetään sopivia kuivikkeita siellä hevostalleissa — niitähän voi olla
kymmeniä isolla tilalla — niin tämä voidaan vaikka pelletoida tai muuten käsitellä ja sen
jälkeen polttaa energiaksi.

Se on nimittäin uskomaton määrä energiaa, mitä yksi hevonen vuodessa tuottaa kuivik-
keineen päivineen. Ystävälläni on hevostalli ja jos oikein muistan kuusi hevosta siellä,
5



Pöytäkirjan asiakohta PTK 79/2018 vp
kuuden hevosen tallia pitävä maatila tai yritys — siellä on muutakin yritystoimintaa — ja
hän sanoi, että kun hän tekee seuraavan remontin ja kuudelle hevoselle järjestää sen jät-
teenkäsittelyn niin, että sitten poltetaan ne jätteet, niin heidän koko kiinteistökombinaattin-
sa pystytään lämmittämään sillä kuuden hevosen tuottamalla jätteellä, lisättynä tietysti sii-
hen sekoitettavalla kutterilla ja turpeella.

Turve on kuitenkin sellainen aine, joka tässäkin tapauksessa on aivan erinomainen luon-
nonmateriaali ja ihan varmasti biopohjainen aine, ja se myös uusiutuu. Tiedän, että jotkut
siitä nousevat kantapäilleen, kun minä näin sanon, mutta sitä vain vuodessa tulee enem-
män Suomeen kuin sitä käytetään, niin silloin minä katson, että se on uusiutuvaa. Tiedän,
että nämä sofistit, jotka viisastelevat sanojen kanssa, ovat eri mieltä, mutta tämä on kuiten-
kin arkirealismia ja biologiaa, ja kai meidän totuuskin on tunnustettava tässä talossa.

Tämän takia pidän hallituksen esitystä erittäin hyvänä. Meidän pitää tässä maassa vih-
doin ja viimein päästä sellaiseen menettelyyn, jossa tällaiset arkiset asiat hoidetaan järke-
västi mahdollisimman vähällä byrokratialla ja niin, että sekä kansalaiset, kaikki Suomen
kansalaiset, hyötyvät että ennen kaikkea ne yrittäjät, jotka näiden ongelmien kanssa paini-
vat.

Lopuksi, arvoisa puhemies, rohkenen ottaa kantaa tuohon turpeeseen vielä, kun siitä oli
puhetta. Edustaja Myllykoski erinomaisesti päätti puheensa siihen pohdintaan, että miten
tämän turpeen käytön tulevaisuudessa käy, saako sitä käyttää vai eikö saa käyttää. Tällä
hetkellä meillä on Suomessa tilanne, että varjelkoon, ettei meillä seuraava talvi olisi armo-
ton pakkastalvi, koska kun metsäteollisuus käy täysillä ja kaikki kuitupuu menee kuidutta-
van teollisuuden raaka-aineeksi ja energiapuuta ei ole varastoissakaan, kun sen hinta on ol-
lut tähän asti aivan onneton, niin sehän johtaisi siihen, että me olisimme sen jälkeen aika
pitkälti ulkomaisen tuonnin varassa. Turvetta on onneksi jonkun verran varastossa. Tämä
seuraava talvi, olkoon se mimmoinen tahansa, opettaa meille, miten energiapolitiikkaa tu-
lee hoitaa.

Tämä pieni hallituksen esitys numero 95 osaltaan hoitaa sitä, hyvin vähän, mutta tämä
on erittäin tärkeää, että me otamme vihdoin ja viimein järjen käteen. Yleensähän missä ta-
hansa asiassa — koskee myös meitä poliitikkoja — kun ottaa järjen käteen ja ajattelee, sil-
loin yleensä tulee aika hyvää jälkeä.

18.11 Antti Kaikkonen kesk:  Arvoisa puhemies! Edustaja Myllykoskelle: varmaan tuo
asia, minkä nostitte puheenne lopussa esille, on semmoinen, mitä kannattaa vakavasti poh-
diskella ja tutkia.

Edustaja Hoskonen sanoi, että tämä on pieni asia, ja minäkin sanon, että tämä on pieni
asia, mutta on se kuitenkin suuri tämän alan ihmisille. [Hannu Hoskonen: Niille, keihin se
sattuu!] Itse asiassa tarkistin tuossa vielä tilastot: Suomessa oli viime vuoden lopussa noin
75 000 rekisteröityä hevosta. Onhan se nyt tietysti melkoinen joukko sekin. Ja eihän tämä
ole mikään kuoleva ala, vaan pikemminkin päinvastoin: uusia hevosharrastajia tulee lap-
sista ja nuorista, ja sitten on, jos oikein muistan lukeneeni, tämmöinen joukko kuin 30—
40-vuotiaat naiset, jotka ovat jo lapsena harrastaneet hevosia ja sitten vähän aikuisemmal-
la iällä siihen uudestaan intoutuvat. Itsekin tunnen, aika läheltäkin, sellaisia ihmisiä. He-
vosharrastus on hieno harrastus.

Mutta 75 000 rekisteröityä hevosta, ja hevosalalla toimii noin 3 000 yritystä, joista pää-
toimisia on yli 40 prosenttia. Ja kun näitä tilastoja tässä tarkastelen, niin 6 000—7 000 hen-
kilötyövuotta, ja kaikkiaan 14 000—15 000 ihmistä Suomessa saa toimeentulonsa tai aina-
6



Pöytäkirjan asiakohta PTK 79/2018 vp
kin osan toimeentulostaan hevostaloudesta. Kyllä nämä ovat semmoisia numeroita, että
kyllä näistä joutaa ja pitää ja on syytä eduskunnassa joku keskustelu käydä, niin kuin tässä
nyt on käyty. Ei tämä täysin marginaaliasia ole, ja pienistä puroistahan ne suuretkin virrat
kasvavat.

Meidän täytyy täällä eduskunnassa hoitaa pienempiä ja suurempia asioita, ja on hienoa,
että nyt tämä alan pitkään toivoma ratkaisu on pöydällä. Toivottavasti tämä asia saadaan
sitten jouhevasti ja ripeästi vietyä tästä eduskuntakäsittelystä läpi.

Keskustelu päättyi.

Asia lähetettiin ympäristövaliokuntaan, jolle maa- ja metsätalousvaliokunnan on annetta-
va lausunto.
7


	5
	17.46
	17.49
	17.53
	17.59
	17.59
	18.01
	18.07
	18.11


