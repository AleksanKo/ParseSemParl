















































DEMAC2E.tmp.xml


Pöytäkirjan asiakohta PTK 9/2018 vp
Pöytäkirjan asiakohta 

PTK 9/2018 vp

Täysistunto

Tiistai 20.2.2018 klo 14.05—18.19

9. Hallituksen esitys eduskunnalle laiksi sotilastiedustelusta sekä eräiksi siihen liittyviksi 
laeiksi

Hallituksen esitys HE 203/2017 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 9. asia. Puhemiesneuvosto ehdottaa, että asia lähetetään puolustusvalio-
kuntaan, jolle perustuslakivaliokunnan, ulkoasiainvaliokunnan, tarkastusvaliokunnan, hal-
lintovaliokunnan, lakivaliokunnan ja liikenne- ja viestintävaliokunnan on annettava lau-
sunto.

Keskustelu

18.13 Kari Kulmala sin: Arvoisa puhemies! Esityksessä ehdotetaan säädettäväksi laki
sotilastiedustelusta, ja sen tavoitteena on saattaa Puolustusvoimien tiedustelua koskeva
lainsäädäntö ajan tasalle sekä täyttää perustuslaista ja Suomea sitovista kansainvälisistä
velvoitteista johtuvat vaatimukset. Sotilastiedustelu seuraa turvallisuusympäristön kehi-
tystä ja tuottaa tietoa ylimmän turvallisuuspoliittisen johdon ja sotilaallisen päätöksenteon
tueksi, ja se antaa ennakkovaroituksen Suomeen kohdistuvasta sotilaallisesta uhkasta ja tu-
kee muita viranomaisia. Voiko näin isänmaallista toimintaa edes kritisoida?

Uudet sodankäynnin muodot, kansainvälinen terrorismi, poliittisen ilmaston kiristymi-
nen Suomen lähialueilla, Itämerellä ja Arktiksella, pakottavat meidät toimimaan oman
etumme tähden. Tiedustelu ei fyysisesti koske kehenkään, ja tavallinen kansalainen ei sitä
edes huomaa. Se on kuitenkin erittäin tärkeää Suomen turvallisuutta ajatellen. Sotilaallista
valmiutta on tällä hallituskaudella kehitetty, ja nyt on aika modernisoida myös sotilastie-
dustelulainsäädäntö vastaamaan nykyaikaa. On ymmärrettävä, että myös Suomeen kohdis-
tuvien vieraiden valtioiden tiedustelutoiminta on lisääntynyt ja kyberhyökkäyksiltä puo-
lustautumisen tarve on myös meille mitä ilmeisin. Meillä pitäisi olla huomattavasti parem-
pi asioiden ennakointikyky, ja se tulee tiedustelun kautta.

Kannatan ehdottomasti sotilastiedustelulakien uudistamista. Tarvitsemme tehokkaan ja
mieluimmin ajastaan edellä kuin jäljessä olevan tiedustelun. Kun tiedämme, minkälaista
uhkaa vastaan tulee varautua, voimme kohdistaa myös resurssit oikein. Jos tätä lakia ei hy-
väksytä kiireellisenä, on vaarana, että viranomaisten mahdollisuudet varautua ja estää tur-
vallisuusuhkia ovat merkittävästi vähäisemmät kuin ne voisivat olla, ja sen riski lisääntyy,
että Suomeen kohdistuvia turvallisuusuhkia ei saada ajoissa selville.

Pidänkin tärkeänä, että tämä hallituksen esitys hyväksytään kiireellisenä, koska se on
meidän kaikkien rehellisten kansalaisten etu.
 Tarkistettu
4.3



Pöytäkirjan asiakohta PTK 9/2018 vp
Keskustelu päättyi.

Asia lähetettiin puolustusvaliokuntaan, jolle perustuslakivaliokunnan, ulkoasiainvaliokun-
nan, tarkastusvaliokunnan, hallintovaliokunnan, lakivaliokunnan ja liikenne- ja viestintä-
valiokunnan on annettava lausunto.
2


