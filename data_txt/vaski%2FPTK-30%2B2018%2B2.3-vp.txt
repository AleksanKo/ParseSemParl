















































DEMBABD.tmp.xml


Pöytäkirjan asiakohta PTK 30/2018 vp
Pöytäkirjan asiakohta 

PTK 30/2018 vp

Täysistunto

Torstai 5.4.2018 klo 15.59—20.07

2.3. Suullinen kysymys yritystukien leikkaamisesta (Antero Vartia vihr)
Suullinen kysymys SKT 44/2018 vp

Suullinen kyselytunti

Puhemies Paula Risikko: Seuraava kysymys, edustaja Vartia, vihreä eduskuntaryhmä.

Keskustelu

16.36 Antero Vartia vihr: Arvoisa puhemies! Porvarihallitus ei kolmen puolueen kesken
onnistunut viime budjettiriihessä löytämään euroakaan säästöjä yritystuista. Tämä päätet-
tiin ratkaista sillä, että perustettiin parlamentaarinen yritystukityöryhmä, jossa mukana on
siis kolme puoluetta, jotka eivät halunneet leikkauksia tehdä. Mukaan otettiin kuusi muuta
puoluetta, otettiin elinkeinoelämän edustajat valvomaan tätä keskustelua — siis nämä ta-
hot, joille tukia maksetaan — ja päätöksiä tehtäisiin ainoastaan siinä tilanteessa, jos kaikki
puolueet haluaisivat näitä leikkauksia tehdä. Selvää oli, että tässä ei tultaisi onnistumaan,
mutta voin vakuuttaa, että se ei jäänyt meistä vihreistä kiinni, että leikkauksia ei tehtäisi.

Suurin osa yritystuistamme ei edelleenkään täytä laissa määriteltyä hyvän tuen kritee-
riä. Miten te, arvoisa pääministeri Sipilä, aiotte toimia tämän osalta jatkossa? Onko mie-
lestänne hyväksyttävää, että teidän hallituskaudellanne yritystukia ei onnistuttu leikkaa-
maan, vaan niitä pikemminkin lisättiin?

Puhemies Paula Risikko: Kumpi vastaa? — Ministeri Lintilä.

16.37 Elinkeinoministeri Mika Lintilä (vastauspuheenvuoro): Arvoisa puhemies! Tämä
oli tosiaankin minun asettamani työryhmä, työ luovutettiin minulle. Asia on erittäin vai-
kea, kuten nähtiin jälleen kerran. Siihen, minkä takia ryhmään otettiin laaja parlamentaari-
nen pohja, yksi syy oli se, että katsoin, että on hyvä kaikkien puolueiden saada se sama tie-
to, mikä koskee näitä yritystukia, niitten asettamista ja myös niitten karsimista, ja tämä tie-
donsaanti varmistettiin sillä, että siinä oli myös oppositio mukana. — Tämä on sinällänsä
ihan mielenkiintoista. Aika usein oppositio vaatii, että he pääsevät päätöksentekoon mu-
kaan, [Välihuutoja oppositiosta] nyt se oli huono puoli.

Valitettavasti siinä ei suurempaa tulosta saatu. Mutta en pidä täysin heikkona sitäkään,
että sitä kriteeristöä, mitä yritystuille pitää asettaa, saatiin muodostettua. Saatiin muodos-
tettua myös kuva siitä, mihin päin yritystukia tulee kohdentaa.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä, ilmoittautumaan painamalla V-painiketta ja nousemalla seisomaan. — Edustaja Vartia
jatkaa.
 Tarkistettu
4.1



Pöytäkirjan asiakohta PTK 30/2018 vp
16.38 Antero Vartia vihr (vastauspuheenvuoro):  Arvoisa puhemies! Oliko tosissaan
niin, elinkeinoministeri Lintilä, että työryhmän tavoitteena oli muille puolueille vain tie-
donanto, että näistä leikkaaminen on vaikeaa, että tavoitteena ei ollutkaan leikata?

Suomen taloudella menee tällä hetkellä hyvin. Meillä on mahdollisesti käsillä suhdan-
nehuippu, ja siitä huolimatta me emme saa taloutta tasapainoon. [Simon Elo: Kenelle an-
sio kuuluu?] Vaarana on, että seuraava talouskriisi alkaa jossain vaiheessa, ja meillä ei ole
niitä samoja puskureita kuin vuonna 2008, kun meillä oli ylijäämäinen valtiontalous, meil-
lä oli Nokia, meillä oli huoltosuhde kunnossa. Meillä ei ole resursseja ottaa vastaan seuraa-
vaa talouskriisiä. Yritystuista ei voida leikata enää kriisin tullen, koska silloin työpaikkoja
menetetään. Mutta nyt, kun on nousukausi, jos jokin laitos suljetaan sen takia, että tukia ei
enää makseta, ihmiset työllistyvät muualle, eikä meidän tule muutenkaan tukea kannatta-
matonta toimintaa tänä aikana. Jos niitä leikkauksia ei nyt tehdä ja säästötarpeet ovat suu-
ret seuraavan laman tullen, niin säästöjä ei enää tehdä yritystuista vaan niitä joudutaan te-
kemään paljon vakavammista asioista, kuten terveydenhoidosta, sosiaaliturvasta ja koulu-
tuksesta. [Puhemies: Aika! Kysymys!] Arvoisa valtiovarainministeri, tiedostattehan tä-
män riskin?

Puhemies Paula Risikko: Ministeri Lintilä jatkaa.

16.39 Elinkeinoministeri Mika Lintilä (vastauspuheenvuoro):  Arvoisa puhemies! Ei
Suomi mikään kummajainen näitten tukien kanssa ole. Näitä tukia on kaikissa maissa Eu-
roopassa.

Ensimmäinen kysymys tietysti voi olla sekin, mikä määritellään tueksi. Minä luulen,
että aika harva suomalainen tietää, mitä kaikkea tällä hetkellä määritelmällisesti luetaan
tueksi.

Se, että työryhmä ei päässyt yhteisymmärrykseen, johtui tietysti pitkälti siitä, että eri
puolueilla on erilaisia painotuksia erilaisten tukien suhteen. [Vihreiden ryhmästä: Mitään
ei leikata!] Meillä esimerkiksi suuri osa tuista on energiaan kohdistuvia. Me olemme edel-
leen hyvin energiavaltaista teollisuutta sisältävä maa, [Eero Heinäluoma: Kylmä maa!] ja
sitä kautta me olemme saaneet kilpailukykyä. On pystytty pitämään energian hinta kilpai-
lukykyisenä, sitä kautta me olemme saaneet kilpailukykyä, pystyneet turvaamaan työpaik-
koja, saaneet lisää työpaikkoja. [Puhemies: Aika!] Eli kyllä tämä kaikki, kokonaisuus, liit-
tyy toisiinsa.

16.41 Peter Östman kd (vastauspuheenvuoro):  Arvoisa puhemies! Yritystukiin odotet-
tiin suuria muutoksia, ja julkisuudessa on puhuttu, niin kuin Vartiakin tässä nyt ja moni
muu vihreä edustaja antaa ymmärtää, että yritystukia voidaan leikata helposti miljarditol-
kulla. Yritystukia ja verohelpotuksia on olemassa, jotta Suomi on kilpailukykyinen. Lisäk-
si meillä on oltava verojärjestelmä, joka edistää yrittäjyyttä ja joka pitää maaseudun elin-
voimaisena. [Jyrki Kasvi: Tuettu teollisuus ei ole kilpailukykyistä!] 

Tässä listassa oli mukana myös muun muassa yrittäjävähennys sekä osinkoverotuksessa
olevat huojennukset, ja joku oli sitä mieltä, että näitä olisi pitänyt leikata. Kysyn valtiova-
rainministeriltä: Ovatko nämä yritystukia, siis osinkoverotuksen huojennukset yrityksissä,
jotka maksavat jo yhteisöveroa ja joissa yrittäjä maksaa sekä tuloveroa että kaiken maail-
2



Pöytäkirjan asiakohta PTK 30/2018 vp
man muita veroja? Olisiko tätäkin pitänyt leikata? [Antero Vartia: Arvatkaa, halusiko KD
leikata?]

16.42 Valtiovarainministeri Petteri Orpo (vastauspuheenvuoro):  Arvoisa puhemies!
Tämä esimerkki osoittaa hyvin sen, kuinka hankalaa on erotella sitä, mikä on yritystukea
tai mikä on toimiva osa esimerkiksi yritysverojärjestelmää.

Meillä on tällä hetkellä erittäin tärkeää se, että meidän yrityksillä on ennustettava toi-
mintaympäristö. Nyt viittaan esimerkiksi tähän yritysverotukseen itseensä, ja siinä hallitus
on tehnyt määrätietoisesti politiikkaa, jolla me olemme pitäneet yritysverotuksen ennustet-
tavana, emme ole kiristäneet yrittämisen verotusta, ja se osittain on pohjana sille, että työl-
lisyyskehitys on niin vahvaa.

Mitä tulee yritystukiin, niin tiedostan kyllä tämän edustaja Vartian tuoman huolen siitä,
että kun seuraava lama tulee, niin silloin joudutaan varmaan taas olemaan sen tilanteen
edessä, että jostakin pitää vähentää. Jos me emme saa velkaantumista kuriin siihen men-
nessä, niin silloin ollaan taas ikävien päätösten edessä. Mielestäni on harmi, että ratkaisuja
ei löytynyt. Meidän pitäisi pystyä jatkossa löytämään yhdessä ratkaisuja, joilla pystytään
samaan aikaan pienentämään päästöjä ja edesauttamaan [Puhemies: Aika!] meidän elinkei-
norakenteemme uudistumista.

16.43 Lauri Ihalainen sd (vastauspuheenvuoro): Arvoisa puhemies! Yritystukityöryhmä
teki huolellista, hyvää työtä, perkasi kaikki yritystuet, suorat ja verolliset tuet, ja tämän
työn pitkäkantoisin, hyvä vaikutus oli se, että me löysimme uudet, kestävät kriteerit, joilla
tulevaisuudessa yritystukia voidaan arvioida. Se on tämän työn suurin saavutus.

Sitten pohdittiin sitä, voiko sen ohella tuoda jonkinmoisen yritystukileikkauspaketin,
jonka mittakaavasta me puhuimme — 100 tai 150, 200 miljoonaa, jotain sitä luokkaa —
kaikki siinä työryhmässä puhuivat tästä. Nyt vain kävi niin, että semmoista yhteisymmär-
rystä ei löytynyt. Meillä oli erilaisia tavoitteita eri ryhmillä, ja semmoista yhteistä näke-
mystä siitä, mistä leikataan, ei löytynyt. Meilläkin on omat tavoitteemme, en lähde niitä
tässä luettelemaan.

Mutta minä halusin vain sanoa sen, että tämä on aika vaikea laji, ja tämmöinen populis-
mi rehotti tässäkin koko työn aikana liikaa: miljardiluokalla yhtäkkiä voitaisiin leikata [Pu-
hemies: Kysymys!] yritystukia.

Kysymys on se, miten me tästä nyt jatkamme: tuleeko tämän työn tuloksista vielä kui-
tenkin jotakin kehysriiheen vietäväksi?

16.44 Elinkeinoministeri Mika Lintilä (vastauspuheenvuoro):  Arvoisa puhemies! Ar-
vostan erittäin suuresti edustaja Ihalaista ja hänen suhtautumistaan tähän työskentelyyn.
[Sosiaalidemokraattien ryhmästä: Ministeri Ihalaista!] Ja mitä tästä seuraavana tulee: Käyn
läpi sen työn, tulen keskustelemaan työryhmän jäsenten kanssa vielä ja sen jälkeen tulen
hallitukselle esittelemään sitä työtä. Todennäköisestikin ensi viikon riihi on sellainen paik-
ka, jossa voidaan sitten arvioida, onko joitain elementtejä, joita voitaisiin sieltä ottaa. Esi-
merkiksi tämä arviointineuvosto, tämä kriteeristö — nämä ovat sellaisia asioita, joita ei
missään nimessä pidä haudata tässä tilanteessa. Ja vaikka tässä tuntuu, että työryhmä on
saanut paljon lokaa päällensä, niin haluan kyllä kiittää niitä toimijoita, jotka siellä vastuul-
lisesti toimivat [Sosiaalidemokraattien ryhmästä: Myös puheenjohtajaa!] — ja sen puheen-
johtajaa ja sihteeristöä myös.
3



Pöytäkirjan asiakohta PTK 30/2018 vp
16.45 Kaj Turunen sin (vastauspuheenvuoro): Arvoisa puhemies! Vaikka tämä yritystu-
kityöryhmä ei konkreettisia esityksiä tehnyt, ei tämä työ hukkaan ole mennyt. Lopputulok-
seen ei tietysti voi olla tyytyväinen mutta ei tosin pettynytkään.

Tärkeintä tietysti on huomata se, että tämmöisessä yritystukileikkauksessa, jota hallitus
on yrittänyt muutaman kerran tehdä, se ei ole onnistunut. Parlamentaarisessa työryhmässä
ongelmaksi tuli lähinnä se, että puolueilla on erilaisia tavoitteita.

Edustaja Vartian puheessa tuli nyt yksi asia. Vartia mainitsi, että mitä sitten, ei se haittaa
yhtään, jos muutama tehdas menee kiinni, kyllä ne ihmiset työllistyvät sitten jonnekin
muualle, kun taas toisille puolueille, esimerkiksi sinisille, teolliset työpaikat ovat tärkeitä.
Ja vaikka tätä lopputulosta ei nyt saatu aikaiseksi, niin olisinkin kysynyt sitten pääministe-
riltä tässä yhteydessä lähinnä tämän työn jatkamisesta: eikö nyt pitäisi olla tarkkana kui-
tenkin siitä, että ainakaan uusia yritystukia ei tehtäisi, kun näistä entisistäkään ei pystytty
oikein helposti leikkaamaan?

16.46 Pääministeri Juha Sipilä (vastauspuheenvuoro): Arvoisa puhemies! Minäkin ha-
luan ensinnäkin yhtyä kiitoksiin siitä, mitä työryhmä on tehnyt — erittäin huolellista työtä
edustaja, varapuhemies Pekkarisen johdolla. Oli aito halu löytää sellainen ratkaisu, joka
olisi ollut koko eduskunnan hyväksyttävissä.

Edustaja Pekkarinen esitteli minulle oman pohjaesityksensä, ja esimerkiksi sen olisin
voinut hyväksyä, mutta sille ei löytynyt riittävää tukea tuossa ryhmässä. Tämä osoittaa
vain sen, kuinka vaikea alue tämä on meille kaikille. Esimerkiksi kun edustaja Vartia ajaa
dieselautolla vaikkapa Turkuun, niin hän saa koko matkan yritystukea, [Välihuutoja] jos
hänellä on dieselauto, koska se korjautuisi sillä, että laskemme bensiinin veroa. Tämä on
esimerkki siitä, että ehkä se yritystuen määritelmä on vähän [Puhemies: Aika!] vaikeasti
käsitettävissä. Jokainen meistä saa yritystukea, [Puhemies: Aika!] jotka dieselautolla ajam-
me.

Puhemies Paula Risikko: On varmasti kohtuullista, että myös varapuhemies Pekkarinen
käyttää puheenvuoron pyynnöstä, ja kun on mainittu nimi, niin olkaa hyvä.

16.47 Mauri Pekkarinen kesk (vastauspuheenvuoro):  Arvoisa puhemies! Ensinnäkin
minä haluan kiittää useimpia tuon työryhmän jäseniä [Naurua] ja myös niitä asiantuntija-
jäseniä, jotka tässä työssä olivat mukana — aivan sanatarkasti niin kuin sanoin: useimpia
tuon työryhmän jäseniä ja asiantuntijajäseniä. Se oli vakavaa paneutumista, mitä työryh-
män jäsenet tässä osoittivat.

Meillä oli pitkälti yhteisymmärrys siitä, että erilaisia elinkeinoelämän verotukia pitää
kohdentaa niin, että ei jatkossa enää tueta fossiilisten polttoaineiden käyttöä vaan puhtaita
energiaratkaisuja. Me emme aivan löytäneet niitä keinoja ja tapoja, millä tämä tehtäisiin,
mutta emme hirveän kaukana olleet.

Meillä oli esillä myöskin noin vajaan 100 ja 150 miljoonan suorat leikkaukset, ei niitä
suurempia, mutta sen verran. Niissäkin lopulta tuli ongelmia, ettei löydetty yhteistä sävel-
tä, mistä kohdasta se raja menee poikki.

Arvoisa puhemies! Kun tässä pitää olla kuitenkin kysymys, arvoisa puhemies, niin saan-
ko kiittää hallitusta siitä, että se luotti tähän työryhmään niin, että siinä, mitä se [Puhemies:
Aika!] ei keskuudessaan saanut aikaan, [Puhemies: Kysymys!] se pani sitä asiaa hoita-
4



Pöytäkirjan asiakohta PTK 30/2018 vp
maan paitsi hallituspuolueiden edustajat [Puhemies koputtaa] myöskin oppositiopuolueit-
ten edustajat? Siis kiitos siitä!

Puhemies Paula Risikko: Ja mikäs se kysymys oli?

Se, että saanko kiittää. [Naurua]

Puhemies Paula Risikko: Ja pääministeri vastaa.

16.49 Pääministeri Juha Sipilä (vastauspuheenvuoro):  Arvoisa puhemies! Otetaan kii-
tokset vastaan nöyrästi. Tämä on todella vaikea kokonaisuus, ja tahdon kiittää tosiaan ryh-
män jäseniä ja erityisesti ryhmän vetäjää siitä työstä, mitä te siellä teitte.

Tavoitteena siis oli, juuri niin kuin edustaja Pekkarinen tuossa kuvasi, että saisimme ai-
kaan sellaisen paketin, joka tukisi sekä uusiutuvaa energiaa että myöskin sitä, että teolli-
suus uusiutuisi, ja että löytäisimme suuruusluokkaa 100—150 miljoonaa tähän työhön.
Mutta siitä ei yksimielisyyteen nyt päästy, ei ilmeisesti lähellekään yksimielisyyttä.

Arvostan sitä pohjaesitystä, minkä edustaja, varapuhemies Pekkarinen teki. Itse olisin
esimerkiksi tämän pohjaesityksen voinut hyväksyä.

Puhemies Paula Risikko: No niin, tästä meinaa nyt tulla kiittelytunti eikä kyselytunti. Jat-
kamme kyselyllä.

16.50 Antero Vartia vihr (vastauspuheenvuoro):  Arvoisa puhemies! Jos kysytään elin-
keinoelämän edustajalta, tarvitseeko esimerkiksi Outokumpu tätä tukea, niin pelkästään
osakeyhtiölaki velvoittaa Outokummun työntekijää sanomaan ”kyllä”, koska hänen täytyy
ajaa osakkeenomistajien asiaa. Heitä tämä työryhmä on pääasiassa kuunnellut, ei niitä riip-
pumattomia tutkijoita, taloustieteilijöitä, jotka tunnistavat myös ne ulkoisvaikutukset. Jos
Outokumpu saa rahaa, ne resurssit tulevat jostain. Jotain muuta joudutaan verottamaan
enemmän, jotta tämä tuki voidaan maksaa, [Oikealta: Dieselautoilijoita!] ja se synnyttää
hyvinvointitappiota. Kun tätä tarkastellaan kokonaisuutena, tämä nykyinen suomalainen
tukijärjestelmä ei nauti yhdenkään suomalaisen taloustieteilijän kunnioitusta. Siitä huoli-
matta täällä kiitellään tällä hetkellä siitä, kuinka hyvää työtä tehtiin — mitään ei saatu ai-
kaiseksi.

Arvoisa pääministeri Sipilä, te olette taustaltanne yrittäjä, on porvarihallitus, olette pe-
rustellusti huolissanne valtiontaloudesta. Jos tutkijat ovat sitä mieltä, että yritystuista jos
mistä [Puhemies: Kysymys!] kannattaa leikata, niin olisiko mahdollista, että tämä harjoi-
tus tehtäisiin vielä kerran kunnolla teidän toimestanne?

Puhemies Paula Risikko: Ministeri Lintilä vastaa.

16.51 Elinkeinoministeri Mika Lintilä (vastauspuheenvuoro):  Arvoisa rouva puhe-
mies! Työryhmä oli minun asettamani — katson, että minä myös vastaan siitä.

Ensinnäkin olen pikkasen pettynyt, jos kokeneet parlamentaarikot, asiaan vihkiytyneet
parlamentaarikot, eivät [Eva Biaudet: Eivät kiitä ministeriä!] pysty henkilökohtaiseen pää-
töksentekoon ja ratkaisun muodostamiseen vaan antavat ryhmässä olevien asiantuntijoi-
den johdatella itseään. Ja en usko siihen, että näin kävi, koska nämä edustajat, jotka asian-
5



Pöytäkirjan asiakohta PTK 30/2018 vp
tuntijoina olivat siellä, edustivat nimenomaan asiantuntemusta niiltä omilta sektoreiltaan ja
on vaikea kuvitella, että kyseisistä asioista paljon parempaa asiantuntemusta Suomessa täl-
lä hetkellä löydettäisiin. [Välihuutoja vihreiden ryhmästä] Vaikka olisi koettu, että nämä
asiantuntijat ovat johdattaneet sitten puolueitten edustajia, [Mauri Pekkarinen: Arvoisa mi-
nisteri, eivät ole johdatelleet!] kaikkihan istuvat puolueitten edustajina ryhmässä, niin mi-
nun on erittäin vaikea kuvitella sitä, että näin olisi, ja oikeastaan pitäisin vähän halventa-
vana [Puhemies koputtaa] sitä näitä ryhmän edustajia kohtaan.

Puhemies Paula Risikko: Ja vielä yksi kysymys.

16.52 Harri Jaskari kok (vastauspuheenvuoro): Arvoisa rouva puhemies! Kuten tässä on
jo usein sanottu, erittäin hyvä tulos oli se, että määriteltiin ne kriteerit, saatiin ne kriteerit,
millä tulevaisuudessa katsotaan yritystukia. Ja yksi kriteeri on myöskin kansainvälinen kil-
pailukyky. Se on se ongelma, että koko maailmassa ja Euroopassa annetaan niin hirveästi
yritystukia. Meidän pitäisi saada eurooppalaisella tasolla ja maailmanlaajuisella tasolla
käännettyä tämä tilanne aidoksi markkinataloudeksi — tämä liittyy myöskin energiakysy-
myksiin ja vastaaviin asioihin — ja meillä täytyy olla samantasoinen kilpailumahdolli-
suus. Toivottavasti me pyrimme sen saamaan. Minä toivonkin hallituksen puolelta, että
saadaan keskustelua eurooppalaisella tasolla, ettei anneta toimintatukea vaan tuetaan uu-
siutumista.

Mutta se toinen näkökulma, esitän siitä kysymyksen. Meillä on myöskin sellainen tosi-
asia, että me tavoittelemme esimerkiksi hiilen käytön vähentämistä, jopa lopettamista, ja
samanaikaisesti me tuemme vielä fossiilisia polttoaineita. Meidän täytyisi ehkä löytää [Pu-
hemies: Kysymys!] tällainen pitkä linja, jossa me saisimme nämä samansuuntaiseksi. [Pu-
hemies koputtaa] Kysynkin ympäristöministeriltä: voitaisiinko tällainen löytää, että saatai-
siin tällaista uusiutuvaa lisää ja puhdasta energiaa ja... [Puhemies keskeyttää puheenvuo-
ron puheajan ylityttyä]

16.53 Asunto-, energia- ja ympäristöministeri Kimmo Tiilikainen (vastauspuheen-
vuoro): Arvoisa puhemies! Totta kai ylipäänsä valtion rahankäytössä täytyy olla aina ta-
voitteena yhteiskunnan kokonaishyödyn lisääminen. Kuten pääministeri totesi, jos yrityk-
siä tuetaan tai elinkeinoelämää tuetaan, hyviä kriteereitä ovat muun muassa se, että pääs-
tään fossiilisista polttoaineista uusiutuviin, ja se, että pystytään kohdentamaan tukea siten,
että se uudistaa teollisuuttamme, uudistaa yrityksiämme kohti tulevaisuutta ja sen haastei-
ta. Tällä kaudella pyrimme edelleen ratkaisuihin, joilla pystymme uusiutuvan energian
osuutta tavoitteittemme mukaisesti lisäämään ja samalla vähentämään Suomen riippuvuut-
ta fossiilisista polttoaineista ja pienentämään fossiilisten polttoaineitten käytön aiheutta-
mia hiilidioksidipäästöjä, [Puhemies koputtaa] jotka ovat ilmastonmuutoksen perimmäi-
nen syy.

Kysymyksen käsittely päättyi.
6


	2.3
	16.36
	16.37
	16.38
	16.39
	16.41
	16.42
	16.43
	16.44
	16.45
	16.46
	16.47
	16.49
	16.50
	16.51
	16.52
	16.53


