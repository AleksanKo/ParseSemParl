















































DEM8897.tmpSave.xml


Pöytäkirjan asiakohta PTK 139/2016 vp
Pöytäkirjan asiakohta 

PTK 139/2016 vp

Täysistunto

Keskiviikko 21.12.2016 klo 9.59—16.35

4. Hallituksen esitys eduskunnalle valtion talousarvioksi vuodelle 2017
Hallituksen esitys eduskunnalle vuoden 2017 talousarvioesityksen (HE 134/2016 vp) täy-
dentämisestä

Hallituksen esitys HE 134/2016 vp
Hallituksen esitys HE 249/2016 vp
Talousarvioaloite TAA 1-462/2016 vp
Toimenpidealoite TPA 34, 53/2016 vp
Valiokunnan mietintö VaVM 35/2016 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 4. asia. Käsit-
telyn pohjana on valtiovarainvaliokunnan mietintö VaVM 35/2016 vp.

Asian käsittely keskeytettiin 20.12.2016 pidetyssä täysistunnossa.

Eduskunta hyväksyi hallituksen esityksiin HE 134 ja 249/2016 vp sisältyvän ehdotuksen
valtion talousarvioksi vuodelle 2017 mietinnön mukaisena. Eduskunta hyväksyi mietin-
töön sisältyvät lausumaehdotukset. Eduskunta hyväksyi talousarvioaloitteet TAA 120,
381, 453/2016 vp. Eduskunta yhtyi valiokunnan ehdotuksen talousarvioaloitteiden TAA
1—119, 121—380, 382—452, 454—462/2016 vp hylkäämisestä. Eduskunta yhtyi valio-
kunnan ehdotukseen toimenpidealoitteiden TPA 34 ja 53/2016 vp hylkäämisestä. Edus-
kunta hyväksyi valiokunnan ehdotuksen talousarvion soveltamisesta. 

Puhemies Maria Lohela: Lopuksi päätetään epäluottamusehdotuksista.

Kari Uotila vas: Arvoisa rouva puhemies! Kun hallituksen epäoikeudenmukainen budjet-
tiesitys ei ole muuttunut piiruakaan oikeudenmukaisempaan suuntaan näissä äänestyksis-
sä, joudun tekemään vastalauseen 3 mukaisesti seuraavan epäluottamuslause-ehdotuksen:

"Hallitus on epäonnistunut työllisyys- ja talouspolitiikassaan, heikentänyt lyhytnäköisil-
lä leikkauksillaan Suomen osaamisperustaa ja tulevaisuuden menestyksen edellytyksiä,
kasvattanut suomalaisten eriarvoisuutta, väistellyt globaalia vastuutaan, sivuuttanut asian-
tuntijatiedon ja osoittanut kyvyttömyyttä perusteelliseen poliittiseen valmisteluun. Edus-
kunta katsoo, ettei hallitus nauti eduskunnan luottamusta." 

Li Andersson vas: Arvoisa puhemies! Kannatan edustaja Uotilan tekemää ehdotusta.

Puhemies Maria Lohela: Kari Uotila on Li Anderssonin kannattamana tehnyt ehdotuk-
sen epäluottamuslauseen antamisesta valtioneuovstolle.
 Tarkistettu
1.0



Pöytäkirjan asiakohta PTK 139/2016 vp
Lisäksi talousarvioehdotuksen käsittelyssä on tehty seuraavat ehdotukset epäluottamus-
lauseen antamisesta valtioneuvostolle:

Krista Kiuru sd Sanna Marinin sd kannattamana: "Eduskunta toteaa, että hallitus on epä-
onnistunut talouspolitiikassaan. Hallitus on jatkuvasti laiminlyönyt työllisyyden ja talous-
kasvun edistämisen, mikä on johtanut eriarvoisuuden kasvuun. Näin ollen eduskunta vaa-
tii, että hallitus tuo välittömästi eduskunnan käsiteltäväksi uusia korjaavia toimia maamme
taloudellisen tilan parantamiseksi sekä eriarvoisuuden vähentämiseksi. Eduskunta katsoo,
että hallitus on epäonnistunut eikä nauti eduskunnan luottamusta." 

Ozan Yanar vihr Krista Mikkosen vihr kannattamana: "Hallituksen mittavat leikkaukset
koulutukseen syövät osaamisperustaamme ja vievät pohjaa pois tulevaisuuden kasvulta.
Hallituksen kohtuuttomat leikkaukset sosiaaliturvaan heikentävät pienituloisten asemaa
samaan aikaan, kun hyväosaisille suunnataan uusia veronkevennyksiä. Hallituksen kyvyt-
tömyys uudistaa taloutta ja karsia ympäristölle haitallisia tukia heikentää mahdollisuuksia
torjua ilmastonmuutosta sekä hyötyä energiamurroksen synnyttämistä kasvun mahdolli-
suuksista. Myös kehitysyhteistyöstä ja luonnonsuojelusta leikkaaminen on lyhytnäköistä
politiikkaa, jolla ei rakenneta parempaa tulevaisuutta. Tämän johdosta eduskunta toteaa,
että hallitus ei nauti eduskunnan luottamusta."

Mats Nylund r Mats Löfströmin r kannattamana: "Sipilän hallitus esittää massiivisia
koulutukseen kohdistuvia leikkauksia. Koulutusleikkaukset muodostavat todellisen uhan
opetuksen ja tutkimuksen laadulle, koulutuksen tasa-arvolle ja maamme kilpailukyvylle.
Hallitus ei myöskään kiistattomasta tarpeesta huolimatta ole valmis uudistamaan perheva-
paita, kotihoidon tukea ja varhaiskasvatusta. Hallitus leikkaa lisäksi valtavasti kehitys-
avusta. Leikkausten seurauksena kehitysapu on vain noin 0,40 prosenttiin BKT:sta, ja leik-
kaukset kohdistuvat suoraan kaikkein haavoittuvimmassa asemassa oleviin ihmisiin. Ke-
hitysapuleikkaukset vaarantavat myös Suomen maineen vastuullisena ja luotettavana kan-
sainvälisenä toimijana. Tämän johdosta eduskunta toteaa, että hallitus ei nauti eduskunnan
luottamusta."

Peter Östman kd Antero Laukkasen kd kannattamana: "Itsenäisessä Suomessa on vaa-
littava kansakunnan yhtenäisyyttä sekä kansalaisten mahdollisuutta hankkia itselleen ja
perheelleen riittävä elanto ja elintaso. Velkaantuminen rajoittaa niin kansakuntamme, kun-
tiemme kuin kansalaisten itsenäisyyttä. Velkaa ei pidä kerryttää nuorempien sukupolvien
maksettavaksi. Hallitus ei ole saanut velkaantumiskehitystä käännettyä, mutta silti se on
kohdistanut rajuja leikkauksia pääosin heikoimmassa asemassa oleviin. Tiukan taloustilan-
teen maksumiehiksi ei pidä laittaa heitä, jotka muutenkin sinnittelevät toimeentulon raja-
mailla. On pidettävä huolta siitä, että kaikki pysyvät yhteiskunnassamme mukana ja koke-
vat kuuluvansa joukkoon. Suomen menestys perustuu mahdollisuuksien tasa-arvoon sekä
väestön hyvään koulutustasoon ja korkeaan osaamiseen. Hallituksen kohdistamat rajut
leikkaustoimet koulutukseen ja osaamiseen heikentävät maamme mahdollisuuksia menes-
tyä. Köyhimpään kansanosaan kohdistetut toistuvat leikkaustoimet lisäävät tyytymättö-
myyttä ja epäluottamusta koko demokraattista järjestelmää kohtaan ja siten heikentävät
yhteiskuntarauhaa. Tämän johdosta eduskunta toteaa, että hallitus on epäonnistunut kes-
keisissä tavoitteissaan eikä nauti eduskunnan luottamusta."

Selonteko hyväksyttiin.
2



Pöytäkirjan asiakohta PTK 139/2016 vp
Puhemies Maria Lohela: Ensin äänestetään Krista Kiurun ehdotuksesta Ozan Yanarin
ehdotusta vastaan, sitten voittaneesta Kari Uotilan ehdotusta vastaan, sitten voittaneesta
Mats Nylundin ehdotusta vastaan ja tässä äänestykessä voittaneesta Peter Östmanin ehdo-
tusta vastaan. Lopuksi äänestetään siitä, nauttiiko valtioneuvosto eduskunnan luottamusta. 

Menettelytapa hyväksyttiin.

1) Ozan Yanarin ehdotus "jaa", Krista Kiurun ehdotus "ei". Äänestyksen tulos: jaa 129, ei
41; poissa 29 (äänestys 241).  Eduskunta hyväksyi tässä äänestyksessä Ozan Yanarin eh-
dotuksen. 

2) Kari Uotilan ehdotus "jaa", Ozan Yanarin ehdotus "ei". Äänestyksen tulos: jaa 124, ei
44; poissa 31 (äänestys 242).  Eduskunta hyväksyi tässä äänestyksessä Kari Uotilan ehdo-
tuksen. 

3) Mats Nylundin ehdotus "jaa", Kari Uotilan ehdotus "ei". Äänestyksen tulos: jaa 115, ei
55; poissa 29 (äänestys 243).  Eduskunta hyväksyi tässä äänestyksessä Mats Nylundin eh-
dotuksen. 

4) Peter Östmanin ehdotus "jaa", Mats Nylundin ehdotus "ei". Äänestyksen tulos: jaa 105,
ei 63; poissa 31 (äänestys 244).  Eduskunta hyväksyi tässä äänestyksessä Peter Östmanin
ehdotuksen. 

5) Luottamuslause valtioneuvostolle "jaa", Peter Östmanin ehdotus "ei". Äänestyksen tu-
los: jaa 102, ei 67; poissa 30 (äänestys 245). 

Eduskunta päätti, että valtioneuvosto nauttii eduskunnan luottamusta. Asian käsittely päät-
tyi.
3


