















































DEM85D.tmp.xml


Pöytäkirjan asiakohta PTK 70/2018 vp
Pöytäkirjan asiakohta 

PTK 70/2018 vp

Täysistunto

Keskiviikko 20.6.2018 klo 14.10—21.12

8. Hallituksen esitys eduskunnalle tieliikennelaiksi ja eräiksi siihen liittyviksi laeiksi
Hallituksen esitys HE 180/2017 vp
Lakialoite LA 24/2015 vp, 46/2017 vp
Toimenpidealoite TPA 13, 32/2016 vp
Valiokunnan mietintö LiVM 16/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 8. asia. Käsittelyn pohjana on liikenne- ja viestintävaliokunnan mietintö LiVM
16/2018 vp. Nyt päätetään lakiehdotusten sisällöstä.

Keskustelu

19.54 Markku Pakkanen kesk (esittelypuheenvuoro): Arvoisa rouva puhemies! Meillä
on käsittelyssä hallituksen esitys uudeksi tieliikennelaiksi, jossa kootaan yhteen liikentees-
sä käyttäytymistä koskevat säännökset. Uuden tieliikennelain tarkoituksena on saada tien
käyttäjät toimimaan mahdollisimman yhdenmukaisesti ja ennakoivasti. Valiokunta pitää
liikenteen turvallisuutta ensiarvoisen tärkeänä. Sääntöjen muuttuessa, erityisesti alkuvai-
heessa, muiden liikkujien huomioimisen merkitys korostuu liikenteessä, koska uusien
sääntöjen omaksuminen vie väistämättä oman aikansa. Valiokunta pitää erityisen hyvänä,
että lakiehdotuksessa on otettu huomioon ajoneuvojen ja liikenteen automaation käyttöön-
otto ja kehittyminen. 

Muutamia nostoja haluan tässä ottaa esille.
Jalankulkijan heijastin ja pyöräilijän kypärä: valiokunta pitää hyvänä, että heijastimen

käyttöä ja pyöräilykypärää koskeva sääntely säilyy tieliikennelaissa selkeänä viestinä nii-
den käyttämisen tarpeellisuudesta ja tärkeydestä. 

Talvirengas- ja nastarengasasiat puhuttivat valiokuntaa paljon: valiokunta pitää periaat-
teessa hyvänä, että rengassääntelyyn tuodaan joustavuutta. Itse autoilijoiden vastuuta ko-
rostetaan monessa eri yhteydessä. Talvirenkaiden käyttöä koskevat ehdotukset ovat asian-
tuntijakuulemisessa kuitenkin saaneet osakseen myös kritiikkiä ja huolia ehdotuksen vai-
kutuksesta liikenneturvallisuuteen. Tämä oli asia, mikä montaa valiokunnan jäsentä kyllä
huolestutti ja puhutti. Sääntelyn vaikutuksia ja sen noudattamista tuleekin seurata erittäin
tiiviisti ja tarvittaviin toimenpiteisiin pitää ryhtyä viipymättä, jos niin katsotaan.

Liikenne- ja viestintävaliokuntaa monessa yhteydessä leikkisästi kutsutaan myös ”lii-
kennemerkkivaliokunnaksi”. Tässä tapauksessa oltiin myös aidosti liikennemerkkien kä-
sittelyssä — päästiin miettimään montaa uutta merkkiä, väriä ja näiden tarkoitusta. 

Eräistä uusista tieliikennesäännöistä muutama esimerkki: Esityksessä on useita sellaisia
ehdotuksia, joiden liikenneturvallisuutta koskevista vaikutuksista on asian käsittelyn aika-
 Tarkistettu
4.1



Pöytäkirjan asiakohta PTK 70/2018 vp
na tuotu esille myös negatiivisia arvioita. Esityksen mukaan ajoneuvoille annettaisiin mah-
dollisuus poistua risteyksestä sopivinta ajokaistaa käyttäen muuta liikennettä vaarantamat-
ta ja haittaamatta, jos risteävällä ajoradalla on kaksi tai useampi kaista. Lisäksi ajoneuvon
pysäköinti kulkusuunnassa myös vasemmalle puolelle tietä sallittaisiin, jos se tapahtuisi
muita tien käyttäjiä vaarantamatta ja haittamaatta. Näiden vaikutuksia erityisesti turvalli-
suudelle tulee seurata huolella. Tässä vain muutama esimerkki, mutta niin kuin sanoin, niin
valiokunta katsoi aina erityisesti turvallisuuden kannalta näitä uudistuksia.

Seuraamusjärjestelmää koskeva uudistus: Esityksessä ehdotetaan tieliikenteen vähäisiä
rikkomuksia koskevaa seuraamusjärjestelmää uudistettavaksi ottamalla käyttöön uusi hal-
linnollinen seuraamus, liikennevirhemaksu. Valiokunta viittaa seuraamusjärjestelmän
osalta lakivaliokunnan asiasta antamaan perusteelliseen lausuntoon, jonka pohjalta liiken-
ne- ja viestintävaliokunta on tehnyt esitykseen useita muutoksia.

Automaattisen nopeusvalvonnan kehittäminen: Siinä tuntui valiokunnan jäsenissä ole-
van monta asiantuntijaa. Itse kuulun niihin kyllä, monta valokuvaa on poliisi minullekin
tieltä laittanut. Valiokunta korostaa, että joko kunkin automaattikameran yhteydessä tai
sen välittömässä läheisyydessä tulee olla nopeusrajoituksen ilmaiseva merkki. Samalla tu-
lee arvioida, voidaanko kameroiden huomioimista edistää jollakin keinolla ennalta eh-
käisevän vaikutuksen vahvistamiseksi. Tällä on myös liikenneturvallisuutta parantava vai-
kutus. Kameroiden tehokkuus nopeusvalvonnassa on kiistaton. 

Myös lasten turvalaitteet puhuttivat valiokuntaa paljon. Valiokunta pitää lasten turva-
laitteiden käyttöä ensisijaisen tärkeänä. Käytännön syistä valiokunta on kuitenkin lisännyt
pykälään näitä turvalaitteita koskevan poikkeuksen, jonka mukaan ehdoton velvollisuus ei
koske taksiliikenteessä alle 135 senttimetriä pitkän ja vähintään 3-vuotiaan lapsen kuljet-
tamista. Alle 3-vuotiasta lasta ei kuitenkaan saa koskaan kuljettaa myöskään taksiliiken-
teessä ilman turvalaitetta.

Arvoisa puhemies! Tähän sisältyy pari lausumaa, ja haluan ne myös tässä lukea. Valio-
kunta ehdottaa eduskunnan hyväksyttäväksi kaksi lausumaa, joista ensimmäinen kuuluu
näin:

”Eduskunta edellyttää, että uuden tieliikennelain uudistuksista tiedotetaan tiellä liikku-
jaa tehokkaasti ja kattavasti, ja että lain vaikutuksia seurataan ja arvioidaan erityisesti lii-
kenteen turvallisuuden ja sujuvuuden osalta.”

Toinen lausumaehdotus:
”Eduskunta edellyttää, että valtioneuvosto valmistelee yhteistyössä kuntien ja muiden

toimijoiden kanssa yhtenäisen ratkaisun kotihoidon ja vastaavien kotiin tarjottavien palve-
luiden työntekijöiden pysäköinnin helpottamiseksi ja valmistelee viipymättä asiassa tarvit-
tavat säännösmuutokset.” 

Ja myös tästä valiokunnan mietinnöstä haluan mainita, että sekin oli yksimielinen. —
Kiitos.

20.01 Katja Taimela sd: Arvoisa rouva puhemies! Koska edustajakollega, valiokunnan
varapuheenjohtaja Pakkanen piti jälleen kerran tästä laista äärettömän hyvän esittelypu-
heenvuoron, aion hieman lyhentää omaa sanomaani.

Elikkä tämä käsittelyssä oleva tieliikennepaketti on mietintölaajuudessaan todellakin
250-sivuinen, ja jo se kertoo sen, että tämäkään laki ei ole päästänyt meitä liikenne- ja vies-
tintävaliokuntaa sammaloitumaan tämän kevään aikana. Lain tarkoitus on vähentää sään-
nösten määrää ja yksinkertaistaa hallinnon taakkaa, ja laki tulee kyllä myös lisäämään vas-
2



Pöytäkirjan asiakohta PTK 70/2018 vp
tuuta meille tienkäyttäjille liikenteen sujuvuudesta ja liikenneturvallisuudesta. Niin kuin
edustajakollega Pakkanenkin jo kertoi, valiokunnassa puhuttivat muun muassa pysäköin-
tiongelmat, ajoneuvojen hetkittäiset pysäyttämiset jalkakäytäville ja pyöräteille, lasten tur-
valaitteet, pyöräilykypärän tarpeellisuus, keltaisen sulkuviivan muuttuminen valkoiseksi
ja erityisesti tämä talvirengasmääräysten muuttuminen, niiden kohdalla kun on tarkoitus
joustavoittaa sääntelyä vastaamaan paremmin Suomen vaihtuvia keliolosuhteita.

Tämä paketti on varsin laaja, ja siitä syystä nostan esiin vielä vain valiokunnan kahden
lausuman hengen: Näin laajasta uudistuksesta on tiedotettava erittäin kattavasti eri tien-
käyttäjiä ja myös seurattava mahdollisia negatiivisiakin ilmiöitä liikenneturvallisuutta aja-
tellen — tämä on yhden lausuman henki. Toinen lausuma koskee kaikkialta eri maakun-
nista tulevaa palautetta, joka liittyy kotihoidon henkilökunnan pysäköintiongelmiin. Käyn-
tiajat ovat jo muutoinkin liian lyhyitä, ja siitä ajasta ei voi käyttää yhtään turhaa aikaa py-
säköintipaikan etsimiseen, ja niinpä edellytimme lausuman muodossa, että valtioneuvosto
valmistelee yhteistyössä kuntien kanssa yhtenäisen ratkaisun pysäköinnin helpottamiseksi.

Nämä kaksi lausumaa, kuten myös koko tämä mietintö, joka valiokunnassa työstettiin,
tehtiin erittäin hyvässä yhteishengessä, vaikkakin kuuleminen oli varsin laaja ja siellä oli
semmoisia kimuranttejakin kohtia käsittelyn aikana. Valiokunnalle kiitos hyvästä käsitte-
lystä.

20.03 Sinuhe Wallinheimo kok: Arvoisa rouva puhemies! Haluan vain lyhyesti kiittää
sekä hallitusta että liikenne- ja viestintävaliokuntaa erinomaisesta työstä tieliikennelain, tai
kuten tämän asian lähetekeskustelussa todettiin, kansanlain päivittämisestä tähän päivään.
Erityisesti kolmessa kokonaisuudessa otetaan hyviä loikkia parempaan suuntaan.

Ensinnäkin on hyvä, että liikenteen käyttäytymiseen liittyvät säädökset kootaan vihdoin
yhteen paikkaan ja tästä johtuva byrokratia vähenee. Me kaikki tien käyttäjät tiedämme,
millaisia tilanteita nykyinen tieliikennelaki on pahimmillaan tuottanut. Kansalaisten aikaa
ja rahaa on kulunut tulkintojen hakemisessa yksittäisten liikennerikkomusten osalta.

Toiseksi on hyvä, että tässä uudistuksessa annetaan enemmän vastuuta yksittäiselle tien-
käyttäjälle. Vaikka meidän päättäjien tehtävänä on tässä talossa liikenteen yleisten peli-
sääntöjen määrittely, niin jokainen meistä tienkäyttäjistä vastaa lopulta siitä, kuinka turval-
lista meidän tieliikenteemme on. Kun nämä säännöt ovat tämän muutoksen myötä entistä
helpommin ymmärrettäviä ja ne on koottu usean erillisen säädöksen sijaan yhteen paik-
kaan, on tämä tavoite helpompi saavuttaa.

Kolmas hyvä muutos tässä esityksessä on sen varautuminen tulevaisuuden liikkumisen
tarpeisiin. Robottiautot ja automatisoitu liikenne ovat arkipäivää muutaman vuoden sisällä
myös meillä Suomessa. Tässä näkyvin muutos nykytilaan on se, että tienkäyttäjänä pidet-
täisiin jatkossa myös henkilöä, joka ohjaa autoa muualta kuin auton sisältä, ja ettei ajoneu-
vo saa pysäköinnin jälkeen lähteä liikenteeseen hallitsemattomasti esimerkiksi etäohjauk-
sessa.

Arvoisa puhemies! Valiokunta on mietinnössään tehnyt monia järkeviä muutoksia. Niis-
tä nostan esille valiokunnan linjaukset teknisten laitteiden käyttämisestä ajon aikana sekä
nopeusrajoituksista taajamissa. Lisäksi kotiin tuotavien palveluiden pysäköintiongelmat
ovat mietinnössä saaneet asianmukaisen lausumaehdotuksen. Toki jatkopohdittavaakin
jää, ja tässä yksi tärkeimmistä on tämä talvirengassääntely. Itse olisin mielelläni nähnyt,
että nastarenkaiden käytölle olisi asetettu selkeämpi päättymispäivä keväisin, varsinkin
3



Pöytäkirjan asiakohta PTK 70/2018 vp
kun Suomi on asettanut poliittiseksi liikenneturvallisuustavoitteeksi tieliikennekuolemien
määrän puolittamisen vuoden 2010 tasosta vuoteen 2020 mennessä.

20.06 Eeva-Maria Maijala kesk: Arvoisa puhemies! Turvallisuus on ehdottomasti tär-
kein asia. Meillä valiokunnassa keskusteltiin hyvin paljon tästä laista ja sitten hyvin usein
tulivat esille kaikki nämä turvallisuusasiat. Puhuimme paljon suojakypärästä, renkaista,
heijastimen käytöstä, liikennemerkeistä, tiemaalauksista, turvaistuinten käytöstä, kamera-
valvonnasta, hyvin monesta liikenteeseen liittyvästä asiasta, ja kaikissa asioissa oli ensim-
mäisenä lähtökohtana se, miten ne vaikuttavat turvallisuuteen. Me kuulimme valiokunnas-
sa paljon asiantuntijoita, ja se oli meille kaikille varmaan semmoinen läheinen asia, koska
tämähän koskettaa meitä kaikkia. Me kaikki liikumme tuolla liikenteessä, ja kaikille on tär-
keää se, että siellä säästyttäisiin kaikilta onnettomuuksilta mahdollisimman paljon. Kun
me kuulimme asiantuntijoita, niin sen mukaisesti myöskin tähän lakiin tehtiin useita pieniä
korjauksia ihan sen mukaan, mitä asiantuntijat sanoivat ja mitä me keskustelimme tästä
asiasta.

Otan nyt sitten esille yhden olennaisen muutoksen. Se on monien mielestä ihan pikkui-
nen sivuseikka, ja laissakin se on pieni, mutta meille lappilaisille ja maaseudun ihmisille ja
porotalousihmisille se on todella iso ja tärkeä ja todella merkittävä asia. Kyse on siitä, että
henkilöille, jotka käyttävät moottorikelkkaa töissä, työtehtävissä, tämä on iso juttu, nimit-
täin kyse on suojakypärän käyttämisestä ja hätäkatkaisijan käyttämisestä työtehtävien ai-
kana. Minä pidän todella tärkeänä sitä, että kun moottorikelkalla ajetaan vapaa-ajan vietos-
sa, niin silloin kypärää käytetään ehdottomasti, siitä ei saa livistää ollenkaan. Olen nähnyt
ja kuullut läheltä niin paljon onnettomuuksia, kun kypärää ei ole käytetty näissä vapaa-ajan
kelkkailuissa. Silloin kypärän käyttö on aivan ehdottoman tärkeää. Mutta nyt sitten, kun
puhutaan työtehtävistä, kyse on kokonaan eri kelkkailusta, eli silloinhan on kyse hyvin hi-
taasti ajettavasta, rauhallisesta kelkkailusta. Alun perin hallituksen esityksessä oli, että
kaikkien tulee käyttää turvallisuussyistä moottorikelkalla ja mönkijällä ajaessa suojakypä-
rää ja että hätäkatkaisijan tulee olla kytkettynä aina ennen kuin moottorikelkka käynniste-
tään. Tämä on tärkeä asia, ja näistä minä haluan pitää kiinni. Mutta porotalous- ja metsä-
taloustyöt ovat asioita, joissa moottorikelkoilla ajetaan hyvin rauhallisella vauhdilla. Ja sil-
loin kun porometsässäkin ajetaan kelkalla — itse siinä mukana olleena tiedän kyllä, mitä se
on — vauhti on hyvin hidas, 10—15 kilometriä tunnissa, kierretään puitten välistä, lumet
tulevat välillä naamalle ja hiki on päässä ja aina vähän väliä joutuu hyppäämään kelkan
kyydistä poies ja liikkumaan paljon, pitää havainnoida, missä porot kulkevat ja missä muut
hakuporukat ovat liikkeellä. 

Nyt sitten onneksi me kuulimme näitä asiantuntijoita, ja kun asiantuntijoita kuultiin, niin
sen jälkeen ne henkilöt, jotka eivät ole ikinä ennen kuulleet tämmöisestä elinkeinotoimin-
nasta, saivat ymmärtää, että kyse onkin ihan kokonaan eri asiasta, kyse ei ole vapaa-ajan
kelkkailusta, jossa onnettomuuksia on tapahtunut. Tärkeä tieto meidän valiokunnallemme
tässäkin asiassa oli se, että onnettomuuksia ei työtehtävissä ole sattunut juuri ollenkaan.
Sitten asiantuntijat sanoivat vielä niin päin, että jos näissä tilanteissa pitäisi käyttää näitä
turvavälineitä, niin se olisi turvariski, elikkä tässä kävisi justiinsa toisin päin. Ja sen jäl-
keen onneksi me saimme tehtyä muutokset. 

Kun olin tuolla poroparlamentissa pari viikkoa sitten, niin eipä siellä juuri kukaan puhu-
nut muusta kuin siitä, että onko juuri tosi, että meidän pitää alkaa käyttämään työtehtävissä
kypärää, kun se ei kerta kaikkiaan onnistu. Sitten me valiokunnassa saimme laitettua täm-
4



Pöytäkirjan asiakohta PTK 70/2018 vp
möisen poikkeuksen 93 §:ään siitä, että ”suojakypärän käyttövelvollisuus ei koske poron-
hoito- tai metsänhoitotöissä taikka energiansiirto- tai televerkostotöissä olevaa moottori-
kelkan tai ohjaustangolla ja satulamallisella istuimella varustetun maastoajoneuvon ja trak-
torin kuljettajaa ja matkustajaa”. Ja sama tuli sitten hätäkatkaisijan käyttöön näissä työteh-
tävissä moottorikelkan osalta.

Kiitän vieläkin valiokuntaa siitä, että kaikissa asioissa koko ajan otettiin huomioon tur-
vallisuus, mutta myöskin tietyt poikkeusasiat otettiin huomioon, koska pitäähän meidän
pystyä myöskin tekemään töitä monissa asioissa. Tämä oli niitä päiviä töissä, kun minä
huomasin, kuinka tärkeää on se, että meitä kansanedustajia on kaikkialta Suomesta ja eri
alojen kanssa tekemisissä olevia ihmisiä. Nyt minä pystyn tämän lain kanssa myöskin me-
nemään kotiin, kun tämmöiset muutokset tähän saatiin aikaiseksi. Kiitos koko valiokun-
nalle. Oli mahtavaa käydä sitä keskustelua, mitä käytiin kaikesta siitä, kuinka tärkeää on
turvallisuus.

20.12 Jari Myllykoski vas: Arvoisa rouva puhemies! Kuten jo edellä edustaja Taimela
kehui valiokunnan varapuheenjohtajan esittelyä, niin minä myös. Koetan omalta osaltani
pitäytyä lyhyemmässä ja kommentoin nyt vain tietyiltä osin edustaja Maijalan käyttämää
puheenvuoroa. 

Toivon, että tämä laintulkinta, mitä me teimme tässä kypäräasiassa, ei kuitenkaan estä
esimerkiksi voimayhtiöiden työmaalla työskenteleviä henkilöitä, jos yritys edellyttää
omien työturvallisuuteen liittyvien sertifikaattien kautta käytettäviä suojavarusteita, niin
että olisimme ristiriidassa yrityksen kanssa siinä, kuinka he haluavat omaa henkilöstöään
suojata. Tämä on tavallaan semmoinen seurantapaikka, kuinka me haluamme toimia. 

Minulle perusteita kypärän käytön osalta tuli enemmän kuin edustaja Maijala sanoi, jol-
loin minäkin valaistuin. Täytyy sanoa, että minä uskon, että meidän valiokunnassamme
kaikki tietävät, että meillä on porotaloutta Suomessa, [Naurua] eli niin ei voi olla, että
edustaja Maijala käy tuolta pöntöstä sanomassa, että oli hyvä, että tässä kohtaa tuli valais-
tua myös niitä, jotka eivät tiedä, että meillä on Suomessa poroja. Nyt haluan sen käsityksen
kyllä oikaista, että näin ei ole. Kyllä kaikki valiokunnassa sen tietävät. [Markku Pakkanen:
Joulupukki on olemassa!] — No joo, ei sotketa tähän joulupukkia, koska hänellä ei ole ky-
pärää kuitenkaan. 

On tärkeätä huomioida se, mistä minulle tuli viestiä: valiokunta päätyi tähän järkevään
ratkaisuun, että kypärän käyttö maasto-olosuhteissa vaikkapa 8 taikka 12 tuntia päivässä
on niskalle erittäin rasittavaa ja aiheuttaa kulumia eikä sitten toisekseen suojaa niskaa niin
kuin karvalakki suojaa, eli on monta käytännöllistä syytä, jotka liittyvät työterveyteen, eli
oli hyvä tämä meidän ratkaisumme. Toivotaan, että joku kypäränvalmistaja jossakin vai-
heessa huomioi nämäkin, jotta me sitten voimme tuoda kevyempiä malleja, jotka kuiten-
kin pystyvät ehkäisemään vammoja ja jotka eivät ole mitään vanhanaikaisia moottoripyö-
räkypäriä. Tänä päivänä teknologia on edistynyt hiilikuidun avulla niin paljon, että turva-
välineen raskas paino ei olekaan enää rasite vaan se on lippalakkia muistuttava kuorma
siellä päässä. 

Mutta sinällään, vaikka jotakin voisi kritisoida, jätän sen tekemättä, koska olemme kui-
tenkin olleet tässä yksimielisinä viemässä tätä eteenpäin.

20.15 Ari Torniainen kesk: Arvoisa rouva puhemies! Tämä tieliikennelain uudistus on
kokonaisuudessaan erittäin iso kokonaisuus, ja haluan vielä painottaa sitä, että koska nyt
5



Pöytäkirjan asiakohta PTK 70/2018 vp
on näin isosta kokonaisuudesta ja uudistuksesta kyse, niin tässä on tämän jälkeen, kun tämä
saadaan täällä eduskunnassa päätettyä, myöskin syytä antaa ja jakaa tietoa tämän lain si-
sällöstä, jotta liikenneturvallisuus säilyy tulevaisuudessakin. Tässä on niin isoja muutok-
sia. 

Tämän uudistuksen tavoitteena on varmistaa kaikille tienkäyttäjille sujuva ja turvalli-
nen sekä kestävä liikenneympäristö. Laki on pyritty tekemään mahdollisimman yksiselit-
teiseksi ja ymmärrettäväksi muun muassa poistamalla lainsäädäntöä rasittavaa tulkinnan-
varaisuutta ja puutteellisuuksia. Tässä laissa huomioidaan myös automaattisten ajoneuvo-
jen ja liikenteen automaation käyttöönotto ja kehittyminen tulevaisuudessa. Huomionar-
voista on, että tässä hallituksen esityksessä lisätään jossain määrin myöskin jokaisen tien-
käyttäjän omaa vastuullisuutta liikennekäyttämisessä ja liikenneturvallisuudessa sekä lii-
kenteen sujuvuudessa. Tässä myöskin annetaan tienpitäjille, esimerkiksi kunnille, uusia
työkaluja tehdä liikennejärjestelyjä alueelliset olosuhteet ja tarpeet huomioivalla tavalla.

Tässä liikennesäännöt kootaan isoiksi kokonaisuuksiksi, luodaan edellytyksiä teknolo-
gisen kehityksen hyödyntämiselle, ja uudistus sisältää uusia liikennesääntöjä ja liikenne-
merkkejä erittäin paljon. Huomionarvoista on myöskin, että tienpitäjä päättää edelleen tie-
kohtaisista nopeusrajoituksista ja ajoneuvokohtaisiin nopeusrajoituksiin saattaa tulla muu-
toksia.

Se on omasta mielestäni huomionarvoista, niin kuin tässä on jo edellisissä puheenvuo-
roissa tullut esille, että tämä on iso kokonaisuus ja tämä liikenne- ja viestintävaliokunnan
mietintö saatiin yksimieliseksi. Kiitos siitä kaikille. Jos olisi käyty lävitse jokaista liiken-
nemerkkiä tai jotakin liikennesääntöä — voin sanoa, että siellä varmaan myöskin oli eri-
laisia näkemyksiä valiokunnassa, niin kuin itsellänikin oli, ja on edelleenkin siellä joitain
sellaisia, joista olen hieman eri mieltä, mutta tämä on niin iso kokonaisuus, ettei niitä kan-
nata käydä läpi yksi liikennemerkki kerrallaan.

Semmoisia asioita, joista paljon keskusteltiin, oli tämä, että rikesakot poistuvat ja liiken-
nevirhemaksu tulee tilalle tässä seuraamusjärjestelmässä. Talvirengassäännöstä myöskin
keskusteltiin, ja siitä voi olla monenlaista mieltä, ja myöskin tästä, että kun maanteillä sul-
kuviivan väri muuttuu keltaisesta valkoiseksi, onko se just Suomessa oikein. Paljon kes-
kusteltiin myöskin jalankulkijan heijastimen ja pyöräilijän pyöräilykypärän [Puhemies ko-
puttaa] käytöstä, ja niissä säilyy myöskin nykyinen käytäntö edelleen. Se on hyvä asia.

20.18 Jani Mäkelä ps: Arvoisa puhemies! Noista moottorikelkoista ja kypäristä puhut-
taessa muistan sen, kun tämä asiantuntija kävi meille näistä asioista kertomassa, joka oma-
si asiasta ilmeisesti niinkin omakohtaista kokemusta, että sai meidät liikennevaliokunnas-
sa ymmärtämään, mikä siinä kypärän käytössä on ongelma siellä porotaloutta tehdessä.
Seuraavana päivänä lehdessä oli uutinen, jonka mukaan meillä ei käy asiantuntijoita Lapis-
ta. Se oli mielestäni hieman hämmentävä uutinen, ja jouduinkin siihen kommentoimaan,
että kyllä ainakin liikennevaliokunnassa on käynyt. 

Yleensäkin tämä käsittely oli hyvähenkinen ja järki voitti monessa asiassa, kuten tässä
mainitussa kypäräkysymyksessä, ja siihen täytyy olla tyytyväinen. Esitys oli paksu, teetti
töitä ja oli laajavaikutteinen ja suurelta osin mielestäni hyväksyttävä. Aiemmat puhujat
ovat jo kertoneet oleellisia asioita sen käsittelystä. 

Tuon esiin muutaman oman huomioni, jotka matkan varrella herättävät epäilyksiä ja
ovat ehkä vieläkin pienimuotoisia epäkohtia, joita tarvitsee tulevaisuudessa miettiä. Ensin-
näkin tämä alkuperäinen esitys liikennevirhemaksusta oli hämmentävä. Se herätti melkoi-
6



Pöytäkirjan asiakohta PTK 70/2018 vp
sen julkisen kohunkin. Siinä oli epäilyksiä siitä, minkälainen on oikeusturva tämän kään-
teisen todistustaakan kanssa, mutta nyt sitten lakivaliokunnan lausunnon läpikäytyään se
asia hioutui oleellisesti ja lienee nyt hyväksyttävässä muodossa, ei tarvitse muutosehdotuk-
sia tehdä. 

Talvirengaspakon muuttaminen ja lakiin kirjaaminen: Esitettiin painokkaitakin asian-
tuntijanäkemyksiä, että tämä säätelyn muunnos ei lisää turvallisuutta vaan suorastaan hei-
kentää sitä, saattaa jopa aiheuttaa kuolemia sen myötä, kun lähdetään liikenteeseen kesä-
renkailla, vaikka pitäisi olla talvirenkaat. Vaikea sanoa, ovatko he oikeassa vai väärässä. Se
tullaan näkemään tulevaisuudessa tämän säätelyn voimaan tullessa. Ainakin omasta mie-
lestäni oli jopa varsin epätyydyttäviä asiantuntijalausuntoja liittyen vakuutusoikeudellisiin
kysymyksiin ja vastuukysymyksiin siinä, kuka on syyllinen siihen, jos näitä onnettomuuk-
sia tapahtuu tämän uuden talvirengaspakon voimassa ollessa, ja miten sitten ne korvaukset
menevät. Sekin jää nähtäväksi.

Tämä valkoinen sulkuviiva tuskin lisää turvallisuutta ainakaan keltaiseen verrattuna pa-
rempaan suuntaan, mutta se nyt tuolla laissa on. Automaattisesta liikennevalvonnasta eli
peltipoliiseista kylläkin tehtiin huomioita ja todettiin ongelmia, mutta varsinaiset toimen-
piteet ja pykäläkirjaukset sen suhteen ovat vähän onttoja nyt vielä tässä lakiesityksessä ja
mietinnössä. Tähän pitäisi mielestäni tulevaisuudessa kiinnittää huomiota, koska eihän tuo
mekaaninen nopeusvalvonta yksinään mitään liikenneturvallisuutta tuo, vaan kysymys on
liikenteen kokonaisuudesta ja myöskin poliisiviranomaisen läsnäolosta siellä elävässä lii-
kenteessä.

20.21 Ulla Parviainen kesk: Arvoisa puhemies! Aluksi ensin kiitoksia, sitten pikkuisen
ei moitteita vaan hämmästelyjä. Haluan myöskin kiittää tästä, että olette ottaneet valiokun-
nassa huomioon juuri moottorikelkkaa työssään käyttävät ryhmät. Itse olen poronhoito-
alueelta kotoisin, ja tämä on varmasti heille erittäin hyvä päätös. Edustaja Maijala kuvasi jo
tämän työn luonteen hyvin tarkkaan, joten siihen ei tarvitse enää mennä. Mutta on todella-
kin hyvä asia, että te olette ymmärtäneet tämän asian eikä edelleenkään ole pakko sitten
maastossa heidän käyttää kypärää.

Mutta sitten toinen asia: Te olisitte voineet hiukan helpottaa kyllä alakoulujen liikenne-
valistus- ja opetustyötä. Nimittäin tuo pyöräilykypärän käyttöön liittyvä määrittely ”on
ajon aikana yleensä käytettävä suojakypärää” on kyllä sellainen asia, että minä olen käynyt
eri-ikäisten koululaisten kanssa monta erillistä keskustelua siitä, mitä tarkoittaa se, että ”on
yleensä käytettävä”. Jos minä sitten sanon, että siellä seuraavassa pykälässä sanotaan, että
sairaus- tai terveydellisistä syistä ei tarvitse käyttää, niin siihen löytyy monta erilaista seli-
tystä kyllä lapsilta. Se olisi ollut hyvä, että se olisi tullut täsmälliseksi, se ”yleensä” olisi
poistunut ja olisi tullut vaikka ikäraja, jonka alla on sitä käytettävä. Nimittäin koulujen teh-
tävänä on huolehtia koulumatkan turvallisuudesta, vaikka lapsi sitä kulkisi ilman kouluvä-
keä. Siinä tulee keskusteluun aina se, kun tulet kouluun pyörällä, onko sinulla kypärä pääs-
sä. Tämän olisin toivonut helpottuvan kyllä koulujen näkökulmasta. 

20.23 Jukka Kopra kok: Arvoisa rouva puhemies! Tämä hallituksen esitys tieliikenne-
laiksi oli laaja kokonaisuus, ja valiokunta paneutui siihen huolella ja käytti runsaasti aikaa
sen setvimiseen ja parantamiseen ja kuuli laajasti asiantuntijoita. Merkille pantavia seikko-
ja tässä esityksessä on muun muassa tämä turvallisuuspuoli, ja haluaisin kiinnittää huomio-
ta siihen, että valiokunta kiinnitti huomiota siihen, että paljon suosittu ylinopeusvalvonta ei
7



Pöytäkirjan asiakohta PTK 70/2018 vp
suinkaan ole se ensisijainen keino, jolla liikenneturvallisuutta edistetään, vaan toivottai-
siin poliisin parempaa läsnäoloa ja näkyvyyttä liikenteessä. Ymmärrämme kyllä, että tämä
on myös resurssikysymys. Ehkä se jäi vähän vähemmälle huomiolle ja mietintöön kirjaa-
matta mutta tuli esiin asiantuntijoiden kuulemisessa, että kuljettajan ajokunnolla on erit-
täin suuri merkitys tänä päivänä tapahtuvissa onnettomuuksissa, ja siihen varmasti kannat-
taisi kiinnittää huomiota.

Kun lakiesitys annettiin eduskunnalle, paljon polemiikkia herätti tämä sakotuskäytän-
nön muuttuminen pienissä virheissä eli rikesakkojen puolella. Puhuttiin, että jatkossa kilo-
metrinkin ylinopeudesta sakotettaisiin. No, näin ei tule olemaan, vaan käytännössä nykyi-
nen toleranssi säilyy, ja poliisilla on myös mahdollisuus harkita tien päällä rikkeen sattu-
essa, annetaanko sakko vai ei, mutta pääsääntöisesti pienistä ylinopeuksista ei anneta. Ri-
kesakkojärjestelmän tilalle tulee tämä liikennevirhemaksu, joka on siis hallinnollinen mak-
su, ei enää rikoksesta aiheutuva rangaistus, ja se on hyvä, sillä moni ylinopeus- ja tämmöi-
nen pieni rikkomus todellakin on rikkomus eikä rikos, ja on hyvä, ettei kansalaisia näin
sitten rankaista rikosoikeusjärjestelmän periaatteiden mukaisesti tällaisista pienistä vir-
heistä. Tästä seuraa myös se, että jatkossa näistä liikennevirhemaksuilla tuomituista rik-
keistä ei kolmen rikkeen jälkeen seuraa ajokortin menetystä, kuten nyt tällä hetkellä vielä
voimassa olevassa järjestelmässä, ja tämä on hyvä asia, sillä monen ihmisen leipä ja elan-
tokin on kiinni siitä, että kortti säilyy ja on voitava ajaa, vaikka joskus niitä pieniä rikkeitä
ja virheitä sattuu. Niitähän sattuu meille jokaiselle aina välillä, kun liikenteessä liikumme.

Edelleen valiokunta keskusteli paljon kameravalvonnasta ja kameravalvontatolpista ja
esitti näkemyksenään sen, että nämä valvontatolpat on jatkossa syytä merkitä siten, että
valvottava nopeusrajoitus on välittömästi tässä tolpassa tai sen läheisyydessä, jotta tiellä
liikkujat tietävät, millä nopeudella tolpan ohi on ajettava. Asiantuntijalausunnoista kävi il-
mi, että tien päällä on monesti epätietoisuutta siitä, mikä on se oikea nopeus, ja tästä on seu-
rannut sitten yllättäviä tilanteita, kun on jarruteltu varmuuden vuoksi alhaiseen nopeuteen.

Jos puhemies sallii vielä yhden lauseen: Edustaja Taimela ensimmäisenä kiinnitti huo-
miota tähän tiedottamisen tarpeeseen. Tämä on iso muutos, ja tiedottamiseen on todellakin
syytä kiinnittää huomiota.

20.26 Eeva-Maria Maijala kesk: Arvoisa puhemies! Kyllähän se niin on, että poromie-
het puhuvat poroista ja taksimiehet liikenteestä. Siitä puhutaan, minkä kokee omaksi asiak-
seen, ja minä nyt satun joskus puhumaan poroista.

Suojavarusteista sitten, niiden käyttämisestä, pitää lisätä se, että kyllähän poromiehet-
kin, monet meistä, käytämme kypäriä silloin, kun ajetaan esimerkiksi jäälle pilkille tai
muuta vastaavaa — koko porukalle kypärät päähän. Se on eri asia, silloin ei olla työtehtä-
vissä, kypärät päähän siinä tilanteessa.

Mutta sitten sähkölinja-asiasta, pitäisikö sielläkin olla suojakypärä, kun rakennusmiehil-
läkinhän pitää olla kypärä päässä. Kypäriäkin on hirveän monenlaisia olemassa, ja on var-
masti hyvä, että esimerkiksi näissä sähkölinjatilanteissa, jos siellä on korjaamassa, on joku
semmoinen kypärä päässä, joka estää sen, että jos sieltä putoaa jotakin päähän, niin ei satu
sitten vahinkoa. Eli ehdottomasti tilanteitten mukaan nämä kypäräasiat.

Sitten olihan meillä monia mielenkiintoisia keskusteluja siellä valiokunnassa näistä
asioista, esimerkiksi se, pitääkö kypärää käyttää, kun vanhalla hytittömällä traktorilla aje-
taan vaikka perunoita maahan. No, nyt onneksi saatiin laki laitettua, että ehkä silloin ei ky-
pärää tarvita. Tosin mietin, että mihin silloin, kun oikein hitaasti ajetaan sillä hytittömällä
8



Pöytäkirjan asiakohta PTK 70/2018 vp
traktorilla siellä pellolla, siellä kypärää olisi tarvittu. Ehkä siihen, että minä nakkaan potul-
la isäntää päähän, että nyt ajat väärällä tavalla.

Mutta sitten vielä edustaja Parviainen otti esille tämän pyöräilykypärän käyttöasian: oli-
siko hyvä ollut ihan lainsäädännössä velvoittaa käyttämään pyöräilykypärää. Me tulimme
siihen ratkaisuun, että laitamme tämmöisellä muodolla, että on ”yleensä” käytettävä kypä-
rää, ”yleensä” käytettävä heijastinta, koska sitä ei pysty varsinaisesti laittamaan niin, että
”pitää käyttää”, koska siellä on monta semmoista asiaa: se on vaikeasti valvottava asia
ynnä muuta. Se teksti, millä tavalla me laitoimme tuohon lakiin sen, ei ole välttämättä hy-
vää lainsäädäntöä, koska se ei ole selkeästi semmoinen kielto. Mutta se on kuitenkin täm-
möinen merkittävä, tärkeä ja turvallisuutta lisäävä ja ohjaava toimenpide, että me otimme
tämmöisen heikkouden tähän matkaan, ja yritimme laittaa parhaalla mahdollisella tavalla
tämän tekstin siihen.

20.28 Jari Myllykoski vas: Arvoisa rouva puhemies! Haluan vielä nostaa tässä esille sen,
mitä edustaja Kopra toi esille juuri tästä seikasta, kuinka virhemaksuista tai pienistä sakois-
ta viedään kortti pois ja niin sanotusti viedään elinkeino. Tämä oli erityisen hyvä, ja täytyy
kiittää valiokuntaa, että oli ymmärrystä nähdä se, että tämä on ammatinharjoittajille ja
palkkatyöntekijöille erityisen tärkeä asia, koska tällä hetkellä, jos sinulta otetaan ajo-oi-
keus kolmeksi kuukaudeksi pois, se tarkoittaa, että sinä et saa työstäsi rahaa, koska työn-
antaja lomauttaa siksi ajaksi. Se tarkoittaa myös sitä, että kun sinulla palkansaanti on kiin-
ni siitä, että se on ollut omasta syystä johtuva virhe, niin et myöskään tule saamaan an-
siosidonnaista päivärahaa. Eli kaksinkertainen rangaistus yhdestä virheestä, joka voi olla
myös kuljettajasta riippumaton syy, esimerkiksi se, että perävaunussa ei ole jarruja ja se on
se kolmas kerta, joka tulee tähän mukaan. Monella maaseudun taksiyrittäjällä näitä koke-
muksia on, että leipä lähtee. Kun kolmeksi kuukaudeksi se kielto pistetään, niin koulukyy-
dit loppuvat siihen hetkeen. Tämä on erittäin hyvä ja antaa mahdollisuuden, että joustavoi-
tetaan sitä, ettei elinkeinon harjoittaminen tai työtehtävissä tapahtuva pieni virhe aiheuta
sellaista, että joudumme menemään toimeentuloluukulle, josta sitten ehkä mahdollisesti
saa niin sanotusti lainaa, kunnes seuraavat palkat tulevat.

Sulkuviiva, heijastin, kypärät, keltainen tai valkoinen viiva ja talvirenkaat: on varmasti
niin, että valiokunnassa oli aika laillakin erimielisiä näkemyksiä siitä, mikä oli valtioneu-
voston eli hallituksen esitys. Itse en ymmärtänyt sitä keltaisen viivan asiaa, koska kyllä se
talviolosuhteissa kuitenkin näkyy paremmin kuin se valkoinen viiva, kun ollaan lumisella
seudulla, enkä sitä, että automatiikka, niin kuin minullakin omassa autossa on, aistii näitä
viivoja. Ei se väri ole se ratkaiseva asia, ei se tunnista sitä väriä, vaan meidän olisi pitänyt
pystyä tässä näkemään, mutta asiat etenevät. Kun saatiin se yksimielisesti, niin se oli pa-
rempi asia kuin se, että se olisi tästä jätetty. Tässä oli hallituspuolueittenkin kansanedusta-
jienkin kanssa yhteinen näkemys siitä, että tämä oli turhaa yleiseurooppalaiseen järjestel-
mään menemistä.

Puhemies! Jos saan 15 sekuntia, niin en tule pönttöön. — Vielä sen verran, että tämä
seuranta, mikä mietinnössä on, on tärkeä. Meidän tulee seurata talvirenkaiden tilannetta, ja
toivoisin, että siellä ministeriössä ja Liikennevirastossa keskitytään siihen, että talviren-
kaista johtuvissa onnettomuuksissa seurataan sitä, mikä ryhmä on se, joka näihin onnetto-
muuksiin joutuu, koska itse pelkään eniten, että ne, joilla ei ole varallisuutta ostaa talviren-
kaita, ajavat sitten ehkä vähän varomattomammin niillä kesärenkailla.
9



Pöytäkirjan asiakohta PTK 70/2018 vp
20.32 Ari Torniainen kesk: Arvoisa rouva puhemies! Edustaja Ulla Parviainen nosti erit-
täin tärkeän asian ja huomion esille, nimenomaan pyöräilykypärän käytön: käytetäänkö
sitä ja tuleeko sen olla pakollinen vaiko vain suositus. Liikenne- ja viestintävaliokunta pää-
tyi omassa mietinnössään toteamaan, että valiokunta pitää hyvänä, että heijastimen käyt-
töä ja pyöräilykypärää koskeva sääntely säilyy tieliikennelaissa selkeänä viestinä niiden
käyttämisen tarpeellisuudesta ja tärkeydestä. 

Kun valiokunnassa kuultiin asiantuntijoita nimenomaan tästä pyöräilykypärästä, niin
täytyy todeta, että asiantuntijoiden näkemykset menivät erittäin hajalleen nimenomaan
niin, että pyöräily- ja pyöräjärjestöt ovat sitä mieltä, että pyöräilykypärää ei tarvitse ollen-
kaan. Perusteena on muun muassa se, että esimerkiksi kaupunkipyörät, niin kuin täällä
Helsingissäkin, ovat yleistyneet erittäin paljon eikä niissäkään ole sitten sitä kypärää ja jos
se kypäräpakko tulisi, sen jälkeen varmaan kaupunkipyörien käyttö vähenisi. Nyt kun se on
nykylain muodossa, kaupunkipyörät ovat erittäin suosittuja ja niitä keltaisia pyöriä näkee
hyvin paljon tuolla kaupungilla. Puolestaan Liikenneturva ja vastaavat järjestöt ovat sitä
mieltä, että pyöräilykypärää tulisi käyttää entistä enemmän. 

Sen takia me päädyimme siihen, että tämä nykyinen järjestelmä on hyvä ja oikea ja että
suositellaan pyöräilykypärän käyttöä. Ja sitten kouluissa se yleensä jää sinne koulujen ke-
hotuksiin, miten oppilaat käyttävät pyöräilykypärää. Itse toivon, että kaikki käyttäisivät
pyöräilykypärää.

Yleiskeskustelu päättyi.

Eduskunta hyväksyi hallituksen esitykseen HE 180/2017 vp sisältyvien 1.-14. lakiehdotuk-
sen sisällön mietinnön mukaisena. Eduskunta yhtyi valiokunnan ehdotukseen lakialoittei-
siin LA 24/2015 vp ja LA 46/2017 vp sisältyvien lakiehdotusten hylkäämisestä. Lakiehdo-
tusten ensimmäinen käsittely päättyi.
10


	8
	19.54
	20.01
	20.03
	20.06
	20.12
	20.15
	20.18
	20.21
	20.23
	20.26
	20.28
	20.32


