















































DEMF39B.tmp.xml


Pöytäkirjan asiakohta PTK 15/2018 vp
Pöytäkirjan asiakohta 

PTK 15/2018 vp

Täysistunto

Torstai 1.3.2018 klo 15.59—20.06

17. Hallituksen esitys eduskunnalle laiksi verotusmenettelystä annetun lain 14 d §:n muut-
tamisesta

Hallituksen esitys HE 191/2017 vp
Valiokunnan mietintö VaVM 1/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 17. asia. Käsittelyn pohjana on valtiovarainvaliokunnan mietintö VaVM
1/2018 vp. Nyt päätetään lakiehdotuksen sisällöstä.

Keskustelu

19.33 Esko Kiviranta kesk: Arvoisa puhemies! Nyt palautekeskustelussa oleva hallituk-
sen esitys merkitsee verotusmenettelylain verotuksen maakohtaista raporttia koskevien sa-
namuotojen yhdenmukaistamista hallinnollista yhteistyötä verotuksen alalla koskevan di-
rektiivin pakollista automaattista tietojenvaihtoa koskevien säännösten sanamuotojen
kanssa. Kyse on tilanteista, joissa ulkomaisen emoyhteisön kotipaikka on EU:n ulkopuoli-
sessa maassa, jossa se ei ole velvollinen laatimaan maakohtaista raporttia tai joka ei ole
mukana kansainvälisessä tietojenvaihdossa. Tällöin Verohallinto ei saa maakohtaista ra-
porttia emoyhteisön sijaintimaasta. Verohallinto voi näissä tapauksissa velvoittaa suoma-
laiseen konserniin kuuluvan yhtiön antamaan maakohtaisen raportin toissijaisen selvitys-
velvollisuuden perusteella. Suomalaisella yhtiöllä ei kuitenkaan välttämättä ole kaikkia ra-
portteja varten vaadittavia koko konsernia koskevia tietoja. Tällöin yhtiö voi nykylain mu-
kaan täyttää velvollisuutensa antamalla ne tiedot, jotka sillä on käytettävissään. Lakia
muutettaisiin siten, että suomalaisyrityksellä olisi velvollisuus pyytää tietoja ulkomaiselta
emoyritykseltä, ja jos emoyritys kieltäytyy, suomalainen yritys täyttää tiedonantovelvolli-
suutensa antamalla ne tiedot, jotka sillä on. EU:n ulkopuolella oleva emoyhtiö voi myös
itse osoittaa konsernissa olevan EU-alueella sijaitsevan yhtiön, joka antaa maakohtaista ra-
porttia koskevat tiedot. Lakia muutettaisiin nyt siten, että tietojen antajaksi ei saisi osoittaa
yhtiötä, joka ei tosiasiassa voi saada käyttöönsä kaikkia maakohtaiseen raporttiin tarvitta-
via tietoja.

Arvoisa puhemies! Valiokunnan mietintö oli yksimielinen.

19.35 Sari Essayah kd: Arvoisa puhemies! Vaikka tämä lakimuutos on sinällänsä hyvin
tekninen eli kyseessä on sanamuotojen yhtenäistäminen, niin kuten tuossa edustaja Kivi-
ranta hyvin toi esille, taustalla on sinällänsä äärimmäisen tärkeä asia eli se, että tälläkin la-
kimuutoksella, sen taustalla olevalla asialla, pyritään siihen, että veronkiertoa estetään ja
tätä maakohtaista raportointia tehostetaan.
 Tarkistettu
4.0



Pöytäkirjan asiakohta PTK 15/2018 vp
Tämä tietenkin on sellainen asia, jossa tarvitaan kansainvälistä yhteistyötä. Muistelen,
että kun silloin meppiaikanani EU:ssa lähdettiin puhumaan siitä, että meidän pitäisi saada
automaattinen tietojenvaihto aikaiseksi veroviranomaisten kesken, niin sitä pidettiin todel-
la kaukaisena tavoitteena. Mutta jos jotain hyvääkin oli siinä talouskriisissä, mikä EU:ta
kohtasi, niin se ainakin, että jokaiselle jäsenmaalle tuli hätä pitää huolta omista verovarois-
taan ja todellakin katsoa niitten perään yhä tarkemmin. Se taloudellinen tilanne, mikä sil-
loin EU-jäsenmaissa oli, kyllä omalta osaltaan oli edesauttamassa sitä, että todellakin jo-
kainen maa alkoi katsoa niitten omien verorahojensa perään, ja sillä tavalla tätä automaat-
tista tietojenvaihtoa saatiin edistettyä. Oikeastaan voisi sanoa, että viimeiset maat, jotka
siinä sitten niin sanotusti ämpyilivät vastaan, olivat Luxemburg — toki sinällänsä ehkä
tämmöisenä pankkimaana tunnettu, ei niin yllättävää — ja Itävalta, joka oli yllättäen toi-
nen näistä maista, jotka viimeiseen asti harasivat vastaan, mutta sitten lopulta tuo asetus
saatiin eteenpäin vietyä. Siinä mielessä on äärimmäisen hyvä, että tänä päivänä meillä on
edes vähän enemmän niitä välineitä, joilla pystymme tätä veronkiertoa estämään, ja to-
siaankin sitten jokainen jäsenvaltio saa ne verotuotot, joita tarvitsee oman hyvinvointival-
tionsa ylläpitämiseen.

Yleiskeskustelu päättyi.

Eduskunta hyväksyi hallituksen esitykseen HE 191/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
2


