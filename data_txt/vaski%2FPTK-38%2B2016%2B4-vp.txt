















































DEM61B5.tmpSave.xml


Pöytäkirjan asiakohta PTK 38/2016 vp
Pöytäkirjan asiakohta 

PTK 38/2016 vp

Täysistunto

Torstai 14.4.2016 klo 15.59—18.39

4. Hallituksen esitys eduskunnalle tullilaiksi ja eräiksi siihen liittyviksi laeiksi
Hallituksen esitys HE 153/2015 vp
Valiokunnan mietintö HaVM 5/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on hallintovaliokunnan mietintö HaVM 5/
2016 vp. Nyt päätetään lakiehdotusten sisällöstä.

Keskustelu

18.09 Pirkko Mattila ps (esittelypuheenvuoro): Arvoisa puhemies! Esittelen tässä hallin-
tovaliokunnan mietinnön koskien uutta tullilakia. Tämän esityksen tarkoituksena on kor-
vata voimassa oleva tullilaki uudella ja samannimisellä lailla.

Euroopan parlamentin ja neuvoston asetusta unionin tullikoodeksista sekä sen täydentä-
misestä ja täytäntöönpanosta annettuja komission asetuksia aletaan soveltaa 1.5.2016, ja
nyt ehdotettu lainsäädäntöuudistus sisältää EU-säädännön soveltamiseksi tämän kansalli-
sen lainsäädännön. Tämän uuden tullikoodeksin mukaan EU:ssa siirrytään pakolliseen
sähköiseen tulli-ilmoittamiseen siirtymävaiheen kautta vuoden 2020 loppuun mennessä.

Tämän ehdotetun lainsäädäntökokonaisuuden tarkoituksena on ottaa huomioon myös
muu kansallisessa ja EU:n lainsäädännössä sekä tullitoiminnassa tapahtunut kehitys. Tar-
koituksena on yhdenmukaistaa tulliverotusta ja menettelyä koskevaa sääntelyä muita ve-
rolajeja koskevan sääntelyn kanssa sekä Tullin toimintavaltuuksia koskevia säännöksiä po-
liisia ja rajavartiolaitosta koskevien säännösten kanssa. Kokonaisuudistuksella on tarkoi-
tus parantaa myös lain rakennetta ja selkeyttä, koska tämä nykyisin voimassa oleva laki on
muodostunut varsin hajanaiseksi siihen tehtyjen lukuisten muutosten vuoksi.

Hallintovaliokunta pitää tätä kokonaisuudistusta tarpeellisena ja tärkeänä. Tullilaki on
yleislaki, jonka säädöksiä sovelletaan yleisesti kaikkeen tullitoimintaan, jollei muuten toi-
sin säädetä. Tulli huolehtii tullin- ja veronkannosta, ja Tullin tehtävänä on valvoa tavaroi-
den terveydelle, turvallisuudelle ja ympäristölle aiheuttamien uhkien torjumiseksi säädet-
tyjen säännösten noudattamista. Tulli estää ja paljastaa tullirikoksia ja suorittaa niiden esi-
tutkintaa sekä yhdessä viranomaistyössä poliisin, Tullin ja Rajavartiolaitoksen kanssa ta-
voittelee näitä yhteisiä päämääriä. Tulli harjoittaa myös muuta viranomaistyötä.

Sitten valtiovarainvaliokunta on antanut lausunnon koskien näitä verolakeihin ehdotet-
tuja muutoksia ja toteaa, että ne ovat pääosin unionin tullikoodeksin aiheuttamia teknis-
luonteisia muutoksia, joihin valiokunnalla ei ole huomautettavaa. Mutta kuitenkin osalla
näistä säännöksistä on suora yhteys niin sanotun Valmis-hankkeen ehdotuksiin tai vireillä
olevaan toiseen hankkeeseen, jossa selvitetään ja toimeenpannaan Tullin verotustehtävien
 Tarkistettu
4.0



Pöytäkirjan asiakohta PTK 38/2016 vp
siirto Verohallinnolle, ja näin valtiovarainvaliokunta toteaa, että nyt käsiteltäviin verola-
kiehdotuksiin sisältyvien säännösten muutostarve tulee sitten ratkaista näiden esitysten kä-
sittelyn yhteydessä. Valtiovarainvaliokunnan mukaan nämä nyt käsiteltävät esityksen sää-
dökset voidaan hyväksyä tässä yhteydessä muuttamattomina. Näitä lakeja, mitä tässä val-
tiovarainvaliokunta on ottanut esille, ovat muun muassa valmisteverotuslaki ja autovero-
lain säännökset.

No, sitten tähän esitykseen on antanut lausunnon myös perustuslakivaliokunta, ja se on
tarkastellut omassa lausunnossaan tähän esitykseen sisältyvien Tullin toimintavaltuuksien
laajuutta ja perusteita, eräitä yksittäisiä toimivaltuuksia, määräyksenantovaltuuksia, Tullin
valitusoikeutta, kuittausta, henkilötietojen suojaa ja yksityiselämän suojaa sekä seuraa-
mussääntelyitä ja todennut kyllä useita tullilakiehdotusta koskevia täydentämis- ja täsmen-
tämistarpeita. Perustuslakivaliokunnan lausunnon mukaan nämä lakiehdotukset voidaan
käsitellä tavallisen lain säätämisjärjestyksessä, mutta 1. lakiehdotus kuitenkin vain, jos va-
liokunnan sen 91 §:stä ja 94 §:stä tekemät valtiosääntöoikeudelliset huomautukset otetaan
asianmukaisesti huomioon. Perustuslakivaliokunnan tekemiä huomautuksia on käsitelty
tarkemmin tässäkin, tämän mietinnön yksityiskohtaisissa perusteluissa, näitten
asianomaisten pykälien yhteydessä.

Hallintovaliokunnan saaman selvityksen mukaan esitetyllä lainsäädännöllä ei arvioida
olevan vaikutusta Ahvenanmaan maakunnan verorajan ylittävään käsittelyyn. Ja valiokun-
ta katsookin, että EU-lainsäädäntöä sovellettaessa tästä ei aiheudu Ahvenanmaalle tai siel-
tä suuntautuvalle kaupankäynnille tarpeetonta hallinnollista taakkaa.

Ja näin hallituksen esityksestä ilmenevistä syistä ja saamansa selvityksen perusteella
hallintovaliokunta pitää esitystä tarpeellisena ja tarkoituksenmukaisena ja puoltaa lakieh-
dotusten hyväksymistä, näissä yksityiskohtaisissa perusteluissa seuraavin huomautuksin ja
muutosehdotuksin, sekä yhden uuden lakiehdotuksen hyväksymistä. Valiokunta pitää tär-
keänä, että tullilainsäädännön kokonaisuudistuksen toimivuutta seurataan, ja tämä mietin-
tö on yksimielinen.

18.14 Mika Kari sd: Arvoisa rouva puhemies! Hallintovaliokunnan puheenjohtaja, edus-
taja Mattila esitteli hyvin ja kattavasti tämän tullilain uudistuksen ja valiokuntavaiheen. 

Tämän tullilain valmistelu ei valiokunnassa — sen valiokunnan historian aikana, kun
itse olen valiokunnassa viiden vuoden ajan ollut — kuulu niihin kaikkein helpoimpiin lain-
valmisteluihin. Valiokunta teki varsin laajan työn laajalla kuulemisella ja myös pitkällä kä-
sittelyllä. Lopputulos on varsin hyvä, vähintäänkin niin hyvä, että sen tänne saliin on voi-
nut tuoda.

Yhden asian erityisesti haluan nostaa esiin, ja se liittyy tullilain yhteydessä, yleislain yh-
teydessä olevaan voimankäyttökokonaisuuteen, ja toivoisinkin, että jatkossa viranomais-
ten voimankäyttöoikeudet pystyttäisiin valmistelemaan laajemmassa yhteistyössä eri mi-
nisteriöiden välillä ja ministeriöiden sisällä olevien, muun muassa poliisiosaston ja Polii-
sihallituksen ja niin edelleen, kanssa.

Pidän myös erittäin tärkeänä kohtaa, joka löytyy myös valiokunnan mietinnöstä. Tulli-
lain seurannasta täytyy tavalla tai toisella ministeriön antaa — siinä vaiheessa, kun tulli-
laista on hankittu riittävät kokemukset — arvio hallintovaliokunnalle siitä, millä tavalla
valiokunnan ja hallituksen esitykset tullilain sisällä vaikuttavat Tullin toimintaan. Toivot-
tavasti vaikutukset ovat positiivisia.
2



Pöytäkirjan asiakohta PTK 38/2016 vp
Niin kuin puheenjohtaja totesi, valiokunnan mietintö oli yksimielinen, ja muiltakin osin
valiokunnan työskentely hyvin kattavaa.

18.16 Timo V. Korhonen kesk: Arvoisa puhemies! Tullilain kokonaisuudistus on kai-
ken kaikkiaan hyvin monimutkainen, moniulotteinen kokonaisuus. Eduskuntaan tuotua
esitystä kritisoitiin monellakin tavalla. Esitystä pidettiin eri tavoin puutteellisena, ja tässä
yhteydessä haluan ihan muutaman sanan ottaa esille tähän liittyen.

Tullilakihan on Tullin toiminnassa sovellettava yleislaki, jonka säännöksiä sovelletaan
todella yleislakina kaikkeen Tullin toimintaan. Syitä tullilain kokonaisuudistukseen, kuten
valiokunnan puheenjohtaja totesi, on monia: keskeisin niistä on EU:n tullilain kokonaisuu-
distus. Tätä myötä tullilain sidokset ovat erittäin laajat. Kokonaisuus, kuten sanottu, on hy-
vin monimutkainen. Se on näkynyt myös tässä valmistelussa.

Tähän Tullin toiminnan laajaan kokonaisuuteen: Tullihan hoitaa EU:n kauppapolitiikan
alaan kuuluvia tehtäviä, siis maastavientiin, maahantuontiin ja kauttakuljetukseen liittyviä
tehtäviä, eli Tulli kantaa tullia ja hoitaa muuta tullitoimintaa. Se myös valvoo terveydelle,
turvallisuudelle ja ympäristölle asetettujen rajoitusten noudattamista. Tulli myös suorittaa
tullirikostorjuntaa ja tekee viranomaisyhteistyötä. Lisäksi on tätä koskevaa kansallista eri-
tyislainsäädäntöä muun muassa PTR-viranomaisten yhteistyöstä.

Uuden EU-tullikoodeksin myötä ollaan nyt siis siirtymässä pakolliseen sähköiseen tulli-
ilmoitukseen tietyn siirtymäajan jälkeen, mikä on todella iso muutos. Käytännössä siirty-
mäajan jälkeen kaikki tullimenettelyt ja myös varamenettelyt ovat jatkossa sähköisiä. Tul-
litoiminnasta säädetään pitkälti EU-säädöksissä, erityisesti tullikoodeksissa ja sen nojalla
annetuissa asetuksissa. Tämän lisäksi on esimerkiksi tullittomuusasetus ja on kansainväli-
siä sopimuksiakin. EU:n tullikoodeksi edellyttää lisäksi, että jäsenvaltiot antavat omassa
kansallisessa lainsäädännössään täydentävää säätelyä. Tullikoodeksissa säädetään myös
jäsenvaltioille velvollisuuksia, joitten osalta on kansallisessa laissa säädettävä, kuka näitä
velvollisuuksia hoitaa.

Tästä kaikesta ennen mainitusta seuraa, että tullilainsäädäntö on todella monimutkainen
kokonaisuus eikä se vaikuta niin selkeältä tai läpinäkyvältä kuin perinteisesti on lainsää-
dännöltä meillä edellytetty.

Lisäksi tässä tullilakiesityksessä on ollut tarpeen huomioida kansallisessa lainsäädän-
nössä tapahtuneet muutokset. Nykyinen tullilaki on alun perin vuodelta 94, ja lain rakenne
ja sisältö muutenkin on muodostunut hajanaiseksi lakiin tehtyjen lukuisten muutosten ta-
kia. Tätäkin kautta tälle kokonaisuudistukselle on ollut selvä tarve.

Kuten jo aiemmin sanoin, lakiuudistuksen käsittelyn alkuvaiheessa eduskuntaan tuotu
esitys vaikutti heikosti laaditulta ja valmistellulta. Itsekin sorruin aika vahvasti siihen arvi-
ointiin. Tämän käsittelyn kuluessa on kuitenkin tullut käsitys siitä, että itse asiassa tullila-
kiesitykseen sisältyvä kokonaisuus oli melko huolella laadittu, vaikka korjattavia asioita
löytyi aika tavalla. Esimerkiksi perustuslakivaliokunnalla oli paljon huomautuksia, joista
kaksi oli valtiosääntöoikeudellista. Esityksen perusteluissa olisi voinut ja olisi pitänyt ava-
ta moniakin asioita tai yksityiskohtia enemmän, mikä olisi helpottanut ymmärtämistä ja
poistanut myös epäselvyyksiä itse sisällön osalta.

Tämä kaiken kaikkiaan lisäsi hallintovaliokunnassa tehtävää työtä. Jotta lainsäädännön
valmistelu kaiken kaikkiaan olisi mahdollisimman huolellista, niin totean tähän liittyen yh-
den huomion — itse asiassa saman huomion, mihin edustaja Kari äskeisessä puheenvuo-
rossaan kiinnitti huomiota. Nimittäin oli ja on erittäin valitettavaa, että Tullin toimival-
3



Pöytäkirjan asiakohta PTK 38/2016 vp
tuuksia koskien esimerkiksi voimankäyttöä tai muuta sellaista toimintaa, jota tulisi vertail-
la suhteessa poliisiin ja Rajavartiolaitokseen, ei ilmeisestikään ollut laadittu riittävässä yh-
teistyössä näitten tahojen kanssa. Tästä tuli erittäin paljon palautetta valiokunnan kuulemi-
sissa. Vertailu kaiken kaikkiaan oli erittäin haastavaa. Myös poliisilain ja rajavartiolain vä-
lillä oli moniakin eroja. Tiiviimpi yhteistyö valmisteluvaiheessa olisi voinut hälventää
epäluuloa sisältöä kohtaan ja ehkä myös auttaa kirjoittamaan joitakin kohtia selkeämmin.
Tästä on syytä ottaa laajemminkin oppia.

Lainvalmistelun osalta myös kaksi muuta huomiota. On hyvä muistaa, että tullirikosten
estämisestä, paljastamisesta ja selvittämisestä sekä tullirikoksista epäiltyjen syytteeseen
saattamisesta säädetään Tullin rikostorjunnasta annetussa laissa, joka tuli voimaan jo vii-
me vuoden kesäkuussa. EU:n tullikoodeksi, joka tulee voimaan 1.5.2016, annettiin jo joku
vuosi sitten, mutta sitä täydentävät komissioasetukset annettiin vasta viime vuoden lopul-
la. On selvää, että se on vaikuttanut tullilakiesityksen antamisen aikatauluun, mutta sen si-
jaan esimerkiksi Tullin toimintavaltuuksia koskevan sääntelyn valmisteluun ja vertailuun
poliisin ja Rajavartiolaitoksen toimivaltuuksien kanssa on ollut aika runsaastikin aikaa
käytettävissä. Sitä aikaa ei ehkä riittävissä määrin lainvalmistelussa ole hyödynnetty.

Joka tapauksessa rohkenen sanoa, että eduskuntatyön pohjalta esillä oleva lakikokonai-
suus on nyt erittäin huolella valmisteltu, ja haluan tässäkin antaa kyllä hyvin runsaat kii-
tokset, erityiskiitokset, HaVin, hallintovaliokunnan, valiokuntaneuvos Rinteelle. Tämän
lakikokonaisuuden työstäminen on vaatinut mittavan työn. Yhdyn myös tässä edustaja Ka-
rin puheenvuoron näkemykseen siitä, että tämän lain toimivuutta on tietyllä tavoin seurat-
tava ja katsottava tämän lain toimivuutta jatkossa.

Arvoisa puhemies! Aivan lyhyesti lopuksi. Tämän lakiuudistuksen käsittelyn yhteydes-
sä törmättiin Tullin johtamiskokonaisuuden ongelmiin. Valiokunnalla ei tietenkään ole
mahdollisuutta hakea ratkaisua niihin, mutta itse ymmärrän, että nykyinen Tullin johtamis-
kokonaisuuden hyvin ristiriitainen tilanne ei millään muotoa voi jatkua kovinkaan pitkään.

18.25 Pirkko Mattila ps: Arvoisa rouva puhemies! Käsittelyssä nyt on siis uudistus, jon-
ka jälkeen uusi tullilaki vastaa sisällöllisesti pitkälti nykyistä tullilakia. Elikkä mitä tänään
Tullissa tapahtuu, miten toimitaan, on samantyyppisen lainsäädännön tulosta. Niinpä mie-
lestäni Tulli ansaitsee muutaman huomion tämän paljolti teknisluonteisiakin muutoksia si-
sältävän lain käsittelyn ohessa.

Vielä kiitos koko valiokunnalle ja valiokunnan neuvoksille tehdystä työstä. Yhdyn va-
liokunnan varapuheenjohtajan näkemyksiin näissä valiokuntakäsittelyissä esiin nousseista
seikoista. Lain valmistelussa olisi tehtävä tiivistä yhteistyötä näitten olennaisten sidosryh-
mien kanssa, ja harmillisesti kiirettäkin oli jonkin verran ilmassa tässä käsittelyssä.

Olen tyytyväinen siitä, että valiokunta kuitenkin tämän perusteellisesti pystyi käsittele-
mään ja yksimielisesti mietintöön on otettu huomio siitä, että jatkossa kiinnitetään huomio-
ta tämän kokonaisuudistuksen toimivuuteen ja tuloksiin.

Mutta sitten itse Tullin toimintaan.
Olemme kuluneen vuoden aikana kuulleet uutisia Tullista, kuinka Tulli esimerkiksi py-

säytti dynamiittia rajalle, Tulli takavarikoi suuren määrän kokaiinia tai kuinka Tulli toimi
tehostetusti läntisillä rajanylityspaikoilla viime syyskuusta lähtien. Toisaalta Tullilla on
selkeä fiskaalinen rooli, ja se on harmaan talouden torjuja. Rikoshyötynä takaisin saadut
tulot tai veronmenetysten torjuminen ovat merkittäviä tuloutuksia valtiolle. Osaltaan Tulli
4



Pöytäkirjan asiakohta PTK 38/2016 vp
siis näillä toimilla vahvistaa oikeusvaltioperiaatetta ja hallinnon läpinäkyvyyden periaat-
teita.

Tulli osallistuu PTR-yhteistyöhön yhtenä sisäisen turvallisuuden viranomaisena, ja sillä
on tähän työhön myös toimivaltuuksia, kuten Tullin rikostorjunnasta on säädetty ja tässä-
kin mietinnössä siihen kiinnitetty huomiota. Sillä on myös rooli tuonnin ja viennin viran-
omaisena maamme satamissa, lentokentillä ja maarajoilla.

Tullista on moneksi, ja jos käännämme tämän toisinpäin, niin mitä tapahtuisikaan, jos
Tullia ei olisi olemassa tai se ei toimisi kuten se nyt Suomessa toimii? Tullin toimintakyky
on pitkälti kiinni tullimiesten ja muiden viranhaltijoiden tekevistä käsistä. Harmaan talou-
den torjuntaan budjetoiduista varoista on eduskunnan tehtävä pitää huolta.

Toivon Tullille mitä parhainta jatkoa ja toiminnan selkiyttämistä johtamisen osalta, niil-
tä osin kuin julkisuudessa on viime aikoina ollut, ja jatkoa tässä työssä, joka on lainsäädän-
nön turvin jatkunut jo siitä, kun keisari Aleksanteri I hyväksyi vuonna 1812 ohjesäännön
Suomen suuriruhtinaskunnan tullihallinnolle. Sittenhän meillä on ollut Tullihallitus ja nyt
lopulta Tulli. Tästä vuodesta 1812 on pitkä matka vuoteen 2020, jonka loppuun mennessä
on tarkoitus siirtyä sähköiseen tulli-ilmoittamiseen täysin, ja tämähän myös myötäilee Si-
pilän hallitusohjelman tavoitteita digitalisaation hyödyntämisestä ja muun muassa siitä
saatavaa asioinnin helpottumista.

Yleiskeskustelu päättyi.

Eduskunta hyväksyi hallituksen esitykseen HE 153/2015 vp sisältyvien 1.—15. lakiehdo-
tuksen sisällön mietinnön mukaisena. Eduskunta hyväksyi valiokunnan mietinnössä ehdo-
tetun uuden, 16. lakiehdotuksen sisällön mietinnön mukaisena. Lakiehdotusten ensimmäi-
nen käsittely päättyi.
5


