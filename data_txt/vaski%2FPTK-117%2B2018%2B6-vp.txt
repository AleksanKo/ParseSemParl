















































DEMC6CD.tmp.xml


Pöytäkirjan asiakohta PTK 117/2018 vp
Pöytäkirjan asiakohta 

PTK 117/2018 vp

Täysistunto

Tiistai 20.11.2018 klo 14.00—19.35

6. Hallituksen esitys eduskunnalle laiksi työttömyysturvalain muuttamisesta yrittäjien ei 
omistavien perheenjäsenten työttömyysturvan kehittämiseksi

Hallituksen esitys HE 236/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 6. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

16.37 Sosiaali- ja terveysministeri Pirkko Mattila (esittelypuheenvuoro): Arvoisa rou-
va puhemies! Nyt käsitellään hallituksen esitystä eduskunnalle laiksi työttömyysturvalain
muuttamisesta yrittäjien niin sanottujen ei-omistavien perheenjäsenten työttömyysturvan
kehittämiseksi.

Yrittäjät, heidän perheenjäsenensä ja yrittäjäjärjestöt ovat pitäneet pitkään esillä sitä,
miten perheen yrityksessä työllistyneen perheenjäsenen työttömyysturva muodostuu. Per-
heenjäsenen oikeus työttömyysturvaan on ratkaistu samoin kuten yrittäjän kohdalla toimi-
taan, vaikka perheenjäsen ei omistaisi yrityksestä osakkeita eikä hänellä olisi niiden tuo-
maa äänimäärää tai vastaavaa määräysvaltaa. Tällainen ei-omistava perheenjäsen on työt-
tömyysturvajärjestelmässä ollut yrittäjä, näin siitä huolimatta, että esimerkiksi eläkejärjes-
telmässä hän on voinut olla työntekijä.

Edellä kuvattu on aiheuttanut huolta yrittäjäperheissä. Kun henkilö on työttömyysturva-
järjestelmässä yrittäjä, hänen työllistymisensä päättyminen arvioidaan toisin kuin palkan-
saajan kohdalla. Keskustelu on toki joskus kohdannut myös äärilaitoja, kuten väitteitä, että
työttömyysturvaoikeuden syntyminen edellyttäisi sitä, että perheen yritys lopetetaan koko-
naan. Tämä on kuitenkin liian jyrkkä tulkinta asiasta.

Yrittäjän perheenjäsen saa oikeuden työttömyysturvaan samoissa tilanteissa kuin omis-
tava yrittäjäkin. Lisäksi hänen kohdallaan työttömyysturvaoikeus voi syntyä myös tilan-
teissa, joiden perusteella omistava yrittäjä ei saisi työttömyysturvaa. Esimerkki tällaisesta
lievemmästä ehdosta on, että yritystoiminnan uudelleenjärjestelyt ja yritystoiminnan edel-
lytysten pysyvä heikentyminen voivat olla seikkoja, joiden perusteella perheyrityksessä
työskennellyt yrittäjän perheenjäsen voi saada työttömyysetuutta. Tällöin puhutaan lomau-
tustilanteista ja irtisanomisesta tuotannollisilla ja taloudellisilla perusteilla. Työvoimapo-
liittiset edellytykset on täytettävä, jotta työttömyysturvaa voidaan maksaa. 
 Tarkistettu
4.1



Pöytäkirjan asiakohta PTK 117/2018 vp
Julkisen keskustelun perusteella on kuitenkin pääteltävissä, että perheyrityksissä ei tun-
nisteta tilanteita ja perusteita, joiden toteutuessa ei-omistava perheenjäsen voi saada ansio-
päivärahaa. Työvoimapoliittinen arviointi ei ole ainoa seikka, jolla on vaikutusta työttö-
myysturvaoikeuteen. Ansioperusteista työttömyysturvaa saadakseen henkilön on kuulutta-
va oikeaan työttömyyskassaan yritystoiminnassa työllistymisen tai palkkatyössä työllisty-
misen perusteella.

Toinen ongelmia tuottanut säännös onkin, että perheenjäsenen on kuuluttava yrittäjää
vakuuttavaan työttömyyskassaan, jotta työttömyyden kohdatessa päiväraha olisi ansiope-
rusteinen ja se perustuisi perheen yrityksessä työskentelystä saatuun palkkaan. On käynyt
ilmi, että virheellistä vakuuttamista eli jäsenyyttä palkansaajia vakuuttavassa työttömyys-
kassassa tapahtuu.

Kun puhumme niin sanotusti väärässä työttömyyskassassa vakuutettuna olemisesta, pu-
humme tilanteesta, jossa ihminen on ilmaissut haluavansa vakuuttaa itsensä työttömyyden
varalta ansioperusteisessa etuusjärjestelmässä. Jos vakuuttamisessa on virhe, tämä tahtoti-
la ei toteudu, vaikka työttömyysturvan saamisen työvoimapoliittiset edellytykset toteutui-
sivat. Näissä tilanteissa henkilöllä voi olla oikeus peruspäivärahaan tai työmarkkinatu-
keen, mutta voidaan hyvin kysyä, onko tämä riittävä korvaus, kun henkilö on halunnut va-
kuuttaa itsensä ansiotulostaan. Toisaalta se, että työvoimapoliittisia perusteita työttömyy-
den alkamisessa ei tunnisteta, on myös ongelma. Keskusteluissa tuodaan esiin tilanteita,
joissa perheen yritys ei voi enää työllistää ei-omistavaa perheenjäsentä mutta työvoimapo-
liittiset edellytykset eivät silti täyty.

Arvoisa puhemies! Työttömyysturvajärjestelmän tarkoitus on tuoda taloudellista tur-
vaa, kun työllistyminen päättyy tai muuttuu osittaiseksi, yritystoiminnassa sivutoimiseksi.
Esityksen tavoitteena on parantaa yrityksessä työskentelevän ei-omistavan perheenjäse-
nen oikeutta työttömyysturvaan yleisesti sekä samalla ansiopäivärahaan. Tässä tarkoituk-
sessa ehdotetaan, että yrityksessä työskentelevän ei-omistavan perheenjäsenen asema työt-
tömyysturvajärjestelmässä muutettaisiin palkansaajaksi. Esitys koskee kaikkia yritysmuo-
toja, ei vain osakeyhtiöitä. Se koskee henkilöitä, joille perheyritys voi maksaa palkkaa ja
jotka ovat työntekijän eläkevakuutuksen piirissä.

Muutoksen lähtökohta on yksinkertainen: muutetaan työttömyysturvalain yrittäjämääri-
telmää niin, että työttömyysturvalain perusteella yrittäjäksi katsominen edellyttäisi aina
henkilökohtaista omistusosuutta osakepääomasta, tämän tuomasta äänimäärästä tai muu-
toin muodostuvaa vastaavaa määräysvaltaa. Tämän muutoksen perusteella henkilö, jolla ei
omistus- tai määräysvaltaa ole, olisi silloin palkansaaja. Muutoksesta seuraa, että henkilön
pitää kuulua palkansaajia vakuuttavaan työttömyyskassaan, jotta perheen yrityksessä työs-
kentely voi kerryttää oikeutta ansioperusteiseen työttömyyspäivärahaan. Oikeus työttö-
myysturvaan ratkaistaisiin pääasiassa samoin kuin nyt palkansaajaksi määritellyillä. 

Tähän on yksi poikkeus, joka koskee työssäoloehtoa. Yrittäjän ei-omistavan perheenjä-
senen työssäoloehto olisi esityksen mukana 52 kalenteriviikkoa, kun se nyt palkansaajilla
on 26 kalenteriviikkoa. Työssäoloehdon pitää kertyä sellaisena aikana, jona henkilöllä ei
ole omistusosuutta yrityksessä. Tämä perustuu siihen, että määritelmän mukaan kyse ei ole
palkansaajana tehdystä työstä, jos henkilöllä on omistusta. Yrittäjän ei-omistavan perheen-
jäsenen 52 kalenteriviikon ja palkansaajien 26 kalenteriviikon työssäoloehtoja kerryttävää
työtä ei voi yhdistää. Työssäoloehto kuitenkin lyhenee nykytilaan verrattuna, eikä perheen
yrityksessä yrittäjänä työllistymiseen tai ulkopuolisen palveluksessa työllistymiseen pe-
2



Pöytäkirjan asiakohta PTK 117/2018 vp
rustuvia työssäoloehtoja voi nykyisinkään yhdistää. Yrittäjän ei-omistavan perheenjäse-
nen tilanne ei näin ollen heikkene esityksen myötä millään tavoin.

Muutoksen tavoitteena on, että perheen yrityksessä työskentely olisi ei-omistavalle per-
heenjäsenelle mahdollisimman neutraali valinta suhteessa ulkopuolisen palveluksessa
työskentelyyn. Näin halutaan vähentää työllistymiseen ja työttömäksi jäämiseen liittyviä
taloudellisia riskejä perheyrityksessä työskenneltäessä. Perheyritykseen työllistymisen tu-
lisi olla ei-omistavalle perheenjäsenelle mahdollisuus, ei riski.

16.44 Kaj Turunen kok: Arvoisa puhemies! Nyt täytyy aloittaa kiitoksilla: Kiitoksia hal-
litukselle tästä hallituksen esityksestä, jolla korjataan epäoikeudenmukainen käytäntö tul-
kita yrittäjän perheenjäsenet osaomistajiksi, vaikka he käytännössä eivät omistaisi yrityk-
sestä yhtään mitään. Täytyy kiittää siitä, että jatkossa ei enää jätetä perusteettomasti yrittä-
jän perheenjäseniä työttömyysturvan ja työllisyystoimenpiteiden ulkopuolelle. Nyt siis
hallitus korjaa nämä epäkohdat. Kiitoksia siitä! 

Jos oikein hakemalla hakee jotain pientä miinusta, se on tämä työssäoloehto, että ei voi
yhdistää yrityksessä yrittäjänä tehtyä työtä ja palkansaajana tehtyä työtä. Se on 52 viikkoa
yrittäjän perheenjäsenellä ja muulla työntekijällä 26 viikkoa. Mutta se on niin pieni mii-
nus, että se ei haittaa sitä, etteikö voisi antaa isoa kiitosta.

Arvoisa puhemies! Tein tästä kyseisestä asiasta lakialoitteen jo tämän vuoden helmi-
kuussa eli työttömyysturvalain 1 luvun 6 §:n 2 momentin muuttamisesta siten, että sieltä
poistetaan sanat ”tai hänen perheenjäsenillään”. Selkeyden ja tasa-arvoisen kansalaisten
kohtelun ja oikeudenmukaisuuden vuoksi on tärkeää saada yrittäjämääritelmästä pois ne
yrittäjän perheenjäsenet, jotka eivät itse omista yrityksestä mitään. Siksi lain 1 luvun 6 §:n
osaomistajia koskevasta 2 momentin listasta onkin ollut syytä poistaa kaikista kohdista sa-
nat ”tai hänen perheenjäsenillään”, jolloin osaomistajaksi ja siten yrittäjäksi katsomisen
edellytyksenä olisi, että perheenjäsen omistaisi myös itse yrityksestä jotain — siis tosiasi-
allisesti omistaisi. Nyt käsittelyssä oleva hallituksen esitys on samansisältöinen kuin liki
vuosi sitten tekemäni lakialoite, enkä voi tässä yhteydessä olla kertomatta niitten edusta-
jien nimiä, jotka tämän lakialoitteen aikoinaan allekirjoittelivat. He olivat edustajat Hauta-
la, Koski, Sarkkinen, Östman, Myllykoski, Taavitsainen, Hassi, Karimäki ja Mikkonen.
Kiitos heille! [Timo Heinosen välihuuto] 

Arvoisa puhemies! Ongelmana on siis ollut, että nykyään työttömyysturvalakia sovel-
lettaessa yrittäjän perheenjäsen, joka työskentelee perheen yrityksessä, on voitu tulkita it-
sekin osaomistajaksi ja siten yrittäjäksi, vaikka hän ei omista yrityksessä tosiasiallisesti
mitään eikä käytä siinä määräysvaltaa. Perheenjäseniksi on katsottu yrittäjän aviopuoliso,
avopuoliso sekä hänen kanssaan samassa taloudessa asuvat lapset, lapsenlapset, vanhem-
mat ja isovanhemmat. Käytetty ilmaisu ”osaomistaja” voi siis tarkoittaa myös henkilöä,
joka todellakaan ei omista eikä käytä määräysvaltaa yrityksessä. Tämä on johtanut siihen,
että henkilöllä ei ole ollut oikeutta muiden palkansaajien tavoin työttömyysturvaan. Mo-
nelle yrittäjän perheenjäsenelle tämä on tullut yllätyksenä siinä vaiheessa, kun työttömyys-
turvaa on joutunut hakemaan.

Hallitus esittää siis työttömyysturvaan muutoksia, joilla parannettaisiin yrittäjän per-
heenjäsenen työttömyysturvaa, ja tämä on hyvä juttu. Jatkossa siis yrittäjän perheenjäsen,
joka ei omista osuutta yrityksestä mutta työskentelee siellä, katsotaan työttömyysturvalais-
sa työntekijäksi, muutokset koskisivat sellaisia yrittäjän perheenjäseniä. Nyt ehdotetaan,
että yrityksessä työskentelevä perheenjäsen, joka ei siis omista osuutta yrityksestä eikä
3



Pöytäkirjan asiakohta PTK 117/2018 vp
käytä määräysvaltaa, olisi jatkossa palkansaajana oikeutettu työttömyysturvaan, ja tämä on
merkityksellinen, iso asia, että jos tosiasiassa olet palkansaaja, sinulla on palkansaajan
työttömyysturva. 

Tämä työssäoloehto olisi yrittäjän ei-omistavaksi perheenjäseneksi määritellyn henki-
lön kohdalla 52 kalenteriviikkoa, ja tämä oli se pieni muutos. 

Tämän lain on tarkoitus tulla voimaan 1. päivä heinäkuuta 2019, ja toivon, että tämä kä-
sitellään ripeästi eduskunnassa ja tämä viimeistään astuisi voimaan 1. heinäkuuta 2019.

16.49 Jari Myllykoski vas: Arvoisa rouva puhemies! Edustaja Turunen käytti niin hyvän
puheenvuoron, että uskon, että kerkiän tästä paikaltani käyttämään sen myönteisen ilmai-
sun, jonka haluan tämän lähetekeskustelun yhteydessä tähän kyseiseen lakiesitykseen teh-
dä.

Eli kiitoksia ministerille, että olette ensinnäkin täällä esittelemässä, henkilökohtaisesti
paikalla, sillä tämä on erittäin hyvä edistysaskel siihen, kuinka olemme antaneet laintilan
olla sellaisessa muodossa, että palkansaaja on niin huonossa asemassa ollut, kun työsken-
telee perheensä yrityksessä palkkatyöntekijänä. Tämä on hyvä askel. Ja kiitoksia edustaja
Turuselle vielä siitä, että toitte ne nimet esille. Oli mukava kuunnella sitä nimilistaa ja to-
deta, että tässä ei ainakaan politiikka ole ollut esteenä tähän yhtenäiseen näkemykseen, liit-
tyen edustaja Turusen lakialoitteeseen, vaan tämä on ollut ehkä enemmänkin ymmärtämis-
kysymys siitä, eikä tässä ole ollut poliittisia painoarvoja, ja sen takia tätä esitystä on hyvä
kannattaa.

Kuitenkin kysyisin siitä asiasta, minkä edustaja Turunen toi omassa puheenvuorossaan,
siitä pienestä moitteen sävystä siinä, mikä oli tämä työssäoloehdon täyttyminen. Kun olen
pohtinut sitä, kuinka meille tänne voi tulla ansiosidonnaisen sosiaaliturvan piiriin, olen
pohtinut sitä, että jossain vaiheessa tietysti voitaisiin ajatella, että joku on niin sanotusti
töissä ja hänen kohdaltaan maksetaan vain pakolliset sosiaalimaksut ja eläkemaksut ja sen
jälkeen ollaan iästä riippuen tämän ansiosidonnaisen työttömyysturvan piirissä niin, että
me voimme tavallaan ostaa niin sanotusti muutamalla tonnilla itsellemme ansiosidonnai-
sen päivärahan osuuden sitten siitä jatkosta. Kysynkin ministeriltä: Miksi näin? Onko poh-
dittu väärinkäytöksen mahdollisuuksia, vai mistä syystä tämä raja tähän työssäoloehtoon
on tullut pidemmäksi kuin normaalissa palkkatyössä?

16.52 Matti Torvinen sin: Arvoisa rouva puhemies! Yrittäjän asema ei ole kovin herkul-
linen tilanteissa, joissa yrityksellä menee huonosti: mietitään yökaudet, riittävätkö rahat
lainanmaksuun, palkanmaksuun, laskuihin. Suomalaisen yrityskentän vahvuus on perhe-
yrittäminen, se, että perhe työskentelee tuossa yrityksessä. Suomalainen yritystoiminta no-
jaa hyvin pitkälle pieniin yrityksiin, alle yhdeksän hengen yrityksiin. Kun perheessä usein
siis vaimo, lapset toimivat yrityksessä ilman, että heillä on omistusoikeutta tuohon yrityk-
seen [Jari Myllykoski: Kyllä se voi mieskin olla!] — joissakin tilanteissa, nyt puhutaan,
Myllykoski, asiaa, eli kun puhutaan yritystoiminnasta, jossa nainen tai mies on yrittäjänä,
emme vie tätä sukupuolikysymykseksi — niin se on merkinnyt sitä, että konkurssitilan-
teessa tämän, yrittäjän perheenjäsenen, oikeusturva on ollut erittäin huono. Ja kun aikai-
semmat hallitukset, varsinkin vasemmistovetoiset hallitukset, ovat jättäneet hoitamatta tär-
keän tehtävänsä suomalaisen yritystoiminnan selkärangan ylläpitämiseksi, on ajauduttu
vakaviin tilanteisiin niin, että perheenjäsenet ovat sitten jopa joutuneet avioerotilantee-
seen, jopa tilanteeseen, jossa itsemurha johtuen näistä [Kari Uotilan välihuuto] huonoista
4



Pöytäkirjan asiakohta PTK 117/2018 vp
tilanteista on sitten ollut käsillä. Mutta nyt tämä ripeä, hyvähenkinen hallitus — kiitos mi-
nisteri Mattilan — on ryhtynyt parantamaan nimenomaan yrittäjien asemaa. Viime budjet-
tiriihessä keväällä tämä asia otettiin käsittelyyn ja ministeri Mattila ajoi sitä erittäin pon-
nekkaasti. Siitä hänelle Pohjois-Pohjanmaan aktiivisena toimijana suuri kiitos. Näin pitää
ollakin. 

Nyt käsittelyssä olevan hallituksen esityksen tavoitteena on parantaa yrityksessä työs-
kentelevän niin kutsutun ei-omistavan perheenjäsenen oikeutta ansiopäivärahaan ja näin
vähentää työllistymiseen ja työttömäksi jäämiseen liittyviä taloudellisia riskejä tämän
työskennellessä tuossa perheyrityksessä. Tässä tarkoituksessa siis ehdotetaan, että yrityk-
sessä työskentelevän niin sanotun ei-omistavan perheenjäsenen asema työttömyysturvajär-
jestelmässä muutettaisiin palkansaajaksi. Nykylakihan on määrittänyt ihmisen yrittäjäksi,
jos hän työskentelee yrityksessä ja asuu samassa taloudessa yrittäjän kanssa avopuolisona,
aviopuolisona, lapsena. Myöskin vanhemmat ovat olleet tämän tilanteen edessä. Jotta ny-
kyisin perheenjäsen voitaisiin katsoa työttömäksi ja oikeutetuksi tuohon työttömyysetuu-
teen, hänen työskentelynsä tulisi päättyä työttömyysturvalain yrittäjiä koskevien pykälien
mukaisesti. Tämä tarkoittaisi käytännössä sitä, että tuo yritystoiminta täytyisi lopettaa. Eli
yhteiskunnan kannalta keskeinen moottori, omillaan toimeen tuleva yrittäjä, joutuisi lopet-
tamaan. 

Työvoimapoliittisten edellytysten kohdalla on arvioitu myös, että osa koetuista ongel-
mista johtuu siitä, että perheenjäsenen työskentely päätetään tunnistamatta niitä työttö-
myysturvan saannin edellytyksiä, jotka koskevat paitsi yrittäjää itseään myös lievennettyi-
nä yrittäjän perheenjäseniä. On myös arvioitu, että yrittäjän ei-omistava perheenjäsen ei
tunnista niitä tilanteita, joissa hän perheen yrityksessä työskentelyn perusteella on työttö-
myysturvajärjestelmässä yrittäjä, ja että tämän vuoksi työttömyyskassan jäsenyyttä koske-
va sääntely ei ole yrittäjillä ja heidän perheenjäsenillään kattavasti tiedossa. 

Yrittäjän ei-omistavan perheenjäsenen oikeutta ansiopäivärahaan olisi mahdollista edis-
tää ehkäisemällä virheellistä vakuuttamista palkansaajia vakuuttavassa työttömyyskassas-
sa. Tätä tavoitetta voitaisiin toteuttaa neuvonnan kautta sekä työttömyyskassan jäseneksi
liityttäessä että jäsenyyden aikana. Oikea-aikainen ja riittävä neuvonta ehkäisisivät sitä,
että yrittäjänä työllistyvä ei-omistava perheenjäsen liittyy palkansaajakassaan yrittäjäkas-
san sijaan, tai sitä, että hän jatkaa palkansaajakassan jäsenenä, vaikka yrittäjäksi siirtymi-
sen jälkeen ansiopäivärahaoikeus tulisikin turvata yrittäjäkassan jäsenyydellä. 

Tämä muutos on yrittäjien ja yrittäjyyteen painottavien pitkäaikainen tavoite. Se on joh-
donmukainen, sillä ei-omistavat perheenjäsenet katsotaan nyt työlainsäädännössä ja eläke-
lainsäädännössä työntekijöiksi. 

16.58 Esko Kiviranta kesk: Arvoisa puhemies! Keskusta on kauan ajanut tätä tavoitetta,
mikä nyt hallituksen esityksessä on toteutumassa. Tällä hetkellä yrityksessä työskentelevä
perheenjäsen voidaan katsoa työttömyysturva-asioissa yrittäjäksi, vaikkei hän omistaisi
yrityksestä mitään eikä käyttäisi siinä määräysvaltaa. Tämä johtaa käytännössä siihen, että
henkilön työttömyysturvaoikeus poikkeaa palkansaajan työttömyysturvaoikeudesta. Halli-
tuksen eduskunnalle nyt antamassa esityksessä ehdotetaan, että tällainen henkilö olisi jat-
kossa palkansaaja myös silloin, kun häneen sovelletaan työttömyysturvalakia. Esityksen
tavoitteena on parantaa yrityksessä työskentelevän ei-omistavan perheenjäsenen oikeutta
ansiosidonnaiseen päivärahaan ja näin vähentää työllistymiseen ja työttömäksi jäämiseen
liittyviä taloudellisia riskejä perheyrityksessä työskenneltäessä.
5



Pöytäkirjan asiakohta PTK 117/2018 vp
16.59 Hanna Sarkkinen vas: Arvoisa puhemies! Tämä on erittäin tervetullut lakimuu-
tos, joka vastaa nähdäkseni suomalaisten oikeustajua. On tervetullutta, että parannetaan
yrityksessä työskentelevän ei-omistavan perheenjäsenen oikeutta työttömyysturvaan. Ny-
kytilanne on usein kohtuuton ja johtaa kohtuuttomiin tilanteisiin, kun ihminen työskente-
lee palkkatyössä mutta hänet tulkitaan yrittäjäksi perhesuhteen perusteella, ja se heikentää
hänen työttömyysturvaansa. Tämä aiheuttaa kohtuuttomia tilanteita yksilölle, heikentää
hänen sosiaaliturvaansa, mutta voi johtaa myös siihen, etteivät ihmiset välttämättä sitten
halua työskennellä perheen yrityksessä, jos se johtaa heikompaan sosiaaliturvaan, ja näin-
hän sen ei pitäisi mennä.

Arvoisa puhemies! Tämä muutos voi kuulostaa pieneltä yksityiskohdalta työttömyystur-
vassa, mutta se kuitenkin kohdistuu noin 22 000 henkilöön, ja näille henkilöille, joihin se
kohdistuu, kyseessä on erittäin merkittävä asia. Yleisesti ottaen yrittäjän sosiaaliturvaa oli-
si pyrittävä vahvistamaan. Se on tärkeää, kun mikro- ja pienyrittäjyys lisääntyy Suomessa
ja kun siihen voimakkaasti myös poliittisesti kannustetaan.

Arvoisa puhemies! Toisin kuin edustaja Torvinen tuossa väitti, vasemmistoliitto on pyr-
kinyt edistämään yrittäjien sosiaaliturvaa niin hallituksessa kuin oppositiossa ollessaan. Ja
muistutuksena edustajalle myös, että vasemmistovetoinen hallitus oli viimeksi 15 vuotta
sitten, Lipposen hallitus — kun tässä tuli syytös siitä, ettei vasemmistovetoisten hallitusten
aikana asiaa ole edistetty.

Mutta puoluepolitiikka sikseen. Haluan kiittää ministeriä hyvästä esityksestä ja haluan
esittää kiitokseni edustaja Turuselle, joka on ajanut asiaa pitkäjänteisesti ja yli puoluerajo-
jen.

17.01 Marisanna Jarva kesk: Arvoisa puhemies! Käsillä on erittäin hyvä esitys, ja on ilo
kuulla, että tätä kannatetaan yli puoluerajojen, vasemmalta oikealle. On tietysti hyvä ehkä
tuoda esiin myös se — on toki hyvä, että tästä on ollut aloitteita ja on tuotu tätä asiaa ja tätä
ongelmaa jo aikaisemminkin esiin, aikaisempina vuosikymmeninä — että nyt tämä asia on
todella päästy ratkaisemaan keskustajohtoisen hallituksen aikana. Oli erittäin tärkeää, että
nyt keskustan johdolla tämä byrokratiaongelma ratkaistiin budjettiriihessä, tehtiin tästä lin-
jaus ja nyt tästä ratkaisusta voidaan keskustella eduskunnassa. Myös keskustan eduskunta-
ryhmän norminpurkutyöryhmässä on tehty useampana vuonna tästä esitys ministeriölle, ja
on hyvä, että tämä nyt etenee. Vedän itse tätä kyseistä työryhmää.

 Itse asiasta: Ongelmahan on ollut nimenomaan se, että ei ole ollut oikeudenmukaista,
että puolison ammatti määrittelee työttömyysturvan, ja tämä tilanne yrittäjäperheissä on
voinut ohjata perheen tuloloukkuun tai puolison pakkotyöllistämiseen alasta riippumatta.
Tämä on ollut erityinen epäkohta. Nykyinen malli on saattanut yrittäjän perheenjäsenet ti-
lanteeseen, jossa he eivät ole yrittäjiä mutta eivät myöskään työntekijöitä lain varsinaises-
sa merkityksessä. Tällöin lainsäädännölliset oikeudet eivät ole kuuluneet heille esimerkik-
si lomautustilanteessa. On myös tilanteita, joissa työttömyysturva on evätty, vaikka per-
heenjäsenen omistama yritys ei ole enää voinut työllistää. Tämä ei ole ollut tasa-arvoista
eri työntekijöiden välillä. Tilanne korjataan nyt ja tällä poistetaan samalla yrittämiseen ja
työllistämiseen liittyviä esteitä.

Olennaista on myös huomata tämä kohderyhmä. Edustaja Sarkkinen tuossa jo mainitsi,
että noin 22 000 olisi tavallaan näitä kohderyhmään kuuluvia henkilöitä, mutta itse asiassa
määrä on paljon laajempi. Esimerkiksi viime vaalien aikaan tuli useampi yhteydenotto
nuorilta perheiltä, jotka miettivät, että aloittaisivat yritystoiminnan, mutta eivät uskalla ni-
6



Pöytäkirjan asiakohta PTK 117/2018 vp
menomaan tämän ongelman takia, että tulee sitten ongelma työttömyysturvan kanssa. Joko
jätetään yritys kokonaan perustamatta tai ei sitten uskalleta työskennellä perheen sisällä,
koska tulee tulkinta nimenomaan tämän puolison sosiaaliturvan osalta. Tämä on ollut mer-
kittävä tekijä siinä, että yrityksiä on myös jätetty perustamatta, ja siksi tämä koskee itse
asiassa paljon laajempaa määrää ihmisiä Suomessa. On erittäin hyvä, että tämä turha nor-
mi nyt puretaan.

17.04 Simon Elo sin: Arvoisa rouva puhemies! Vaikka Suomessa moni asia on ollut vuo-
sikymmenen aikana hyvin ja mennyt parempaan suuntaan, niin kyllä täälläkin valitettavas-
ti erikoistakin lainsäädäntöä on osattu tehdä, ja tässä siitä kyllä esimerkki on. Onhan se eri-
koinen tilanne, että henkilö, joka ei omista yrityksestä mitään ja jolla ei ole siihen määräys-
valtaa, kuitenkin katsotaan yrittäjäksi — hyvin erikoista ihan näin maalaisjärjellä ajateltu-
na. Tällainen tilanne kuitenkin on ollut — hienoa, että siihen nyt viimein puututaan. 

Tässä on nostettu esille eri tahoja, jotka mielestään tai jonkun muun mielestä ovat asiaa
edistäneet — varmasti me kaikki yhdessä, näin uskallan väittää, ja tässä sitten sinisten mi-
nisteri Mattila tietysti esityksen tuo. Ehkä tällä kertaa tämä patamusta konservatiivihallitus
saa vasemmistonkin tuen, tällä hyvällä esityksellä, ja se on mukava kuulla.

Tässä edustaja Torvinen toi esille sen tosiasian, että Suomessa iso osa yrityksistä to-
siaan on perheyrityksiä, ja tämä lainsäädäntö koskee nyt erityisesti heitä. Edustaja Jarva toi
esille myös sen tärkeän näkökohdan, että itse asiassa moni yritystoiminta jää alkamatta sik-
si, että tilanne on ollut näin erikoinen kuin se tähän asti on ollut. 

Tämä koskee tosiaan 22 000:ta ihmistä noin suoraan, mutta näillä perusteilla voi epäillä,
että joukko on paljon laajempikin. Nyt sitten yrittäjien vaan täytyy tämä lainmuutos, kun se
voimaan tulee, huomata, siirtyä sitten oikeaan työttömyyskassaan ja sitä kautta sitten ruve-
ta kerryttämään oikeutta ansioperusteiseen työttömyyspäivärahaan. 

Siniset ovat myöskin esittäneet, että tämän muutoksen lisäksi olisi jatkossa syytä siirtyä
siihen, että kaikilla palkansaajilla olisi ansiosidonnainen työttömyysturva riippumatta liit-
tojäsenyyksistä. Tähänkin toivon meidän hyvän vasemmistomme tukea.

17.06 Timo Heinonen kok: Arvoisa rouva puhemies! Iso kiitos ministeri Mattilalle hy-
västä esityksestä. Tätä esitystä voi toki kutsua myös Lex Turuseksi. Hänen lakialoittees-
taan tämä asia liikkeelle lähti, ja niin kuin hän esille toi, esitys sai jo saman tien tukea yli
hallitus- ja oppositiorajojen. Tämäntyyppistä yrittäjyyttä on mukava olla tukemassa var-
masti ihan jokaisesta puolueesta. 

Yrittäjien ei-omistavien perheenjäsenten työttömyysturva siis tulee tämän myötä vastaa-
vaksi kuin työntekijöillä. Esitys on osa nykyisen hallituksen yrittäjäystävällistä politiik-
kaa, ja on tärkeää, että sosiaaliturvaa uudistetaan nyt niin, että se tunnistaa myös yrittäjän ja
sitä kautta yrittäjyyden. Yrittäjien puolisot pääsevät nyt palkansaajien työttömyysturvan
piiriin, ja niin kuin valtiovarainministeri Petteri Orpo Yrittäjien pääjuhlassa totesi, tämän
jälkeen uskaltaa jälleen rakastua myös yrittäjään. Jatkossa siis yrittäjäksi katsomisen edel-
lytyksenä on se, että perheenjäsen on myös itse yrityksen omistaja. 

Tässä on tuotu esille edellä, edustaja Elo muun muassa, se, että osittain tämä nyt korjat-
tava asia on ollut estämässä uuden yrittäjyyden ja yritystoiminnan alkamista, mutta itse
asiassa tämä on ollut myös ongelma ja haaste. Perheenjäsenen työttömyys on joissain ta-
pauksissa ennen tätä uudistusta ollut vaarantamassa myös koko yritystoiminnan jatkumi-
sen, kun perheen elanto on ollut tämän kautta sitten uhattuna. On järkevää tehdä tällaisia
7



Pöytäkirjan asiakohta PTK 117/2018 vp
uudistuksia, jotka nimenomaan avittavat pieniä yrityksiä ja kohdistuvat niihin. Sinne niitä
työpaikkoja syntyy.

17.08 Katja Hänninen vas: Arvoisa rouva puhemies! Kiitoksia ministerille esittelystä.
Täytyy sanoa, että harmi, että tätä ei televisioida, koska harvoin on näin yksimielistä istun-
toa käynnissä ja yksimielistä asiaa käsittelyssä kuin tämä lakiesitys on, ja se on minusta
sääli. [Timo Heinonen: Ottakaa tämä esille kyselytunnilla!] — Kiitos vihjeestä, edustaja
Heinonen. — On selvää, että vasemmistoliitto kannattaa oikeudenmukaista lainsäädäntöä
ja sellaisia esityksiä, joilla tämmöisiin epäkohtiin puututaan. 

Ja kiitoksia tosiaan edustaja Turuselle, joka aloitteen laittoi yli puoluerajojen liikkeelle.
Harmi, että oma nimeni siitä puuttui. Ehkä jostain syystä ei sitten tullut kopiksi, mutta kan-
natan kyllä tätä lakiesitystä lämpimästi. 

On ollut erittäin suuri epäkohta siinä, että ei-omistava perheenjäsen on tavallaan tippu-
nut ihan vaille mitään, aivan tyhjän päälle, ja nyt hänen asemaansa parannetaan. Pahimmis-
sa tapauksissa tällainen tilanne on voinut johtaa jopa avioeroihin ja perheen hajoamisiin, ja
sellaista emme tietenkään kannata. 

Kiitos tästä lakiesityksestä. 

17.09 Kaj Turunen kok: Arvoisa puhemies! Tässähän jo menee ihan hämilleen, niin et-
tei tule seurattua istuntoa.

Ensistäänkin ministerille kiitos siitä, että tämä hallituksen esitys on tässä muodossa ja
ettei tätä korjausta lähdetty tekemään jollakin informaation lisäyksellä tai sentyyppisillä
muilla asioilla, siis informaation lisäämisellä yrittäjien perheenjäsenille siitä, missä työttö-
myyskassassa pitäisi vakuuttaa, vaan koska tämä tilanne on nykylainsäädännössä sen ver-
ran epäselvä, niin on parempi tehdä tämmöinen selkeä hallituksen esitys, jolla se korja-
taan. Siitä kiitos. 

Sen verran puuttuisin tähän keskusteluun, että kyllä tämä hallituksen esitys on siinä mie-
lessä yli puoluerajojen, niin kuin tässä keskustelussa on käynyt ilmi, että kaikki läsnä ole-
vat ovat tätä voineet kannattaa, ja kyllä tässä ovat opposition edustajat yhtä lailla olleet mu-
kana kehumassa tätä esitystä johtuen varmasti siitä, että jos kysytään toisin perin, että kuka
tätä voisi vastustaa, niin oikeilla, hyväksyttävillä perusteilla ei varmastikaan kukaan. 

Kun tässä edustaja Hänninen sanoi, että olisi varmaan allekirjoittanut tämän, jos olisi ol-
lut mahdollista, niin näitten lakialoitteitten kanssa monta kertaa ainakin itse toimin sillä ta-
valla, että se on vain tietyn aikaa enkä kovin aktiivisesti hae allekirjoittajia, yksi sähköpos-
ti riittää, ja sitten aktiivisimmat siihen ehtivät osallistua. Kun me tiedämme, että me saam-
me sähköpostia paljon, niin voi mennä sitten ohitsekin, mutta niin kuin puheistanne kävi
selväksi, myöskin te kannatatte tätä. 

Edustaja Heinoselle vaatimattomana edustajana voisi sanoa, että edustaja Heinosen esi-
tys oli oikein hyvä. 

17.11 Lea Mäkipää sin: Arvoisa puhemies! Minä myös haluan antaa kiitokset ministeri
Mattilalle ja tietysti koko hallitukselle tästä myönteisestä lakiesityksestä.

Kun täällä on keskusteltu, että kohdistuuko tämä nyt 22 000:een, niin hallituksen esityk-
sessä mainitaan, että ”arvio perustuu työttömyysvakuutusrahaston tilastoon osaomistajien
maksua maksaneiden yritysten lukumäärästä sekä ilmoitettuun osaomistajien palkkasum-
maan”, mutta noin suurin piirtein.
8



Pöytäkirjan asiakohta PTK 117/2018 vp
Muutos siis parantaa yrittäjien ei-omistavien perheenjäsenten taloudellista asemaa myös
työttömyyden kohdatessa. Ei-omistava perheenjäsen voisi helpommin myös aloittaa työs-
kentelyn perheen yrityksessä, sillä työllistymistä arvioitaisiin nyt palkansaajan osa-aika-
työnä tai lyhytkestoisena kokoaikatyönä.

Eli tämä on myönteinen, ja toivottavasti tämmöisiä myönteisiä yksimielisiä hallituksen
esityksiä saadaan tästä vielä eteenpäinkin.

17.12 Joona Räsänen sd: Arvoisa puhemies! On todella näin, että kun on kiitoksen paik-
ka, niin se on syytä ihan rehellisesti antaa, ja tässä voi kyllä hallitusta tästä esityksestä kiit-
tää ja totta kai myös edustaja Turusta, jonka lakialoitteen myötä tämä asia on nyt lähtenyt
kunnolla edistymään, mikä nyt sitten johtaa siihen, että todella kymmenientuhansien ih-
misten arki ainakin tältä osin muuttuu vähän paremmaksi, kun tämä ei-omistavien perheen-
jäsenten tilanne tästä selkiytyy.

Onhan se juuri näin, mihin edustaja Sarkkinenkin tässä viittasi, että on kohtuullista, että
jos et kerran omista siitä yrityksestä mitään eikä sinulla ole päätäntävaltaa yrityksen asioi-
hin, niin eihän sinua silloin voida myöskään yrittäjäksi laskea. Ja tältä osin on ihan selvää,
että silloin pitää olla ne mahdollisuudet, mitkä ovat myös muilla palkansaajilla. 

Tämä toivon mukaan johtaa siihen, että yhä useampi perheenjäsen uskaltaa myös lähteä
sitten tämmöisessä tilanteessa vaikka perustamaan yritystä, johon sitten toinen perheenjä-
sen, joka ei siitä yrityksestä omista mitään, uskaltaa myös mennä työskentelemään ja sitä
kautta myös helpottaa sen yrityksen kasvua, ja tämä johtaa mahdollisesti sitten siihen, että
he voivat palkata lisää työvoimaa, kun meillä kuitenkin on varmaan tavoitteena, että meil-
lä työllisyys tässä maassa edelleen parantuisi.

Sitten on ehkä tässä hyvä muistaa, että tässähän lausuntokierroksen aikana ehkä hieman
duubioitiin sitä, voiko tässä sitten syntyä tilanteita, että yrittäjäriskiä kaadetaan tähän työt-
tömyysvakuutusjärjestelmän piiriin. On hyvä muistaa, että tässähän tämä työssäoloehto on
kuitenkin tuplasti pidempi kuin tavallisella palkansaajalla: 52 viikkoa. Siltä osin se var-
maan kyllä sitten auttaa siinä, että ehkä tämmöisiä väärinkäytöksiä ei juuri synny. Tämä
asia on varmaan hyvä tuossa valiokuntavaiheessa vielä käydä läpi, jottei mitään porsaan-
reikiä sitten tämän osalta jää.

Toinen varapuhemies Tuula Haatainen:  Sitten puheenvuoro edustaja Kulmunille, ja
sen jälkeen ministerin vastaus.

17.14 Katri Kulmuni kesk: Arvoisa rouva puhemies! Mukava tietenkin olla käsittele-
mässä tällaista hallituksen esitystä, joka herättää näin laajaa tukea salin kaikilta laidoilta.
Myös keskusta on varsin pitkään ollut aktiivinen yrittäjien sosiaaliturvaan liittyvien kysy-
mysten suhteen. Ja kuten tuossa edustaja Jarva toi esiin, pitkin vaalikautta on tämä byro-
kratianpurkuryhmä kerääntynyt ja miettinyt pienempiä ja suurempia yksityiskohtia, joilla
pystyttäisiin työllisyyttä parantamaan ja toisaalta myös sosiaalista oikeudenmukaisuutta, ja
hienoa, että tämä asia sitten kesän kehysriihestä eteni jo tänne hallituksen esitykseksi.

On tietenkin niin, että tämä ei täysin edelleenkään ratkaise yrittäjien sosiaaliturvaan liit-
tyviä ongelmia, mutta tämä on yksi erittäin merkittävä asia, joka tulee usein esille tuolla
vaalikentillä ja kohdistuu toki myös varsin suureen joukkoon ihmisiä — kun lakiesityksen
arvioissa puhutaan yli 20 000 hengestä. Tilanteet ovat varmasti olleet erittäin kohtuutto-
9



Pöytäkirjan asiakohta PTK 117/2018 vp
mia, ja sikäli tämä muutos on erittäin perusteltu, mutta ehkäpä tulevaisuuden varalle myös
heittona, että työhän ei missään nimessä ole tullut valmiiksi.

Mukava kuulla, että täällä laidasta laitaan nyt korostetaan sitä, miten tärkeää on, että
pienyrittäjät ovat yhdenvertaisessa asemassa palkansaajien kanssa, mutta sehän ei missään
nimessä ole vielä tätä päivää valitettavasti, jos miettii vaikkapa eläkkeiden muodostumista
tai sairasvakuutukseen liittyviä asioita tai kokonaisuudessaan sosiaaliturvaan liittyviä ky-
symyksiä. Kun työ modernisoituu ja muuttuu pätkittäiseksi, on olemassa pelkoja siitä, mi-
ten meillä tulevaisuudessa on freelancereiden, yksinyrittäjien eläkeasia hoidettu ja siitä
huolehdittu, ja tämä on varmasti lainsäädäntöä, jota tulevaisuudessa tässä salissa tullaan
käsittelemään.

Mutta kiitoksia keskustajohtoiselle hallitukselle, että tämä esitys nyt on tuotu ja yrittäji-
en sosiaaliturva niiden perheenjäsenten osalta, jotka eivät omista yritystä, tältä osin para-
nee.

Toinen varapuhemies Tuula Haatainen:  Ja ministeri Mattila, vastauspuheenvuoro, 2
minuuttia, olkaa hyvä.

17.16 Sosiaali- ja terveysministeri Pirkko Mattila (vastauspuheenvuoro): Arvoisa pu-
hemies! Kiitoksia keskustelusta. Kysymyksiä tuli lähinnä tästä työssäoloehdosta niiltä
osin, että miksi tähän ratkaisuun on päädytty.

No, ensimmäiseksi totean, että työssäoloehto lyhenee nykytilaan verrattuna. On totta,
että näitä erilaisia tapoja pohdittiin ja niitä kenties olisi ollut olemassa, mutta kuinka yksin-
kertaisena, niin se onkin se hyvä kysymys. Ja kuten tässä edustaja Räsänen myös otti esil-
le, muutosta voitaneen pitää merkittävänä ja asiaan varmaan palataan tuolla valiokunta-
työssä.

Näitä kaikkia tapoja on myös kuvattu tässä hallituksen esityksessä muun muassa sivulla
11 ja pohdittu sitä siirtymistä palkansaajaksi. Siellä on myös nostettu esille, että kun yksi
henkilöryhmä siirretään yrittäjämääritelmän piiristä palkansaajaksi ja sitten mahdolliste-
taan, että näitä erilaisia työskentelyjä on mahdollista yhdistää, voisi se tarkoittaa sitä, että
eräällä henkilöryhmällä olisi yhdistelmävakuutus, ja näin ollen on päädytty tähän. 

Mutta kuten totesin, tässä on myöskin työssäoloehdon lyhentäminen, ja niiltä osin tilan-
netta parannetaan. Kenenkään tilannetta ei heikennetä, ja myöskään tästä... Anteeksi, vielä
se, että täällä STM:n sivuilla on tästä todella hyvä grafiikka ja tämä selventää tilannetta,
mihin siirrytään. Suurin piirtein tämännäköinen se on. [Puhuja näyttää grafiikkaa] Tietysti
sinne ei näy, mutta STM on hyvin rakentanut tämmöisen rautalankamallin siitä, mitä käy-
tännössä tapahtuu. 

Vielä kiitokset tästä keskustelusta.

Keskustelu päättyi.

Asia lähetettiin sosiaali- ja terveysvaliokuntaan.
10


