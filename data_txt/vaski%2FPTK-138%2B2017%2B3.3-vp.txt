















































DEM4822.tmp.xml


Pöytäkirjan asiakohta PTK 138/2017 vp
Pöytäkirjan asiakohta 

PTK 138/2017 vp

Täysistunto

Torstai 14.12.2017 klo 10.00—17.04

3.3. Suullinen kysymys työttömyysturvan aktiivimallista (Rami Lehto ps)
Suullinen kysymys SKT 203/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Lehto.

Keskustelu

16.41 Rami Lehto ps: Arvoisa puhemies! Työttömyysturvan viikatetta eli niin sanottua
aktiivimallia viedään hallituksen toimesta voimalla eteenpäin, vaikka se sai ryöpytystä
asiantuntijoilta ja kriittisen palautteen jopa työelämä- ja tasa-arvovaliokunnalta. Käytän-
nössä mallissa halutaan vaikeasti työllistyviltä leikata työttömyysetuutta. Idea työttömien
aktivoimisesta on sinänsä kannatettava, mutta te, arvoisa hallitus, olette tekemässä sitä
työttömiä kyykyttämällä. Te velvoitatte, että töihin olisi pakko mennä, vaikka siihen ei
välttämättä kaikkialla Suomessa ole edes mitään mahdollisuuksia. Ja tämän johdosta te
leikkaatte työttömyysetuutta ja viette viimeisenkin leivän työttömän pöydästä jättäen jäl-
jelle vain vesilasin. Esitys siis eriarvoistaa työttömiä riippuen missä päin Suomessa he asu-
vat. Arvoisa työministeri Lindström, te olette itse myöntänyt julkisuudessa, että kyse on
työttömien pakottamisesta, ja silti te ajatte esitystä kuin käärmettä pyssyyn. Kysynkin: voi-
sitteko vielä äänestää [Puhemies koputtaa] hylkäyksen puolesta, ja jos ette, niin miksi?

16.42 Työministeri Jari Lindström (vastauspuheenvuoro):  Arvoisa herra puhemies!
Taustana tässä esityksessä on tavoite saada noin 8 000—10 000 työpaikkaa. Taustalla on
tavoite kannustaa ihmisiä ottamaan myös lyhyitä työsuhteita vastaan. Te sanoitte, että "vii-
meisenkin leivän työttömältä". Aika lailla liioittelua on tuo teidän väittämänne. [Hälinää]
Se 4,65 prosenttia: minä en lainkaan vähättele sitä, en, ja tiedän ja olen tunnustanut, että
tässä on pakottava elementti. Olen sen sanonut rehellisesti. En halua piiloutua minkään
tämmöisen kannustava-sanan taakse, vaan olen sanonut, että kyllä, tässä on tämmöinen.

Meidän täytyy miettiä miten me saamme ihmisiä töihin. Tässä on tämä tavoite, työlli-
syystavoite. Sen takia me olemme tuoneet tämän asian. Eikä tässä mitään "käärmettä pys-
syyn" ajeta, vaan tätä ajetaan ihan asiallisesti, kuten kaikkia muitakin esityksiä.

16.43 Aino-Kaisa Pekonen vas (vastauspuheenvuoro): Arvoisa puhemies! Me olemme
saaneet ihmisiltä erittäin järkyttynyttä palautetta tästä työttömyysturvan aktiivimallista. Se
sotii kansalaisten oikeustajua vastaan. Ei voi olla niin, että työttömiä rangaistaan siitä, että
he eivät onnistu löytämään työtä. Varmasti tämä palaute on löytänyt myös teidät, ministeri
Lindström.
 Tarkistettu
4.1



Pöytäkirjan asiakohta PTK 138/2017 vp
4. toukokuuta 2017 pidetyssä täysistunnossa te, ministeri Lindström, asiasta kysyttäessä
totesitte seuraavasti: "Olen itse alusta saakka korostanut nimenomaan tätä, että eihän voi
olla niin, että meillä on malli ja sitten meillä ei ole tarjota niille ihmisille a) töitä tai b) niitä
palveluja. Olen tässä salissa luvannut ja sanonut tuon äskeisen ihan ääneen, eli ei voida
odottaa, että silloin, jos meillä ei ole palveluja, tulisi joku sanktio. Tämä on se minun tah-
totilani." [Puhemies koputtaa] Ministeri Lindström: aiotteko te nyt pitää lupauksenne edus-
kunnalle, ja aikooko hallitus vielä vetää tämän esityksen pois? Teillä on siihen mahdolli-
suus.

16.44 Työministeri Jari Lindström (vastauspuheenvuoro):  Arvoisa herra puhemies! Ei
hallitus aio vetää tätä pois. [Paavo Arhinmäki: Mitä?] Minä olen sanonut täällä, että niitä
palveluita ei tunneta tarpeeksi hyvin — meidän tehtävämme on niitä markkinoida, tuoda
esille; jos meillä ei ole tarjota työtä, niin silloin pitää olla tarjota palveluita. Minä tiedän,
että tämä uhka on tässä päällä. Sen takia siellä StV:n mietinnössä on se ponsi, että tätä seu-
rataan ja tähän tarvittaessa puututaan. Se on hyvä ja järkevä ponsi. [Välihuutoja vasemmal-
ta]

Ensimmäinen varapuhemies Mauri Pekkarinen:  Arvoisat edustajat, myönsin äsken
puheenvuorot ensin edustajille Lehto ja Pekonen, koska heillä oli täsmälleen sama kysy-
mys. Nyt pyydän niitä teistä, jotka haluavat esittää lisäkysymyksen, nousemaan ylös ja pai-
namaan V-painiketta. — Edustaja Arhinmäki.

16.45 Paavo Arhinmäki vas (vastauspuheenvuoro): Arvoisa herra puhemies! Nyt täytyy
pureutua syvästi tähän kysymykseen. Mistä on kysymys? Siitä, että ihmiset etsivät aktiivi-
sesti työtä. He haluavat työtä, he ovat valmiita tekemään pitkiäkin matkoja löytääkseen
työpaikan. Jos sitä ei silti tästä huolimatta löydy, niin hallitus lähtee siitä, että se on työttö-
män vika ja työtöntä rangaistaan. Te olette leikanneet työttömyysturvaa, sekä tasoa että in-
deksejä. Se on jo valmiiksi alemmalla tasolla suhteessa ostovoimaan kuin aikaisemmin.
Nyt te tuotte esityksen, jossa näitä aktiivisia, reippaita työttömiä rangaistaan vielä lisää.

Te olette itsekin, ministeri Lindström, ollut työttömänä, tiedätte, miten nöyryyttävää se
arki on. Eikö teillä ole nyt sydäntä paikallaan todeta, että tämä ei nyt mennyt ihan putkeen,
tehdään yhdessä järkevä ratkaisu kaikkien kannalta, vedetään [Puhemies koputtaa] tämä
esitys pois eduskunnasta?

16.46 Työministeri Jari Lindström (vastauspuheenvuoro):  Arvoisa puhemies! Kuten
sanoin, tässä on kärjessä työllisyystavoite. [Kari Uotila: Rankaisemalla!] Tämän mallin on
rakentanut Martti Hetemäen johtama kolmikantainen työryhmä, [Välihuutoja vasemmal-
ta] joka oli riitainen. Se tuli hallituksen yhteisellä päätöksellä tänne, ja minä puolustan sitä
esitystä, vaikka olen täällä sanonut ääneen sen epäkohdat. Minä en piiloudu minkään taak-
se, vaan tunnustan, että kyllä, on epäkohtia. Ja jos niitä todellakin alkaa tulemaan, niin täy-
tyyhän niitä pystyä silloin korjaamaan, ja se on se ponsi, minkä StV on siinä mietinnössään
antanut. Sitä seurataan ja siihen tarvittaessa puututaan, mutta odotetaan nyt ensiksi sen tu-
loksia, koska se työllisyystavoite on tässä myös tärkeä.

16.47 Mika Niikko ps (vastauspuheenvuoro):  Arvoisa puhemies! Onhan se selvää, että
työ on parasta lääkettä kaikille henkilöille, jotka ilman sitä ovat. Ymmärrän toki, että hal-
2



Pöytäkirjan asiakohta PTK 138/2017 vp
litus pyrkii siihen, että kaikki saisivat työpaikan, mutta tosiasia kuitenkin on, että hyvin
monet nuoret varsinkin ja vajaakuntoiset henkilöt eivät saa töitä, vaikka kuinka hakevat.
Sen lisäksi esimerkiksi tänä vuonna hallitus leikkasi palkkatukia siten, että ne rahat loppui-
vat jo keväällä. Elikkä ne nuoret ja vajaakuntoiset, jotka eivät saa töitä, siitä huolimatta,
vaikka haluavat, ovat jääneet kotiin ja kärsivät siitä yksinäisyydestä, mistä juuri tänään
täällä puhuttiin.

Tämä hallituksen toimenpide on niin ristiriitainen. Jos te haluatte oikeasti parantaa työl-
lisyyttä, niin tehkää niin, että luotte varoja ja resursseja kunnille, jotta ne pystyvät pitä-
mään huolen niistä kaikkein heikoimmassa asemassa olevista henkilöistä.

Kysynkin ministeriltä: mitä konkreettisia toimenpiteitä te teette ensi vuoden budjettiin
esimerkiksi palkkatuen osalta? Loppuuko se jälleen keväällä, kun järjestöt alkavat työllis-
tämään esimerkiksi näitä vajaakuntoisia nuoria?

16.48 Työministeri Jari Lindström (vastauspuheenvuoro):  Arvoisa herra puhemies!
Hyvä, että otitte tämän palkkatuen esille, edustaja Niikko. Kerrataanpa vielä, mitä on ta-
pahtunut:

Me siis muutimme vuoden alussa käytäntöjä niin, että työttömyysturvaa, sitä valtion
maksamaa osuutta, voi käyttää palkkatukeen, starttirahaan ja liikkuvuusavustukseen. [Si-
mon Elo: Varsin hyvä uutinen!] Se on erittäin hyvä uudistus, eli passiivista rahaa voi nyt
käyttää aktiiviseen toimintaan. Minun ymmärtääkseni tämä ajattelu on saanut yleisen luot-
tamuksen tässä eduskunnassa.

Se, mihin on puututtu, on valtion 100-prosenttisesti maksama palkkatuki. Siinä on aikai-
semmin taso ollut noin 3 800 henkilötyövuotta, ja sitä leikattiin 800:lla 3 000:een. Nyt tot-
ta kai näiltä järjestöiltä on tullut kiukkuista palautetta. Minullakin on käynyt erilaisia toi-
mijoita, muun muassa viimeksi entisen kollegani, ministeri Ihalaisen, lähetystö tästä asias-
ta puhumassa. Me kävimme mielestäni erittäin rakentavan keskustelun, [Puhemies koput-
taa] ja minä olen antanut ohjeistuksen, että katsotaan, voisiko tätä asiaa kriteereitten kautta
tarkentaa. Eli kyllä, palkkatukirahat eivät ole loppuneet.

16.49 Ilmari Nurminen sd (vastauspuheenvuoro):  Arvoisa herra puhemies! Pidän tätä
hallituksen sanktiomallia erityisen huolestuttavana sen takia, että se kohdistuu pitkäaikais-
työttömiin ja osatyökykyisiin ihmisiin. Jos mietitään tilannetta, että en yksinkertaisesti löy-
dä työtä tai palveluja, mutta minusta riippumattomista syistä työttömyysturvaa leikataan,
niin se ei meidän mielestämme kuulosta oikeudenmukaiselta millään tavalla.

Mutta, arvoisa ministeri Lindström, olen ymmärtänyt, että olette tuomassa keväällä
maakuntalakien yhteydessä myös lisäesityksiä, jotka kohdistuvat työttömiin: niin sanotun
aktiivisen työnhaun mallin, joka edellyttää, että työttömän pitää kolmen kuukauden aikana
hakea vähintään 12:ta työpaikkaa, raportoida joka viikko netissä sähköisesti karenssien
uhalla. Pidän tätä lain toista esitystä erittäin huolestuttavana. Kysyisinkin teiltä, oletteko
tuomassa tällaisen lisäesityksen eduskunnan käsittelyyn.

16.50 Työministeri Jari Lindström (vastauspuheenvuoro):  Arvoisa herra puhemies!
Juuri tänään ollaan pidetty palaveri tästä aktiivisen työnhaun mallista, ja sitä mallia valmis-
tellaan, mutta mitään lopullista ei ole esittää vielä. Me käymme keväällä tietenkin hallitus-
puolueitten, tämän asian päällä olevien ministereitten, kanssa keskustelua siitä, millainen
3



Pöytäkirjan asiakohta PTK 138/2017 vp
malli olisi tuotavissa eduskuntaan. Se on silloin hallituksen yhteinen malli eikä mikään mi-
nisteri Lindströmin malli.

Ensimmäinen varapuhemies Mauri Pekkarinen:  Tähän kysymykseen viimeinen lisä-
kysymys, edustaja Jaskari.

16.51 Harri Jaskari kok (vastauspuheenvuoro): Herra puhemies! Tässä keskustelussa on
tehty aikamoinen mörkö tästä uudistuksesta. [Välihuutoja vasemmalta] Toivoisin tietyllä
tavalla analyyttisyyttä, mitä tässä aidosti pyritään tekemään. [Paavo Arhinmäki: Kyykyt-
tämään työttömiä!] Tässähän tietyllä tavalla on mahdollisuus, kun toimii aktiivisesti: on
työvoimakoulutuksessa, on omaehtoisessa koulutuksessa, on 18 tuntia töissä, on yrittäjä-
nä, tienaa 65 päivän aikana 240 euroa, täyttää nämä kaikki ehdot. Toisaalta tämä kannus-
taa ottamaan myöskin lyhytaikaista työtä vastaan. Tämän tyylisiä kysymyksiä. Eli nyt on
kysymyksessä, mitkä täyttävät ne aktiiviehdot, se on se tärkeä.

Mutta sitten arvoisalle ministeri Lindströmille. Nythän tämä toinen puoli on työvoima-
palvelujen monipuolistaminen, [Vasemmalta: Yksityistäminen!] ja siinä suhteessa on mie-
lenkiintoista kuulla, mitä kaikkia palveluita lisää toisella puolella tarvitaan, ja todellakin
myöskin se, minkälainen omaehtoinen koulutus hyväksytään, koska kaikki koulutus on ke-
hittävää, ja täyttää ne aktiivisuusehdot.

16.52 Työministeri Jari Lindström (vastauspuheenvuoro):  Arvoisa herra puhemies!
Ihan totta, se, mitä tässä nyt tavoitellaan niin sanottujen kasvupalveluitten kautta on se, että
julkinen ja yksityinen työvoimapalvelu, niitten parhaat puolet, saataisiin yhteen ja niistä tu-
levat ne kasvupalvelut, uusia markkinoita. Jos täällä sanotaan, että yksityistetään, niin ei-
hän se tässä ole tavoite, vaan se, että molemmilta puolilta haetaan parhaat mahdolliset kei-
not, jotta se työtön hyötyisi. Se on tämän koko kasvupalveluidean ytimessä ja se kiinnostaa
ainakin minua ja hallitusta kaikkein eniten. Työtön hyötyy ja toisaalta ihminen, yrittäjä,
joka tarvitsee työvoimaa, hyötyy myös siitä. Yksinkertaistetaan järjestelmiä, otetaan par-
haat puolet käyttöön molemmista, ja työvoimaviranomainenhan päätöksiä sitten toki tekee
näistä omaehtoisista koulutuksista. Sitä kauttahan se menee.

Kysymyksen käsittely päättyi.
4


