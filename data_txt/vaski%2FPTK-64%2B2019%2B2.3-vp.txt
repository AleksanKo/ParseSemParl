















































DEMADF0.tmp.xml


Pöytäkirjan asiakohta PTK 64/2019 vp
Pöytäkirjan asiakohta 

PTK 64/2019 vp

Täysistunto

Torstai 14.11.2019 klo 16.00—20.54

2.3. Suullinen kysymys hoitajamitoituksesta vanhustenhoidossa (Antero Laukkanen kd)
Suullinen kysymys SKT 58/2019 vp

Suullinen kyselytunti

Ensimmäinen varapuhemies Tuula Haatainen: Seuraava kysymys, kristillisdemokraat-
tinen eduskuntaryhmä, edustaja Laukkanen, olkaa hyvä.

Keskustelu

16.38 Antero Laukkanen kd: Arvoisa puhemies! Kysymykseni liittyy vanhustenhoi-
toon. Tällä viikolla uutisoitiin, että aluehallintovirastojen työmäärä on lähes kolminkertais-
tunut — lähinnä vanhustenhoidon epäkohtiin liittyen. 

Suurin osa yhteydenotoista tulee hoivakotien henkilökunnalta. Toiseksi eniten ottavat
yhteyttä omaiset. Myös kunnat ottavat yhteyttä koskien yksityisten hoivakotien toimintaa.
Tullut kritiikki kohdistuu riittämättömään henkilökunnan määrään. On ollut tilanteita, jois-
sa työvuorossa ei ole ollut ehkä yhtään lääkehoitoon koulutettua hoitajaa. Terveysriskit
ovat merkittäviä. 

Vanhustenhoidon tilanne on ollut huolestuttava jo pitkään. Silti hallitus on siirtämässä
henkilöstömitoituksen kokonaisvaltaista täytäntöönpanoa vasta seuraavan eduskuntakau-
den vaihteeseen. Kysynkin asianomaiselta ministeriltä: eikö vanhuksille olisi vaalilupauk-
senne mukaisesti pitänyt löytyä rahoitus asian korjaamiseksi nyt eikä huomenna? 

16.40 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Edustaja Laukkanen, sanon nyt tässä ihan suoraan, että te sanoitte jotakin sel-
laista todistusta, jota itse en ole sanonut. Tämä uudistus, myöskään hoitajamitoituksen
osalta, ei jää seuraavan hallituskauden harteille, ja täällä eduskunnassa asia on sanottu niin
moneen kertaan, että nyt on aika, että tämä asia ei joudu poliittisen kiistelyn kohteeksi. Me
olemme nimenomaan juuri päättämässä lausuntokierrosta kentältä ja tulemme tuon esityk-
sen antamaan. Se astuu voimaan heti. Siinä, millä aikataululla hoitajat, eli 4 400 hoitajaa,
on tässä maassa saatavilla, on annettava armoa kentälle. Ratkaisu siihen, kuinka paljon, on
selvillä heti, kun asia tulee eduskunnan käsiteltäväksi. Työmarkkinaosapuolet ovat olleet
mukana tämän lakiesityksen valmistelussa. 

Ja nimenomaan, niin kuin edustaja Laukkanenkin tässä toivoi: voitaisiinko lopultakin
laittaa — myöskin varmistaen, että hoitajia saadaan lisää, niin paljon kuin heitä vaan saa-
daan heti — [Puhemies koputtaa] jokainen käsipari käyttöön. [Timo Heinonen: ”Tuntien
työ, yksi lause lakiin riittää!”]
 Tarkistettu
4.0



Pöytäkirjan asiakohta PTK 64/2019 vp
Ensimmäinen varapuhemies Tuula Haatainen: Pyydän edustajia, jotka haluavat esittää
lisäkysymyksen, nousemaan seisomaan ja painamaan V-painiketta. 

16.41 Antero Laukkanen kd (vastauspuheenvuoro): Arvoisa rouva puhemies! Kiitos mi-
nisterille vastauksesta, mutta ihan se ei tyydytä, koska tämä 0,7:n mitoitus on luvattu. Se on
luvattu lakiin, se on luvattu moneen kertaan, se on luvattu vaalikentillä, se on luvattu täällä
julkisesti. Ja kuitenkin tiedämme, että rahoitusta tälle ei ole vielä esitetty missään kohdas-
sa. Kansalaisilla on oikeus kuulla, miten te aiotte toteuttaa tämän käytännössä. Siitä tässä
on kysymys. En minä epäile teidän hyvää tahtoanne, minä vain peräänkuulutan niitä toi-
mia, jotka olisivat konkreettisesti kaikkien tiedossa, myös rahoituksen osalta. [Paavo Ar-
hinmäki: Ja se on tulossa!]

16.42 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Ei kannata antaa ymmärtää, että tämä lykkääntyy vaalikauden loppuun ja jää
seuraavan hallituskauden harteille. Näin ei olla tulossa tekemään. [Välihuutoja — Kokoo-
muksen ryhmästä: Näinhän tapahtuu!] Se, kuinka nopeasti tässä massa voidaan saada riit-
tävä määrä lisää hoitajia, on varmasti koko tämän salin ongelmana. Se, millä tavalla me pu-
humme tänä päivänä vanhustenhuollon kriisistä ja kuinka me haluamme sen ratkaista, riip-
puu juuri ja ainoastaan tästä salista. [Timo Heinonen: ”Yksi lause lakiin riittää!”]

On sanottava, että pelkästään hoitajamitoitus ei ratkaise näitä ongelmia kentällä, mutta
jo on aikakin saada edes tämä asia valmiiksi. [Ben Zyskowicz: Kyllä se viime kaudella rat-
kaisi!] Tästä on jo vuodesta 2011 tässä salissa kiistelty, eikä eduskunnassa yhä ainakaan
kokoomus ole tarjoutunut tukemaan tätä tärkeää hoitajien määrän lisäystä vanhustenhuol-
lon tehostetussa palveluasumisessa. 

Olen sitä mieltä, että muitakin toimia tarvitaan ja kiireesti. Vanhuspalvelukriisi ei ole
ohi. Me olemme saaneet tosi kurjia uutisia esimerkiksi Sastamalasta viime päivien aikana.
Ja on sanottava, että tämä uhkaa kyllä [Puhemies koputtaa] ihmisten mahdollisuutta saada
todella turvattu vanhuus. Tältä osin vielä on paljon töitä. [Ilkka Kanerva: Satonen vastaa!
— Oikealta: Tilanne olis parempi, kun eroisitte!]

16.43 Mia Laiho kok (vastauspuheenvuoro): Arvoisa puhemies! Kiitokset edustaja Lauk-
kaselle tästä erittäin tärkeästä kysymyksestä, miten vanhustenhuollon palvelujen epäkoh-
dat korjataan ja millä aikataululla. Kyse ei voi olla hoitajamitoituksesta tai henkilöstömi-
toituksesta, vaan kyse on siitä, milloin niihin puututaan. Epäkohtia tapahtuu koko ajan ken-
tällä, tapahtuu ympärivuorokautisessa hoivassa, tapahtuu kotihoidossa, että kyllähän nii-
hin pitää pystyä puuttumaan aikaisemmin. Ei voida jäädä hallinnollisten muutosten taakse
ja odottaa niitä. Vanhukset tarvitsevat jatkuvasti hoitoa ja hoivaa. Kysynkin, ministeri Kiu-
ru: paljonko hallitus on varannut tulevalle vuodelle 2020 rahoja vanhusten palvelujen kun-
toon laittamiseen? [Ben Zyskowicz: 5 miljoonaa!]

16.44 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Edustaja kysyi alkupuheenvuorossaan sitä, [Sari Sarkomaa: Montako euroa?]
tehdäänkö toimia, ennen kuin ryhdytään näihin hallinnollisiin toimiin. Olen samaa mieltä
siitä, että me emme voi luottaa tässä yhteiskunnassa vain ja ainoastaan siihen, että vanhus-
ten asiat hoidetaan niin, että viime kädessä valvontaviranomaiset puuttuvat. Olette aivan
oikeassa tästä lähtökohdasta. Mutta samaan hengenvetoon on sanottava, että kyllä yhteis-
2



Pöytäkirjan asiakohta PTK 64/2019 vp
kunnassa toimii myöskin se, että nämä vanhusten valvonta-asiat on käytännössä todistettu
toimiviksi juuri sen takia, että näihin epäkohtiin on puututtu todella paljon.

Edustaja kysyi myöskin tästä rahoituksesta, ja niin kuin olen sanonut, tämä hoitajami-
toituksen rahoitus päätetään samassa yhteydessä: kun me annamme hallituksen esityksen,
niin on varattava myöskin julkisen talouden suunnitelmaan silloin keväällä rahat siihen,
että tämä tiekartta, jota hallitus esittää sitten aikanaan hallituksen esityksenä eduskunnalle,
on myöskin katettu ja se tulee. [Ben Zyskowicz: Ettekö pysty kertomaan, että ensi vuoden
budjetissa on 5 miljoonaa? — Paavo Arhinmäki: Miksi te kysytte, jos tiedätte?]

16.45 Arja Juvonen ps (vastauspuheenvuoro): Arvoisa rouva puhemies! Hallitus, teidän
olisi pitänyt toimia aikaisemmin. Perussuomalaiset ovat tänään julkistaneet vaihtoehtobud-
jetin, ja me esitämme hoitajamitoitusta voimaan elokuun 2020 alusta. [Antti Kurvinen:
Puoli miljoonaa ilmassa!] Me tähtäämme siihen, että on koulutuspolitiikka, erillinen toi-
menpideohjelma, jolla kannustetaan hoitajia tälle hienolle ja hyvälle alalle, erilaiset toi-
met, muun muassa asuntopolitiikka, jotka houkuttelevat niitä jo alalta poistuneita hoitajia
takaisin. Kysynkin teiltä: millä tavalla te aiotte toteuttaa tämän hoitajamitoituksen?

Mutta täällä on puhuttu tästä valvonnasta, ja muistuttaisin teitä siitä, että aluehallintovi-
rastoon on tänä vuonna tullut ennätysmäärä — 940 — epäkohtailmoituksia. Se tarkoittaa
puolet enemmän kuin esimerkiksi viime vuonna. Kysyn teiltä: Mitenkä te reagoitte tähän?
Eikö se todista sen, että teidän olisi pitänyt toimia aikaisemmin? Ajatelkaa, on mennyt pit-
kä kuuma kesä, nyt on syksy. [Jukka Gustafsson: Tehän hallituksessa olitte viime kaudel-
la! — Välihuutoja] Vanhuksilla on tarve saada sinne apua ja hyvää hoivaa. [Puhemies: Ai-
ka!] Mitä te teette, hyvä hallitus?

16.46 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Nyt hiukan pysähtyisin tähän paikkaan. [Oikealta: Hienoa, hyvä!] Edustaja Ju-
vonen, tätä hallituskautta on tainnut mennä noin viisi kuukautta, ja me olemme tehneet jo
esityksen kentälle, miten hoitajamitoitus tässä maassa laitetaan kuntoon. [Sanna Antikai-
nen: Muutaman tunnin työ!] Muistaakseni edeltävässä kokoonpanossa perussuomalaiset
olivat hallituksessa, mutta hoitajamitoitusta ei näkynyt eikä kuulunut, vaikka te sen lupa-
sitte, [Vasemmalta: Ei kuulunut, leikattiin!] nimenomaan sen takia, että teillä on ollut sama
ongelma kaikki nämä vuodet: kokoomus on joka kerta hallitusvastuussa ollessaan torpan-
nut sen, että hoitajamitoitusta ei tule. [Sari Sarkomaa: Montako euroa?] Tästä johtuen vuo-
desta 2011 alkaen me kaikki olemme olleet tässä samassa veneessä. [Timo Heinonen: Pu-
hutaanko totta siellä?] Nyt kokoomus ei ole tässä hallituskokoonpanossa, joten hoitajami-
toitusta koskeva hallituksen esitys on jo lausuntokierroksella. [Ben Zyskowicz: Puolueen
nimi mainittu!]

Edustaja Juvonen, tulen tutustumaan teidän esityksiinne. Teillä oli noin kolme kappalet-
ta näitä esityksiä sosiaali- ja terveydenhuoltoon liittyen, ja ajattelinkin, että teillä voisi olla
enemmänkin niitä, koska olette olleet hyvin aktiivisia näissä asioissa, mutta huomasin, että
noin 50 miljoonaa käyttäisitte [Puhemies: Aika!] ensi vuodelle hoitajamitoituksen kun-
toon laittamiseen. Siitäkin voidaan täällä [Puhemies koputtaa] keskustella, riittävätkö ra-
hat. [Välihuutoja perussuomalaisten ryhmästä]

16.47 Maria Guzenina sd (vastauspuheenvuoro): Arvoisa puhemies! Tämä hallitus on
ollut toiminnassa [Oikealta: Mitä tekee hallitus? — Paavo Arhinmäki: Hoitajamitoituk-
3



Pöytäkirjan asiakohta PTK 64/2019 vp
sen!] vasta reilut viisi kuukautta ja on nyt jo tässä lyhyessä ajassa saanut aikaan enemmän
kuin kokoomus edellisessä hallituksessa, [Välihuutoja oikealta] puhumattakaan siitä, mi-
ten kokoomus edellisessä hallituksessa vastusti tätä sitovaa henkilöstömitoitusta. [Ben
Zyskowicz: Puolueen nimi mainittu!] Mutta on aivan ilahduttavaa huomata, että nyt täältä
salista löytyy ystäviä myöskin tälle sitovalle henkilöstömitoitukselle. [Sari Sarkomaa: Ei
löydy hallituksesta, kun ei löytynyt rahaa!]

Mutta, arvoisa ministeri, vuosi sitten valtiovarainministerinä toiminut edustaja Orpo,
kun te sanoitte, että kunnilla on rahaa ja kunnissa tehdään nämä tärkeät päätökset liittyen
sosiaali- ja terveydenhuoltoon, [Oikealta: Ei!] niin nyt kysyisin ministeriltä, onko mahdol-
lista, että kunnissa voidaan viedä eteenpäin tätä 0,7:n mitoitusta jo nyt syksyllä päätettävis-
sä budjeteissa, jotta se olisi voimassa jo heti ensi vuoden alussa. Onko tämä mahdollista,
arvoisa ministeri? [Ben Zyskowicz: Luuletteko, että kunnilla on rahaa?]

16.49 Perhe- ja peruspalveluministeri Krista Kiuru (vastauspuheenvuoro): Puhemies!
— Kyllä on. [Ben Zyskowicz: Syyttäkää kuntia!] Nimenomaan lausuntokierroksella oleva
esitys lähtee siitä, että jokaisen on tartuttava heti haasteeseen. Liian paljon laiminlyöntejä
— nouseva käyrä. Tämä on saatava poikki. Jokaisen kunnan ja kuntapäättäjän pitää olla
vastuussa siitä, että omassa kunnassa asiat laitetaan nyt kuntoon. [Ben Zyskowicz: Eli pe-
sette omat kätenne!] Tältä osin, edustaja Orpo, te olette olleet oikeassa. Tämä on myös
kuntien asia, ja sitä kautta odotan nopeita ja ripeitä toimia ensi vuoden lopulla myöskin
kuntakentällä siitä, että tartutaan näihin haasteisiin, suunnitellaan valmiiksi ja katsotaan,
miten asiat laitetaan kuntoon. Aika moni kunta on jo pystynyt 0,7:n mitoitukseen, koska
tänä päivänä 22 prosentissa hoitokodeissa on ilman erityistä valtion rahoitusta jo tämä asia
kunnossa. Muidenkin pitää pystyä.

Ja niin kuin totesin, ensi vuonna on lähdettävä toimiin. Millä tavalla tämä rahoitetaan?
On selvää, että perussuomalaisten esittämä 50 miljoonaa euroa ei tule riittämään. [Ben
Zyskowicz: Ja te esitätte viittä! — Välihuutoja oikealta] Asiantuntijat arvioivat, että me
tarvitsemme rahaa kaiken kaikkiaan [Puhemies: Aika!] 230 miljoonaa.

16.50 Petteri Orpo kok (vastauspuheenvuoro): Arvoisa puhemies! Olipa mukava kuulla,
kun ministeri Kiuru sanoi, että Orpo on oikeassa. Minä olin nimittäin keväällä jo oikeassa
siinä, että tämä vanhusten palveluiden vakava kysymys ei tule kuntoon yhdellä luvulla.
[Paavo Arhinmäen välihuuto] Te sanoitte täällä kuukausi sitten — kun te silloin keväällä
olitte tätä suunnilleen nauraneet — että ei kai täällä kukaan luule, että vanhusten palvelut
yhdellä luvulla kuntoon tulevat. Pitäisi olla joku tolkku, mitä puhuu ennen ja jälkeen vaa-
lien, ministeri Kiuru.

Mutta mitä tulee sitten tähän itse asiaan: vierailin Turussa Vuokkokodissa, uudessa van-
husten ympärivuorokautisessa hoitolaitoksessa, joka oli hieno paikka. Siellä oli ongelma-
na se, että he eivät saaneet hoitajia. He eivät löytäneet hoitajia. Hoitajia ei ole, ministeri
Kiuru. Siksi, jos te lupaatte 0,7, ei ole hoitajia, ne ovat pois kotipalveluista, ja siitä me ko-
koomuksessa olemme huolissamme, että jos tulee lakisääteinen 0,7 toisaalle, niin ne hoi-
tajat ovat pois toisaalta. Eli vanhusten palveluja pitää [Paavo Arhinmäki: Kannatatteko te
vai vastustatteko te? — Välihuutoja vasemmalta — Puhemies koputtaa] kehittää kokonai-
suutena, ja kunnilla on erittäin vaikea taloudellinen tilanne [Puhemies: Aika!] — erittäin
vaikea taloudellinen tilanne. Eivät kunnat siihen pysty ilman teidän lisärahoja, ja te olette
antamassa 5 miljoonaa. [Sari Sarkomaa: 5 miljoonaa, lupasitte 250 miljoonaa!]
4



Pöytäkirjan asiakohta PTK 64/2019 vp
16.51 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Edustaja Orpo, te vääristelitte äsken sanomaani. En kiittänyt teitä siitä desimaa-
likeskustelusta, mitä te halusitte käydä viime keväänä. [Naurua] Halusin sanoa, että minus-
ta olitte siinä oikeassa, että kyllä kuntakentässä täytyy ymmärtää, että me emme voi jatkaa
vanhusten palveluiden kriisiä vuodesta toiseen. Kyllä myöskin kunnat joutuvat kantamaan
kortensa kekoon siinä, [Ben Zyskowicz: Paljonko annatte ensi vuonna lisää rahaa? — Vä-
lihuutoja oikealta] että asioita tehdään toisella tavalla. Ja tältä osin myöskin eduskunnassa
pitää hätkähtää siihen tosiasiaan, että näitä laiminlyöntejä tapahtuu silmiemme alla koko
ajan, ja sitä kautta kriisi ei ole ohi. [Sari Sarkomaa: Mitä te teette? Konkreettisia toimia!]
Tältä osin, edustaja Orpo, olen itse ollut vuodesta 2011 aivan samalla kannalla. Kyllä 0,7:n
mitoitus tulee nostamaan vanhustenhuollossa nimenomaan hoitajien määrää, ja se tulee
myöskin tekemään mahdottomaksi sen, että hoitohenkilökunta tekee sellaisia tehtäviä, joi-
ta tukipalveluhenkilökunta voisi tulla tekemään. Nämä kaksi asiaa laitetaan kuntoon.

Vetosin tähän saliin [Puhemies: Aika!] jo viime keväänä, että yhdellä lauseella olisi tä-
män asian voinut laittaa täältä kuntoon. [Puhemies: Aika! — Välihuutoja oikealta — San-
na Antikainen: Missä se lause on?] Sitä ei voitu laittaa, ja sen takia me olemme nyt edus-
kunnassa sen edessä, että hallitus joutuu paljon vaikeamman kautta tämän asian laittamaan
kuntoon, [Puhemies koputtaa] koska eduskunta sitä ei saanut laittaa. [Puhemies: Aika on
täysi!]

Kysymyksen käsittely päättyi.
5


