















































DEM881.tmp.xml


Pöytäkirjan asiakohta PTK 173/2018 vp
Pöytäkirjan asiakohta 

PTK 173/2018 vp

Täysistunto

Perjantai 8.3.2019 klo 13.02—16.33

9. Hallituksen esitys eduskunnalle laiksi konkurssilain muuttamisesta ja eräiksi siihen liit-
tyviksi laeiksi

Hallituksen esitys HE 221/2018 vp
Valiokunnan mietintö LaVM 23/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 9. asia.
Käsittelyn pohjana on lakivaliokunnan mietintö LaVM 23/2018 vp. Nyt päätetään lakieh-
dotusten sisällöstä.

Keskustelu

15.35 Johanna Karimäki vihr: Arvoisa puhemies! Käsittelyssä on lakivaliokunnan mie-
tintö konkurssilaista, uudesta konkurssilain kokonaisuudistuksesta. Valiokunnassa monet
asiantuntijat ottivat tämän esityksen hyvillä mielin vastaan. Se selkiyttää konkurssipesän
vastuidenjakotilannetta ja nopeuttaa menettelyjä.

Alun perin hallituksen esitykseen sisältyi myös ympäristövastuupykälä, mutta kuulemi-
sessa nousi esiin, että tämän vastuutason riittävyys piti tarkistuttaa perustuslakivaliokun-
nalla, ja perustuslakivaliokunta päätyikin sitten siihen ratkaisuun, että ympäristövastuita
käsittelevä pykälä ei ollut linjassa perustuslain 20 §:n kanssa. Perustuslain 20 §:hän suojaa
yhteistä ympäristöämme, ja sinänsä käsittely perustuslakivaliokunnassa oli historiallinen,
koska ensimmäistä kertaa tämä perustuslain 20 § tuli siellä näin käsiteltyä ja koeteltua.

Ympäristövastuupykälähän sinänsä on todella tarpeellinen, koska sen tavoitteena on vä-
hentää epäselvästä oikeustilasta johtuvia riitaisuuksia ja myös estää ympäristön kannalta
vakavien riskien tai jo syntyneiden tilanteiden paheneminen osoittamalla vastuu tietyissä
tilanteissa konkurssipesälle ja samalla kohdentaen kustannuksia nykyistä oikeudenmukai-
semmin. Konkurssitilanteissa on erittäin tärkeää varmistaa, että yrityksen ympäristövas-
tuukysymykset kustannuksineen eivät jää valtion tai kansalaisten vastuulle vaan että vas-
tuu jää ne aiheuttaneille toimijoille.

Tässä hallituksen esityksessä oli nostettu hyvin korkealle tämä ympäristövastuun taso.
Kysymys oli siitä, että vain siinä tilanteessa ympäristövastuu tulisi ottaa huomioon, jos sii-
tä uhkaa aiheutua ”vakavaa haittaa terveydelle”, ja jokainen ymmärtää, että on hyvin vai-
kea määritellä, mikä on sitten vakava haitta terveydelle tai mikä on sitten tavanomainen
haitta terveydelle. Yksi konkreettinen esimerkki ympäristövastuista on Hituran kaivoksen
tilanne, jossa Sipilän hallitus on kustantanut yli 16 miljoonalla eurolla konkurssiin men-
neen Hituran kaivoksen jätteitä, koska ympäristövastuut ovat jo kaatuneet valtion syliin ja
hoidettaviksi.
 Tarkistettu
4.0



Pöytäkirjan asiakohta PTK 173/2018 vp
Valiokunta päätyi esittämään pontta, jossa todetaan: ”Eduskunta edellyttää, että hallitus
valmistelee konkurssipesän ympäristövastuuta koskevat säännökset, joissa otetaan tasapai-
noisesti huomioon sekä velkojien oikeus maksunsaantiin että ympäristöoikeuden näkökoh-
dat.”

15.38 Suna Kymäläinen sd: Arvoisa rouva puhemies! On hyvä, että tämä konkurssilaki-
esitys on nyt tässä salissa keskustelussa ja on etenemässä kohti lain hyväksyntää. Tämähän
on ollut meillä lakivaliokunnassa pitkä prosessi. Tovin jo odottelimme perustuslakivalio-
kunnasta sitä lausuntoa, ja oli hyvä, että saimme sen ruuhkaisen perustuslakivaliokunnan
puolelta sitten lopulta valiokuntaan.

Kuten tässä edellä edustaja Karimäki totesi, tässä on historiallisesta muutoksesta kysy-
mys tuon perustuslain 20 §:n osalta, juuri näiden ympäristövastuiden osalta, ja sen takia
tämä esitys on saanut kannatuksen. Mutta mehän jouduimme sitten erikoiseen tilanteeseen
tämän esityksen myötä, koska tämän yhteyteen oli kytketty tämä maakunnan liikelaitosten
konkurssisuoja, joka sitten jouduttiin valiokuntatyöskentelyssä poistamaan, koska tuon pe-
rustuslakivaliokunnan lausunnon myötä totesimme, että meillä on kovin vähän aikaa ja me
emme olleet käyneet ollenkaan kuulemisia tämän asian osalta. Mutta koska tuo itse periaa-
te ja sen historiallisuus ja ympäristönsuojelun näkökulma olivat niin tärkeitä, niin on hyvä,
että saimme tämän sitten osittain tehtyä. Ja kun tämän päivän elämää, soten kaatumista ja
sen myötä jopa hallituksen kaatumista, yllättäen on joutunut seuraamaan, niin totean, että
on sitä tärkeämpää, että osasimme valiokunnasta poistaa nuo maakuntatason liitännäiset.

15.40 Johanna Karimäki vihr: Arvoisa puhemies! Tosiaan se, että saimme konkurssi-
lain valmiiksi näin valiokunnan viimeisinä töinä, on merkittävä asia konkurssien hoitami-
sen helpottamisessa jatkossa, ja se, että ympäristövastuut otettaisiin vakavammin huo-
mioon konkurssipesän vastuissa, on todella tärkeä kysymys. Tänä päivänä julkaistiin myös
uhanalaisten lajien uusi punainen kirja, ja ympäristömme on todella hälyttävässä tilassa.
Meidän tarvitsee ihan kaikkea lainsäädäntöämme tarkistaa siitä näkökulmasta, kuinka kes-
tävää se on ympäristön kannalta.

No, nyt kun tästä konkurssilaista, joka sinänsä on parannus nykytilaan, kuitenkin uupuu
tämä ympäristövastuukysymys, niin miten sitten käytännössä menetellään? Käytännössä-
hän esimerkiksi korkeimman hallinto-oikeuden linjaukset nyt edelleenkin ohjaavat ympä-
ristövastuiden määrittelyssä, vaikka tilanne on siltä osin vielä epäselvä, että lainsäädännös-
sä ei ole tätä määritelmää.

Konkurssilaki jäi tosiaankin näin viime metreille käsittelyyn osittain senkin vuoksi, että
konkurssilaki sisälsi myös pykälän, jossa olisi ollut maakuntien liikelaitoksille konkurssi-
suoja, ja tämä olisi vaatinut EU:lta notifikaatiota, jotta lakia olisi voinut viedä siinä muo-
dossa eteenpäin. Nyt on hyvä, että saimme yksimielisesti tämän konkurssilakiesityksen
eduskuntaan juuri tässä muodossa ja niillä evästyksin, että ympäristövastuukysymykset
tullaan valmistelemaan seuraavalle eduskunnalle.

15.42 Ben Zyskowicz kok: Arvoisa rouva puhemies! Tämä esillä oleva lainsäädännön
muutos on varmasti tarpeen ja perusteltu. Itse haluan kiinnittää huomiota juuri tänä päivä-
nä tähän tilanteeseen, jossa näyttää siltä, että yhä useampaan lakiesitykseen, mitä tässä
eduskunnassa käsitellään, perustuslakivaliokunnan tulkinnan johdosta sisältyy perustus-
laillisia ongelmia. Meillä on tänään hyvin lyhyt päiväjärjestys tässä istunnossa, mutta kun
2



Pöytäkirjan asiakohta PTK 173/2018 vp
katsoin, mitä täällä on esillä, niin täällä on työaikalaki, joka oli perustuslakivaliokunnassa,
täällä on kalastuslaki, joka oli perustuslakivaliokunnassa, täällä on tiedustelulait, jotka oli-
vat perustuslakivaliokunnassa kahteenkin kertaan, ja tietysti tämän päivän iso uutinen on
sote- ja maakuntauudistuksen kaatuminen ja siihen liittyvä hallituksen eronpyyntö.

Henkilökohtaisesti haluan muistuttaa siitä, että perustuslakivaliokunnan ratkaisut perus-
tuslain tulkitsemisessa ovat aina tulkintaa. Perustuslakivaliokunta ei tietysti tee niitä mis-
sään tyhjiössä, vaan perustuslakivaliokunnan käyttämien asiantuntijoiden, valtiosääntöoi-
keuden asiantuntijoiden, joita tässä maassa on hyvin vähän, näkemyksillä ja tulkinnoilla on
luonnollisesti painava merkitys perustuslakivaliokunnan työssä. Silloin kun ollaan joudut-
tu tilanteeseen, jossa yhä useampi laki, yhä useampi uudistus, törmää perustuslakiin — tai
vähintään nähdään välttämättömäksi pyytää siitä perustuslakivaliokunnan lausunto —
mielestäni on aiheellista kysyä, onkohan olemassa oleva perustuslakivaliokunnan tulkinta-
käytäntö ihan kohdallaan vai onko se liian tiukka, kun jatkuvasti yhä useampi laki joudu-
taan lähettämään perustuslakivaliokuntaan ja näistä laeista löytyy perustuslaillisia ongel-
mia. En nyt ota kantaa siihen tulkintaan, jonka perustuslakivaliokunta teki perustuslain
20 §:stä ja joka täällä on todettu. Totean vain sen, että se on uusi linjaus ja omalta osaltaan
— oikein tai väärin, en ota siihen kantaa — on taas eräällä tavoin tiukentamassa perustus-
lain tulkintaa.

Haluan korostaa sitä, että perustuslaki ei itsessään anna mitään ratkaisuja sen enempää
maakuntien kuin soten, kalastuslain tai työaikalain ja niin edelleen ongelmiin, vaan tämä
kaikki on tulkintaa. Ja se on luonnollista, sitä se juridiikka on, mutta tämä pitäisi avoimin
silmin myöntää ja nähdä, ja pitäisi pitää mahdollisena myös nykyistä vähemmän kiristävää
tulkintaa perustuslakivaliokunnassa.

15.45 Johanna Karimäki vihr: Arvoisa puhemies! Edustaja Zyskowicz käytti edellä pu-
heenvuoron perustuslaista ja sen tulkinnasta. Täytyy todeta, että perustuslaki on vahvan
demokratian perusta ja kivijalka, se estää juuri sen, että hätäisesti yhden vaalikauden aika-
na hallitus voisi tehdä muutoksia, jotka olisivat perustuslain vastaisia. Perustuslakihan on
syntynyt vuosikymmenten saatossa, ja sitä muutetaan harkiten kahden vaalikauden aikana. 

Ja mitä tulee esimerkiksi tiedustelulakeihin, niin vahva perustuslakimme on saanut ai-
kaan sen, että tiedustelulakien käsittely on ollut hyvin tasokasta ja laadukasta ja on voitu
varmistaa tiedustelun hyvä taso, kansamme turvallisuuskysymykset mutta myös ihmisoi-
keuskysymykset ja perusoikeuskysymykset kestävällä tavalla.

Eli se, että Suomessa noudatetaan perustuslaillisuutta ja perustuslaki on punaisena lan-
kana lakien säätämisessä ja eduskuntakäsittelyssä, on demokratiassamme hyvä asia.

15.47 Ben Zyskowicz kok: Arvoisa rouva puhemies! Olen edustaja Karimäen kanssa sa-
maa mieltä perustuslain luonteesta ja merkityksestä. Perustuslaki luonnollisesti rajaa myös
lainsäätäjän harkintavaltaa: perustuslaissa on ilmaistu sellaisia kansalaisten perusoikeuk-
sia ja muita perusperiaatteita, joita vastaan lainsäätäjäkään — virkamiehistä tai tuomiois-
tuinlaitoksista puhumattakaan — ei voi toimia.

Kysymys siitä, kuinka ahtaat nämä rajat lainsäätäjän harkintavallalle ovat tai kuinka väl-
jät ne ovat, on tulkintaa, ja tämä oli minun puheenvuoroni ydinviesti. Nimittäin meidän pe-
rustuslaissamme on keskeisenä periaatteena kansalaisten perusoikeuksien turvaamisen
ohella myös niin sanottu kansanvaltaisuusperiaate. Se on aivan keskeinen elementti mei-
dän perustuslaissamme — siinä perustuslaissa, edustaja, jota juuri kehuitte. Ja tämä kan-
3



Pöytäkirjan asiakohta PTK 173/2018 vp
sanvaltaisuusperiaate lähtee siitä, että valtiovalta kuuluu kansalle, jota edustaa valtiopäi-
ville kokoontunut eduskunta, ja eduskunnalle kuuluu lainsäädäntövalta, jota luonnollises-
ti, kuten totesin, rajoittaa esimerkiksi kansalaisten perusoikeuksien kunnioittaminen.

Nyt ei olekaan kysymys perustuslaista vaan kyse on koko ajan perustuslain tulkinnasta.
Jos perustuslaissa olevia perusoikeussäädöksiä tulkitaan hyvin tiukasti tai ne sanotaan laa-
jasti — se tarkoittaa nyt tässä samaa asiaa, vaikka se voi kuulostaa paradoksilta — niin
mitä laajemmin tulkitaan näitä perusoikeuksia, sitä kapeammaksi tulee lainsäätäjän harkin-
tamarginaali. Ja kuitenkin lainsäätäjän harkintavalta, oikeus säätää Suomessa sellaiset lait
kuin kansan valitsema parlamentti parhaaksi näkee, on keskeinen osa demokratiassamme. 

En nyt mene yksityiskohtiin, mutta otetaan nyt kuitenkin esimerkiksi tämä sote-uudis-
tuksessa ollut asiakassuunnitelma. Ei perustuslaki sano asiakassuunnitelmasta yhtään mi-
tään, ja jos tässä valinnanvapauslaissa ei olisi ollut mitään asiakassuunnitelmaa, niin yksi-
kään perustuslakiasiantuntija ei olisi tullut perustuslakivaliokuntaan sanomaan, että tämä
laki on vastoin perustuslakia, kun ei tässä ole asiakassuunnitelmaa. Mutta annas olla, kun
siinä oli asiakassuunnitelma, niin sitten nämä samat perustuslakiasiantuntijat tulivat kerto-
maan, että tässä tämän asiakassuunnitelman kanssa on suuri perustuslaillinen ongelma —
joko se, että se ei ole sitova, tai se, että se ei ole riittävän selkeä, ja niin edelleen — ja sitten
perustuslakivaliokunta antoi sosiaali- ja terveysvaliokunnalle lausunnon, jossa se näki, että
tässä asiakassuunnitelmassa on perustuslainvastaisuuksia.

Eli edustaja Karimäki, olemme samaa mieltä perustuslain merkityksestä ja perusoikeuk-
sien suojaamisen merkityksestä, mutta itse korostan myös kansanvaltaisuusperiaatetta.

Yleiskeskustelu päättyi.

Eduskunta hyväksyi hallituksen esitykseen HE 221/2018 vp sisältyvien 1.-13. lakiehdotuk-
sen sisällön mietinnön mukaisena. Eduskunta yhtyi valiokunnan ehdotukseen hallituksen
esitykseen HE 221/2018 vp sisältyvien 14.-15. lakiehdotuksen hylkäämisestä. Lakiehdo-
tusten ensimmäinen käsittely päättyi.
4


