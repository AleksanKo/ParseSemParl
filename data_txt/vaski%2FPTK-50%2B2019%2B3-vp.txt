















































DEM8AB5.tmp.xml


Pöytäkirjan asiakohta PTK 50/2019 vp
Pöytäkirjan asiakohta 

PTK 50/2019 vp

Täysistunto

Tiistai 15.10.2019 klo 13.59—16.11

3. Hallituksen esitys eduskunnalle laiksi eurooppalaisen biologisen ja lääketieteellisen ku-
vantamisen tutkimusinfrastruktuurin oikeushenkilöydestä ja osittaisesta verovapaudesta 
Suomessa

Hallituksen esitys HE 48/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 3. asia. Puhemiesneuvosto ehdottaa, että asia lähetetään sivistysvaliokun-
taan.

Lähetekeskusteluun varataan enintään 30 minuuttia. Asian käsittelyssä noudatetaan ai-
kataulutettujen asioiden osalta sovittuja menettelytapoja.

Keskustelu

14.48 Tiede- ja kulttuuriministeri Hanna Kosonen (esittelypuheenvuoro): Arvoisa pu-
hemies! Käsittelyssä on suomalaisen tieteen ja tutkimuksen erittäin merkittävä asia. Suo-
mesta on tulossa perusteilla olevan eurooppalaisen biologisen ja lääketieteellisen kuvanta-
misen tutkimusinfrastruktuurikonsortion sääntömääräinen kotipaikka. Eurooppalaisten
tutkimusinfrastruktuurikonsortioiden perustamisesta päättää Euroopan komissio tutkimu-
sinfrastuktuurikonsortioita koskevan asetuksen perusteella.

Euroopan komission päätös Euro-BioImagingin perustamisesta on odotettavissa loka—
marraskuun vaihteessa. Suomessa tulee säätää lailla kansainvälisten organisaatioiden oi-
keushenkilöydestä ja verovapautuksista, ja tässä hallituksen esityksessä on kyse näiden
kahden asian säätämisestä. Suomeen on aiemmin, vuonna 2015, perustettu ilmakehätietei-
den alaan kuuluva tutkimusinfrastruktuurikonsortio. Euro-BioImaging ERICin johtokes-
kus sijoittuu Suomen lisäksi osin Italiaan ja Euroopan molekyylibiologian laboratorioon.
Merkittävä osa johtokeskuksen toiminnoista ja keskuksen ylin johto sijoittuvat Suomeen.

Tämä kuvantamisen tutkimusinfrastruktuuri kokoaa siihen osallistuvien maiden kansal-
liset toimintayksiköt yhteen eurooppalaiseksi tutkimusinfrastruktuuriksi. Alkuvaiheessa
tutkimusinfrastruktuurikonsortiossa tulee olemaan 15 jäsentä ja 1 tarkkailijajäsen, ja se on
siten merkittävä yhteishanke, joka tehostaa tutkijoiden työtä, tutkimustiedon hallintaa ja
tutkimusinfrastruktuurin käyttäjien pääsyä biologisen ja lääketieteellisen kuvantamisen
teknologioihin, tietotaitoon ja koulutukseen. Biokuvantamisen teknologiat ovat Suomessa-
kin hyvin kysytty tutkimusteknologiakokonaisuus. Sitä tarvitsevat lähes kaikki bio- ja lää-
ketieteiden alan toimijat. Euro-BioImagingin jäsenyys tukee myös kansallisten kuvanta-
mispalveluiden ja -osaamisen kehittämistä nykyistä laajemmin ja laadukkaammin.

Johtokeskustoimintojen lisäksi Suomeen sijoittuu yksi infrastruktuurin toimintayksi-
köistä, kehittyneen valomikroskopian moniyksikköinen keskus, jonka muodostavat yhdes-
 Hyväksytty
1.0



Pöytäkirjan asiakohta PTK 50/2019 vp
sä Turun yliopiston, Åbo Akademin, Helsingin yliopiston ja Oulun yliopiston merkittä-
vimmät kuvantamisyksiköt.

Tämä hallituksen esitys tukee eurooppalaisen tutkimusalueen kehitystä, kansallisen tut-
kimusinfrastruktuuripolitiikan ja terveysalan tutkimus- ja innovaatiostrategian tavoitteita.
Lisäksi se tukee korkeakoulujen visiotyössä ja hallitusohjelmassa asetettua tavoitetta vah-
vistaa suomalaisen tutkimus- ja tiedeyhteisön kansainvälistä kilpailukykyä ja vetovoimaa
panostamalla tutkimusympäristöihin ja tutkimusinfrastruktuureihin.

Ensimmäinen varapuhemies Tuula Haatainen: Sitten mennään puhujalistaan. — Edus-
taja Juvonen.

14.51 Arja Juvonen ps: Arvoisa rouva puhemies! Kiitos ministerille hallituksen esityk-
sen avaamisesta. Tämä on iso paketti ja myös vaikeaselkoinen, mutta puhumme kuitenkin
tutkimuksesta ja tieteestä, ja Suomi maana, tutkijana ja tieteentekijänä on kyllä etulinjassa.
Meillä tehdään valtavasti hyvää tutkimustyötä niin lääketieteellisessä kuin myös biologi-
sessa kuvantamisessa ja tutkimuksessa. 

Kun tätä esitystä olen lukenut, niin todellakin näen, että tämä Euro-BioImaging ERIC:n
sääntömääräinen kotipaikka tulee olemaan Suomessa. Tämä on hyvä asia, että me saamme
tänne Suomeen osaamista ja samalla myös niitä innovaatioita ja jakamista. 

Kysyisin teiltä, hyvä ministeri, millaisia vaikutuksia tällä on esimerkiksi taloudellisesti
ja muuten täällä Suomessa: minkälainen tämä vaikutusasia olisi liittyen tähän lakiesityk-
seen?

14.53 Sari Multala kok: Arvoisa puhemies! Todella vaikeankuuloinen asia, kun lukee
pelkästään tämän hallituksen esityksen otsikon, mutta tässä on kyse siitä, että Suomessa ja
Euroopassa yleisesti halutaan panostaa tutkimuksessa yhteistyöhön, korkealaatuiseen tut-
kimukseen ja siihen, että meillä on myös täällä Suomessa sellaisia ympäristöjä, joihin par-
haat osaajat haluavat tulla tutkimaan. 

Olen itse ymmärtänyt tämän merkityksen oikeastaan silloin, kun olen tavannut eri huip-
pututkijoita. He toteavat, että sellainen tutkimusympäristö on mielenkiintoinen, jossa ovat
maailman huiput tai jonne heitä on mahdollista saada tulemaan, kuten esimerkiksi tänne.
Tämä pätee tietysti myös suomalaisiin tutkijoihin. Silloin he pysyvät paremmin Suomessa,
jos täällä on sellaisia houkuttelevia ympäristöjä, joissa on mahdollisuus päästä tekemään
huippututkimusta maailman parhaiden kanssa. Sen vuoksi tällainen tutkimusyhteistyö Eu-
roopan laajuisesti on äärimmäisen kannatettavaa.

14.54 Mikko Kärnä kesk: Arvoisa rouva puhemies! Ilahduin suunnattomasti, kun kuulin
perussuomalaisten edustaja Juvosen puheenvuoron tässä suomalaisen huippututkimuksen
puolesta, ja toivoisin todella, että sitten kun tässä salissa jatkossa käymme keskusteluja esi-
merkiksi ilmastonmuutoksesta tai vaikkapa tuulivoiman infraäänistä, haitoista, niin myös
näissä keskusteluissa kaikki yhdessä nojaisimme tämän suomalaisen huippututkimuksen
tutkimustuloksiin. [Arja Juvonen pyytää vastauspuheenvuoroa]

14.54 Aki Lindén sd: Arvoisa rouva puhemies! Kiitokset arvoisalle ministerille asian
esittelystä. Kuten täällä edustajakollegat ovat sanoneet, niin tämä vaikuttaa teknisesti mo-
nimutkaiselta asialta, mutta tämän perustan muodostaa tällä hetkellä kaksi Suomessa jo
2



Pöytäkirjan asiakohta PTK 50/2019 vp
olemassa olevaa toimintayksikköä. Toinen on Meilahdessa oleva BioMag-niminen yksik-
kö, joka keskittyy magneettikenttien käyttöön. Sitä käytetään myös hoidollisessa mielessä,
mutta se on ennen kaikkea kuvantamista. Toinen on Turussa yliopistollisen sairaalan yh-
teydessä oleva PET-keskus, positroniemissiotomografiakeskus, joka on kansallinen kes-
kus. Nämä ja sitten Oulussa oleva vastaava yksikkö muodostavat sen rungon, aivan kuten
ministeri täällä totesi. 

Se, että me olemme pystyneet Suomessa luomaan itse tällaista huippututkimusta, on
edellytys sille, että me olemme pystyneet kansainvälisesti verkottumaan, ja sillä tavalla me
saamme luotua tämmöisen verkoston, joka voi, niin kuin täällä on kerrottu, päämajansa si-
joittaa Suomeen, mikä on erittäin merkittävää meille. 

Ensimmäinen varapuhemies Tuula Haatainen: Haluaako Juvonen käyttää normaalipu-
heenvuoron?

14.55 Arja Juvonen ps: Kiitos, arvoisa puhemies! Minä edustaja Kärnälle olisin vain
kommentoinut, että kyllä, perussuomalaiset arvostavat äärettömästi muun muassa suoma-
laista syöpätutkimusta. Me olimme johtava maa muun muassa aikoinaan kohdunkaulan
syövän ja HPV-viruksen yhteenkuuluvuuden löytämisessä, elikkä suomalaiset tutkijat löy-
sivät sen, että muun muassa HPV-viruksella ja kohdunkaulan syövällä on yhteys, kuin
myös nielusyövät ja kaikki muutkin. Samoin syöpähoidot Suomessa ovat niin kehittyneitä
ja hyviä, että me toivomme koko perussuomalaisten joukolla, että yhä useampi suomalai-
nen saa avun, ja toki olemme valmiita jakamaan sitä osaamista myös maailmalle. On hie-
noa, että Suomi kiinnostaa näissä asioissa. 

Siinä mielessä olemme erittäin samaa mieltä, mutta en ota nyt tähän tuulivoimaan mil-
lään tavalla kantaa vaan puhun tästä terveydenhuoltosektorista ja siitä, että syöpä on meille
kaikille yhteinen asia ja sen eteen taistelemme pontevasti eteenpäin. [Mikko Kärnä pyytää
vastauspuheenvuoroa]

Ensimmäinen varapuhemies Tuula Haatainen: Me käsittelemme nyt tässä tätä euroop-
palaisen biologisen lääketieteellisen kuvantamisen tutkimusinfrastruktuuria, ja annan nyt
ministerille vastauspuheenvuoron. — Ministeri Kosonen, 3 minuuttia.

14.56 Tiede- ja kulttuuriministeri Hanna Kosonen: Arvoisa puhemies! Tässä tuli ky-
symys kustannuksista. Vastaan siihen suoraan, eli tähän ei ole tulossa lisää kustannuksia si-
nänsä. Tämä on varsin kannattava hanke suomalaisittain, eli tämä jäsenmaksuista koostu-
va budjetti on jäsenmäärästä riippuen keskimäärin puolitoista miljoonaa euroa ensimmäi-
sen viiden vuoden aikana, ja Suomen osuus jäsenmaksuilla kerättävästä budjetista on vuo-
sittain keskimäärin 60 000 euroa, ja tällä tosiaan katetaan sitten nämä tämän keskuksen
kustannukset. Sitten toki Suomen Akatemia on tähän myöntänyt rahoituksen ja sitoutunut
rahoittamaan tätä kokonaisuutta ja valmistelutyötä, tämä oli jo 2015—2019 aikana. Nyt on
todella merkittävä tilanne siltä osin, että saamme tämän vielä eurooppalaiseksi biologisen
ja lääketieteellisen kuvantamisen sääntömääräiseksi kotipaikaksi, jolloin todella meidän
asemamme vahvistuu, kuten tuossa edustaja Lindénkin totesi, ja voimme näitä verkostoja
vieläkin paremmin käyttää hyväksi ja parantaa meidän omienkin tutkijoidemme mutta
myös eurooppalaisten tutkijoiden osaamista ja voimme teknologioita myös kehittää eteen-
päin.
3



Pöytäkirjan asiakohta PTK 50/2019 vp
14.58 Mikko Kärnä kesk: Arvoisa rouva puhemies! Kiitoksia ministerille tästä hyvästä
vastauksesta,. Näen, että tämä esitys on ensiarvoisen hyvä ja tärkeä suomalaisen huippu-
tutkimuksen kannalta ja Suomen tieteellisen maineen kannalta maailmalla. Tämä on erin-
omainen asia.

Arvoisa puhemies! Halusin vain tuossa omassa puheenvuorossani muistuttaa, että tiede
on aina ollut kuin lepattava liekki pimeässä ja meidän täytyy, kaikkien vastuullisten päät-
täjien, nojata se päätöksentekomme ja ajattelumme tieteelliseen tietoon, oli sitten kyse mis-
tä tahansa.

Keskustelu päättyi.

Asia lähetettiin sivistysvaliokuntaan.
4


	3
	14.48
	14.51
	14.53
	14.54
	14.54
	14.55
	14.56
	14.58


