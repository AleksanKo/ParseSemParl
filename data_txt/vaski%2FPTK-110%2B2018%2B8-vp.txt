















































DEM3655.tmp.xml


Pöytäkirjan asiakohta PTK 110/2018 vp

 Tarkistettu
4.0

Pöytäkirjan asiakohta 

PTK 110/2018 vp

Täysistunto

Keskiviikko 7.11.2018 klo 14.04—17.26

8. Hallituksen esitys eduskunnalle laiksi konsulipalvelulain muuttamisesta
Hallituksen esitys HE 216/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään ulkoasiainvalio-
kuntaan.

Keskustelu

16.23 Kari Kulmala sin: Arvoisa puhemies! Tässä hallituksen esityksessä ehdotetaan
muutettavaksi konsulipalvelulakia. Esityksen mukaan notaaripalveluita Suomen edustus-
toissa voisivat antaa edustuston päällikkö ja hänen määräämänsä edustustossa palveleva
henkilö. Virka-asemaan tai ulkoministeriön antamaan valtuutukseen perustuvasta oikeu-
desta antaa notaaripalveluita Suomen edustustoissa luovuttaisiin.

Nykyisen, voimassa olevan konsulipalvelulain nojalla ainoastaan Suomen ulkomaan-
edustustot voivat antaa notaaripalveluja ulkomailla. Esityksessä esitetyt vaihtoehtoiset me-
nettelyt mahdollistavat sen, että suomalaisten notaaripalveluiden saatavuus paranee sellai-
sessa maassa, jossa Suomella ei ole edustustoa. Ehdotus kuulostaa sisällöltään hyvältä sekä
kannatettavalta ja osaltaan toteuttaa hallituksen kärkihanketta säädösten sujuvoittamisesta
ja normien purkamisesta.

En kuitenkaan henkilökohtaisesti usko, että kaikki toimisi käytännössä kaikissa maissa.
Eniten minua kiinnostaa, miten tulkittaisiin virkatodistusten ja osoitetiedustelujen osalta
painava syy. Nämä pyynnöt työllistävät konsulaateissa tällä hetkellä erittäin paljon. Syynä
on usein perunkirjoitus Suomessa. Esimerkiksi Venäjällä yksityisen henkilön voi olla mah-
dotonta saada tällaisia tietoja.

Mielestäni olisi erittäin tärkeää siirtää oikaisuvaatimusten käsittely edustustoista minis-
teriöön, koska nämä asiat kuormittavat edustustoja valtavasti jo nytkin ja ne joudutaan te-
kemään yhteistyössä ulkoministeriön juristien kanssa. Tätä asiaa kannattaisi ehkä vielä ai-
nakin miettiä.

Keskustelu päättyi.

Asia lähetettiin ulkoasiainvaliokuntaan.


