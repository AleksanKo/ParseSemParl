















































DEMD7E2.tmp.xml


Pöytäkirjan asiakohta PTK 95/2018 vp
Pöytäkirjan asiakohta 

PTK 95/2018 vp

Täysistunto

Torstai 4.10.2018 klo 16.01—18.11

2.3. Suullinen kysymys ikääntyneiden hyvinvoinnin turvaamisesta (Sami Savio ps)
Suullinen kysymys SKT 149/2018 vp

Suullinen kyselytunti

Puhemies Paula Risikko: Seuraava kysymys, edustaja Savio.

Keskustelu

16.38 Sami Savio ps: Arvoisa puhemies! Nyt jo varttuneessa iässä olevat kansalaiset ovat
kovalla työllä rakentaneet Suomesta korkean elintason hyvinvointivaltion, ja näistä pon-
nisteluista kuuluu heille lämmin kiitos.

Yhteiskunta kuitenkin muistaa ikäihmisiä ani harvoin muualla kuin juhlapuheissa. Val-
tava osa eläkeläisistä kärsii kaikessa hiljaisuudessa yksinäisyydestä ja köyhyydestä. Mo-
nella heistä ei ole varaa edes lääkkeisiin tai riittävään ravintoon. Myös vanhustenhoito on
pahasti retuperällä. Luemme toistuvasti, kuinka vanhus on unohdettu samoihin vaippoihin
päiväkausiksi. Ikävä kyllä nämä paljastuneet tapaukset ovat vain jäävuoren huippu.

Arvon ministeri, perussuomalaiset vaativat teiltä nopeita toimia ja konkretiaa. Mitä te
aiotte tehdä ikääntyneiden suomalaisten taloudellisen, henkisen ja fyysisen hyvinvoinnin
turvaamiseksi?

16.39 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Arvokas kysymys ikääntyneiden suomalaisten hyvinvoinnista, minkä toinen
puoli on toden totta taloudellinen pärjääminen, josta kollegaministeri Mattila vastaa. Tote-
an sen osalta ainoastaan, että esimerkiksi kaikkein köyhimpien ikäihmisten ja ylipäätään
ottaen työelämän ulkopuolella olevien takuueläkeläisten asemaahan tämä hallitus on pa-
rantanut.

Nostitte esiin kysymyksessänne myös hoivapalvelut ja totesitte julkisuudessa esitellyn
vain jäävuoren huipun epäonnistumisista. Itse haluan kuitenkin uskoa, että se ei ole jäävuo-
ren huippu, jonka alla kaikki olisi huonosti Suomen ikäihmisten asioissa. Me olemme mo-
nessa asiassa myös onnistuneet. Tässä salissa käytiin jokunen viikko sitten hyvä keskuste-
lu aukkopaikoista, joista yksi on se, että laitoshoidon purkaminen ei ole johtanut kunnissa
riittävään kotihoidon resursointiin ja että meillä on yhä tekemistä omaishoidossa ja ennen
kaikkea uudenlaisissa asumismuodoissa. Mutta en voi yhtyä, edustaja, teidän mielikuvaan-
ne siitä, että uutisissa näkyisi vain karmein ja sen alla vielä jotakin karmeampaa. [Puhe-
mies koputtaa] Näin ei onneksi suomalaisten ikäihmisten tilanne ole.

Puhemies Paula Risikko: Pyydän nyt niitä edustajia, jotka haluavat esittää lisäkysymyk-
siä tästä teemasta, ilmoittautumaan painamalla V-painiketta ja nousemalla seisomaan.
 Tarkistettu
4.1



Pöytäkirjan asiakohta PTK 95/2018 vp
16.40 Sami Savio ps (vastauspuheenvuoro): Arvoisa puhemies! Kiitos ministerille vas-
tauksesta, mutta valitettavasti siinä esitetyt mahdolliset keinot, jos niitä nyt siinä oli, eivät
juuri vakuuta, ja sote-uudistuskin taitaa nyt kaatua hallituksen sisäiseen kiistelyyn. Tältä
ainakin vahvasti näyttää. [Välihuutoja]

Perussuomalaiset kuitenkin tarjoavat teidän käyttöönne laajan toimenpidevalikoiman.
Esitämme merkittävää veronkevennystä eläkeläisille ja vaadimme omaishoidon tuen vero-
vapautta. Esitämme myös Lipposen hallituksen säätämän taitetun indeksin korjaamista
pieni- ja keskituloisilta eläkeläisiltä. [Välihuutoja] Lisäksi korjaisimme muun muassa hoi-
tajamitoituksen puutteet ja kotihoidon ylikuormituksen.

Arvoisa puhemies! Perussuomalaiset ovat tänään tehneet lakialoitteen, jossa esitämme
vanhusasiavaltuutetun viran perustamista. [Eduskunnasta: Hyvä!] Valtuutetun tehtävänä
olisi puuttua lukuisiin eläkeläisten ja vanhusten elämää vaikeuttaviin ongelmiin. Olemme
peräänkuuluttaneet tätä asiaa jo lukuisia vuosia.

Arvoisa puhemies! Kysyn nyt hallitukselta, haluaako se helpottaa suomalaisten vanhus-
ten arkea, vai onko ikäihmisten hätä vain kiusallista sanahelinää?

16.41 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Esititte aika monta aihepiiriä, joihin useampikin vastuuministeri voisi ottaa
kantaa. Totean ikäihmisten asiasta vielä yleisesti, mutta ensiksi sote-uudistuksesta: Halli-
tuksen edustajana minun käsitykseni mukaan sote-uudistus on etenemässä eduskunnassa.
Vaativa, huolellinen käsittely etenee nyt sosiaali- ja terveysvaliokunnassa hyvässä yhteis-
työssä, ja suuri sali aikanaan pääsee tekemään ratkaisun tuon esityksen hyväksymisestä.

Mitä tulee esitykseenne, tunnistan hyvin, arvoisa puhemies, että meillä on nyt hallituk-
sen kyselytunti, mutta silti rohkenisin melkein kysyä tuosta listauksestanne, edustaja. Pe-
russuomalaisten kanta on varsin mittava paketti myöskin euromääräisesti, ja siltä osin olisi
tietysti kohtuullista myös kuulla, miten rahoittaisitte sen ikääntyvän Suomen, alhaisen syn-
tyvyyden Suomen todellisuudessa, varsinkin kun me tunnistamme, että pelkästään hoi-
vaan tai euroihin liittyvät ratkaisut eivät riitä vaan me tarvitsemme isompaa, ikäpoliittista
ymmärrystä koko yhteiskunnalta ja myös uudenlaista vastuuta lähimmäisyydestä, järjestö-
jen mukaan ottamista [Puhemies koputtaa] ja myös hoivatyön uudenlaista kulttuuria. 

16.42 Arja Juvonen ps (vastauspuheenvuoro): Arvoisa rouva puhemies! Tämänpäiväis-
ten tunnelmien ja julkisuudessa olleiden tietojen perusteella on kyllä syytä epäillä, kuinka
hyvässä yhteistyössä sitä sotea ollaan tekemässä. Kyllä minua huolestuttaa, mitä siellä ta-
pahtuu — ehkä nyt rivit ovat jo ojennuksessa — ja Vaasan päivystyksestähän siellä on käy-
ty keskustelua, säilyykö se vai ei. 

Mutta minä nostaisin esille nämä laitospaikat, mitkä, ministeri, äsken myös mainitsitte.
Kävin Kannuksessa vierailulla viime viikonloppuna, ja siellä kerrottiin, että he ovat tais-
telleet vuosikausia terveysaseman kanssa ja vanhusten laitospaikkojen kanssa ja että mah-
dollisesti sijoituspaikkana tulisi olemaan Vimpeli. Elikkä tuossa katselin kartasta, ja se on
melkein 140 kilometriä. Me sanomme täällä, että pidetään koko Suomi asuttuna, mutta sa-
malla me vähennämme näitä laitospaikkoja. Suomi ikääntyy, ja pienille paikkakunnille
jäävät vanhukset, vanha väestö. Mitä vastaamme näille vanhuksille? Missä he viettävät vii-
meiset päivänsä sitten eläen sitä elämänsä ehtoopuolta? Onko se turvaton koti? Vai onko se
mahdollisesti laitospaikka? Mitä te tarjoatte, kun te ette ole rakentamassa ympärivuorokau-
tista hoivaa?
2



Pöytäkirjan asiakohta PTK 95/2018 vp
16.44 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kaksikin isoa aihealuetta ristesi edustaja Juvosen kysymyksessä. Ensinnäkin
korjaan erheellisen huomionne: kyllä Vaasan sairaalassa säilyy päivystys. 

Mitä tulee sitten ikäihmisten todellisuuteen: Kuten aiemmassa vastuksessani totesin —
ja tiedän, että tunnette hoivatyön arjen hyvin — meillä on paljon tekemistä käytänteissä ja
moni asia vaatii korjaamista. Mutta olen kuitenkin ollut tähän asti vakuuttunut, että edus-
kunnassa on laaja yhteinen ymmärrys siitä, että tavoitteemme on vahvistaa kaikin keinoin
kotiin vietävien palveluiden osuutta ja purkaa laitoshoitoa sellaisena ratkaisuna, joka Suo-
messa on ollut ikään kuin normaalikäytäntö. Terveyskeskuksen vuodeosasto on voinut olla
kuukausien tai jopa vuosien ajan joidenkin koti. Tästä olemme vanhuspoliittisesti päättä-
neet yhteisymmärryksessä luopua. Mitä tulee isompiin rakenteisiin, joskus saattaa olla
niin, että vaikkapa ikäihmisen läheisten näkökulmasta se on myös voimavara, että me
voimme jo nyt [Puhemies koputtaa] ja tulevan valinnanvapauden myötä tehdä selkeämmin
valintoja lähemmäksi omaisia [Puhemies koputtaa] silloin kun ikäihminen kaipaa palve-
luasumista tai laitostyyppistä hoitoa.

Puhemies Paula Risikko: Lisäkysymys, edustaja Essayah. Myöskin teillä oli tähän tee-
maan pääkysymys, mutta olkaa hyvä tässä vaiheessa.

16.45 Sari Essayah kd (vastauspuheenvuoro): Arvoisa rouva puhemies! Ikäihmisten ta-
loudellinen eriarvoisuus korostuu erityisesti sosiaalipalveluissa, muun muassa kotihoidos-
sa ja sen tukipalveluissa. Kunnat päättävät näitten palveluitten maksujen suuruudesta, ei-
vätkä ne ole tulosidonnaisia eivätkä myöskään sisälly maksukattoon. 

Kristillisdemokraatit ovat myös ajaneet vanhusasiainvaltuutettua. Olemme jättäneet toi-
menpidealoitteen siitä, koska tarvitsisimme riippumattoman henkilön tarkastelemaan sitä,
mitä nämä eriarvoiset tilanteet eri kunnissa oikein ovat, ja myöskin tarvittaessa sitten aja-
maan riippumattomana virkamiehenä vanhusten asiaa. 

Asiakasmaksulakiuudistus on aivan keskeinen, jos me haluamme auttaa ja edellytämme
sitä, että vanhukset pystyisivät asumaan kotonaan pidempään. Muuten peruspalvelut kar-
kaavat taloudellisesti heidän ulottumattomiinsa, ja se maksaa kyllä moninkertaisesti sitten
erikoistason palvelujen käytössä. Olisinkin kysynyt ministeriltä: onko mahdollista, että
tässä asiakasmaksulakiuudistuksessa myös sosiaalipalvelut otettaisiin mukaan sillä tavoin
tarkasteltuna, että niihin tulisi tällainen maksukatto, [Puhemies koputtaa] jolloinka palve-
luja olisi mahdollista saada tukemaan sitä kotona asumista?

16.46 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Osana isoa sote-uudistusta olemme linjanneet, että eduskunta saa käsiteltä-
väkseen vielä tällä vaalikaudella ison kokonaisuudistuksen asiakasmaksulaista. Se ei vie-
läkään ole varmasti aivan täydellinen kokonaisuus laajasta kirjosta maksuja, joita eri toi-
minnoista yhteiskunnassa peritään omavastuuosuuksina, mutta selkiyttää paljon nykytilan-
netta siltä osin, että meillä ei ole tällä hetkellä minkäänlaista riittävää kuvaa siitä, millä ta-
voin eri kunnat esimerkiksi juuri ikäihmisten asumispalveluja hinnoittelevat ja mitä niihin
sisällyttävät. Nyt tuomme nämä kaikki asetuksista tai epäselvästä tilanteesta lain tasolle.
Samassa yhteydessä me myöskin esimerkiksi tulemme nostamaan kotihoidon tulorajoja
tässä esityksessä, ja ehkä erityisen tärkeänä pidän pienituloisten ihmisten, niin eläkeläisen
kuin muidenkin, näkökulmasta sitä, että laissa tullaan selkiyttämään niitä kriteerejä, jotka
3



Pöytäkirjan asiakohta PTK 95/2018 vp
liittyvät ihmisen oikeutukseen tulla vapautetuksi asiakasmaksuista pienituloisuutensa pe-
rusteella. Mutta tämä esitys on vielä valmisteluvaiheessa, [Puhemies koputtaa] ja lausun-
tokierros juuri päättyi. Eduskunta saa sen tämän syksyn aikana.

16.47 Outi Alanko-Kahiluoto vihr (vastauspuheenvuoro): Arvoisa rouva puhemies! Hy-
vä, että ministeri itse otti pienituloiset esille. Tänään nimittäin ilmestyi THL:n selvitys sii-
tä, että hallituksen toimet ovat kasvattaneet nimenomaan ikääntyneiden pienituloisten köy-
hyyttä. Hallitus toissa vuonna nosti asiakasmaksuja melkein 30 prosenttia, ja tänään ilmes-
tynyt THL:n alustava tutkimus osoittaa, että ainakin 20 000 eläkkeensaajaa on pudonnut
köyhyysrajan alapuolelle sen vuoksi, mitä hallitus on tällä kaudella tehnyt. Näissä laskel-
missa ei vielä ole mukana yksityisiä terveysmaksuja eikä lääkkeitä, eli todennäköisesti
köyhyysrajan alapuolelle pudonneiden luku on vielä suurempi kuin näistä alustavista tut-
kimuksista ilmenee. Kysymys kuuluu: mitä hallitus aikoo tälle nyt tehdä? Kyse on teidän
omista päätöksistänne, joilla olette kasvattaneet pienituloisten eläkeläisten määrää Suo-
messa.

16.49 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kyllä, yhdyn edustaja Alanko-Kahiluodon huoleen pienituloisten eläkeläis-
ten asemasta yhteiskunnassamme. Se kysymys ei varmasti ole syntynyt yksistään tämän
vaalikauden aikana, että ihminen, joka on työuransa aikana syystä tai toisesta kyennyt ker-
ryttämään vain pienen eläkkeen tai ollut kokonaan työelämän ulkopuolella, on taloudelli-
sesti hyvin tiukassa tilanteessa.

Mitä voimme tehdä tälle? Viittasitte esimerkiksi asiakasmaksuihin. On totta, että niitä
on nostettu tämän vaalikauden aikana. Osa kunnista on toteuttanut tuon noston, osa ei. Se
on lakiin kirjattu ikään kuin tietynlaisena liikkumavarana. Mutta samalla totean äskeiseen
kysymykseen vastauksena: uusi asiakasmaksulaki tulee selkiyttämään velvoitetta kertoa
mahdollisuudesta saada maksuista huojennus tai vapautus, mikä on erittäin oleellinen asia.

Toisena konkreettisena vastauksena totean edustajalle ministeri Mattilan vastuualuee-
seen kuuluvasta lääkekatosta, että sen kokonaissummaa tullaan ensi vuoden alusta alenta-
maan. Tämä on pienituloisille tärkeä ele.

16.50 Aino-Kaisa Pekonen vas (vastauspuheenvuoro): Arvoisa puhemies! On totta, mitä
ministeri Saarikko sanoi, että hallitus on korottanut takuueläkettä pienellä summalla, mut-
ta samaan aikaan te olette unohtaneet kansaneläkettä nauttivat eläkeläiset, joilta todella on
leikattu tällä kaudella indeksijäädytysten muodossa. Nämä eläkeläiset on hallituksen toi-
mesta unohdettu.

Myös se on totta, mitä edustaja Alanko-Kahiluoto sanoi sosiaali- ja terveydenhuollon
asiakasmaksuista. Te olette korottaneet niitä, ja se on todella vaikeuttanut pienituloisten
eläkeläisten asemaa, ja he todella ovat köyhyysrajan alapuolella tällä hetkellä. 

Olisin myös kysynyt tästä asiakasmaksulaista, joka on kokonaisuudistuksen muodossa
tänne meille eduskuntaan tulossa. Vapautatteko te pienituloiset kokonaan sosiaali- ja ter-
veydenhuollon asiakasmaksuista? Se olisi oikea suunta, sillä nimenomaan ennaltaehkäise-
vä hoito on kaikista tärkeintä ja olisi tärkeää, että pienituloisilla olisi mahdollisuus päästä
ennaltaehkäisevästi hoitoon ilman asiakasmaksuja.
4



Pöytäkirjan asiakohta PTK 95/2018 vp
16.51 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Vastaus on sekä kyllä että ei. Aloitan vastauksen ei-osuudesta. 

Suomessa on pitkä perinne siitä, että niin kutsutut terveyskeskusmaksut, hoitaja- tai lää-
kärivastaanottokäynnit, tai erikoislääkärin vastaavat maksut eivät ole tulosidonnaisia vaan
kaikille tasasuuruisia. Tästä periaatteesta hallitus ei ole esityksessään harkinnut luopuvan-
sa.

Mutta sen sijaan mitä tulee siihen, että terveyskeskuksen vastaanotolla voi olla hyvinkin
suurituloinen ihminen tai hyvin pienituloinen ihminen, niin näiden osalta, joiden tulot ovat
pienet, lakiin tullaan selkiyttämään velvoitetta informoida mahdollisuudesta saada maksu-
jen vapautus, koska me tiedämme, että tällä hetkellä nämä maksut kuormittavat esimerkik-
si toimeentulotukijärjestelmää tai ulosottoa, kun niihin ei ole ollut mahdollisuuksia. Eli täl-
tä osin lakiin tulee parannus pienituloisten ihmisten näkökulmasta, mutta me tulemme pi-
tämään kiinni siitä, että lähtökohta on se, että maksut ovat terveyskeskuksissa alun perin
kaikille samat ja vapautusta on mahdollisuus anoa.

16.52 Maria Tolppanen sd (vastauspuheenvuoro): Arvoisa puhemies! Ihan ensiksi no-
pea kysymys ministerille: minkälainen päivystys Vaasan keskussairaalassa tulee säily-
mään? Te sanoitte, että päivystys säilyy.

Mutta kun puhutaan tästä takuueläkkeen korottamisesta kaikkein pienituloisimmille,
plus 9 euroa, laskitteko te, mikä sen vaikutus on, miten siinä käy? Nimittäin kaikkein köy-
himpien kohdalla se leikkaa kuukausittaista tuloa 12 euroa, ja se johtuu siitä, että asumis-
tuki pienenee toisaalta, kun tämä 9 euroa annetaan. Haluaisin tietää, onko tämä asia otettu
aikaisemmin huomioon vai eikö ole otettu.

Sitten näistä asiakasmaksuista: Miksi sosiaalipuolen ja terveyspuolen asiakasmaksut
saadaan panna yksityisten perintäfirmojen perittäviksi ennen kuin ne sitten siirtyvät, jos
siirtyvät, voudin perittäviksi? Yksityisten perintäfirmojen käyttö pelkästään nostaa kustan-
nuksia aivan hurjasti näiltä kaikkein pienituloisimmilta.

16.53 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tässäkin kysymyksessä oli kaksi vähän erillistä osa-aluetta.

Vaasasta, edustajan kotikaupungista, totean, että taidatte tietää vielä paremmin konk-
reettisesti ja käytännössä, minkälainen päivystys Vaasassa on, ja totean, että se esitys, joka
hallituksessa ja eduskunnassa on hyväksytty vuoden 2016 lopulla, on se päivystys, joka on
astunut voimaan, ja sen toiminnan mukaisesti Vaasassa eletään. Käsitykseni mukaan
emme ole saaneet merkittäviä moitteita siitä, miten arki päivystyksessä ja koko Vaasan
erinomaista työtä tekevässä keskussairaalassa on tähän mennessä toiminut.

Kysymyksenne toinen osuus on erittäin tärkeä. Olen saanut asiasta palautteita myöskin
kaupunkien sosiaalityöntekijöiltä ja aion käydä tuon huolella läpi nyt, kun asiakasmaksu-
lakia uudistetaan, miten kuntien käytänteet tässä asiassa todellisuudessa toteutuvat. Meillä
ongelmana on nykytilassa juuri se, että asiakasmaksuista ei ole riittävän selkeää lainsää-
däntöä. Kunnat tekevät aika itsenäisiä ratkaisuja siinä, miten ne esimerkiksi näistä perin-
nöistä käytännössä vastaavat. Tältä osin edustajan huoli on oikeutettu. Yhdyn siihen ja sel-
vitän asian.

Puhemies Paula Risikko: Tämä kysymys on tässä vaiheessa loppuun käsitelty. Varmasti
palaamme tähän, on tulossa myös Vanhustenviikko ja siinä mielessä tärkeä aihe jatkaakin.
5



Pöytäkirjan asiakohta PTK 95/2018 vp
Kysymyksen käsittely päättyi.
6


