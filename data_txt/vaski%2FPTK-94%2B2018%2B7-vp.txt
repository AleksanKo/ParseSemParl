















































DEMCAFF.tmp.xml


Pöytäkirjan asiakohta PTK 94/2018 vp
Pöytäkirjan asiakohta 

PTK 94/2018 vp

Täysistunto

Keskiviikko 3.10.2018 klo 14.01—17.48

7. Hallituksen esitys eduskunnalle työaikalaiksi ja eräiksi siihen liittyviksi laeiksi
Hallituksen esitys HE 158/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään työelämä- ja tasa-arvovaliokuntaan, jolle
perustuslakivaliokunnan on annettava lausunto.

Lähetekeskusteluun varataan enintään tunti. Mikäli puhujalistaa ei ole ehditty annetussa
ajassa käydä loppuun, asiakohdan käsittely keskeytetään ja sitä jatketaan tämän päivän is-
tunnossa muiden asiakohtien tultua käsitellyiksi. Jos keskustelu asiasta puolestaan päättyy
ennen sille varatun määräajan päättymistä, siirrytään päiväjärjestyksen seuraavaan, 8. asia-
kohtaan.

Ministeri Lindsröm esittelee, olkaapa hyvä.

Keskustelu

14.06 Työministeri Jari Lindström (esittelypuheenvuoro): Arvoisa rouva puhemies!
Tällä esityksellä uudeksi työaikalaiksi työaikasääntely saatetaan vastaamaan 2020-luvun
tarpeita. Voimassa oleva työaikalaki on vuodelta 1996, ja sen jälkeen työelämä on muut-
tunut monessa suhteessa. Työelämä ylipäätään kaiken kaikkiaan on murroksessa. Työnte-
on muodot ovat moninaistuneet. Uudet teknologiat ja kommunikaatiovälineet ovat muut-
taneet työnteon aika- ja paikkasidonnaisuutta, ja ne ovat enenevässä määrin mahdollista-
neet työn tekemisen työnantajan varsinaisen toimipaikan ulkopuolella. Tämä ajasta ja pai-
kasta riippumaton työ on yleistynyt ja yleistyy edelleen, ja se on otettava huomioon myös
työaikasääntelyssä. Enää ei ole perusteltua katsoa työajaksi yksinomaan kiinteällä työpai-
kalla tehtävää työtä.

Työaikalailla suojellaan työntekijöitä ylipitkiltä työpäiviltä ja turvataan heille päivittäi-
set, vuorokautiset ja viikoittaiset vähimmäislepoajat. Työaikasuojelulliset tavoitteet ovat
tämän lain keskiössä. [Hälinää — Puhemies koputtaa] 

Puhemies Paula Risikko: Anteeksi, ministeri, keskeytän. — Nyt rauhoitutaan kuuntele-
maan tätä asiaa, kiitos.

Kiitos, arvoisa puhemies! — Työaikojen pituudet ja sijoittumiset, taukojen sekä pidem-
pien lepoaikojen pituudet ja sijoittumiset ovat työntekijöiden työaikasuojelun ydintä. Työ-
aikojen organisoinnilla on vaikutuksia työpäivien lisäksi myös työn ja vapaa-ajan käyt-
töön, työ- ja perhe-elämän yhteensovittamiseen ja työntekijöiden sosiaaliseen elämään.
 Tarkistettu
4.0



Pöytäkirjan asiakohta PTK 94/2018 vp
Toisaalta tämä työaikasääntely vaikuttaa olennaisesti siihen, miten yritykset ja työnan-
tajayhteisöt voivat organisoida tuotantoaan ja palveluitaan. Mahdollisuudet käyttää konei-
ta ja laitteita ja muita tuotannontekijöitä mahdollisimman tehokkaalla tavalla ja toisaalta
mahdollisuudet tarjota palveluita asiakkaille näiden tarpeiden mukaan asettavat vaatimuk-
sia myös työaikasääntelylle. Sen takia lainsäädännön on mahdollistettava yritysten suori-
tus- ja kilpailukyvyn turvaavat tarkoituksenmukaiset työaikajärjestelyt.

Hieman tästä sisällöstä.
Tämän työaikalain soveltamisalaa ja toisaalta soveltamisalapoikkeuksia koskevat sään-

nökset olisivat pakottavaa oikeutta. Lain soveltamisala olisi työaikasuojelullisista syistä
laaja. Sen piiriin kuuluisivat lähtökohtaisesti kaikilla toimialoilla ja kaikenlaisissa tehtävis-
sä työskentelevät palkansaajat riippumatta siitä, työskentelevätkö he työ- tai virkasuhtees-
sa. Merityössä työaika määräytyisi edelleen oman lainsäädännön mukaan.

Laissa olisi tyhjentävä luettelo niistä tahoista, joihin työaikalakia ei sovellettaisi. Nämä
soveltamisalapoikkeukset koskisivat sellaisia laissa erikseen mainittuja työntekijöitä ja
virkamiehiä, joiden työaikaa ei ennalta määritellä ja joiden työajan käyttöä ei valvota ja
joilla on siten oikeus päättää itse työajoistaan. Heillä toisin sanoen on työaika-autonomian
puitteissa mahdollisuus järjestää työnteon aikansa haluamallaan tavalla.

Tämän laajan soveltamisalan vastapainona joustavuus lain sisällä lisääntyisi. Työaika-
direktiivin edellyttämällä tavalla työajaksi luettavan ajan käsitteestä säädettäisiin pakotta-
valla tavalla. Tämä merkitsee muutosta voimassa olevaan lakiin, sillä nykyisin valtakun-
nallisella työ- ja virkaehtosopimuksella on voitu sopia työajan käsitteestä laista poiketen.

Pakottavasti laissa määriteltäisiin myös enimmäistyöajan määrä, yli- ja lisätyön määri-
telmät, yli- ja lisätyösuostumus, hätätyön edellytykset ja korvaavien lepoaikojen antami-
nen. Niin ikään työaikakirjanpitoa ja moottoriajoneuvon kuljettajien ajopäiväkirjaa sekä
kanneaikaa koskevat säännökset olisivat pakottavia. Säännöllisen työajan järjestelyä kos-
kevat säännökset olisivat laajasti toisin sovittavissa sekä työehtosopimuksin että osittain
myös työnantajan ja työntekijän tai henkilöstön välisin sopimuksin.

Keskimääräiseen säännölliseen työaikaan perustuvat järjestelyt, liukuvan työajan, jous-
totyöajan ja työaikapankin käyttäminen toisivat lisää joustomahdollisuuksia työaikoihin.
Liukuvan työajan järjestelyistä sekä työaikapankin käyttöönotosta olisi mahdollista sopia
kaikilla työpaikoilla muutoin sovellettavasta työehtosopimuksesta riippumatta.

Laki on pyritty kirjoittamaan nykylakia selkeämmäksi, ja sillä täsmennetään muun
muassa lisä- ja ylityön määräytymistä koskevia säännöksiä eri työaikamuotoja käytettäes-
sä. Työvuoroluettelolla olisi korostuneempi merkitys lisä- ja ylityön määräytymisessä.
Tällä sääntelyllä olisi otettu huomioon muun muassa vaihtelevan työajan ja osa-aikatyön
erityispiirteet.

Ehdotettu uusi laki mahdollistaisi hyvin laajalti työaikalaista poikkeamisen valtakunnal-
lisilla työ- ja virkaehtosopimuksilla. Valtakunnallisten työehtosopimusten määräykset oli-
sivat sovellettavissa myös järjestäytymättömissä yrityksissä, joissa työehtosopimusta so-
velletaan yleissitovuuden perusteella. Järjestäytymättömän yrityksen oikeus tehdä työeh-
tosopimukseen perustuvia paikallisia sopimuksia olisi vastaavanlainen kuin voimassa ole-
vassa työaikalaissa.

Lopuksi: tämän ehdotetun työaikalain valmistelussa on otettu huomioon EU:n työaika-
direktiivi sekä ILO:n ja Euroopan sosiaalisen peruskirjan asettamat vaatimukset.
2



Pöytäkirjan asiakohta PTK 94/2018 vp
Puhemies Paula Risikko: Nyt on varmasti sitten debatin paikka. Niitä henkilöitä, jotka
haluavat ensiksi osallistua debattiin, pyydän nousemaan seisomaan ja varaamaan V-pai-
nikkeella vastauspuheenvuoroja.

14.12 Antti Rinne sd (vastauspuheenvuoro): Arvoisa puhemies! Ministeri Lindström,
työaikalaki on nyt kohtalaisen hyvällä valmistelumallilla tuotu eduskuntaan. Kysymys kui-
tenkin kuuluu: miten tästä työaikalaista johtui sitten tämä kiistanalainen irtisanomislaki,
joka tuolla työmailla nyt vaivaa ja aiheuttaa närää ihmisten keskuudessa? Miten siitä työ-
aikalakimuutoksesta voi johtaa tämmöisen työsuhdeturvan heikentämiskokonaisuuden,
jossa lähes puolet työvoimasta joutuu heikentyvän työsuhdeturvan piiriin? Miten te pää-
dyitte tähän?

14.13 Eero Suutari kok (vastauspuheenvuoro): Arvoisa puhemies! Mahdollisuus raken-
taa yrityksen ja yrityksen työntekijöiden työt niin, että ne omista kilpailutekijöistä lähtien
parantavat yrityksen mahdollisuutta palvella tai tuoda palveluja asiakkaille tai sitten tuot-
teita asiakkaille, on loppupelissä myös yhteiskunnan etu tuoden verotuloja. Olisin kysynyt
ministeriltä siitä, kun tässä esityksenä on mahdollisimman monipuolinen sopiminen: onko
tässä kaikilla yrityksillä mahdollisuus sopia samalla tavalla työajoista?

14.14 Heli Järvinen vihr (vastauspuheenvuoro): Arvoisa rouva puhemies! Työministeri
Lindström, sanoitte omassa puheenvuorossanne, että tätä työaikalakia ei sovelleta, jos työ-
aikaa ei ennalta määrätä tai valvota. Kuitenkin uskonnollisten töiden suhteen olette teke-
mässä suuremman ja laajemman poikkeuksen kuin mitä esimerkiksi EU-direktiivin 17 ar-
tikla vaatii. Kun meillä aiemmin on uskonnolliset toimitukset ja niiden tekijät suljettu tä-
män lain ulkopuolelle, niin nyt mukaan otettaisiin myöskin uskonnolliset tehtävät, mikä
käytännössä tarkoittaa esimerkiksi sairaalapappeja, diakoniatyöntekijöitä, nuorisotyönoh-
jaajia ja varhaiskasvatuksenohjaajia, joiden työaika on ennalta määrätty ja joiden työaikaa
valvotaan. Miksi tämä poikkeus tehdään tähän muuten hyvään ja toimivaan esitykseen?

14.14 Tarja Filatov sd (vastauspuheenvuoro): Arvoisa puhemies! Tämä laki on hyvä esi-
merkki siitä, että kun asioita tehdään yhdessä, niin voidaan alun perin aika kaukanakin ole-
vista näkemyksistä päästä lähemmäksi yhteistä suuntaa. Vaikka tätäkään ei ole loppuun
asti tehty kolmikantaisesti, vaan siellä viime viilaukset on tehty tavallaan tämän yhteistyön
ulkopuolella, uskon, että kaikki voivat tämän kokonaisuuden kanssa elää ja ovat tyytyväi-
siä lopputulokseen. Ja se on mielestäni esimerkki, joka kuvaa sitä, että sitä hiomista kan-
nattaa tehdä, vaikka se joskus onkin hitaampi tie, toisin kuin esimerkiksi tässä irtisanomis-
laissa, joka nyt on mieliä kuohuttanut aivan aiheesta.

Tässä on paljon hyvää: se tasapainottaa työsuojelupuolta ja levon tarvetta ja sitten toi-
saalta tuo myös joustavuutta työelämään. Tämän uuden välineen, joka tässä on, niin sano-
tun joustotyöajan — tai siitä käytetään vähän erilaisia nimikkeitä mutta kuitenkin vapaam-
pi työaika, joka on työntekijälähtöinen — osalta on tärkeätä, että siinä ei ajauduta tilantee-
seen, jossa työtehtävien määrä on mahdoton. Me tiedämme, että asiantuntijatyötä usein
haastaa se, [Puhemies koputtaa] että ihmiset kyllä tekevät ja joustavat, mutta he eivät voi
määräänsä enempää joustaa. On tärkeää, että toimeenpanossa huolehditaan siitä, että siitä
ei tule ikään kuin kohtuuton taakka ja se on poikkeus.
3



Pöytäkirjan asiakohta PTK 94/2018 vp
14.16 Anna Kontula vas (vastauspuheenvuoro): Arvoisa puhemies! Työaikalain uudis-
tusta on odotettu kauan ja hartaasti, ja hyvä, että se tänne nyt saatiin. Siinä on kuitenkin
yksi perustava heikkous — nimittäin se, että sirpaletöihin ja muihin epätyypillisiin töihin ei
ole juurikaan paneuduttu ja tämä laki on säädetty edelleen pääsääntöisesti kokoaikaisen
työn näkökulmasta, mikä tarkoittaa, että me joudumme kohta säätämään työaikalaista jäl-
leen, koska suurimmat ongelmat ovat nimenomaan näissä niin sanotuissa epätyypillisissä
töissä. Ministeri Lindström, eikö olisi ollut hyvä tehdä kaikki kerralla valmiiksi?

14.16 Olavi Ala-Nissilä kesk (vastauspuheenvuoro): Arvoisa puhemies! Tässä on tärkeä
lakiesitys saatu tänne meille käsittelyyn. Hallituksen tavoitehan on lisätä työllisyysastetta
ja luoda edellytyksiä, että sitä voitaisiin seuraavallakin vaalikaudella lisätä, päästä sinne
75—80 prosenttiin. Minä laskin, kuinka monta työllistävää esitystä hallitus on tänne teh-
nyt, ja pääsin 50:een, mutta siinä ei ollut vielä kaikki. Niitä on todella paljon, minä jatkan
tätä laskemista edelleenkin.

Kysymykseni kuuluu: miten näette, että työaikalain sopiminen näissä kaikkein pienim-
missä yrityksissä voisi toteutua, kun ajattelee, että Kone Oyj ja kahden henkilön yritys ovat
kuitenkin hiukan eri tilanteessa eri lainsäädäntöjen suhteen?

14.17 Eero Heinäluoma sd (vastauspuheenvuoro): Arvoisa puhemies! Tätä lakiahan on
pitkään valmisteltu ja sitä on toivottu, ja tähän lakiehdotukseen on myös paljon tyytyväi-
syyttä. Huomaan kuitenkin, että on myös edelleen huolta tämän lakiehdotuksen sisällöstä.
Tehyn puolella on oltu erityisen tyytymättömiä ja on sanottu jopa, että tämä on tämmöinen
halpuuttamislaki, joka johtaa siihen, että työajat kootaan sillä tavalla, että ei tule ylityökor-
vauksia maksettavaksi, ja että tämä johtaa Tehyn sairaanhoitajien kohdalla ja muuallakin
Tehyn alalla ansioiden laskuun. Jään kysymään, että näinkö se on ja miten tässä näin kävi.

Sitten toinen huoli tulee siitä, että kun katsoo tätä yleistä tilannetta, niin tänä päivänä
meillä seisoo ei nyt puoli Suomea mutta kuitenkin aika paljon tuotantoa muun muassa
vientiteollisuudessa sen takia, että hallitus ajaa härkäpäisesti näitä työsuhdeturvan heiken-
nyksiä lävitse. Kysyn ministeriltä: Miten te aiotte nyt jatkaa tässä? Onko todellakin niin,
että kun helpotetaan potkujen antamista, työllisyys paranee?

14.19 Jari Myllykoski vas (vastauspuheenvuoro): Arvoisa rouva puhemies! Valmistelua
on tehty niin sanotusti kolmikannassa, toki loppuvaiheessa hallitus on itsekseen käyttänyt
sitten omaa tulkintaansa. Ministeri Lindström teroitti työturvallisuutta ja -terveyttä tämän
työaikalain uudistuksen suhteen. Löysin sieltä ehkä yhden semmoisen oleellisen asian, että
yövuorojen enimmäismäärä rajataan seitsemästä viiteen, mikä varmasti on hyvä, mutta sa-
malla kertaa vapautetaan yövuorojen tekemisen määrää huomattavasti nykyisestä eri aloil-
la. Ja kun meillä on Työterveyslaitokselta tutkimustietoa siitä, erityisesti paperialalla ja ke-
mian alalla on tutkittu vuorotöiden merkitystä ihmisten terveydelle, ja se yövuorojen teke-
minen on terveyden kannalta erittäin vahingollista, niin haluaisin nyt vielä täsmennyksen,
että mitkä ovat tässä todellakin niitä turvallisuutta ja terveyttä edistäviä kohtia.

14.20 Timo Heinonen kok (vastauspuheenvuoro): Arvoisa rouva puhemies! Uusia työ-
paikkoja on tällä hallituskaudella syntynyt paljon, ja edustaja Olavi Ala-Nissilä toi esille
sitä, miten paljon näitä työllistäviä toimenpiteitä on tehty. Samaan aikaan työelämä on
muuttunut ja on tarvittu ja tarvitaan uudenlaisia työvälineitä työpaikoillekin, ja tässä työ-
4



Pöytäkirjan asiakohta PTK 94/2018 vp
aikalain uudistuksessa työpaikoille tuodaan uusia välineitä tehdä työpaikkakohtaisia työ-
aikaratkaisuja, joissa voidaan ottaa huomioon niin työnantajan kuin henkilöstönkin työ-
aikatarpeet. Joustot palvelevat siis ennen muuta työntekijöiden tarpeita sovittaa yhteen yk-
sityiselämän ja työn vaatimukset. Pidän erittäin tervetulleena sitä, että työaikapankki laa-
jenee ja uusi joustotyöaikajärjestely tulee käyttöön. Nämä ovat tervetulleita ja odotettuja
toimenpiteitä monella työpaikalla.

14.21 Johanna Karimäki vihr (vastauspuheenvuoro): Arvoisa rouva puhemies! Työ-
aikalaki on tärkeä työntekijöiden suojelun kannalta, ja tässä laissa on paljon hyviä element-
tejä, kuten työaikapankki ja mahdollisuus etätöihin ja työaikojen joustoon. Toki keskuste-
lussa on esitetty tärkeitä näkökulmia esimerkiksi epätyypillisten työsuhteiden osalta ja mo-
nia muitakin asioita, joihin toivon vielä valiokuntien huolellisesti paneutuvan. Mutta ha-
luaisin kysyä ministeriltä työelämän ja perhe-elämän yhteensovittamisesta siitä näkökul-
masta, että esimerkiksi Ruotsissa pienten lasten vanhemmat tekevät paljon osa-aikatyötä,
lyhennettyä työpäivää: onko tässä laissa sellainen henki, että Suomessakin voisi edistää tä-
tä, jotta voisimme työllisyysastetta nostaa myös tätä kautta?

Puhemies Paula Risikko: Otetaan vielä neljä vastauspuheenvuoroa, sen jälkeen ministe-
rin vastauksia, ja sitten mennään ainakin hetkeksi puhujalistaan. Edustajat Mäkisalo-Rop-
ponen, Viitanen, Uotila ja Strand.

14.21 Merja Mäkisalo-Ropponen sd (vastauspuheenvuoro): Arvoisa puhemies! Minis-
terin esittely kuulosti hyvältä, mutta oletteko kuulleet esimerkiksi sote-järjestöjen huolta
tästä lakiesityksestä, hyvä ministeri? Heidän mielestään jaksotyön lisääminen sote-alalla
heikentää työsuojelua ja vaikeuttaa työn ja vapaa-ajan yhteensovittamista huomattavasti.
Laki mahdollistaisi työnantajan määräyksellä jaksotyössä jopa 13—19 tunnin työpäiviä, ja
myös työntekijöiden ylityökorvausten maksun kiertäminen tulisi mahdolliseksi — nämä
ovat siis sote-järjestöjen lausunnoista. Mitä ministeri vastaa näihin erityisesti sote-alalla
kerrottuihin huoliin? Tämä asia on siinäkin mielessä tärkeä, että me kaikki tiedämme, että
meillä on tulevaisuudessa huoli siitä, saammeko sote-alalle riittävästi työntekijöitä. Jos
työn imago heikkenee tämmöisistä syistä, niin voi olla, että ei ole halukkaita ihmisiä teke-
mään tätä työtä jatkossa.

14.23 Pia Viitanen sd (vastauspuheenvuoro): Arvoisa rouva puhemies! Kyllä minunkin
mielestäni on syytä kiinnittää huomiota näihin huoliin, mitä niin sote-järjestöt kuin Tehy-
kin ovat esittäneet tämän yhteydessä.

Täällä, puhemies, laskettiin niitä lakeja, jotka on annettu työllisyyden hyväksi, mutta
minäpä laskin niitä esityksiä, mitä on tehty sitten työelämän heikentämiseksi, ja valitetta-
vasti aika ikävää on todeta, että aloitettiin pakkolakiuhkailulla, sen jälkeen seurauksena lei-
kattiin ahkerilta julkisen työn työntekijöiltä lomarahat, tuli työttömyysturvaheikennykset,
tuli tämä aktiivimalli — eli kivi pullassa, niin kuin ministeri itse siitä sanoi — ja nyt tie-
tenkin päivänpolttava kysymys on tämä potkulaki. Se on päivänpolttava kysymys, ja aika
moni arvioitsija on sitä mieltä, muun muassa Lasse Laatusen huomasin arvioineen, että nyt
kannattaisi malttia olla hallituksella ja psykologiaa löytyä enemmän. Tätä potkulakia vas-
tustavat opettajat, sairaanhoitajat, palkansaajapuoli laajasti. Eikö nyt olisi viisasta olla
haastamatta riitaa ja vetää koko esitys takaisin, ministeri?
5



Pöytäkirjan asiakohta PTK 94/2018 vp
14.24 Kari Uotila vas (vastauspuheenvuoro): Arvoisa rouva puhemies! Kyllä tässä työ-
aikalaissa on positiivisiakin asioita, kuten työaikapankin laajentaminen ja joustotyöaiko-
jen lisääminen, mutta on myöskin huonoa, muun muassa se, että kun työelämä on jakautu-
nut tällä hetkellä, kun toiset uupuvat liian pitkien työpäivien ja liian suuren työmäärän alle
ja toisilla ei ole ollenkaan töitä, niin tässä vuosittainen työaika kuitenkin pitenee. Sitten
ovat nämä huolet, mitä muun muassa Tehyn suunnasta on tuotu esiin.

Mutta kiinnitän kyllä samaan huomiota kuin muutkin edustajat tässä, että ne hyvätkin
puolet, joita tähän uudistukseen sisältyy, kyllä häipyvät tämän nykyisen tilanteen varjoon.
Elikkä on aivan käsittämätöntä, että ministeri Lindström ja hallitus eivät ole vieläkään ve-
tämässä pois tätä irtisanomissuojan heikentämistä pienten työpaikkojen työntekijöiltä, kos-
ka se on ainoa mahdollisuus lähteä tasoittamaan tilannetta ja estää yhä paheneva konflikti
työmarkkinoilla.

14.25 Joakim Strand r (vastauspuheenvuoro): Värderade talman! Syftet med de här änd-
ringarna som föreslås är alltså att säkerställa flexibla arbetstidsarrangemang för olika före-
tags- och arbetsgivarsammanslutningars behov, samt att underlätta samordningen mellan
arbete och privatliv för arbetstagarna. Allt det här är positivt, men det krävs betydligt fler
åtgärder om vi ska få upp sysselsättningen i det här landet.

On hienoa, että Suomi on pääsemässä tällä vaalikaudella 72 prosentin työllisyysasteeseen,
mutta pidemmän päälle tavoitteen tulee ehdottomasti olla 80 prosenttia.

Mielestäni ministeri Lindström on monessa asiassa tehnyt hyvää työtä, mutta erityisesti
muutama todella tärkeä ja välttämätön uudistus on valitettavasti jäänyt tällä vaalikaudella
hallitukselta tekemättä — viittaan erityisesti laajaan paikallisen sopimisen edistämiseen
sekä ulkomaisen työvoiman tarveharkinnan poistamiseen. Mikäli haluamme aidosti nos-
taa työllisyysastetta lähemmäs pohjoismaista tasoa, nämäkin on saatava työkalupakkiin.
Uskon, että meistä moni saa palautetta yrityksiltä siitä, että porukkaa haluttaisiin ottaa töi-
hin, mutta nämä muutamat asiat sen estävät.

Puhemies Paula Risikko: Sitten ministerille vastauspuheenvuoro, enintään 3 minuuttia,
jos riittää, kiitos.

14.26 Työministeri Jari Lindström: Kiitos, arvoisa rouva puhemies! Jos nyt lähdetään
ihan ensimmäisestä kysymyksestä liikkeelle, tästä irtisanomislaista, sillä tämä nousi aika
monessa muussakin puheenvuorossa esille. Nämä ovat tietenkin kaksi eri asiaa. Se tänne
tulossa oleva irtisanomislaki, irtisanomisen helpottaminen, on irrallinen laki, ja siinä on
taustalla työllisyysasteen nostamisen tavoite, työllistämiskynnyksen alentaminen, ei mi-
kään muu. [Pia Viitasen välihuuto — Eero Heinäluoma: Tutkijat ovat toista mieltä!] — Ja
mielipiteitähän on tietenkin tutkijoilla ja monella muulla taholla. On tullut myös toisenlais-
ta viestiä esimerkiksi yrittäjäkentältä, jossa kerrotaan, että siellä on valmiutta palkata mer-
kittävä määrä ihmisiä tämän lain voimaantullessa. Eli tätä viedään eteenpäin, ja samaan ai-
kaan tietysti koetetaan... [Eero Heinäluoma: Uskooko ministeri näitä puheita?] — Kyllä
ministeri uskoo omia puheitaan.

Jos näistä kysymyksistä, joita täällä tuli, käyn osan läpi.
Ehkä tästä yötyöstä voisi aloittaa. Yötyötä koskevassa säännöksessä säädetään säännöl-

lisesti tehtävästä työstä, ja vain, siis vain, tilapäisesti yötyöaikaan tehtävä työ ehdotetaan
6



Pöytäkirjan asiakohta PTK 94/2018 vp
vapautettavaksi tästä sääntelystä. Yötyöaloja koskeva säännös vastaa pitkälti voimassa
olevan lain säännöstä, ja yötyötä ei ole terveys- ja työturvallisuussyistä perusteltua vapaut-
taa. Yötyön tekemiselle on oltava kestävät perusteet, ja kuten edustaja Myllykoski tuossa
puheenvuorossaan sanoi, se on ihan tutkittua tietoa. Itsekin muutaman yövuoron tehneenä
tiedän, minkälaiset vaikutukset sillä on, ja silti koetan tässä puhua uskottavasti.

Valtakunnallisella työehtosopimuksella voidaan sopia kuitenkin se, että työtä voidaan
tehdä yöaikaan myös muilla aloilla. Tällöin työehtosopimuksessa voidaan sopia semmoi-
sista turvamekanismeista, joilla työntekijän suojan tarve tulee kuitenkin toteutetuksi. Myös
poikkeuslupaviranomainen voi myöntää luvan yötyön teettämiseen ja määrätä ne ehdot,
jolla sitten työtä voi teettää yöaikaan.

Sitten tähän kysymykseen, joka täällä taisi olla edustaja Suutarilla — ainakin ymmärsin
näin, että millä lailla nyt sitten paikallisesti voidaan sopia tai miten nämä mahdollisuudet
sopia paikallisesti laventuvat tässä uudessa laissa. Työnantaja ja työntekijä saavat sopia 10
tunnin säännöllisestä työajasta siten, että viikkotyöaika ei ylitä 48:aa tuntia. Tällöin työ-
ajan pitää tasoittua keskimäärin 40 tuntiin 4 kuukauden tasoittumisjaksolla. Liukuvan työ-
ajan rajoja ehdotetaan lavennettavaksi. Päivittäin liukuma saa olla 4 tuntia nykyisen 3 tun-
nin sijasta ja enimmäiskertymäsaldo 60 tuntia nykyisen 40 tunnin sijasta. Eli tässä tulee
paljon liikkumatilaa. Liukuvaa työaikaa saa siirtää työaikapankkiin 180 tuntia vuodessa eli
60 tuntia 4:ää kuukautta kohden.

Eli kyllä tässä tulee nyt paljon elementtejä, joista on varmaankin syytä iloita, että tulee
joustavuutta ja sääntely työajasta tulee tältä osin 2020-luvulle. [Eero Heinäluoma: Tehy-
vastaukset jäi nyt kuulematta kyllä!]

Puhemies Paula Risikko: Sitten mennään puhujalistalle.

14.29 Anna Kontula vas: Arvoisa puhemies! Työaikalain uudistus on odotettu ja terve-
tullut. Se olisi pitänyt tehdä jo aikoja sitten, mutta hyvä, jos tehdään edes nyt. Hallituksen
esitys tuo työajan säätelyä aimo harppauksen kohti nykyaikaa eritoten kokoaikaisen palk-
katyön osalta.

Esitys pyrkii harmonisoimaan säätelyä työehtosopimuksista yhteiseen lakiin ja jättää
enemmän tilaa joustoille ja sopimiselle. Nämä voivat olla todella hyviä asioita. Ne lisäävät
säätelyn selkeyttä ja helpottavat työn ja muun elämän yhteensovittamista. Ne voivat olla
myös huonoja asioita. Muutokset voivat tarkoittaa ansionmenetyksiä ylityökorvausten vä-
henemisen myötä erityisesti varsin pienipalkkaisilla aloilla ja vähemmän mahdollisuutta
ennakoida omaa työaikaansa. Jotta hyvät seuraukset toteutuisivat ja huonot eivät, se edel-
lyttää vakiintunutta ja mahdollisimman tasavertaista sopimisen kulttuuria työelämään. Esi-
tys ei ole kovin sensitiivinen sille, että tällainen sopimisen kulttuuri toteutuu eri aloilla täl-
lä hetkellä hyvin eri tavoin. Se ei myöskään anna sellaisia työvälineitä, joilla tätä voisi ke-
hittää ja vahvistaa.

Arvoisa puhemies! Lainsäätäjän tehtävänä ei ole vain vastata työmarkkinoiden muutok-
siin vaan myös pyrkiä ohjaamaan työelämää yhteiskunnallisesti kestävään suuntaan. Sil-
loin, kun puhutaan työajasta, on tärkeää muistaa, että säätelyn alkuperäisenä historiallise-
na tarkoituksena on työntekijän, heikomman osapuolen, suojeleminen. Yötyöllä tiedetään
olevan merkittäviä kielteisiä terveysvaikutuksia, kuten tässä jo tuli ilmi. Pyrkimystä sen
käytön laajentamiseen, vaikka vähäisempäänkin, voi siksi pitää ongelmallisena, ja ainakin
olettaisi, että tällaisessa kohtaa esityksestä löytyy sen vaikutusten arviointi. Edelleen jokai-
7



Pöytäkirjan asiakohta PTK 94/2018 vp
nen ymmärtää, että satunnainenkin 19 tunnin työvuoro on työntekijälle kohtuuton. Joilla-
kin aloilla se on myös terveysriski muille kuin työntekijöille. Myös vuosityöajan lisäämis-
tä voi pitää laajemmilta yhteiskunnallisilta vaikutuksiltaan ongelmallisena. Tuottavuuden
kasvaessahan pitäisi työajan mieluummin vähetä kuin lisääntyä.

Arvoisa puhemies! Työaikalaki on niin laaja uudistus, on niin monimutkainen ja koskee
niin monenlaista työtä, että lopullinen analyysi on syytä tehdä vasta valiokuntakuulemis-
ten jälkeen. Jo nyt kuitenkin tiedetään, että siinä on ainakin yksi perustava heikkous: se ei
käsittele juuri lainkaan pätkä- ja silpputöitä, joihin tällä hetkellä liittyvät suurimmat ja vai-
keimmat työajan haasteet. Siksi on selvää, että koko työaikasäätelyn uudistustarpeeseen
tämä esitys ei kykene vastaamaan vaan asiaan on jälleen palattava ehkä jo ensi eduskunta-
kaudella. Toisaalta tämä voi olla hyvääkin kehitystä. Ei ole hyvä, että lakeja uudistetaan
joka toisessa sukupolvessa. Voisimme tehdä sitä hieman tiheämpäänkin.

14.33 Jari Myllykoski vas: Arvoisa rouva puhemies! Niin kuin tuossa debatissa jo toin
esille, hyvää syntyy yhteistyöllä. Kuinka hyvää? Toivon, että valiokunnassa kiinnitetään
huomiota muutamiin seikkoihin. Tässä, kun ministeri on paikalla, loihdinkin kysymään
muutamia erinäisiä seikkoja.

Jos olen oikein ymmärtänyt työaikapankin luonnetta, niin siellä on rajattu, että on mah-
dollisuus pitää kaksi viikkoa säästövapaata eli näitä säästyneitä tunteja. Haluan nyt tarkis-
taa ministeriltä, että eihän tämä termistönä tarkoita sitä, että kun meillä on vuosilomalaissa
tällä hetkellä säästövapaa-termi, niin näitä kahta ei koplata niin sanotusti yhteen, että vuo-
silomalla kertynyttä säästövapaata ja näitä sitten käsiteltäisiin niin, että ne sulkevat toi-
siaan pois, vaan että myös työaikapankin osalta on mahdollista pitää niitä vuoden aikana,
vaikka pitäisikin vuosiloman mukaista säästövapaata.

Mikäli mahdollista, toiveena olisi, kun laki on kerran auki, että valiokunnassa voitaisiin
vielä pohtia nollasopimuslain ja silpputöiden kohtaloa, että sinne saataisiin hieman jämäk-
kyyttä, jotta voitaisiin sanoa, että tämä hallitus on tehnyt jotakin työntekijöiden eteen.
Edustaja Ala-Nissilä laski tämänkin vielä siihen, että tämä edistää työllisyyttä. Minä sanoi-
sin, että jos vuosityöaikaa pidennetään, niin kyllä se nyt on aivan selvä asia, että työnantaja
harkitessaan mahdollisesti mieluummin käyttää sen työajan pidentämisen kuin palkkaisi
työntekijän. Ei tämä nyt ainakaan ole edistämässä sitä tavoitetta 72 prosentin työllisyysas-
teesta. Pitää osata nähdä näitä asioita vähän laajemmin: jos työaikaa lisätään, niin kyllä se
vie joltakin toiselta työn tekemisen mahdollisuuksia pois. [Olavi Ala-Nissilä: Onko edus-
taja koskaan käynyt yrityksissä?] — Edustaja Myllykoski on työläinen. Minä olen kyllä
erityisen monella työpaikalla käynyt. Viimeisen kahden viikon aikana kolmessa, joissa
näistä asioista ollaan keskusteltu hyvässä hengessä.

Oman tuntemukseni mukaan, mitä vuorotöissä olen ollut, työaikapankki on ollut erityi-
sen hyvä ja käytännöllinen. Pelkään vain sitä... Ja toivonkin, että valiokunnassa vielä mie-
tintöön kirjataan täsmällisesti se, että työaikapankin käyttäminen on sopimista eikä sane-
lua, niin että työaikapankin 180 tunnilla vuodessa voitaisiin välttää 180 ylityötunnin teet-
täminen. Eli sen pitää olla molemminpuolista ja molempien osapuolten tahtomaa. Silloin
se asia toimii hyvin. Niillä työpaikoilla, missä olen työskennellyt, työaikapankki on ollut
käytössä. Lähinnä se on tarkoittanut sitä, että on tehty ylitöitä, ylityöt on maksettu ja sitten
tehty työaika on siirretty työaikapankkiin — toimiva järjestelmä, kun sitä molemmat puo-
let kunnioittavat niin, etteivät hae omaa etuaan. Helposti käy niin, että sitten se menee pie-
8



Pöytäkirjan asiakohta PTK 94/2018 vp
nen piirin pyörittämäksi: toiset tulevat tekemään ylitöitä, että saavat sinne työaikapankkiin
tunteja. Eli tässä pitää olla tarkkana, että tämä molemminpuolisesti toteutuu hyvin.

Jaksotyön laajentaminen eri aloille: Pahoittelen, että en ole tähän kerennyt niin hyvin
vielä tutustumaan, että minkälaiset vaikutusten arvioinnit siitä on tehty, kun sitä tuodaan
eri aloille, nimenomaan yötöiden lisääntymisen osalta. Uskon, että valiokunnassa kyllä
kuullaan Työterveyslaitoksen tutkimuksia siitä, mikä on se yötöiden lisääntymisen meka-
nismi. Ymmärrän toki minäkin, että ympäri vuorokauden olevia palveluita ja sitä palvelu-
konseptia pitää kehittää ja mahdollistaa, mutta sen olisi oltava hyvässä tasapainossa ihmis-
ten terveyden ja turvallisuuden osalta. Työaikojen pidentäminen on selkeä turvallisuusris-
ki jokaisella työpaikalla, varsinkin niissä vaarallisissa työolosuhteissa, missä ollaan vaik-
kapa sulan kuparin kanssa: jos siellä ruvetaan tekemään oikein pitkää päivää, niin niissä
valvomotöissä se tarkkaavaisuus vain herpaantuu. Tästä on niin paljon tutkittua tietoa, että
sen pitäisi olla tiedossa. Toivotaan, että näitä alakohtaisia asioita sitten yleissitovissa työ-
ehtosopimuksissa pystytään soveltamaan.

14.39 Merja Mäkisalo-Ropponen sd: Arvoisa puhemies! Tämä lakiesitys ei ole työ-
markkinajärjestöjen kolmikantaisesti loppuun asti valmistelema, ja kenties siitä johtuen la-
kiesityksessä on tietyillä aloilla nyt paljon huolta ja epäselvyyttä. Toivon, että ministeri
voisi nyt kommentoida liittyen näihin esille tuomiini huoliin, joihin hän ei kerinnyt tuossa
debattikeskustelun jälkeen vastaamaan.

Esimerkiksi sosiaali- ja terveysalan ammattijärjestöt ovat olleet erittäin huolissaan siitä,
mitä tapahtuu, jos laki hyväksytään tällaisenaan. Erityisesti jaksotyön laajentaminen on
hankala asia esimerkiksi hoitoalalle. Jaksotyö on työntekijälle työsuojelunäkökulmasta
heikko työaikamuoto. Siinä vuorokautista tai viikoittaista työaikaa ei säädellä, vaan sääte-
ly tehdään tasoittamisjaksojen ja lepoaikojen avulla.

Nykyisen työaikalain yleissäännöksen mukaan työpäivä on 8 tuntia ja työviikko on 40
tuntia, mistä jaksotyö on poikkeus. Työn ja perheen yhteensovittaminen sote-alalla vaikeu-
tuisi uudistuksen myötä, näin on muun muassa Tehy omassa lausunnossaan lausunut. Laki
mahdollistaisi työnantajan määräyksellä jaksotyössä 13—19 tunnin työpäivät. Lähes kaik-
ki sosiaali- ja terveydenhuollon ammattihenkilöt olisivat ilman vuorokautista tai viikoit-
taista säännöllistä työaikaa tämän lain jälkeen.

Lakiuudistus heikentäisi myös työntekijöiden ylityökorvauksia, sillä tasoittumisjaksoil-
la, liukuvalla työajalla, työaikapankilla ja joustotyöllä työnantaja voisi välttyä lisä- ja yli-
työkorvauksien maksulta, ja tämä on iso asia pienipalkkaisille sote-alan työntekijöille.

Vuorokausilepomääräyksiin on hallituksen mukaan tulossa parannus, kun jaksotyönte-
kijät ja varalla olijat saisivat 11 tunnin vuorokausilevon. Tämähän saattaa kuulostaa kyllä
ihan hyvältä, mutta käytännössä tämä kyllä tarkoittaa sitä, että lepoaika korvautuisi yleen-
sä ilman työnantajan erityisiä toimenpiteitä seuraavan vuorokausilevon yhteydessä tai vii-
meistään silloin, kun työvuorojen väliin tulisi joka tapauksessa vähintäänkin pidempi tau-
ko. Työntekijät joutuisivat melkoisesti joustamaan, kun työviikoista tulee epäsäännöllisiä,
työaika voidaan sijoittaa kuudelle päivälle viikossa ja yötyötä teettää melko vapaasti. Tämä
siis tarkoittaa sote-alalle huomattavaa työsidonnaisuuden lisääntymistä.

Meillä on kova huoli yhteiskunnassa siitä, miten saamme tulevaisuudessa sote-alalle
työntekijöitä. Tämä lakiesitys toteutuessaan heikentäisi huomattavasti alan vetovoimai-
suutta, sillä työn ja vapaa-ajan yhteensovittaminen vaikeutuu ja työsuojelu ottaisi takapak-
kia.
9



Pöytäkirjan asiakohta PTK 94/2018 vp
Arvoisa puhemies! En usko, että ministeri oikeasti haluaa tätä sote-alalle, vai kuinka?
Toivoisinkin, että jos on ymmärretty Tehyssä tai sote-alalla jotain tästä lakiesityksestä vää-
rin, niin korjaisitte nytten, mutta nämä huolet tulevat sieltä käytännön työtä tekeviltä ihmi-
siltä.

Loppuun asti kolmikannassa tehtynä lakiesityksessä olisi kenties pystytty huomioimaan
nämä sote-alan esittämät näkökulmat paremmin, ja valiokunnassa olisikin nyt tärkeää poh-
tia näitä mahdollisia ongelmakohtia huolellisesti. Tarvitaan vastausta siihen, mitä tämä
laki sote-alan arjessa oikeasti tarkoittaa. Huoli työntekijöiden jaksamisesta on sote-alalla
myöskin huolta hyvästä hoidosta.

14.43 Heli Järvinen vihr: Arvoisa rouva puhemies! Työelämä muuttuu hurjaa vauhtia, ja
osaltaan tämä työaikalaki vastaa paremmin niihin haasteisiin, joita meillä on. Tokikaan
tämä ei ole vastaus kaikkiin ongelmiin, ja ilman muuta jatkossakin ja tulevalla hallituskau-
della erityinen huomio pitää kiinnittää niihin, jotka tekevät töitä työsuhteen, yrittäjyyden ja
opiskelijuuden välimaastossa erilaisissa hankkeissa, projekteissa, omaishoitajina ja niin
edelleen.

Mutta itse näen tässä työaikalaissa hyvää etenkin joustotyöajassa ja työaikapankin laa-
jentamisessa. Toki — ilman muuta olen samaa mieltä edustaja Myllykosken kanssa siitä —
näitä pitää käyttää hyvässä yhteisymmärryksessä työpaikoilla niin, että se ei ole sanelua
kummaltakaan puolelta. On selvää, että valiokuntakeskusteluun ja -käsittelyyn jäävät il-
man muuta sosiaali- ja terveysalan huolenaiheet ja se, miten pystymme vastaamaan niihin.
Mutta meidän pitää käsitellä myöskin seurakuntien tilannetta, ja toivoisin teiltä, ministeri
Lindström, perusteluja sille, miksi nyt uskonnollisen toimituksen käsite halutaan laajen-
taa. EU:n työaikadirektiivissä puhutaan nimikkeellä ”religious ceremonies” eli uskonnol-
liset seremoniat — tai uskonnolliset toimitukset, kuten suomeksi ehkä paremmin sanom-
me — ja nyt tämä uusi laki käsittää kuitenkin uskonnolliset toimitukset ja tehtävät, mikä
käytännössä tarkoittaisi sitä, että työaikalain ulkopuolelle nykyisten pappien ja kanttorei-
den lisäksi jäisivät hyvin monet seurakunnan työntekijät, kuten esimerkiksi diakoniatyön-
tekijät ja nuorisotyönohjaajat. Toivoisin perusteluja siihen, miksi tällainen lain laajennus
on tehty.

14.46 Tarja Filatov sd: Arvoisa puhemies! Tässä keskustelussa on hyvin noussut esiin
niitä kysymysmerkkejä, joita tässä laissa on, ja se, miten voisimme turvata ja varmistaa
sen, että lainsäädäntö turvaa sen, että hyvä tarkoitus joustavasta työajasta ei johda siihen,
että itse asiassa poltamme työntekijät loppuun. Yksi asia, jonka haluaisin nostaa esiin ja
joka on suomalaiselle työelämälle hieman erityispiirre verrattuna vaikkapa Pohjoismaihin,
Ruotsiin, on se — vaikkapa Euroopan alueen tilasto osoittaa sen — että meillä tehdään
poikkeuksellisen paljon yötyötä. Meillä tehdään itse asiassa puolitoistakertainen määrä yö-
työtä verrattuna vaikkapa Ruotsiin. Tämä kertoo myös siitä, että meidän työsuojelun pitää
silloin olla erityisen vahvaa ja meillä pitää olla muita välineitä, joilla me pidämme huolen
siitä, että työntekijät jaksavat eivätkä uuvu. Ja niin hyvä kuin tämä joustotyö ajatukselli-
sesti on — koska sen tarkoitus on tietenkin vastata niihin erityistarpeisiin, jotka tulevat no-
pealla aikavälillä työyhteisöissä, joissa pitää pystyä tekemään joustavasti töitä eikä sen
normaalin työpäivän puitteissa — tutkimukset myös osoittavat, että erityisesti asiantunti-
jatyössä, jossa usein kuormittuu liiaksi sitä kautta, että palaa työllensä, on innostunut työs-
tänsä, tekee sitä täysillä ja unohtaa välillä levätä, joustotyön riski on siinä, että työmäärä on
10



Pöytäkirjan asiakohta PTK 94/2018 vp
liian suuri suhteessa siihen määrään, joka niitä työtunteja on käytössä, ja sitten ruvetaan ni-
pistämään niistä öistä. Ja tämän lisäksi tehdään vielä paljon sellaista työtä, joka saattaa
myös matkustamisen ja muun kautta sitten viedä niitä öitä. Millä me turvaamme asiantun-
tijatyössä sen, että joustotyöstä ei tule sääntö vaan että se on ennemminkin poikkeus ja sitä
käytetään silloin, kun siihen on perusteet?

Ja toinen asia: millä me turvaamme sen, että se on vapaaehtoista? Tästä laista en nyt uu-
sinta versiota niin tarkkaan vielä ehtinyt katsoa, miten siinä on muotoiltu se pykälä, voiko
koeaikana tehdä joustotyösopimuksen. Mielestäni silloin työntekijä on aika heikoilla, kos-
ka hänen pitää näyttää sitä joustavuuttansa ja paremmuuttansa, niin että olisi kohtuullista,
että koeaika ei olisi sellainen, jolloin joustotyösopimus voidaan tehdä. Sillä me turvaisim-
me sitä, että se on oikeasti vapaaehtoinen.

Ja vielä kolmas asia, joka liittyy työn pirstaloitumiseen ja siihen, miten työelämä muut-
tuu: Yhdyn siihen kritiikkiin, että me emme ehkä oikein osaa vastata työn muutokseen re-
aaliajassa vaan aina jälkikäteen. Esimerkiksi, kun nollatuntisopimusten lainsäädäntöä teh-
tiin tässä talossa, kävi ilmi, että siellä on ongelma niiden ihmisten kohdalla, jotka tekevät
osa-aikatyötä. Nollatuntisopimuksiin tuli lisätyösuostumukseen selkeämmät säännökset,
mutta osa-aikatyössä niitä ei ole. Tätä asiaa ei ole myöskään tämän lainsäädännön yhtey-
dessä korjattu, ja toivoisin, että tämä voisi olla yksi sellainen asia, jota vielä valiokuntavai-
heessa katsoisimme, jotta meidän lainsäädäntömme olisi synkronissa.

14.49 Jaana Laitinen-Pesola kok: Arvoisa puhemies! Työaikalainsäädännön uudistus on
tarpeellinen, kuten täällä on useaan otteeseen todettu, ja tämä esitys sisältää useita jousto-
elementtejä, jotka varmasti auttavat työntekijöitä paremmin yhteensovittamaan työ- ja per-
he-elämää. Mutta ikävä kyllä näistä joustoelementeistä ei ole hyötyä aloilla, joilla työsken-
nellään työvuorosuunnitelman mukaisesti, ja tämän esityksen ongelmallinen kohta minun-
kin mielestäni on nimenomaan jaksotyön lisääntyminen. Jaksotyöhän on hyvin sellainen
työaikamuoto, jossa työhön sidonnaisuus on muutenkin jo aika runsasta. Tämän esityksen
mukaan sosiaali- ja terveyspalveluissa lähes kaikilla työntekijöillä voitaisiin käyttää jat-
kossa jaksotyötä.

Kuten edustaja Mäkisalo-Ropponen täällä jo totesi, jaksotyössä ongelma on se, että vuo-
rokautista tai viikoittaista työaikaa ei säädellä lainkaan vaan ylityöraja on työaikajakso-
kohtainen. Tämä on tietysti työntekijälle työsuojelullisesti melko heikko työaikamuoto, ja
alan vetovoiman kannalta tämä on sellainen asia, joka pitää ratkaista.

Kuten täällä on myös sekin todettu jo aikaisemmin, kannattaa muistaa, että tässä työajan
sääntelyssä, varsinkin kun mietimme sosiaali- ja terveysalaa, ei ole kyse ainoastaan niitten
työntekijöiden suojelusta tai tuottavuudesta vaan myös usein potilasturvallisuudesta.

Jos ajatellaan sitä todellisuutta tuolla sosiaali- ja terveydenhuollon työpaikoilla, niin tä-
näänkin useita työntekijöitä pyydetään tekemään tuplavuoroja tai teetetään monta tuntia
työtä varallaolon aikana tai on suunniteltu iltavuoron jälkeen heti aamuvuoro, jolloin nii-
den työvuorojen väliin jää vain yhdeksän tunnin vuorokausilepo, ja ikävä kyllä tähän
asiaan työaikalakiuudistus ei tuo helpotusta. Näin ollen toivonkin, että nämä ovat sellaisia
asioita, joihin siellä valiokuntatyössä sitten tulemme perehtymään, ja että mietimme, mitä
tämän jaksotyön suhteen voitaisiin tehdä, koska niin kuin sanottu, alan vetovoima on tär-
keää säilyttää.
11



Pöytäkirjan asiakohta PTK 94/2018 vp
14.51 Ilkka Kantola sd: Arvoisa puhemies! Työaikalainsäädännön tehtävä on ennen
muuta työsuojelullinen. Yhtäältä työaikalainsäädännön tehtävä on suojella työntekijää
työnantajan vaatimuksilta ja ehkä työnkin vaatimuksilta säätämällä tiukasti siitä, millä ta-
valla työaikaa voidaan käyttää, kuinka paljon sitä voi mihinkin kohtaan jaksottaa. Ja toi-
nen asia työaikalainsäädännössä on se, että se suojelee työntekijää häneltä itseltään. Hänel-
lä voi olla kyvyttömyyttä ehkä työn imun takia tai muusta syystä suojella itseään, ja työ
kuormittaa häntä yli, ja sitten seuraukset ovat sellaisia, mihin edustaja Laitinen-Pesola äs-
ken viittasi, että se voi näkyä myös työn laadussa sellaisina riskeinä, jotka esimerkiksi po-
tilastyössä voivat olla kohtalokkaita, mutta muutenkin laajemmin työn laatu heikkenee, jos
työaikalainsäädäntö ei ole kunnossa ja työntekijä ylikuormittuu siinä työssä.

Edustaja Järvinen on täällä nostanut esiin sekä debattipuheenvuorossa että varsinaisessa
puheenvuorossaan tämän kirkollisen alan problematiikan, ja minä kysyn vähän samaan ta-
paan kuin hän: Viittaan tähän EU:n työaikadirektiiviin, jossa 17 artiklassa todetaan, että jä-
senvaltioilla on mahdollisuus poiketa näistä työaikalainsäädännön määräyksistä muun
muassa silloin, kun on kyse työntekijöistä, jotka suorittavat uskonnollisia toimituksia kir-
koissa ja uskonnollisissa yhteisöissä. Luulen, että minulla on jonkinlainen kokemus siitä,
miten nämä uskonnolliset toimitukset kirkollisissa yhteyksissä ymmärretään, ja nyt kun
tässä lakiesityksessä tuodaan sinne kirkollisten toimitusten lisäksi ja oheen nämä kirkolli-
set tai uskonnolliset tehtävät, niin tämä selvästi laajentaa sitä aluetta, jossa voidaan poiketa
työaikalainsäädännöstä. Mistä syystä tällainen laajennus on tehty, kun näyttää, että jos näin
tapahtuu ja laki tällaisenaan hyväksytään, se merkitsee aseman heikentämistä erityisesti
pienipalkkaisissa työntekijäryhmissä, kuten lastenohjaajien ja nuorisotyöntekijöiden koh-
dalla? Nythän, niin kuin Järvinen sanoi, kanttorit ja papit ovat nykylainsäädännön voimas-
sa ollessa tämän poikkeuksen piirissä.

14.53 Eero Lehti kok: Arvoisa rouva puhemies! Työlainsäädännössä perinne tulee teolli-
sesta toiminnasta, jossa perinteisesti tehdään 40 tunnin työviikko viitenä päivänä seitse-
mästä neljään, mutta palvelualoilla ei voida tehdä palvelua varastoon, kuten teollisuudessa
voidaan tuotteet varastoida ja jakaa asiakkaille silloin, kun niille on kysyntää. Tämä 24/7
johtaa siihen, että myös osa työvoimasta joutuu olemaan työssä teollisuustyöstä poikkea-
vina työaikoina. Siltä osin kuin ajatellaan koeaikaa, joka on tarkoitettu nimenomaan osoit-
tamaan puolin ja toisin, sopiiko työ tekijälle ja tekijä työnantajalle, on parempi jo aika var-
haisessa vaiheessa noteerata, jos työajasta muodostuu sellainen ongelma, joka sotkee
asianosaisen päivärutiinit tai muut mahdolliset vaateet. Silloin on parempi kyllä keskeyt-
tää koko koeaika kuin ilmoittaa, että joustotyöaika ei sovi, kun se kuitenkin ennemmin tai
myöhemmin tulee sitten kriittiseksi tekijäksi työn tekemisessä.

14.55 Lea Mäkipää sin: Arvoisa puhemies! Esityksessä ehdotetaan säädettäväksi uusi
työaikalaki, joka korvaisi vuoden 96 työaikalain. Esityksen tavoitteena on ajantasaistaa
työaikalaki vastaamaan elinkeinorakenteessa ja työn tekemisen tavoissa tapahtuneita muu-
toksia sekä tehdä työaikadirektiivistä ja muista kansainvälisistä reunaehdoista johtuvia tar-
kistuksia. Työaikalainsäädäntö olisi edelleen pakottavaa oikeutta, mutta se kuitenkin salli-
si laajasti laista poikkeamisen valtakunnallisten työmarkkinaosapuolten välisillä työ- ja
virkaehtosopimuksilla. Lisäksi laissa olisi säännökset järjestäytymättömän työnantajan oi-
keudesta soveltaa yleissitovan työehtosopimuksen laista poikkeavia määräyksiä. Lait on
tarkoitettu tulemaan voimaan 1. päivä tammikuuta 2020.
12



Pöytäkirjan asiakohta PTK 94/2018 vp
Työaikasääntelyllä on laajempia yhteiskunnallisia vaikutuksia muun muassa kansanta-
louteen, teollisuuden ja palveluiden yleiseen kilpailukykyyn, työllisyysasteeseen ja vastaa-
vasti työttömyyslukuihin ja yhteiskunnan palveluiden järjestämiseen. Uudet teknologiat ja
kommunikaatiovälineet ovat muuttaneet työnteon aika- ja paikkasidonnaisuutta, mikä on
otettava huomioon työaikasääntelyssä.

Lakimuutoksen vaikutus yrityskenttään: Tilastokeskuksen työvoimatutkimuksen mu-
kaan Suomessa toimii noin 90 000 työnantajayrittäjää, mikä on samalla työaikalain kohde-
joukko yritysten osalta. Valtaosa näistä on mikroyrityksiä. Esityksen taloudelliset vaiku-
tukset syntyvät pääasiassa erilaisten joustomahdollisuuksien lisääntymisestä. Näitä jousto-
mahdollisuuksia ovat työaikaliukumien piteneminen ja mahdollisuus sopia nykyistä laa-
jemmin säännöllisen työajan pidentämisestä, työaikapankista sekä joustotyöajasta. Lisäksi
ehdotetaan yö- ja jaksotyön käyttöalan täsmentämistä sekä tilapäisen yötyön vapauttamis-
ta. Joustavilla työaikajärjestelyillä nähdään olevan moninaisia vaikutuksia työn tuottavuu-
teen, millä on puolestaan keskeinen vaikutus bruttokansantuotteen kasvuun. Työn tuotta-
vuus on yleisen taloustieteellisen kirjallisuuden perusteella myös positiivisessa yhteydessä
työllisyyteen. Vaikka entistä joustavammat työajat kohdistuvat jo ennestään joustavien
työaikojen piirissä oleviin työntekijöihin ja organisaatioihin, nähdään esityksen edesautta-
van jo käynnissä olevaa kehityskulkua, jossa työajat tulevat entistä joustavammiksi.

Lainmuutoksen vaikutusten arvioidaan ulottuvan merkittävään osaan kaikista Suomen
palkansaajista ja organisaatioista. Jotta tietyt erikoissairaanhoitopalvelut voidaan jatkossa
turvata, tulisi myös Suomessa sallia rajattu niin sanotun opt-out-järjestelmän käyttö. Siinä
työaikadirektiivin enimmäistyöajoista saadaan poiketa työnantajan ja työntekijän välisin
sopimuksin direktiivissä määritellyin reunaehdoin. Tässä esityksessä on päädytty järjeste-
lyyn, jossa valtakunnalliset liitot voivat työehtosopimuksella sallia sairaalassa päivystä-
vien lääkärien enimmäistyöajan ylittämisen silloin, kun enimmäistyöaika ylittyy työpai-
kalla tapahtuvan päivystyksen vuoksi. Lisäksi enimmäistyöajan ylittäminen edellyttäisi,
että siitä sovitaan työnantajan ja työntekijän kesken.

Esityksessä ehdotetaan säännöstä, joka mahdollistaisi lakisääteisen työaikapankin käyt-
töönotosta sopimisen kaikilla työpaikoilla riippumatta siitä, onko työnantajaa sitovassa
työehtosopimuksessa työaikapankkia koskevia määräyksiä. Työaikapankilla tarkoitettai-
siin työ- ja vapaa-ajan yhteensovitusjärjestelmää, jolla työaikaa, ansaittuja vapaita tai va-
paa-ajaksi muutettuja rahamääräisiä etuuksia voidaan säästää ja yhdistää toisiinsa.

Arvoisa puhemies! Vaikka ehdotettu sääntely sallisi nykyistä suuremman määrän ylitöi-
tä, määrän ei arvioida merkittävässä määrin kasvavan. Ylityön teettäminen on kalliimpaa
kuin lisätyövoiman palkkaaminen.

Hallituksen esityksessä on laajat vaikutusarviot mukaan luettuna sukupuoliarviot. Työ-
aikajoustoilla on suuri merkitys naisille pitkälti sen takia, että naiset kantavat edelleen per-
heissä suurimman taakan lasten hoidosta. Työaikajoustot yhdessä päivähoitojärjestelmän
kanssa mahdollistavat naisten kansainvälisesti verrattain korkean työllisyysasteen. Siltä
osin työaikajoustojen lisääminen parantaa perheellisten naisten mahdollisuuksia työn ja
perheen yhteensovittamiseen.

Arvoisa puhemies! Kannatan tätä hallituksen esitystä.

Puhemies Paula Risikko: Sitten ministeri Lindström. Riittääkö 3 minuuttia? [Jari Lind-
ström: Ehkä 4 tai 5!] — No, katsotaan sitten. Se on sen ajan murhe.
13



Pöytäkirjan asiakohta PTK 94/2018 vp
15.00 Työministeri Jari Lindström: Kiitos, arvoisa puhemies! Noin yleisesti: kiitos kes-
kustelusta.

Tästä joustotyöajasta, liukuvasta työajasta, työpaikapankin käytöstä: nämä kaikki edel-
lyttävät työntekijän ja työnantajan välistä sopimista, se on hyvä muistaa. Tässä on ollut
useita huolia työntekijöiden jaksamisesta ja työaikajärjestelyjen suhteesta jaksamiseen, ja
työaikasuojelua koskevan sääntelyn lisäksi työsuhdetta koskee tietenkin myös työturvalli-
suuslainsäädäntö, joten tästä kokonaisuudesta tämä työntekijän suoja muodostuu.

Edustaja Mäkisalo-Ropposelle ja monelle muulle, huoli sotesta: tässä esityksessä jakso-
työalojen lepoaikoja ollaan itse asiassa pidentämässä 9 tunnista 11 tuntiin, ja tämä on jat-
kossa pääsääntö. Se, mihin sote-alan lausunnoissa on viitattu heikennyksinä ja kerrottu
jopa 19 tunnin vuoroista, liittyy voimassa olevaan, tarkasti määritettyyn erityistilantee-
seen, jota ei tässä yhteydessä siis olla muuttamassa. Lepoaikasääntely ei heikkene suhtees-
sa voimassa olevaan lakiin, päinvastoin tulee parannuksia, kuten vuorokausilevon piden-
nys 11 tuntiin, yövuorojen rajoittaminen, viiden yövuoron jälkeen 24 tunnin vapaa. Nämä
lepoaikojen lyhennykset ovat rajoitettuja, ja ne ovat täsmällisesti määriteltyjä. Korvaavien
lepoaikojen antamisen aikarajoja on lyhennetty siltä osin kuin kysymys on lyhennetystä
vuorokausilevosta.

Edustaja Karimäki nosti esiin työ- ja perhe-elämän yhteensovittamisen, liukuvan työ-
ajan järjestelyt. Ne ottavat huomioon perhe-elämän vaatimukset. Joustavat työaikajärjeste-
lyt ylipäänsä mahdollistavat perheiden aseman huomioon ottamisen tässä. Työsopimus-
laissa on säännökset osittaisen hoitovapaan ja lyhennetyn työajan käyttämisestä, ja työ-
aikalaissa on säännös lyhennetystä työajasta, jota voidaan soveltaa, kun lyhentämiselle on
sosiaaliset, terveydelliset seikat. Ja jos työnantaja ei ole halukas osa-aikatyöhön, hänen on
perusteltava tämä kieltäytymisensä.

Edustaja Suutarille: työehtosopimukseen perustuva sopiminen on käytössä normaalin
sitovuuden piirissä, ja yleissitovuuskentässä nämä sopimusoikeudet vastaavat voimassa
olevan lain sääntelyä. Työaikapankki, liukuva työaika ovat otettavissa käyttöön kaikissa
yrityksissä. Samoin työnantajan ja työntekijän välillä tehtävät joustavat työajat ovat otet-
tavissa käyttöön, ellei sitten työsuhteessa ole tätä nimenomaisesti estetty.

Edustaja Järvinen, edustaja Kantola, nämä uskonnolliset toimitukset: jotta uskonnolli-
set toimitukset ja niitä tehtäviä tekevät työntekijät rajautuisivat tämän lain soveltamisalan
ulkopuolelle, heillä on oltava työaika-autonomia. Muussa tapauksessa tämä laki soveltuu
heihin.

Edustaja Myllykoski, työaikapankkivapaata ei ole kytketty säästövapaaseen. Laissa on
asetettu vähimmäismäärät, paljonko pankista on määrätyssä ajassa annettava vapaata.
Käytännössä näistä on kuitenkin sovittava, sovitaan paikallisesti. Vuosityöaikaa ei lisätä,
enimmäistyöaika määrittää sen pisimmän työajan. Siihen lasketaan sitten kaikki mahdolli-
set työtunnit, ei ainoastaan ylityötunteja. Myös aloittamis- ja lopettamistyöt lasketaan mu-
kaan enimmäistyöaikaan. Niitä voi olla 200 vuodessa, ja niitä ei nyt siis oteta työajassa
huomioon. Jaksotyöalat eivät juurikaan laajene. Tämä luettelo on saatettu vastaamaan näi-
tä nykytilan vaatimuksia. Ensihoito tulee jaksotyön piiriin, muilta osin periaatteessa terve-
ydenhuollon osalta ei tule muutoksia. 

Ja edustaja Filatoville tästä vielä, että myös työntekijä voi siis halutessaan aina purkaa
sen joustotyösopimuksen ja palata niin sanotusti normaaliin työaikaan.

Tässä, puhemies, lyhyesti nämä.
14



Pöytäkirjan asiakohta PTK 94/2018 vp
Keskustelu päättyi.

Asia lähetettiin työelämä- ja tasa-arvovaliokuntaan, jolle perustuslakivaliokunnan on an-
nettava lausunto.
15


