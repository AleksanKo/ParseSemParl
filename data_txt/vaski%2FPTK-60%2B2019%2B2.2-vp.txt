















































DEMFD6.tmp.xml


Pöytäkirjan asiakohta PTK 60/2019 vp
Pöytäkirjan asiakohta 

PTK 60/2019 vp

Täysistunto

Torstai 7.11.2019 klo 16.00—19.28

2.2. Suullinen kysymys työeläkkeistä (Sari Sarkomaa kok)
Suullinen kysymys SKT 53/2019 vp

Suullinen kyselytunti

Toinen varapuhemies Juho Eerola: Siirrytään seuraavaan aihepiiriin, ja sen esittelee
meille edustaja Sarkomaa.

Keskustelu

16.29 Sari Sarkomaa kok: Arvoisa puhemies! Suomalaiset ovat huolissaan, aikooko hal-
litus todellakin leikata työeläkkeistä. Hallitusohjelman mukaan kaavaillaan toimenpiteitä,
joilla leikattaisiin työeläkkeistä, jotta voitaisiin nostaa pienempiä eläkkeitä pääministeri
Antti Rinteen vaalilupauksen lunastamiseksi. [Eduskunnasta: Onko näin?] Tämä tarkoit-
taisi sairaanhoitajien, opettajien, poliisien työeläkkeiden leikkaamista. Kokoomus tyrmää
työeläkkeiden leikkaukset. Haluamme kantaa huolta pienistä eläkkeistä. Eläkkeellä on tul-
tava toimeen, mutta oikea tie siihen ei ole romuttaa suomalaista työeläkejärjestelmää ja lei-
kata ahkerilta keskituloisilta eläkeläisiltä. [Paavo Arhinmäki: Nyt alkaa mennä ihan perus-
suomalaiseksi tää kokoomuksen touhu!] 

Kysynkin hallitukselta: Aiotteko te leikata sairaanhoitajien, opettajien ja poliisien eläk-
keitä? Ettekö te kunnioita sitä, kun suomalainen on ahkerasti työnsä tehnyt, niin hän on sen
jälkeen sitten työeläkkeensä ansainnut? Aiotteko te vaalilupausten lunastamiseksi todella-
kin romuttaa suomalaisen työeläkejärjestelmän perusperiaatteet?

Toinen varapuhemies Juho Eerola: Nyt ainakin kaksi ministereistä.

16.30 Pääministeri Antti Rinne (vastauspuheenvuoro): Arvoisa puhemies! Tämä halli-
tus ei todellakaan ole leikkaamassa eläkeläisiltä, päinvastoin. Ensi vuoden alusta, jos edus-
kunta hyväksyy budjettiesityksen, tulee pieniin eläkkeisiin merkittävä nousu. Tämä halli-
tus haluaa, että niitten naisten, jotka ovat kärsineet siitä, että perhevapaajärjestelmän puit-
teissa ei ole eläkettä kertynyt, pieniä eläkkeitä tullaan korjaamaan.

Tähän liittyy se, että halutaan käydä myöskin työeläkejärjestelmän osapuolten välillä
keskustelu siitä, voisiko työeläkerahastoja käyttää myöskin tämän ongelman korjaami-
seen. Siellä on noin 200—300 miljoonan euron tarve siihen korjaamiseen. Lähtökohta on
se, että näillä rahoilla, ilman että työeläkejärjestelmä millään tavalla vaarantuu, voitaisiin
korjata näitten pienituloisten, pitkää työuraa tehneiden, ahkerien naisten eläkettä. 

16.31 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Edustaja Sarkomaan kysymykseen voisi lyhyesti vastata: Emme aio. Tämä
 Tarkistettu
4.0



Pöytäkirjan asiakohta PTK 60/2019 vp
hallitus ei tule leikkaamaan kenenkään eläkkeitä, [Paavo Arhinmäki: Hyvä!] kuten päämi-
nisteri Rinne totesi. Päinvastoin: pienimpiä eläkkeitä tullaan korottamaan.

Hallitusohjelmassa on kirjaus kolmikantaisesta selvityksestä, juuri siitä, miten työeläke-
järjestelmän sisällä voitaisiin parantaa näitä pienimpiä työeläkkeitä ja pienimmillä työeläk-
keillä olevien henkilöiden asemaa. Tätä selvitystyötä ei ole käynnistetty, ja tästä on tarkoi-
tus käydä kolmikantainen keskustelu. [Arja Juvonen: Milloin käynnistetään?]

Toinen varapuhemies Juho Eerola: Nyt pyydän niitä edustajia, jotka tästä aihealueesta
haluavat kysymyksiä esittää, nousemaan seisomaan ja painamaan V-painiketta.

16.32 Sari Sarkomaa kok (vastauspuheenvuoro): Arvoisa puhemies! Työeläkejärjestel-
mässä ei ole ylimääräistä rahaa. Jos te ette leikkaa poliisien, sairaanhoitajien ja opettajien
eläkkeitä, silloin te leikkaatte meidän lastemme ja lastenlastemme eläkkeitä tai te nostatte
työeläkemaksuja, mikä sitten vaikeuttaisi työllisyyskehitystä ja johtaisi siihen, että vaaran-
natte joka tapauksessa työeläkejärjestelmän. Pidän tätä erittäin vakavana. Tämä on histo-
rian ensimmäinen kerta, kun istuva hallitus laittaa kätensä työeläkejärjestelmän taskuun,
jotta istuvan pääministerin tekemät vaalilupaukset voitaisiin lunastaa. 

Olen täysin varma, että jos kysytte palkansaajaliikkeeltä, kysytte eläkeläisiltä, kysytte
nuorilta, kysytte keneltä tahansa suomalaiselta, he eivät hyväksy sitä, että meidän suoma-
laisen hyvinvointiyhteiskunnan keskeinen asia, työeläkejärjestelmä, asetetaan vaaraan.
Kysynkin vielä teiltä, pääministeri, voitteko te vastata tässä eduskunnan edessä: aiotteko te
todellakin laittaa kätenne työeläkejärjestelmään ja romuttaa sen perusperiaatteen, [Paavo
Arhinmäki: Vastasi jo!] että työeläke kertyy työtä tekemällä? 

Toinen varapuhemies Juho Eerola: Pääministeri Rinne ainakin nostaa kätensä.

16.33 Pääministeri Antti Rinne (vastauspuheenvuoro):  Arvoisa puhemies! Edustaja
Sarkomaa, 2005 vuoteen asti eläkejärjestelmä ei tunnistanut laisinkaan perhevapailla ole-
vien, pääsääntöisesti naisten, oikeutta eläkkeeseen sen perhevapaan ajalta. 2005 kolmikan-
tainen järjestelmä tuotti tuloksen, jossa sovittiin, että 550 euroa lasketaan eläkekertymään
kuukausittain perhevapaan ajalta. Tätä ennen eläkettä kerryttäneiltä naisilta se eläkeoikeus
puuttuu, ja sitä pitää korjata työeläkejärjestelmän puitteissa, jos se on mahdollista yhteis-
työssä kolmikannassa selvittää ja viedä eteenpäin. Sitä tämä hallitus tulee viemään eteen-
päin. 

Minun tekisi mieli — tämä on kyllä hallitukselle esitetyt kysymykset — esittää kysy-
mys kokoomukselle, että oletteko te nyt vastustamassa sitä, että naisten pieniä eläkkeitä
korjataan. [Kokoomuksen ryhmästä: Ei! — Jukka Gustafsson: Kokoomus on taas naisten
kimpussa!]

16.34 Markku Eestilä kok (vastauspuheenvuoro): Arvoisa puhemies! Nämä eläkeläisten
toimeentuloon liittyvät kysymykset ovat aika monimutkaisia. Niihin liittyvät tietenkin työ-
eläkejärjestelmä, työeläkkeet, eläkeläisten verotus ja eläkeläisten todellinen kulutus. Oma
käsitykseni on, että eläkeläisten toimeentulo on viime vuosina heikentynyt. Se johtuu siitä,
että erityisesti asumiseen liittyvät kulut, terveydenhuoltoon liittyvät kulut ja monin pai-
koin myös liikkumiseen liittyvät kulut, eli oman auton käyttö, ovat vaikeutuneet, ja monil-
la eläkeläisillä on vaikeuksia selvitä jo päivittäisistä pakollisista laskuista. Tämän lisäksi
2



Pöytäkirjan asiakohta PTK 60/2019 vp
me tiedämme, että eläkeläisten verotus on noin 300 miljoonaa ankarampi kuin vastaavan
tulotason palkansaajilla, ja tämän lisäksi työeläkejärjestelmän kestävyys indekseineen on
hyvin monissa eläkeläisfoorumeissa asetettu kyseenalaiseksi. 

Pääministeri Rinne, kokoomus esittää, että perustetaan parlamentaarinen työryhmä,
joka tutkii työeläkejärjestelmän kestävyyttä indekseineen, eläkeläisten verotusta ja [Puhe-
mies koputtaa] eläkeläisten todellista kulutusta. Oletteko te valmis siihen? [Paavo Arhin-
mäen välihuuto]

16.35 Pääministeri Antti Rinne (vastauspuheenvuoro): Arvoisa puhemies! Edustaja
Eestilä, te luettelitte juuri niitä asioita, jotka viime vaalikaudella teidän hallituksessa olles-
sanne heikensivät eläkeläisten toimeentulon edellytyksiä. [Arto Satosen välihuuto] Te nos-
titte kustannuksia liikkumiseen, esimerkiksi sairaaloihin tai lääkärihoitoon, [Kokoomuk-
sen ryhmästä: Ei nostettu!] te nostitte omavastuuosuutta eläkeläisille, mikä johti siihen,
että tuolla toreilla ja turuilla tuli entistä useammin vastaan ihmisiä, jotka kertoivat, että elä-
ke ei riitä ruokaan ja lääkkeisiin samaan aikaan. [Kokoomuksen ryhmästä: Mitä te teette
sitten?] Tämä hallitus korjaa nämä asiat nyt. Tämä hallitus korjaa nämä asiat nyt. Samoin
kuin nostatte tämän eläkeläisten verotuksen esille: tosiasia on, että tämän hallituksen val-
mistelussa on tällä hetkellä eläkeläisten ja palkansaajien samoihin tuloihin liittyvät saman-
laiset verotukset. Tämä hallitus valmistelee näitä asioita. Toivottavasti päästään päättä-
mään näitä ja toivottavasti, edustaja Eestilä, tuette niitä silloin.

16.36 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Edustaja Eestilä on aivan oikeassa: eläkeläisköyhyys on lisääntynyt. Se joh-
tuu pitkälti siitä, että edellisellä kaudella kansaneläkettä leikattiin sekä indeksijäädytyksel-
lä että indeksileikkauksella. Mutta kuten pääministeri Rinne totesi, 1.1.2020 pienimpiin
eläkkeisiin tehdään euromääräiset korotukset. Takuueläke tulee nousemaan 50 eurolla ja
pienimmät kansaneläkkeet 34 eurolla. Ja nämä huomioidaan myös muun muassa eläkkeen-
saajan asumistuessa, jolloinka eläkeläiselle jää käteen se raha, jonka hallitus on luvannut.
[Sosiaalidemokraattien ryhmästä: Hyvä hallitus!]

16.37 Ben Zyskowicz kok (vastauspuheenvuoro): Arvoisa herra puhemies! Jos olisin hal-
lituksessa, niin en kyllä kehuisi tällä vappusatasella, joka nyt leikattuna tulee voimaan. 

Mutta jos palataan tähän alkuperäiseen kysymykseen, niin hallitusohjelman mukaan te
haluatte työeläkejärjestelmän sisältä rahoittaa lisää eläkkeiden korottamisia. [Kimmo Kil-
junen: Ihan oikea linja!] Ja nyt täällä lupaatte ja takaatte, että vaikka tämä selvitys kohdis-
tuu nimenomaan työeläkevaroihin, niin kenenkään eläkkeitä ei tulla leikkaamaan. Päämi-
nisteri Rinne mainitsi, että kyse on muutaman sadan miljoonan euron erästä. Onko olemas-
sa jotain sellaista rahaa, että kun sieltä otetaan muutama sata miljoonaa, se ei ole mistään
pois? Onko muuallakin tällaista rahaa? Käytetään ne rahat hyviin tarkoituksiin — varhais-
kasvatukseen, koulutukseen ja niin edelleen — jos tämmöisiä rahoja löytyy. Nigeriasta tuli
aikanaan kirjeitä, joissa sanottiin, että siellä odottaa iso perintö. Kukaan ei semmoisia us-
konut. Nytkö pitäisi uskoa, että löytyy satoja miljoonia, joka ei ole mistään pois?

16.38 Pääministeri Antti Rinne (vastauspuheenvuoro): Arvoisa edustaja Zyskowicz,
eläkejärjestelmässä on 211 miljardia euroa noin karkeasti ottaen rahastoitua rahaa. Se kat-
taa noin 25 prosenttia eläkevastuista, jotka ovat siis noin neljä kertaa suuremmat kuin nämä
3



Pöytäkirjan asiakohta PTK 60/2019 vp
eläkerahastot. Tarkoitus on alun perinkin ollut, silloin kun eläkejärjestelmää lähdettiin ra-
kentamaan, rakentaa osittain rahastoiva järjestelmä. Osittain rahastoivan järjestelmän tulot
riippuvat vuodessa paljon siitä, kuinka paljon sattuu tulemaan sinä vuonna tuloja. Sillä on
tietty keskimääräinen aikaväli, mille haetaan tiettyjä tulotavoitteita. Tällä hetkellä tilanne
on sellainen, että minun arvioni — asiantuntijoitten keskustelujen pohjalta — lähtee liik-
keelle siitä, että työeläkejärjestelmästä voidaan irrottaa näitten pienituloisten naisten eläk-
keisiin tietty summa rahaa, jolla voidaan korjata eläkejärjestelmän puitteissa syntyneitä on-
gelmia näitten pienituloisten naisten tulotasossa. Uskon, että tämä neuvottelemalla voi-
daan löytää. [Ben Zyskowicz: Ja se ei ole mistään pois? Satoja miljoonia, ja se ei ole mis-
tään pois?] 

16.39 Petri Honkonen kesk (vastauspuheenvuoro): Arvoisa herra puhemies! Eläkeläis-
köyhyys on todella viime vuosina lisääntynyt. Siinä iso osatekijä on tietenkin asumisen
hinnan kasvu, ja olisi syytä löytää lisää keinoja, joilla voimme tähän asumisen hinnan kas-
vuunkin pureutua. On aivan loistava juttu, että hallitus tuo näitä perusturvan parannuksia
suomalaisille eläkeläisille, ennen kaikkea niille kaikista pienituloisimmille eläkeläisille,
jotka jälleen kerran tuntuvat olevan kokoomuksen hampaissa — ainakin, jos tätä keskus-
telua tässä tulkitsee. [Kokoomuksen ryhmästä: Ei!]

Nyt jos katsotaan eläkejärjestelmän kestävyyttä pitemmällä aikavälillä, niin tärkeää on
tietysti se, että me saamme joka ikisen nuoren, joka ikisen suomalaisen kantamaan vastuu-
ta eläkejärjestelmän kantokyvystä työntekijänä maksamalla näitä eläkemaksuja. Nyt kun
väestön keski-ikä kasvaa ja suuret ikäluokat tulevat siihen ikävaiheeseen, että tarvitsevat
entistä enemmän huolenpitoa ja hoivaa, olisikin tärkeää, että saataisiin kaikki nuoret [Pu-
hemies koputtaa] pelastettua syrjäytymiseltä. Kysynkin hallitukselta, mitä me voisimme
tehdä, jotta nuorten syrjäytymistä voitaisiin [Puhemies koputtaa] entistä tehokkaammin
torjua ja saada kaikki mukaan kantamaan yhteistä vastuuta myös eläkejärjestelmän kestä-
vyydestä.

16.40 Opetusministeri Li Andersson (vastauspuheenvuoro): Arvoisa puhemies! Kiitok-
sia edustaja Honkoselle erinomaisen hyvästä kysymyksestä. On tietenkin niin, että työlli-
syysaste ja se, että saadaan aidosti kaikki mukaan työmarkkinoille, pitkälti määrittää niin
meidän eläkejärjestelmämme kestävyyden kuin muutenkin julkisen talouden kestävyyden.
Yksi hallituksen keskeisimpiä hankkeita, jonka tavoitteena on nostaa suomalaista koulu-
tustasoa ja huolehtia siitä, että kaikilla nuorilla myöskin on edellytykset pärjätä suomalai-
silla työmarkkinoilla, on tämä uudistus, mikä tehdään oppivelvollisuuden laajentamiseksi.
Tällä hetkellä perusasteen varassa olevien työllisyysaste on Suomessa vain noin 40 prosen-
tin luokkaa. Siitä huolimatta, että näiden työpaikkojen määrä on vähentynyt jatkuvasti vii-
meisten vuosikymmenten aikana, niin edelleen noin 15 prosenttia jokaisesta ikäluokasta
jää vaille toisen asteen tutkintoa. Eli tämä uudistus on keskeisen tärkeä siinä, että voidaan
sekä puuttua nuorten syrjäytymiseen että huolehtia siitä, että suomalainen työllisyysaste
[Puhemies koputtaa] tulevaisuudessa olisi nykyistä korkeampi.

16.41 Arja Juvonen ps (vastauspuheenvuoro): Arvoisa herra puhemies! ”Äiti, tuleeko
raha seinästä”, muistan lapseni kysyneen, kun ensimmäistä kertaa menimme pankkiauto-
maatille. Arvoisa pääministeri Rinne, tuleeko raha seinästä? Onko niin, että olette oikeasti
nostamassa eläkkeitä toisten eläkkeiden kustannuksella? Lupasitte vaaleissa 1 400 euroa
4



Pöytäkirjan asiakohta PTK 60/2019 vp
eläkettä ansaitseville 100 euron korotuksen. Arvoisa ministeri Pekonen, te ette ole toteut-
tamassa tätä lupausta, vaikka sanotte siellä, että pieniin eläkkeisiin tulee korotus. Te ette
korota 1 400 euroa tienaavien eläkkeitä. Kysynkin teiltä: kun kyse on lupauksista ja sano-
jen pitämisestä ja siitä, että usko säilyy niin hallitukseen — johon se on koetuksella — kuin
meihin kansanedustajiin, niin miksi luvataan mutta sitten ei toteuteta?

Ulosottojen määrä on Suomessa suuri myös eläkeläisillä ja ikääntyneillä. Perussuoma-
laiset esittävät, että tekisimme toimenpideohjelman, [Puhemies koputtaa] jolla ennaltaeh-
käistään näitä. Mitä siihen vastaatte? Ja myös lupauskysymykseen.

16.43 Pääministeri Antti Rinne (vastauspuheenvuoro): Arvoisa puhemies! Suomessa on
semmoinen sananlasku, että ”sitä tikulla silmään, joka vanhoja muistaa”. [Naurua] Mutta
on pakko todeta se, että perussuomalaiset lupasivat ennen vuoden 2015 vaaleja, että 1 000
eurojen eläkkeet tulevat kokonaan verottomiksi.

Tämä hallitus on toteuttamassa sitä, että alle 1 400 euron eläkkeitä nostetaan toivotta-
vasti 100 eurolla muutaman vuoden ohjelmalla. Ensimmäinen erä on tulossa 1.1.2020 kai-
kille niille ihmisille, joille sitä on luvattu tulevan. [Ben Zyskowicz: Ja toista erää ei kos-
kaan tulekaan!]

16.43 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Me yhdessä sovimme hallitusohjelmaneuvotteluissa, että pienimpiin eläkkei-
siin tehdään euromääräinen korotus, ja näin me olemme nyt tekemässä: pienimpiin kansan-
eläkkeisiin 34 euroa, takuueläkkeisiin 50 euroa, ja kansaneläkekin nousee aina sinne noin
1 400 euroon asti siitä aina [Arja Juvosen välihuuto] progressiivisesti. [Eduskunnasta:
Näin se on!]

Mutta me tarkastelemme toki jokaisessa budjettiriihessä, miten meidän talouskehitys
etenee. Ja toivomme toki, että voimme satsata myös aina enemmän eläkkeisiin. Minusta
tämä on erittäin hyvä suunta, että me teemme nyt euromääräiset korotukset juuri niille elä-
keläisille, jotka sitä eniten tarvitsevat. Eikä tässä ole kysymys mistään pienestä määrästä
ihmisiä — 600 000, yli 600 000, eläkeläistä tulee saamaan 1.1.2020 jälkeen korotuksen
eläkkeisiinsä.

16.44 Timo Heinonen kok (vastauspuheenvuoro): Arvoisa herra puhemies! Tuntuu, että
te, pääministeri Rinne, ette halua puhua tästä vappusatasesta, ja me haluamme siitä juuri
sen takia puhua, sillä te lupasitte jokaiselle suomalaiselle, joka saa alle 1 400 euroa kuussa
eläkettä, 100 euroa puhtaana käteen. [Vilhelm Junnila: Aprillia!]

Te olette nyt korottamassa takuueläkettä, niin kuin mekin teimme hallituksessa, se on
tärkeää. Pienimpiin kansaneläkkeisiin tulee muutama kymppi, sekin on tärkeää, se auttaa
näitä ihmisiä. [Paavo Arhinmäen välihuuto] 

Pääministeri Rinne, te äsken sanoitte, että jokainen, jolle te lupasitte tuon 100 euroa, tu-
lee saamaan ensi vuoden alussa lisää. Kysyn: Kuinka paljon lisää tästä leikatusta vappusa-
tasesta tulevat saamaan ne, jotka saavat eläkettä 1 300—1 400 euroa? Kuinka monta euroa
tulee lisää näille eläkkeensaajille, joille te lupasitte tuon vappusatasen?

16.45 Pääministeri Antti Rinne (vastauspuheenvuoro): Arvoisa puhemies! Edustaja
Heinonen, me kyllä olemme keskustelleet useasti tästä asiasta. Totean nyt uudelleen tässä
kaikkien kuullen sen, mitä vappuna 2018 puhuin. Totesin, että kaikille niille suomalaisille,
5



Pöytäkirjan asiakohta PTK 60/2019 vp
jotka tienaavat alle 1 400 euroa, useamman vuoden ohjelmalla ottaen huomioon julkisen
talouden tasapainon, laitetaan... [Oikealta: Ei!] — Tämä on se, mitä on sanottu. Sen pu-
heen voi löytää ihan suoraan tuolta SDP:n sivuilta. [Timo Heinosen välihuuto] Tervetuloa
tutustumaan! — Tosiasia on, että useamman vuoden ohjelmalla on luvattu satanen näille
ihmisille korotusta, ja se ensimmäinen korotus on nyt tulossa 1.1.2020. Toivon, että minis-
teri Pekonen vastaa täsmällisesti tähän kysymykseen, minkä esititte — en nyt pysty vas-
taamaan.

Toinen varapuhemies Juho Eerola: Ja ministeri Pekonen täsmentää.

16.46 Sosiaali- ja terveysministeri Aino-Kaisa Pekonen (vastauspuheenvuoro): Arvoi-
sa puhemies! Kyllä minä nyt toivoisin, että tässä salissa ei näitä kymppejä väheksyttäisi.
[Timo Heinonen: Ei ole väheksytty!] Edellinen korotus kansaneläkkeisiin on tehty 2008.
Siitä on kyllä mielestäni aika pitkä aika. [Paavo Arhinmäki: 12 vuotta sitten!] On 12 vuotta
aikaa siitä, kun edellisen kerran on kansaneläkettä korotettu. [Timo Heinonen: Kuka on vä-
heksynyt? — Paavo Arhinmäki: Edustaja Heinonen muun muassa!] Ja 34 euroa ei minun
mielestäni ole mikään varsin pieni summa, vaan se on mielestäni kyllä ihan kohtuullinen
korotus ja hyvä alku tälle korotukselle. [Ben Zyskowicz: Vastatkaa kysymykseen!]

16.47 Petteri Orpo kok (vastauspuheenvuoro): Herra puhemies! Sain joku aika sitten ter-
veiset tuolta kotiseudultani Köyliöstä vanhalta rouvalta, joka on maatalon emäntä. Hän oli
hyvin pettynyt siihen, että hän uskoi siihen teidän lupaukseenne, pääministeri Rinne. Hän
uskoi siihen sataseen, ei hän ollut kuullut tuosta rytmityksestä. Hän oli pettynyt. — Hän oli
pettynyt. Hän ei voinut luottaa teidän lupaukseenne, ja siitä on kyse, ja siksi me puhumme
tästä. 

Ministeri Pekonen, ne korotukset ovat paikallaan, siitä ei ole kyse, vaan on kyse pete-
tyistä lupauksista, ja toisaalta siitä, että työeläkettä ei voi nostaa leikkaamalla toisten työ-
eläkkeistä. Siellä kassassa ei ole ylimääräistä rahaa. 

Mutta haluaisin uudistaa edustaja Eestilän tekemän perustellun kysymyksen. Kokoo-
mus on valmis siihen, että parlamentaarisesti tarkastellaan meidän eläkejärjestelmän kes-
tävyyttä, eläkeläisten ostovoiman kehittymistä ja sitä, vastaako siellä eläkeindeksin taus-
talla oleva kulutuskori sitä todellista eläkeläisten kulujen kasvua: sähkölaskua, polttoai-
neen hinnannousua, [Puhemies koputtaa] jota olette nyt taas tekemässä, vuokria ja niin
edelleen. [Puhemies koputtaa] Olisitteko valmis tällaiseen keskusteluun, jotta parlamen-
taarisesti, yli hallitus—oppositio-linjojen, [Puhemies koputtaa] voitaisiin palauttaa usko
eläkejärjestelmään? [Ben Zyskowicz: Nyt on helppo vastata kyllä tai ei!]

16.48 Pääministeri Antti Rinne (vastauspuheenvuoro): Arvoisa puhemies! On äärim-
mäisen tärkeätä korjata asioita, jotka ulottuvat pitkälle tulevaisuuteen, sillä tavalla, että se
kestää myöskin vaalikausien ylitse. Jos tässä tilanteessa, jonka kuvasitte, kokoomus on
valmis lähtemään parlamentaariseen valmisteluun tavoitteena se, että pienituloisten eläke-
läisten toimeentuloa aidosti parannetaan, vastaus tähän teidän kutsuunne on: tervetuloa,
valmistellaan vain ne yhdessä. [Kokoomuksen ryhmästä: Hyvä!] Mutta se edellyttää eh-
dottomasti sitä, että te olette sitoutumassa siihen, että pienituloisten eläkeläisten asemaa
parannetaan. Se on tämän hallituksen selkeä linja. [Eduskunnasta: Hyvä! — Jukka Gus-
tafsson: Meni hiljaiseksi! — Ben Zyskowicz: Päinvastoin, kättä päälle!] 
6



Pöytäkirjan asiakohta PTK 60/2019 vp
16.49 Paavo Arhinmäki vas (vastauspuheenvuoro): Arvoisa herra puhemies! Kun edus-
taja Sarkomaa mainitsi poliisit, sairaanhoitajat, opettajat ja käden olemisen taskulla, niin
varmasti moni heistä muisti sen, että kokoomus kävi juuri näiden työntekijäryhmien tas-
kulla leikkaamalla lomarahoja. Kokoomus painosti kiky-sopimukseen, kuten ryhmäpu-
heenjohtaja Mykkänen on täällä sanonut. Kun te puhuitte eläkeläisistä, pienituloista eläke-
läisistä, jokainen heistä varmaan muistaa, kun kokoomus kävi heidän taskullaan leikkaa-
malla kansaneläkettä viime kaudella ja jäädyttämällä indeksit. [Petteri Orpo: Nyt te käytte
lasten taskuilla!] Ja nyt, kun hallitus on nostamassa sekä kansaneläkettä että takuueläkettä,
kritiikki kokoomukselta on kovaa. Kuulostaa siltä, että pienituloisten eläkeläisten aseman
parantaminen on myrkkyä kokoomukselle. 

Arvoisa puhemies! Jo viime kaudella esitimme monta kertaa, että tätä indeksikoria tar-
kisteltaisiin. Siitä tehtiin kirjallisia kysymyksiä, hallitus ei sitä tehnyt. Miltä kuulostaa nyt
tämä kokoomuksen jälkiherännäisyys Prisman ovelta henkisesti siihen, [Puhemies koput-
taa] että indeksi ei vastaa täysin sitä kulutuskoria, mikä eläkeläisillä on? [Puhemies: Nyt
taitetaan minuutti!] 

16.50 Pääministeri Antti Rinne (vastauspuheenvuoro): Arvoisa puhemies! Tämä indek-
sikorin sisältö on tärkeä kysymys sen takia, että siellä nykyisessä kuluttajahintaindeksissä
painottuvat sellaiset asiat, jotka eivät ole aidosti ikääntyvien ihmisten, eläkeläisten nor-
maalissa ostoskorissa, ja sen takia tämä on äärimmäisen tärkeä asia, minkä edustaja Orpo
nosti esille.

On totta, että tätä on pohdittu jo aikaisemmin. Minä en pysty tällä hetkellä varmasti sa-
nomaan, mutta minulla on semmoinen käsitys, että valtiovarainministeriössä jo nyt tällä
hetkellä käydään läpi tätä indeksikoria, että täyttääkö se nyt oikealla tavalla sen kokonai-
suuden, joka kohdistuu eläkeläisten kulutustottumuksiin. [Petteri Orpon välihuuto] Ja minä
toivon, että me saamme semmoisen tilanteen syntymään, että me voimme yhdessä varmis-
taa sen, että tästä eteenpäin tämä kuluttajahintaindeksi ei sorra niitä kulutusrakenteita, jot-
ka liittyvät eläkeläisten toimeentuloon. Toistan uudelleen sen, että jos te olette aidosti ha-
lukkaita korjaamaan pienituloisten eläkeläisten asiaa, erityisesti niitten pienituloisten nais-
ten asiaa, jotka ovat eläkejärjestelmän ongelmista, [Puhemies koputtaa] puutteesta kärsi-
neet, niin sitten tervetuloa valmistelemaan yhdessä.

Toinen varapuhemies Juho Eerola: Ja nyt viimeinen kysymys tästä aihealueesta — asian
esille nostanut edustaja Sarkomaa.

16.51 Sari Sarkomaa kok (vastauspuheenvuoro): Arvoisa puhemies! On todella hyvä,
että te otitte tästä kopin, pääministeri Rinne, ja perustamme sen parlamentaarisen työryh-
män, [Paavo Arhinmäki: Ai te sen perustatte?] jossa huolehdimme eläkkeiden ostovoimas-
ta, katsomme tuon indeksikorin. Toivon, että otatte myös kopin siitä, ettette lähde romut-
tamaan suomalaista työeläkejärjestelmää. Eläke on tärkeä, palvelut ovat tärkeitä. Erityisen
tärkeää eläkeläisille on se, että sinne omalle terveysasemalle pääsee jonottamatta.

Ministeri Kiuru juuri hiljattain tiedotustilaisuudessa lupasi laittaa terveyskeskukset kun-
toon. Lupasitte tuhat lääkäriä, lupasitte rahaa tämän asian kuntoon laittamiseen. Sanoitte
sanatarkasti näin: [Paavo Arhinmäki: Sitäkö tekin vastustatte?] ”Jos tällä ei palkata kaik-
kia niitä lääkäreitä, jotka saadaan houkuteltua mukaan, niin millä sitten?” Lupasitte rahat ja
tuhat lääkäriä. Heti kun tämän sanoitte, oman ministeriönne virkamies sanoi, että ei tällä
7



Pöytäkirjan asiakohta PTK 60/2019 vp
rahalla saa lääkäreitä palkata. Voisitteko te selittää, mistä tässä on kysymys. Toivon, että
nyt kertoisitte, millä rahalla ja milloin toteutatte sen lupauksenne, [Puhemies koputtaa] että
terveyskeskuksiin saadaan tuhat lääkäriä. Voivatko ne jonossa olevat eläkeläiset, lapsiper-
heet ja työttömät luottaa siihen, että ne lääkärit todellakin tulevat?

Toinen varapuhemies Juho Eerola: Ministeri Kiuru haluaa vastata kuitenkin.

16.53 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Tässä oli osoitettu kysymys omalle toimikentälleni, mutta se ei liity eläkkeisiin,
[Ben Zyskowicz: Eläkeläisiin liittyy!] mutta vastaan mielelläni siihen, miten Suomessa
pääsee jatkossa hoitoon.

On aivan selvää, että valtionavustus on erilainen apparaatti kuin on tosiasiassa sitten
meidän pysyvä valtionrahoitus kunnille, ja tältä osin avustukset ovat erilaisia. Ja niin kuin
totesin tuossa lehdistötilaisuudessa, 40 prosentilla kunnista on ongelmia lääkäreiden palk-
kaamisessa, lopuilla ei ole. Tarvitaan siis monialaisia toimia, jotta Suomessa kaikki pääsi-
sivät lääkäriin. 43—45 prosenttia tilastojen mukaan pääsee Suomessa viikossa hoitoon,
kaikki eivät pääse. On muitakin syitä kuin lääkäripula, miksi tämä ei onnistu.

Edustaja Sarkomaa, siihen keskusteluun liittyi pitkä alustus, jossa kävimme läpi sitä,
mitä eroja näillä avustuksilla on. Totesin, että pysyvää valtionrahoitusta on käytettävä py-
syvien lääkärikuntien hankkimiseen. Väliaikaisesti jonoja voidaan purkaa ja keskittyä työ-
tapojen uudistamiseen. [Puhemies koputtaa] Siihen voidaan palkata myös lääkäreitä. [Pet-
teri Orpo: Ei tule tuhatta uutta lääkäriä!] 

Kysymyksen käsittely päättyi.
8


	2.2
	16.29
	16.30
	16.31
	16.32
	16.33
	16.34
	16.35
	16.36
	16.37
	16.38
	16.39
	16.40
	16.41
	16.43
	16.43
	16.44
	16.45
	16.46
	16.47
	16.48
	16.49
	16.50
	16.51
	16.53


