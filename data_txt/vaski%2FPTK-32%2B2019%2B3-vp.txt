















































DEM782F.tmp.xml


Pöytäkirjan asiakohta PTK 32/2019 vp
Pöytäkirjan asiakohta 

PTK 32/2019 vp

Täysistunto

Tiistai 17.9.2019 klo 14.01—16.32

3. Mikromuovien kieltäminen kosmetiikassa lainsäädännöllä
Kansalaisaloite KAA 3/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 3. asia. Puhemiesneuvosto ehdottaa, että asia lähetetään ympäristövaliokun-
taan.

Lähetekeskusteluun varataan enintään yksi tunti. Asian käsittelyssä noudatetaan aika-
taulutettujen asioiden osalta sovittuja menettelytapoja.

Keskustelu

14.02 Anneli Kiljunen sd: Arvoisa rouva puhemies! Ensinnäkin haluan kiittää aloitteen
tekijöitä tämän erittäin tärkeän, mikromuovia käsittelevän asian esille nostamisesta yhteis-
kunnassamme.

Mikromuovit ovat yhteiskunnallemme hallitsemattomalta tuntuva uhka. Moni kokeekin
voimattomuutta asian edessä: Muovia on joka puolella. Niitä on tuotteissa, joita ostamme,
juomavesissä, hengitysilmassa, eläimissä, maaperässä ja vesistöissä. Kuinka yksittäinen
ihminen tai valtio voi vaikuttaa tähän ongelmaan? Onneksi, kuten tässä aloitteessa tode-
taan, tähän ongelmaan on olemassa paljon erilaisia tapoja, joilla voimme vaikuttaa. Lain-
säädännön, toimintatapojen, ohjeistuksien ja asenteiden muutoksella voidaan estää muo-
vin joutumista luontoon ja pilkkoutumista mikromuoviksi. Olen sen kannalla, että asiaan
tulee reagoida ja puuttua viipymättä. Asia on todella tärkeä.

Arvoisa eduskunta! Arvoisa rouva puhemies! Muovi ei kuulu vesistöihin. Me sosiaali-
demokraatit olemme erittäin huolissamme vesistöjen roskaantumisesta ja pilaantumisesta.
Jos me emme tartu toimeen nyt niin Suomessa kuin kansainvälisestikin, voivat seuraukset
olla erittäin vakavia. Toimia tulee tehdä niin mikromuovien vähentämiseksi kuin ilmaston-
muutoksen torjumiseksi. Suomen vesistöjen läheisyydessä asuu merkittävä osa Suomen
väestöstä. Esimerkiksi kotikaupungissani Lappeenrannassa, Saimaan alueella, vesistöillä
ja niiden hyvinvoinnilla on merkittävä vaikutus ihmisten arkeen: sekä hyvinvointiin että
myös toimeentuloon.

Arvoisa puhemies! Mielestäni kosmetiikan mikromuoveista tulee päästä eroon. Sen li-
säksi on kuitenkin hyvä katsoa mikromuoveja koskevaa tilannetta myös kokonaisvaltai-
semmin. Muoviongelmaan tulee löytää ratkaisu, joka läpileikkaa kaikki tasot muovin val-
mistuksesta aina kulutukseen ja sieltä kierrätykseen.

Arvoisa puhemies! Olen todella tyytyväinen siihen, että Rinteen hallituksen ohjelmassa
on seuraava kirjaus: ”Tehostetaan muovinkierrätystä ja toimeenpannaan muovikartan eh-
dotukset.” Tämä hallitusohjelmassa mainittu muovitiekartta on väylä kohti kestävää suo-
 Tarkistettu
4.0



Pöytäkirjan asiakohta PTK 32/2019 vp
malaista muovitaloutta. Siihen on kerätty vuonna 2018 asiantuntijoiden toimesta keskei-
simmät toimenpiteet muovijätteen aiheuttamien haasteiden ratkaisemiseksi. Kartta perus-
tuu Euroopan unionin muovistrategiaan, joka on osa laajaa Euroopan unionin kiertotalous-
pakettia. On hienoa, että tähän asiaan on tartuttu laajasti koko Euroopan laajuudella.

Yksi muovitiekartan toimenpiteistä liittyy juuri mikromuoveihin, ja sen tarkoituksena
on kehittää mikromuovien päästölähteiden sekä niiden ympäristö- ja terveysvaikutusten
tunnistamista ja riskienhallintaa. Kirjauksessa myös mainitaan, että mikromuovien käyt-
töä tulee vähentää. Esitänkin hallitukselle ja vastaaville ministereille toiveen, että tämä tie-
kartta toimeenpannaan ja että lähdetään edistämään ja toimeenpanemaan sitä viipymättä.
Toivon, että asia saa eduskunnassa sen tärkeyden kannalta tarvittavan käsittelyn.

14.06 Sebastian Tynkkynen ps: Arvoisa puhemies! Puhtaat vedet ovat suuri kansallisva-
rallisuutemme, jonka arvo on mittaamaton. Puhtaan makean veden ja niin kutsutun sinisen
biotalouden merkitys kasvaa tulevaisuudessa edelleen, joten vesistämme kannattaa pitää
hyvää huolta. Mikromuovien kieltämistä kosmetiikassa koskeva kansalaisaloite osaltaan
liittyy tähän. Tahdonkin kiittää aloitteen tekijöitä sekä allekirjoittajia.

Vesiensuojelu palvelee vesivarojen hyödyntämistä sekä ympäristöterveyden ja sisäisen
turvallisuuden tavoitteita. Suomen vesistöt vaativat aktiivista ja pitkäjänteistä suojelua
joka tasolla, myös mikromuovien osalta. Useissa maissa mikromuovien käyttöä kosmetii-
kassa ollaan kieltämässä, ja esimerkiksi Ruotsissa ja Britanniassa näin on jo tehty. Mikro-
muovien mukana kulkeutuu kemikaaleja, ja näiden päätyminen ihmisen elimistöön aiheut-
taa terveysriskin. Pienten kalojen kohdalla kertynyt mikromuovimassa tukkii ruuansula-
tuselimistön ja pahimmillaan nälkiinnyttää eläimen hengiltä.

Perussuomalaisten tuoreessa, tänä vuonna julkaistussa ympäristö- ja energiapoliittises-
sa ohjelmassa todetaan seuraavaa: ”Vaikka maailman vesistöjen suurimmat päästöt ja ve-
sistöihin päätyvät muovijätteet syntyvät Aasiassa ja Afrikassa, on Suomessakin kiinnitet-
tävä huomiota vesien muovijätteeseen sekä ylipäänsä muovin ja pilkkoutuneiden muovi-
kappaleiden eli mikromuovien pääsyyn ympäristöön.”

Arvoisa puhemies! Kansalaisaloite ja sen sisältö ovat linjassa perussuomalaisten ympä-
ristöpoliittisten tavoitteiden kanssa, ja sitä on meidän helppo tukea. [Vastauspuheenvuoro-
pyyntöjä]

Ensimmäinen varapuhemies Tuula Haatainen: Jaha, tästä halutaan nähtävästi debattia,
se on hienoa. Pyydän niitä edustajia, jotka haluavat käyttää puheenvuoron, nousemaan sei-
somaan ja painamaan V-painiketta.

14.08 Pauli Kiuru kok (vastauspuheenvuoro): Arvoisa rouva puhemies! Ensinnäkin suu-
ri kiitos aloitteen tekijöille — 58 000 nimeä mukana ja oikealla asialla.

Mikromuovit ovat yksi sellainen haaste, joka meidän täytyy taklata, ja tämä liittyy ih-
misten terveyteen ja vesistöjen tilaan ja tulevaisuuteen siinä suhteessa. Viimeisen 50 vuo-
den aikana muovin käyttö on globaalisti 20-kertaistunut, ja tulevan 20 vuoden aikana to-
dennäköisesti suunta on samansuuntainen eli se jopa kaksinkertaistuu.

Se, mikä tässä on mielenkiintoista, on se, että mikromuovit voidaan kosmetiikkatuot-
teissa kokonaan korvata. Siihen on keinot olemassa, ja sen takia lainsäädännön ajantasais-
taminen siltä osin on perusteltua. Keinot ovat olemassa, ja tavoite on selvä: vesistöt pitää
pitää puhtaina.
2



Pöytäkirjan asiakohta PTK 32/2019 vp
14.09 Merja Mäkisalo-Ropponen sd (vastauspuheenvuoro): Arvoisa puhemies! Minä-
kin haluan kiittää tästä hyvästä ja ajankohtaisesta aloitteesta. Mikromuovihan on todella
näkymätön ja pelottava uhka ihan globaalisti, ja tässä aloitteessa keskitytään siihen, että
mikromuovia sisältävien kosmetiikkatuotteiden maahantuonti, myynti ja valmistaminen
kiellettäisiin Suomessa. Onneksi monet suomalaiset kosmetiikkavalmistajat ovat jo kor-
vanneet mikromuovin tuotteissaan biohajoavilla tuotteilla, mutta hyvin paljon sitä on vielä
tuontikosmetiikassa. Toivon todella, että tuontikielto voisi astua voimaan tämän aloitteen
siivittämänä, ja toivon myös vastuullisuutta nyt kaikilta suomalaisilta kosmetiikkafirmoil-
ta, että ne varmistaisivat sen, ettei niiden tuotteissa enää käytetä mikromuovia.

14.10 Satu Hassi vihr (vastauspuheenvuoro): Arvoisa puhemies! Kiitän aloitteen tekijöi-
tä erittäin hyvästä ja perustellusta aloitteesta. Viime kaudella meitä oli joukko kansanedus-
tajia, jotka kirjallisella kysymyksellä ehdotimme tätä samaa.

Mikromuoviahan tulee vesistöihin monista lähteistä, mutta yksi turhimpia ja helpoim-
min poistettavia on tuotteet, joihin sitä lisätään tarkoituksella, kuten vaikkapa kosmetiik-
ka. Tietysti parasta olisi, jos saisimme tästä asiasta EU-lainsäädännön, mutta uskon, että
jos osa EU-maita, kuten Suomi, etenee kansallisesti, niin kuin toivon, se myöskin edesaut-
taa sitä, että saataisiin EU:n yhteinen linja tähän tahallisen mikromuovin lisäämisen kiel-
toon.

Uskon, että joskus tulevaisuudessa ihmetellään aikakautta, jolloin periaatteessa ikuises-
ta materiaalista tehtiin kertakäyttötuotteita. Myös erilaisissa pakkauksissa hajoamattoman
muovin käyttö, joka sitten ympäristössä muuttuu mikromuoviksi, pitää saada loppumaan.

14.12 Hanna Sarkkinen vas (vastauspuheenvuoro): Arvoisa puhemies! Kaikkialle tun-
keutuva muovijäte on valtava globaali ympäristöongelma, ja mikromuovit ovat muovijäte-
ongelman yksi osa ja erittäin viheliäinen ongelma. Mikromuovien kaikkia haittavaikutuk-
sia ei vielä edes tunneta täysin, mutta selvää on, että mikromuovit ovat haitallisia niin eli-
nympäristöille, eliöille kuin ihmisellekin.

Arvoisa puhemies! Kiitän siis myös minäkin aloitteen tekijöitä. Kosmetiikan mikro-
muovit ovat turhia ja korvattavissa biopohjaisilla vaihtoehdoilla. Kosmetiikan mikromuo-
vit voidaan korvata ilman että kukaan niitä oikeastaan jää kaipaamaan, ja monessa Euroo-
pan maassa näin onkin jo tehty.

Kuitenkin on hyvä samalla muistaa ja tunnustaa se, että kosmetiikan mikromuovien
kieltäminen ei mikromuoviongelmaa ratkaise yksinään, koska mikromuovia syntyy paljon
muistakin lähteistä, eli me tarvitsemme laaja-alaista strategiaa ja lähestymiskulmaa muo-
vijätteen torjumiseen [Puhemies koputtaa] ja mikromuovien torjumiseen.

14.13 Sari Essayah kd (vastauspuheenvuoro): Arvoisa rouva puhemies! Myös minä ha-
luan kiittää kansalaisaloitteen tekijöitä. Tämä aloite on varmasti tarpeellinen.

Kun täällä edustaja Hassi sanoi, että olisi hyvä, että olisi EU-tasoista lainsäädäntöä, niin
Euroopan parlamentissa edustajat vaativat viime vuonna komissiota esittämään tällaista
EU:n laajuista kieltoa lisätyille mikromuoveille muun muassa kosmetiikassa ja puhdistus-
tuotteissa. Mutta moni maa on kyllä oma-aloitteisesti lähtenyt jo näitten kieltojen tielle, ja
siinä mielessä asiassa ollaan edetty ilman EU:takin.

Edustaja Sarkkinen nosti esille hyvin sen, että todellakin nämä kosmetiikan mikromuo-
vit ovat kuitenkin pieni osuus mereen päätyvästä muovimäärästä, noin kahta prosenttia
3



Pöytäkirjan asiakohta PTK 32/2019 vp
edustavat tästä primaarimikromuovista, ja siinä mielessä isot ongelmat ovat jossakin
muualla. Mutta niin kuin täällä joku totesi keskustelussa, tämä on varmasti yksi niistä hel-
poimmista, mistä voidaan luopua, ja toisaalta myöskin niin sanotusti turhia aineita, elikkä
siinä mielessä tässä voidaan edetä.

Täytyy muistaa myöskin, että Suomella on muovin erittelyssä erittäin hyvät referenssit
[Puhemies koputtaa] ja voimme maailmanlaajuisestikin olla viemässä näitä asioita eteen-
päin ja tarjoamassa ratkaisuja yritysten kautta.

14.14 Rami Lehto ps (vastauspuheenvuoro): Arvoisa puhemies! Kansalaisaloite on hy-
vä, vaikkakin merten mikromuoveista kosmetiikan osuus on todella pieni, kuten edellises-
säkin puheenvuorossa todettiin.

Ympäristöön ajautuu mikromuovia yleensä isommista muoveista, mitkä sitten hajoavat
vaikka meressä, mutta kuitenkin meillä kotimaassakin puhdistettuun jäteveteen jää tekstii-
lien ja kosmetiikan mikromuoveja, vaikka ne vedet puhdistetaan. No, meillä isot kosme-
tiikkafirmat ovat nyt lopettamassa mikromuovien käytön, ja se on hyvä asia, mutta paljon
tilataan netistä ulkomailta meikkejä, kosmetiikkaa, ja sitähän ei tiedetä, mitä sieltä tulee.

Kumminkin nykyään on ladattavissa älypuhelimiin, kännyköihin, sovellutuksia, millä
pystyt tarkistamaan viivakoodista, sisältääkö se mikromuoveja, kerta tuoteselosteesta ei se
aina selviä. Tämä olisi hyvä tiedostaa, että kaupassa tarkistetaan, mitä siinä myydään, ja ol-
laan valistuneita sitäkin kautta.

14.15 Kimmo Kiljunen sd (vastauspuheenvuoro): Arvoisa puhemies! Minusta on arvo-
kasta, että kollegat yli puoluerajojen ovat sitä mieltä, että tämä kansalaisaloite on arvokas
ja tärkeä, ja tämä mikromuovien kieltäminen kosmetiikassa, siitä olisi hyvä lähteä liikkeel-
le lainsäädäntöteitse. Me olemme täällä paljon puhuneet ilmastonmuutoksesta keskeisenä
ympäristöongelmana maailman mitassa. Yhtään sitä vähättelemättä täytyy todeta kuiten-
kin, että tämä maailman muovittuminen pitkällä jännevälillä saattaa olla yhtä kohtalokas-
ta, ja siinä suhteessa on arvokasta, että me sen huomioimme. Tällä hetkellä ehkä tämä muo-
vittumisilmiö on karmeimmillaan nähtävissä, niin kuin täällä todettiin, Aasiassa ja Afri-
kassa, metropolialueilla, suurkaupunkialueilla, siellä on aivan hirvittäviä näkymiä muovi-
jätteen osalta. Kuitenkin muovi on kehitetty ensisijaisesti täällä pohjoisella pallonpuolis-
kolla, ja on hyvä, että me aloitamme täältä myöskin nämä voimakkaat lainsäädännölliset
toimet muovittumisesta vapautumiseksi. Ja tämä aloite koskien nyt mikromuovien kieltä-
mistä on tässä prosessissa yksi tärkeä aloite.

14.16 Anders Adlercreutz r (vastauspuheenvuoro): Ärade talman! Eihän tästä oikein de-
battia taida syntyä [Naurua] ja hyvä niin. Ollaan varsin yksimielisiä siitä, että tämä on hyvä
aloite. Minäkin yhdyn aloitteen tekijöitä kiittävien joukkoon. Mikromuoveja, ihan niin
kuin edustaja Lehtokin sanoi, ei tule pelkästään kosmetiikasta vaan monesta muusta asias-
ta, ja siksi on tärkeää, että kierrätys on kunnossa, tuotteet on oikein merkitty ja meillä on
joka puolella sitä välineistöä, jota tarvitaan, jotta kierrättäminen olisi helppoa. On myöskin
tärkeää, että me Euroopassa kannamme oman vastuumme. Tässä sanottiin, että iso osa
muovista tulee Aasiasta ja Afrikasta, ja tämä on varmaan totta. Pitää myöskin muistaa, että
Eurooppa on aikaisempina vuosina tehokkaasti vienyt omia ongelmiaan näihin muihin
maihin. Kiina on esimerkiksi ottanut vastaan paljon eurooppalaista muovijätettä. Kiina ei
sitä enää tee, joten on entistä tärkeämpää, että me täällä Euroopassa hoidamme leiviskäm-
4



Pöytäkirjan asiakohta PTK 32/2019 vp
me, vaadimme itseltämme sitä, että nämä asiat nähdään, vaadimme yrityksiltä, jotka ehkä
teettävät tuotteitaan ulkomailla, vaaditaan niiltä [Puhemies koputtaa] yhteiskuntavastuuta
ja että he seuraavat omia prosessejaan.

14.17 Sari Multala kok (vastauspuheenvuoro): Arvoisa puhemies! Minäkin liityn saman-
mielisten joukkoon. Haluan kuitenkin nostaa sen näkökulman vielä tässä esiin, kuten täällä
muutama muukin edustaja on nostanut, että mikromuovit kosmetiikassa eivät ole se ainoa
ongelma, vaan niitä syntyy monesta muustakin lähteestä. Muovien hajoamisen johdosta
niitä toki päätyy vesistöihin ihan ikään kuin isommastakin muovikappaleesta, mutta sitten
esimerkiksi fleece-materiaali on sellainen, josta päätyy ihan normaalin pesun mukana mi-
kromuovia vesiin.

Olisikin ihan mielenkiintoista, kun tätä kansalaisaloitetta nyt aletaan käsitellä täällä, että
otettaisiin hieman laajempi näkökulma tähän kysymykseen, että ei käsiteltäisi pelkästään
mikromuovia kosmetiikassa, vaan myös sitä, miten mikromuovien päätymistä vesistöihin
voisimme vähän laajemminkin välttää. Toisaalta on myös niin, että mikromuovien haitois-
ta ei ole kovin paljon tutkimustietoa — toivottavasti tätäkin näkökulmaa pohditaan: millä
tavalla tätä tutkimustietoa käsiimme saisimme. Tiedän, että hankkeita on meneillään. Var-
masti mikromuovin haitoista on hyvä meidän kaikkien tietää lisää.

14.19 Mai Kivelä vas (vastauspuheenvuoro): Arvoisa puhemies! Tämä kansalaisaloite on
tärkeä, ja mikromuovien määrää ympäristössä todella on välttämätöntä vähentää. Myös va-
semmistoliitto haluaa nähdä muovittoman Itämeren ja muun ympäristön laajemmin. Ajat-
telen, että mikromuovia sisältävän kosmetiikan maahantuonti, myynti ja valmistaminen
olisi syytä kieltää lailla. Vaikka monet kosmetiikkavalmistajat ovat jo siirtyneet näihin bio-
hajoaviin vaihtoehtoihin, niin on selvää, että tässäkin asiassa sääntely on yksinkertaisesti
se paras keino vaikuttaa alaan. Meillähän on Suomessa vesistöjen tilaa onnistuttu viime
vuosikymmeninä parantamaan, ja näen, että tätä kehitystä pitää varjella ja tämä olisi yksi
askel siinä työssä. On totta, kuten täällä on todettu, että tämä ei ratkaise koko asiaa, mutta
itse painottaisin juuri sitä, että tällä alalla nämä mikromuovit on mahdollista korvata täysin
muilla vaihtoehdoilla. [Puhemies koputtaa] Materiaaleja on saatavilla. Haluan kiittää aloit-
teen tekijöitä.

14.20 Sari Sarkomaa kok (vastauspuheenvuoro): Arvoisa puhemies! Muovit aiheuttavat
todella vakavan uhan luonnolle ja meidän vesistöillemme. Ne ovat pitkäaikaisia, ne ovat
monin tavoin vaarallisia. Kannatan lämpimästi tätä kansalaisaloitetta. Itse kysyin maalis-
kuussa 2018 ympäristöministeri Tiilikaiselta, voisiko Suomi kieltää mikromuovin. Silloin
ympäristöministeri totesi, että tehdään EU:n laajuisia toimia. Hänen ansiostaan tehtiin
myöskin tuo muovitiekartta, kiitos siitä. Mutta on järkevää, että Suomi tekisi myöskin näi-
tä yksittäisiä omia päätöksiä. Kannatan tuota puheenvuoroa, sitä mitä Sari Multala täällä
totesi, että voisimme laajemmin katsoa, mitä toimia voisimme tehdä, ettei mikromuovi
valu luontoon eikä se valu ravintoketjuihin.

Petteri Orpo valtiovarainministerinä vastasi silloin kysymykseeni, että hän selvittää
muoviveroa, ja tuo muoviveroselvitys on käsittääkseni nyt VM:ssä tekeillä. Kysynkin tääl-
lä, täällä ei ikävä kyllä ole ympäristöministeriä paikalla: Onko nykyinen hallitus valmis
edistämään muoviveroa? Olisiko mahdollista, että muovivero olisi yksi elementti, kun yri-
tämme ratkaista tätä [Puhemies koputtaa] muoviroskaongelmaa? Ja jos ei täällä ole minis-
5



Pöytäkirjan asiakohta PTK 32/2019 vp
teriä paikalla — [Puhemies: Aika!] todella ikävää, että ympäristöministeri ei ole paikalla
— voisiko joku hallituspuolueen edustaja [Puhemies koputtaa] ottaa kantaa tähän muovi-
veroasiaan?

14.21 Päivi Räsänen kd (vastauspuheenvuoro): Arvoisa rouva puhemies! Tämä ehdotus,
kansalaisaloite mikromuoveja sisältävän kosmetiikan kieltämisestä, on kannatettava, ja
myös tästä keskustelusta, mikä on käyty, voi panna merkille, että tälle ehdotukselle todel-
lakin on tilausta. Olen samaa mieltä kuin edustaja Hassi, joka totesi täällä aiemmin, että
kyllähän tässä parempi olisi, jos olisi ihan EU:n tasoinen linjaus olemassa. Se olisi varmas-
ti myös näiden kosmetiikkatuotteiden valmistajien näkökulmasta kaikkein paras linjaus,
mutta hienoa jos tällaisen yksimielisyyden pohjalta tätä voidaan myös kansallisesti viedä
eteenpäin. Totean kuitenkin, että se kestävin ratkaisu tähän muoviongelmaan on nimen-
omaan siinä kierrätyksessä ja sitten tarpeettomien muovien tuottamisen ja käyttämisen
välttämisessä. 

14.22 Anneli Kiljunen sd (vastauspuheenvuoro): Arvoisa puhemies! Aloitteessa vaadi-
taan, että meille olisi saatava laki, joka kieltää mikromuovia sisältävien kosmetiikkatuot-
teiden maahantuonnin, myynnin ja valmistamisen, ja kuten täällä on todettu, niin me olem-
me kaikki yhtä mieltä siitä, että tähän suuntaan on mentävä, että tämmöinen lainsäädäntö
tulisi meille saada.

Mutta positiivista on myös se, että kansalaisilla on tällä hetkellä valtava halu myös kier-
rättää muovia ja sitä kautta olla itse vaikuttamassa siihen, että ympäristöön vaikutetaan
myös sitä kautta positiivisesti. Nyt ongelmana on kuitenkin se, että muovinkierrätys ei ole
vielä kaikkialla parhaalla mahdollisella tavalla. Toivoisin, että myös tämä lakialoite ja me
voisimme vaikuttaa tässä entistä voimakkaammin siihen, että jokaiselle ihmiselle, joka ha-
luaa vaikuttaa muun muassa muovinkierrätykseen, tämä muovinkierrätys olisi mahdolli-
simman helppoa joka puolella Suomea.

Sitten asiana muovinverotus: henkilökohtaisesti suhtaudun siihen erittäin myönteisesti
ja olen iloinen siitä, jos tätä asiaa selvitellään ministeriössä.

14.23 Timo Heinonen kok (vastauspuheenvuoro): Arvoisa rouva puhemies! Olisi ollut
tärkeää, että ympäristöministeri olisi ollut paikalla tässä lähetekeskustelussa, mutta toivot-
tavasti viestit menevät perille. Itse myös annan tuen tälle kansalaisaloitteelle mikromuovi-
en kieltämiseksi kosmetiikan osalta — toki se on vain 2 prosenttia siitä muovista, joka me-
reen joutuu. Vielä iso asia, joka pitäisi myös saada kuntoon, on se, että meidän pääkaupun-
kimme edelleen dumppaa valtavan määrän likaista lunta mereen välittämättä, että sen mat-
kassa menee myös merkittävä määrä muovia, kumia ja muuta.

Myös meillä olisi erinomaiset mahdollisuudet olla tässä muovijätteen vähentämisessä
suunnannäyttäjiä ja edelläkävijöitä. Paketit, pillit voidaan tehdä tänä päivänä muusta kuin
muovista, eli meidän kannattaa ottaa tässä nyt sellaista johtajaroolia vaikkapa Euroopan
laajuisesti alkuun ja löytää myös markkinarakoa meidän erinomaisille tekijöille vaikkapa
siellä puu- ja tässä teollisuudessa, jossa paketit [Puhemies koputtaa] ja pillit voidaan tule-
vaisuudessa tehdä.

14.24 Jari Myllykoski vas (vastauspuheenvuoro): Arvoisa rouva puhemies! Debattia tahi
ei, mutta keskustelu on ollut hyvää, ja on arvostettavaa, että tämmöinen kansalaisaloite on
6



Pöytäkirjan asiakohta PTK 32/2019 vp
täällä eduskunnan käsittelyssä. Itse toivon erityisesti, että huomioidaan edustaja Hassin
tuoma näkemys siihen, että meillä on haitallisia ja tarkoituksella luontoon meneviä muo-
vituotteita, ja toivon, että pienemmätkin kuin 5 millimetriä kooltaan olevat ovat enemmän-
kin tarkastelun kohteena. Siksi esitänkin toiveen, että valiokuntakäsittelyssä valiokunta
muodostaisi ponnen, joka edellyttää hallitukselta toimia muunkin mikromuovin kuin vain
kosmetiikkateollisuuden osalta, jotta ryhdytään valmistelemaan lakialoitetta jo tällä kau-
della. Jotta saisimme tämän koko muoviasian paremmin haltuun, niin nyt valiokunnalle
harras toivomus: laaja kuuleminen, muodostakaa käsityksenne ja edellyttäkää hallituksel-
ta toimia.

14.25 Sofia Vikman kok (vastauspuheenvuoro): Arvoisa rouva puhemies! Tässäkään ve-
sistöjen tilaa ja ihmisten terveyttä koskevassa asiassa emme voi elää tulevien sukupolvien
piikkiin. Kansalaisaloite mikromuovien kieltämisestä kosmetiikassa on tärkeä. Mikromuo-
vien käyttöä on rajoitettava lainsäädännöllä, etenkin kun tiedämme, että mikromuovit ovat
kosmetiikassa täysin korvattavissa muilla, haitattomilla vaihtoehdoilla, joita on runsaasti
markkinoilla. Esimerkiksi Ruotsi on jo kieltänyt mikromuovin käytön tietyissä kosmetiik-
katuotteissa, samoin Britannia.

Tuen kansalaisaloitetta ja toivon, että hallitus ottaisi ripeästi mallia Ruotsista, ja olisi
varmasti paikallaan tutkia myös sitä, miten mikromuoviasiaan päästäisiin pureutumaan
vielä näitä kosmetiikkatuotteita laajemmin. [Puhemies koputtaa]

14.27 Katja Hänninen vas (vastauspuheenvuoro): Arvoisa rouva puhemies! Itse myös
kannatan lämpimästi tätä kansalaisaloitetta. On aika hätkähdyttävää, että WWF:n maail-
manlaajuisen raportin mukaan ihmisen elimistöön kertyy viikossa noin pankkikortin ver-
ran mikromuovia. Vuodessa tämä on 250 grammaa. Se on mieletön määrä, ja kun haitta-
vaikutuksia emme edes tiedä, mitä tämä mikromuovi ihmiselimistölle, terveydelle, luon-
nolle kaiken kaikkiaan aiheuttaa, niin kannatan kyllä lämpimästi sitä, että tämä viedään
lainsäädäntöön.

Samalla kannatan myös, niin kuin edustaja Myllykoski omassa puheenvuorossaan tote-
si, että valiokunta ottaa jopa kansalaisaloitetta laajemman näkemyksen siihen, että tähän
muoviongelmaan tartutaan laajemmin, mikromuoveihin ja muovien kertymiseen vesistöi-
hin ja niin edelleen, ja sitten ponnen avulla ja kautta velvoitetaan eduskunta työskentele-
mään aktiivisesti sen suhteen, että muovit saadaan kiellettyä kaikessa siinä, [Puhemies ko-
puttaa] missä se on mahdollista.

Ensimmäinen varapuhemies Tuula Haatainen: Minulla on tässä debattiin kolme pu-
heenvuoroa, Wallinheimo, Mäkisalo-Ropponen ja Virolainen, ja sen jälkeen mennään pu-
hujalistaan.

14.28 Sinuhe Wallinheimo kok (vastauspuheenvuoro): Arvoisa puhemies! Minäkin ha-
luan kiittää kansalaisaloitteen tekijöitä hyvästä työstä, ja aivan kuten moni kollega täällä on
sanonut erinomaisissa puheenvuoroissaan, toisaalta vielä enemmänkin voitaisiin tehdä.
Mikromuovia todellakin löytyy tekstiileistä, autonrenkaista, maaleista ja niin edelleen.

Itse asiassa parasta aikaa tehtävä Euroopan kemikaaliviraston selvitys, jonka tarkoituk-
sena on kartoittaa vaihtoehtotuotteisiin lisätyn mikromuovin rajoittamista, on tässä hyvä
ensiaskel. Toivon, että Euroopan parlamenttikin ottaa tämän työn vakavasti huomioon.
7



Pöytäkirjan asiakohta PTK 32/2019 vp
Lopuksi, arvoisa puhemies: Kannatan lämpimästi myös viime vuosina yleistyneitä yri-
tyksiä tehostaa muovien kierrätystä ja uusiokäyttöä. Silti meillä on tässäkin kirittävää. Jot-
ta muoviongelmaan voidaan todellisuudessa tarttua, tarvitsemme aiempaa parempia ja ku-
luttajaystävällisempiä tuotteita, nimenomaan kierrätysratkaisuja. Muovijätteille ja kierrä-
tysmuoveille tarvitaan myös nykyistä toimivammat markkinat ja uusia käyttökohteita, jot-
ta kuluttajat löytävät näitä tuotteita jatkossa.

14.29 Merja Mäkisalo-Ropponen sd (vastauspuheenvuoro): Arvoisa puhemies! Kuten
täällä on todettu, niin suurimmat roskaajathan ovat muualla kuin Suomessa, mutta siitä
huolimatta emme voi tässäkään asiassa ajatella, ettei asia kuuluisi meille. Kaikki luonnos-
sa oleva muoviroska tuottaa ajan kanssa mikromuovia mekaanisen hajoamisen vuoksi, ja
siksi meidän olisi kyllä syytä laajentaa tätä keskustelua, niin että puhuisimme myöskin
muovista ja muovin kierrätyksestä laajemmin, vähättelemättä lainkaan tämän aloitteen
merkitystä.

Itse asiassa ajattelen näin, että suomalainen osaaminen voi olla jopa vastaus tähän mi-
kromuoviongelmaan. Voisimme esimerkiksi tehostaa jätteiden hyötykäyttöä ja aukotonta
jätteidenkäsittelyä, voisimme kehittää parempia vedenkäsittely- ja puhdistustekniikoita ja
erityisesti olla edelläkävijä muovia korvaavien tuotteiden kehittelyssä. Näille tuotteille oli-
si suuri kysyntä globaalisti nyt ja myös tulevaisuudessa.

14.30 Anne-Mari Virolainen kok (vastauspuheenvuoro): Arvoisa rouva puhemies!
Tuosta on hyvä jatkaa, mihin edustaja Mäkisalo-Ropponen päätti, nimittäin suomalaisesta
osaamisesta ja tutkimuksesta. Meillä on jo, jos nyt oikein muistan, Tampereen yliopistosta
kaksi väitellyttä henkilöä, jotka ovat kehittäneet biohajoavan muovia korvaavan tuotteen,
jota voidaan käyttää nimenomaan kosmetiikkateollisuudessa. Olen ymmärtänyt myös, että
he ovat saaneet tuotekehityksen alkuvaiheeseen tukea Business Finlandilta mutta he ovat
onnistuneet keräämään myös ulkopuolista siemenrahoitusta. Elikkä heidän ideanaan on se,
että ensin valloitetaan kosmetiikkamarkkinat ja sen jälkeen mennään elintarviketeollisuu-
den pariin. Tämän ei ole lainkaan tarkoitus tapahtua Suomen sisällä, vaan tarkoituksena on
myös maailman valloitus. Juuri siitä, että tällaisia pieniä innovaatioita tehdään Suomessa,
voi kasvaa valtavia, maailmanlaajuisia ratkaisuja — pieni Suomi voi olla ratkaisemassa
maailmanlaajuista muoviongelmaa.

Ensimmäinen varapuhemies Tuula Haatainen: Debatti on päättynyt, ja näin ollen men-
nään puhujalistaan.

14.31 Pauli Kiuru kok: Arvoisa rouva puhemies! Uudelleen kiitän aloitteentekijöitä,
58 000 nimeä aloitteessa. Aloite on todellakin kannatettava. Tässä kehotetaan ryhtymään
lainsäädäntötoimiin, jotta kosmetiikkatuotteista mikromuovi saadaan pois, maahantuonti
kielletään ja myynti ja valmistus estetään Suomessa. Kun korvaavat, biohajoavat vaihtoeh-
dot ovat saatavilla, niin siihen suuntaan varmasti kannattaa mennä.

Mikromuovia huuhtoutuu vesistöihin ja ravintoketjuihin ja viime kädessä ravintoketjun
huipulle, ja ihmiset sitä kalojen ja muiden elintarvikkeiden kautta, juomaveden kautta sit-
ten elimistöönsä saavat. Terveysvaikutukset ovat osittain vielä epäselviä, mutta lienee sel-
vää, että hyötyä mikromuovista elimistössä ei nyt ainakaan ole — haittaa on, kuinka pal-
jon, sitä emme ihan tarkkaan vielä tiedä. Mikä on varmaa, on se, että poistumisaika, hajoa-
8



Pöytäkirjan asiakohta PTK 32/2019 vp
misaika, jos se ylipäätään poistuu ollenkaan, on äärimmäisen pitkä. Ilmeisesti se ei poistu
kokonaan vesistöstä millään aikavälillä, se menee vain pienemmäksi ja pienemmäksi.

Tämä ongelma on kasvava. Viimeisen 50 vuoden aikana muovin käyttö on globaalisti
kaksikymmentäkertaistunut, ja tulevan 20 vuoden aikana arvellaan, että muovin käyttö
edelleen kaksinkertaistuu.

Viime vaalikauden lopussa taisi tulla, vai oliko peräti tämän vuoden puolella, muovitie-
kartta — kyllä se viime vaalikaudella tuli, koska siitä on otettu jo sitten osia mukaan hal-
litusohjelmaan, ja siltä osin kiitänkin hallitusta. Ihan hyvä, että muovitiekartan toimenpi-
desuosituksia on viety hallitusohjelmaan — hallituksen esityksiä odotellaan.

Muovin käytön järkevöittämiseksi: käyttöä tietysti pitää pyrkiä vähentämään, lajittelua
on pyrittävä lisäämään, kierrätystä parantamaan ja sitten ottamaan käyttöön näitä innovaa-
tioita, joilla muovia voidaan korvata. Meillä on Suomessa erinomaista osaamista esimer-
kiksi metsäteollisuudessa ja raaka-ainepuolella, joissa tämmöisiä biomateriaaleja voidaan
kehittää, ja sitä kautta sitten muovia saada vähemmäksi.

Nyt kun muovista puhutaan, niin tietysti täytyy muistuttaa, että mitään tuotetta ei kan-
nata ihan kohtuuttomasti demonisoida. Muovilla on myös hyvät puolet, ja esimerkiksi elin-
tarviketeollisuudessa sen korvaaminen osin voi olla vaikeata tai jopa mahdotonta. Muovi
lisää elintarvikkeiden säilyvyyttä, pienentää osaltaan ruokahävikkiä ja on sitä kautta tar-
peellinen. Mutta se, miten me sitä käytämme, miten me kierrätämme ja toimimme sen käy-
tön jälkeen, on olennaista.

Viime vaalikaudella eduskunnassa käsiteltiin ruokapoliittista selontekoa, ja siitä jäi it-
selleni mieleen erityisesti vesiasiat, josta tässä kansalaisaloitteessakin on kysymys välilli-
sesti. Mielenkiintoinen yksityiskohta oli, että Suomeen tuodaan pullotettua vettä enem-
män kuin Suomesta viedään pullotettua vettä ulkomaille. Ylipäätään on mielenkiintoista,
että Suomeen täytyy tuoda vettä ja käyttää pullovettä, koska esimerkiksi täällä Helsingissä
Päijänteen vesi on puhtaampaa kuin ulkomailta tuotu pullovesi.

Tupakantumpit ovat yksi suurimmista mikromuovin tuottajista. Edustaja Wallinheimo
teki vuonna 2013 kirjallisen kysymyksen, josta selviää, että Suomessa heitetään luontoon
vuosittain 5 miljardia kappaletta tupakantumppeja. Se ei kerro kovin paljoa, mutta se ker-
too, jos sanotaan, että se vastaa Senaatintorille levitettynä puolentoista metrin kerrosta, ja
se on sellaista ainetta, joka jää mikromuovina vesistöön.

Hyväksi vertailukohdaksi tässä tupakantumppiasiassa voisi ottaa Japanin, jossa tupa-
kantumppeja, eikä ylipäätään muitakaan roskia, luonnossa ja ympäristössä näe. Käyttäjät
käyttävät taskutuhkakuppeja, jotka ovat tämmöisiä filmirullan kokoisia rasioita, joihin he
sitten laittavan tupakantumppinsa, ja siitä sitten asiallisesti eteenpäin.

Lopuksi, arvoisa puhemies, jokainen voi tehdä omalta osaltaan paljon. Kaija ja Ilkka
Erkkilä, kaksi suomalaista — ympäristösuurhenkilöä, voisi sanoa — ovat keränneet ympä-
ristöstä viime vuosien aikana 914 500 tupakantumppia, kaiken muun roskan lisäksi, mitä
he ovat vapaaehtoistyönä tehneet. Jokainen voi osallistua vaikka Roska päivässä -liikkee-
seen, ja tärkeintä tietysti on, että ei itse roskaa. — Kiitos.

14.37 Tiina Elo vihr: Arvoisa puhemies! Mikromuovit ovat uhka ympäristölle ja ihmisen
terveydelle, ja niiden pääsyä luontoon ja ihmiseen tulee kaikin keinoin rajoittaa, tästä ol-
laan täällä jo käytetty tänään hyviä puheenvuoroja. Haluan myös osaltani kiittää kansalai-
saloitteen käynnistäjiä ja kaikkia allekirjoittaneita tärkeän asian esiin nostamisesta.
9



Pöytäkirjan asiakohta PTK 32/2019 vp
Kansalaisaloitteessa esitetään, että mikromuovia sisältävän kosmetiikan maahantuonti,
myynti ja valmistaminen Suomessa tulee kieltää. Vihreiden ryhmä tukee lämpimästi tätä
kansalaisaloitetta. Kuten täällä on jo mainittu, moni suomalainen valmistaja on jo vaihta-
nut mikromuovin biohajoaviin ainesosiin, mutta maahan tuodaan paljon mikromuovia si-
sältäviä tuotteita. Moni ei ehkä tule ajatelleeksi, että mikromuovihelmiä on monissa kos-
metiikka- ja hygieniatuotteissa — kuten kuorinnoissa, hammastahnoissa, hius- ja suihku-
geeleissä sekä meikeissä — esimerkiksi kuorinta- ja sidosaineena, massan lisääjänä, säh-
köisyyden tai paakkuuntumisen poistajana sekä kimalteena. Tuotteessa voi olla satojatu-
hansia muovihelmiä, jotka kulkeutuvat jäteveden mukana vesistöihin. Sieltä ne päätyvät
äyriäisten ja kalojen ruoaksi ja pahimmillaan eläimiä kuolee, kun muovihiukkaset tukkivat
niiden ruoansulatuksen. Tämä kaikki aivan turhaan, koska korvaavia materiaaleja on jo
olemassa.

Yleisin poishuuhdeltavassa kosmetiikassa käytettävä mikromuovi on polyeteeni. Muita
ovat esimerkiksi polyuretaani ja polymetyylimetaklyraatti. Näiden materiaalien tiedetään
voivan aiheuttaa ihmisille terveyshaittoja. Lisäksi mikromuovihiukkaset keräävät vedessä
itseensä ympäristömyrkkyjä jopa miljoonakertaisia määriä ympäröivään veteen verrattuna.

Arvoisa puhemies! Mikromuoveja päätyy myös ihmisen elimistöön. Emme vielä tiedä,
kuinka vaarallista tämä on muovin itsensä sisältämien haitallisten kemikaalien sekä mikro-
muovin keräämien haitallisten aineiden takia. Tutkijoiden mukaan mikromuovia kulkeu-
tuu ruoansulatuskanavan ulkopuolelle hyvin vähän, ja sen aiheuttama kemikaalikuorma on
pieni. Tiedot kuitenkin perustuvat siihen muovipartikkelien kokoluokkaan, joka nyt tunne-
taan. Altistumisesta pienemmille muovihiukkasille ei tiedetä, koska niille sopivia mittaus-
menetelmiä ei ole. Muovi hajoaa luonnossa jopa alle 0,001 millimetrin kokoisiksi nano-
muoveiksi. Kuten täällä edustaja Multala aiemmin totesi, lisää tutkimusta ja tietoa mikro-
muovien haitallisista vaikutuksista myös ihmisten terveydelle tarvitaan.

Useat maat ovat jo kieltäneet mikromuovin kosmetiikassa, ja EU aikoo kieltää kosme-
tiikan ja pesuaineiden mikromuovit asteittain vuoteen 2026 mennessä. Euroopan kemikaa-
livirasto teki tänä vuonna aloitteen primääristen eli tarkoituksella lisättyjen mikromuovien
rajoittamiseksi REACH-asetuksella. Aloite kattaa myös muut merkittävät primäärisen mi-
kromuovin lähteet kuin kosmetiikan. Asetus voisi tulla voimaan jo ensi vuonna, jolloin en-
simmäisenä kiellettäisiin mikrohelmet poishuuhdottavassa kosmetiikassa ja puhdistusai-
neissa. On todella tärkeää, että tätä asiaa edistetään nyt ponnekkaasti myös EU:n tasolla.

Arvoisa puhemies! Suositukset ja valmistajien vapaaehtoisiin toimiin luottaminen eivät
riitä mikromuovien poistamiseksi. Tarvitsemme täyskiellon kosmetiikan mikromuoveille.
Ja kannatettavia ovat myös täällä käytetyt puheenvuorot siitä, että tarkastelemme muovi-
ongelmaa ja mikromuoviongelmaa laajempana kokonaisuutena. Nähdäkseni muovitiekar-
tan toimeenpano, joka hallitusohjelmaankin on kirjattu, antaa tähän hyvän pohjan.

14.41 Päivi Räsänen kd: Arvoisa puhemies! Todellakin tämä kansalaisaloite on kanna-
tettava ja — tämän keskustelun pohjalta myös voi todeta — nauttii laajaa kannatusta. Pi-
täisin todella tärkeänä, että kun näitä kansalaisaloitteita käsitellään, niin asianomainen mi-
nisteri olisi paikalla mukana keskustelussa, koska tämänkin keskustelun aikana on tullut
aika paljon kysymyksiä hallitukselle ja ministerille ja mielestäni se olisi hyvä käytäntö
myös arvostaa tätä kansalaisaloitejärjestelmää, että ministeri voisi osallistua siihen keskus-
teluun. Toivon, että myös ympäristöministerille menisi täältä terveiset, että häntä olisi tän-
ne kaivattu.
10



Pöytäkirjan asiakohta PTK 32/2019 vp
Valitettava tosiasia on se, että vain noin 2 prosenttia meriin päätyvästä primaarimikro-
muovista on peräisin näistä hygieniatuotteisiin tarkoituksella lisätyistä mikromuoveista,
kuten kuorinta-aineiden mikrohelmistä. Mutta kuten on todettu täällä, niin näiden kieltä-
minen on siinä mielessä kannatettavaa, että ne ovat todellakin yksi turhimpia muovituot-
teita, joka on kuitenkin helppo korvata muilla tuotteilla. Arviolta noin 80 prosenttia kaikes-
ta meriin päätyvästä mikromuovista on peräisin sekundaarisista lähteistä eli lähinnä erilais-
ten pussien ja pakkausten hajoamisesta, ja aika tuoreen saksalaistutkimuksen mukaan suu-
rin osa mereen päätyvästä mikromuovista aiheutuu autonrenkaista, eli hyvin monista muis-
takin lähteistä tätä ongelmaa tulee. Näitä vastaan voidaan taistella ylipäänsä muovien ku-
lutusta vähentämällä ja myös niiden kierrätystä lisäämällä.

Muoveille ei monessa kohteessa ole kovin helppo kehittää nopeasti korvaajia. Toisaalta
myös näiden biohajoavien ja ei-fossiiliperäisten muoveja korvaavien pakkaustuotteiden
kehittämisessä nimenomaan Suomi on edelläkävijä, ja tässä voimme todellakin olla inno-
vaatioiden kärjessä ja myös viemässä tätä osaamista muualle.

Euroopassa eniten käytetty tapa käsitellä muovijätettä on edelleen energiaksi polttami-
nen. Kaatopaikoille vieläkin päätyy arviolta 31 prosenttia ja kierrätykseen kerätään 30 pro-
senttia kaikesta muovijätteestä, joskin tuo kierrätysprosentti vaihtelee hyvin paljon eri EU-
maiden välillä.

Kristillisdemokraattien eduskuntaryhmä vieraili 3 viikkoa sitten entisen Ekokemin, ny-
kyisen Fortumin jätteenkäsittelylaitoksessa Riihimäellä. Suomalaiset yritykset, kuten For-
tum, ovat olleet aivan etulinjassa kehittämässä automatisoituja järjestelmiä, jotka kykene-
vät erottelemaan hyvinkin pieniä muovipartikkeleita eri muovilaatuihin, ja näin saadaan
muovi uusiokäyttöön. Ongelmana on sitten se muovin kerääminen esimerkiksi kotitalouk-
silta ja myös teollisuudelta ja yrityksiltä, ja siihen tulisi ihan erityisesti panostaa. Tämä Rii-
himäen, voi sanoa, maailman edistyksellisin lajitteluteknologia, samoin kuin tietenkin
mallimme teollisuuden ja kotitalouksien muovinkeräyksestä, pitäisi saada todellakin skaa-
lattua koko Suomeen ja siitä sitten pyrkiä myös maailmalle levittämään.

14.46 Mia Laiho kok: Arvoisa puhemies! Kansalaisaloite mikromuovien kieltämiseksi
kosmetiikassa on erittäin tervetullut. Kosmetiikassa mikromuovit ovat helposti korvatta-
vissa ympäristöystävällisillä tuotteilla, ja näin ollen kiellosta ei pitäisi tulla merkittävää
haittaa kosmetiikkateollisuudelle tai käyttäjille. Samaan aikaan kuitenkin kiellosta saata-
vat hyödyt olisivat merkittäviä.

Kun mikromuovit ovat kerran päässeet luontoon, niitä on käytännössä mahdotonta saa-
da sieltä pois. Ylipäätänsä muoveja käytetään, koska muoviset tuotteet ovat kestäviä. Kes-
tävyys on kuitenkin myös merkittävä ongelma, koska valtaosa muoveista on riesanamme
jopa tuhansia vuosia. Muovit aiheuttavat luonnossa ongelmia. Ne vaikeuttavat eläinten
liikkumista, ja monet eläimet syövät niitä. On erittäin hälyttävää, että arvioiden mukaan
jopa yli 90 prosentilla merilinnuista on ruuansulatuksessaan muovia.

Vesistöt ovat siis jo nyt pullollaan muovia, myös mikromuovia. Vuonna 2016 Ellen Ma-
cArthur -säätiö ja Maailman talousfoorumi ennustivat, että mikäli nykymeno jatkuu, on
vuoteen 2050 mennessä merissä enemmän muovia kuin kaloja. Aika kauhistuttava ajatus.
Lisäksi Suomen ympäristökeskus on arvioinut, että tällä hetkellä maailman merissä kellu-
vasta muoviroskasta arviolta kymmenen prosenttia on mikromuovia. Koska mikromuovi
on niin pientä, päätyy se useimmiten kalojen ja muiden vesieläinten elimistöön. Erään ruot-
salaistutkimuksen mukaan mikromuovit voivat jopa päätyä kalojen aivoihin ja sitä kautta
11



Pöytäkirjan asiakohta PTK 32/2019 vp
muuttaa niiden käyttäytymistä. On siis mahdollista, että muovit päätyvät kalojen kautta lo-
pulta myös ihmisten lautasille, ja vaikutuksia ihmisiin ei tiedetä.

Mikromuovista tekee hyvin ongelmallisen se, että sen aiheuttamista mahdollisista terve-
yshaitoista ei ole juurikaan tutkimustietoa. Jos mikromuovit voivat muuttaa kalojen käyt-
täytymistä, on niillä mitä todennäköisimmin myös muitakin vaikutuksia eri ekosysteemeil-
le aina ihmisiin asti. Meidän tulee tarttua vakavasti muoviongelmaan ja suojella ympäris-
töämme, jotta myös tulevat sukupolvet saavat nauttia puhtaasta luonnosta. Ja me voimme
tehdä paljon. Yksi hyvä osoitus siitä, että kansalaiset haluavat vaikuttaa, on muovipussien
vähentäminen, josta olemme saaneet hyviä tuloksia siitä, että jos asiaan oikeasti tartutaan,
se myös toimii.

Kannatan erittäin lämpimästi tätä kansalaisaloitetta, ja toivottavasti se tuo tämän kosme-
tiikan mikromuovin kieltämisen lisäksi myös muita jatkotoimenpiteitä, joilla saadaan
muoviongelmaa vähennettyä.

14.50 Mai Kivelä vas: Arvoisa puhemies! Kosmetiikka-alan toimitusjohtaja Katariina
Rantanen on todennut mikromuoveista näin: niin kauan kuin sääntely ei toimi kunnolla,
kuluttajien lisääntynyt tietoisuus on ainoa keino vaikuttaa. Hänen yrityksensä kehittämä
sovellus kertoo viivakoodin avulla, mitä tuote sisältää, ja hälyttää, jos mukana on muovia.

Ilman tällaisia innovaatioita tavallisen kuluttajan onkin vaikea saada selkoa kosmetii-
kan pääosin latinankielisistä tuoteselosteista. Ihmiset ovat kuitenkin tänä päivänä kiinnos-
tuneita tuotteidensa aiheuttamista ympäristövaikutuksista. He eivät halua kuormittaa vesis-
töjä ja aiheuttaa tuhoa muille eliölajeille. Kuluttajien vastuullisuus onkin luonut kysyntää
muovittomalle kosmetiikalle, ja muoviton kosmetiikka on yhä suositumpaa. Tämä on hie-
no asia.

Suomen ympäristökeskuksen mukaan kansainväliset kokemukset osoittavat, että juuri
lainsäädäntö on tehokas tapa vähentää mikromuoveja. Kuten täällä on todettu, myös EU
valmistelee viimein mikromuovien käytön rajoittamista kosmetiikassa, pesuaineissa ja lan-
noitteissa. Ensimmäisessä vaiheessa kielletään pieniä muovirakeita sisältävä, iholta pois
huuhdottava kosmetiikka ja puhdistusaineiden mikrohelmet. Muiden rajoitusten olisi tar-
koitus tulla voimaan asteittain vuoteen 2026 mennessä.

Levittyään ympäristöön mikromuoveja ei saada pois sieltä. Ne leviävät laajalti maape-
rään, sisävesiin ja meriin. Ne vaikuttavat tuhoisasti ekosysteemeihin, esimerkiksi kalojen
lisääntymiseen ja vesieliöiden hormonitoimintaan. Kaikkia haittoja ja vaikutusmekanis-
meja ei vielä edes tunneta. Meillä Suomessa vesistöjen tilaa on tosiaan viime vuosina saatu
parannettua, ja tätä hyvää kehitystä meidän pitäisi nyt myös varjella. Näen, että tämä kos-
metiikan mikromuovikielto olisi yksi askel tässä työssä.

Arvoisa puhemies! Kuten täällä keskustelussa on myös todettu, tämä aloitteen ehdotus
ei määrällisesti ratkaise mikromuoviongelmaa, mutta mielestäni sillä on arvoa, koska se
osoittaa oikean suunnan. Kosmetiikassa muutos on myös helpoimmasta päästä, sillä tällä
alalla mikromuovit on mahdollista korvata täysin turvallisilla, ympäristöä kuormittamatto-
milla vaihtoehdoilla. Näitä materiaaleja on jo markkinoilla ja lisää syntyy koko ajan. Tällä
hetkellä esimerkiksi joutsenmerkityt kosmetiikkatuotteet ovat sellaisia, että niissä ei ole ol-
lenkaan mikromuoveja, eli tämä muutos on kieltämättä teknisesti täysin mahdollinen.

Kuten alussa esiin ottamani esimerkki kertoo, muoviton kosmetiikka ja tuotekehitys
synnyttää myös uutta liiketoimintaa. Eli muoveja korvaavien materiaalien ja muovittoman
12



Pöytäkirjan asiakohta PTK 32/2019 vp
kosmetiikan tuotekehitys on bisnes, jolle on kysyntää myös maailmanlaajuisesti. Tämä uu-
distuminen on siis paitsi välttämätöntä myös kannattavaa.

14.53 Rami Lehto ps: Arvoisa puhemies! Kuten täällä on todettu, niin kosmetiikan mi-
kromuovithan ovat aika pieni osa siitä, mitä täällä menee mikromuoveja jätevesiin. Toinen
asia, mistä niitä menee, ovat vaatteet. Kun ajatellaan, kuinka voitaisiin vaatteiden mikro-
muovipäästöjä vähentää, niin kun vaate valmistetaan, jos se pestäisiin jo siellä tehtaalla hy-
vin, käytettäisiin isoja suodattimia, hyviä suodattimia, niin suurin osa mikromuoveista jäi-
si jo ensipesussa sinne tehtaalle ja voitaisiin sitten kierrättää sitä kautta paremmin. Tämä
olisi tärkeää, että tässäkin päästäisiin eteenpäin.

Nämä merien mikromuovithan tulevat paljon tupakantumpeista, juomapulloista, muovi-
kasseista ja näistä. Todettakoon, että tupakantumpeista tulee enemmän mikromuovia maa-
ilman meriin kuin muovipusseista — aina haukutaan eniten muovipusseja, mutta tupakan-
tumpit tuovat aika paljon. Sitten kun puhutaan, että niitä on niin paljon merissä ja täällä pi-
täisi niitä vähentää, kun tietyt maat niitä vaan ajavat, niin tämä on meistä ihmisistä kiinni.
Pitäisi jokaisen ymmärtää, että luontoon ei heitetä roskia, ei muovia eikä mitään. Meillä
olisi paljon vähemmän ongelmia, jos ihmiset vain tajuaisivat, että luontoon ei heitetä mi-
tään.

No, sitten niitäkin roskia, mitä on kerätty, sitä muovijätettähän, on viety vuosien saatos-
sa paljon Kiinaan Euroopastakin ja Suomestakin Euroopan kautta, mutta mitä tapahtui, kun
Kiina ei ottanutkaan enää niitä vastaan? Sitten vasta havahduttiin, pitäisikö muovia enem-
män kierrättää, pitäisikö pillejä tai topseja kieltää. Tätä ennen ei tapahtunut oikein mitään,
ennen kuin ei saatukaan vietyä jonkun toisen ongelmaksi niitä muoveja.

Tehdään etukäteen tällaisia asioita eikä sitten, kun on pakko.

14.55 Terhi Koulumies kok: Arvoisa puhemies! Tässä onkin jo todettu, että mikromuo-
via kulkeutuu luontoon myös muualta kuin pyykeistä jäteveden myötä tai siitä, että ihmi-
nen käy pesulla ja kosmetiikan mikromuovit kulkeutuvat viemäriin jäteveden kautta. On
tutkittukin itse asiassa, että jätevedenpuhdistamot nykyään ovat niin kehittyneitä, että ne
poistavat mikroroskasta jo suurimman osan eli jopa 99 prosenttia. Minä kannatan silti läm-
pimästi tätä kansalaisaloitetta, koska mikromuovien kulkeutuminen pesuveden myötä on
ongelma erityisesti siis haja-asutusalueilla, missä kiinteistöillä on vaikkapa oma suodatus-
järjestelmä. Siellähän pesuvesi ei puhdistu samalla lailla kuin näissä kehittyneissä jäteve-
denpuhdistuslaitoksissa.

Kuten tässä edustaja Räsänen totesi, niin liikenne on itse asiassa nykyään kaupungeissa
suurin lähde mikromuoville. Itse tein tästä pari vuotta sitten Helsingin kaupungissa aloit-
teen, että tähän tulisi kiinnittää enemmän huomiota. Siis esimerkiksi autojen renkaista ja
polkupyörien renkaista, jopa ihmisten kenkien pohjista hankautuu niin paljon mikromuo-
via, että se on siis päälähde kaupunkiolosuhteissa mikromuoville, ja tähän täytyisi kiinnit-
tää huomiota.

Nyt onkin tehty niin, että tässä vuoden sisään Helsinki on pääkaupunkiseudun kuntien ja
esimerkiksi Lahden kanssa ja kuntayhtymä HSY:n kanssa aloittanut kansainvälisesti aivan
edelläkävijäprojektin, jolla pyritään tutkimaan ja selvittämään, onko mahdollista suodat-
taa hulevesistä mikromuovia. Tämä on aivan edelläkävijä ja siis todella, todella hieno tut-
kimusprojekti, joka täällä on monella eri taholla yhteistyönä meneillään. Pohjois-Pasilaan
rakennetaan semmoinen hulevesien suodatusallas, joka suodattaa luonnonmukaisesti mi-
13



Pöytäkirjan asiakohta PTK 32/2019 vp
kromuovipartikkeleita, ennen kuin ne joutuvat sieltä Haaganpuroon ja sitä kautta luontoon
ja mereen asti. Elikkä vedet ohjataan sadevesiviemäreistä matalaan altaaseen, jonka poh-
jalla on semmoinen suodatuskerros, jossa on murske—biohiili-yhdistelmää, ja se sitten
suodattaa. Sinne istutetaan tiheä pajukko, joka myöskin sitoo itseensä epäpuhtauksia, ja
sitä kautta hulevesi sitten virtaa Maunulanpuroon.

Tämä on oikeasti tärkeä näkökulma havaita tässä mikromuovikeskustelussa, joka on
pikkuisen vielä jämähtänyt laahaamaan jäljessä tähän kosmetiikasta ja vaatteista peräisin
olevaan mikromuoviin, kun oikeasti nykyään lähde on liikenne.

14.58 Heidi Viljanen sd: Arvoisa rouva puhemies! Käsittelyssä oleva kansalaisaloite mi-
kromuovien kieltämisestä kosmetiikassa tuo meille tähän saliin yli 58 000:n allekirjoitta-
neen huolen ympäristöstämme, vesistöistämme ja ihmisistä.

Viimeisten vuosien aikana olemme enenevässä määrin saaneet tietoa ja ymmärrystä
muovin haitoista. Monet meistä, itseni mukaan lukien, ovat tarvinneet omakohtaisen koke-
muksen tähän ymmärrykseen. Kun on itse aloittanut muovinkierrätyksen, on havahtunut
myös siihen, miten suuria määriä kotitaloudessa muovijätettä syntyy. Kun itse omin silmin
asian näkee, muuttuu se monta kertaa konkreettiseksi. On hienoa, että yhä useampi meistä
jättää kaupassa muovipussin ostamatta ja omilla valinnoillaan tekee osuutensa yhteisen tu-
levaisuutemme eteen.

Mikromuovit ovat näkymättömyytensä vuoksi haasteellinen aihe. Ehkä se onkin mei-
dän aikamme näkymätön ja pelottava uhka. Mitä omin silmin emme näe, tuntuu helposti
olemattomalta asialta. Näitä alle 5 millimetrin kiinteitä veteen liukenemattomia muovihel-
miä tai -rakeita lisätään moniin tuotteisiin tarkoituksellisesti — myös kosmetiikassa, jota
tämä kansalaisaloite koskee.

Kun tämä mikromuoveja kosmetiikkatuotteissa koskeva kansalaisaloite toimitettiin
eduskunnalle viime keväänä, samanaikaisesti Euroopan kemikaalivirasto teki aloitteen pri-
määristen mikromuovien rajoittamiseksi. Tämä kemikaaliviraston lakiehdotus sisältää mi-
kromuovien kieltämisen kosmetiikkatuotteissa jo heti voimaantulon ensivaiheissa vuodes-
ta 2020 alkaen. Ehdotus on nyt käsiteltävänä, ja siihen liittyvä julkinen kuuleminen päät-
tyy 20.9. Tämä Euroopan kemikaaliviraston lakiehdotus vastaa siis tämän kansalaisaloit-
teen toiveeseen kieltää mikromuovit kosmetiikkatuotteissa, ja aloite etenee jo tänä syksy-
nä.

Jo vuonna 2015 Cosmetics Europe antoi suosituksen, että mikromuovista kosmetiikassa
luovutaan vuoteen 2020 mennessä. Jo vuosien 12—17 välisenä aikana mikromuovien
käyttö kosmetiikassa väheni Euroopassa 97,6 prosenttia eli noin 4 250 tonnia mikromuo-
via korvattiin tai poistettiin tuotteista vallan. Euroopan kosmetiikka-ala on sitoutunut oman
alansa suosituksiin ja valmis luopumaan mikromuovihelmien käytöstä tuotteissaan koko-
naan. Näyttääkin siis siltä, että Euroopan kosmetiikka-ala voisi olla täysin mikromuoviton
vuonna 2020, kuten suosituksen mukainen tavoitekin on.

Huoli mikromuovista on todellinen ja syytä ottaa vakavasti. Muovi kaikkiaan on omi-
naisuuksiensa vuoksi laajasti käytetty materiaali. Muovin globaali tuotanto on kasvanut
20-kertaiseksi 1960-luvulta lähtien ja sen odotetaan yhäti kasvavan ja jopa kaksinkertais-
tuvan seuraavan 20 vuoden aikana. Ongelmallista on muovin päätyminen ympäristöön, ve-
sistöön ja ravintoketjuihin.

Arvoisa puhemies! Muovin kierrätyspotentiaali on edelleen hyödyntämättä suurimmak-
si osaksi. Kierrätetyn muovin kysyntä on nykyisin vain 6 prosenttia muovin kysynnästä
14



Pöytäkirjan asiakohta PTK 32/2019 vp
Euroopassa. Muovia korvaavia materiaaleja on toistaiseksi saatavilla rajoitetusti, eikä nii-
den potentiaalia ja ominaisuuksia täysin tunneta. Alle 30 prosenttia EU:n alueella synty-
västä muovijätteestä kerätään kierrätystä varten. Paljon työtä on siis vielä tehtävänä tällä
sektorilla. Muoviongelma on yhteinen, vaikka suurimmat muovien päästölähteet ovat kau-
kana maailmalla.

Rinteen hallitusohjelma suhtautuu vakavasti ympäristöasioihin ja myös muoviongel-
maan. Hallitusohjelmassa yhtenä tavoitteena onkin tehostaa muovinkierrätystä. Kansalli-
sen muovitiekartan mukaisesti myös mikromuovien käytön vähentämistä edistetään.

Muovi on siis meidän aikamme ongelma. Ongelma se on erityisesti silloin, kun se on
luonnossa. Onko muovissa kuitenkin myös mahdollisuuksia? Muovijätteen talteenotto ja
tulevaisuuden pakkausratkaisut voivat olla asioita, joissa suomalaista osaamista voitaisiin
tulevaisuudessa hyödyntää ja viedä enemmän maailmalle.

Yhtä kaikki, kiitän tästä kansalaisaloitteesta, jonka viesti on tärkeä ja kannatettava. Mei-
dän tulee suhtautua mikromuoveihin vakavasti. Vastuu ympäristöstä ja tulevaisuudesta on
meidän kaikkien yhdessä.

Ensimmäinen varapuhemies Tuula Haatainen: No niin, nyt tunti on kulunut tässä asias-
sa, ja kuten sovittiin, keskustelu ja asian käsittely keskeytetään. Tämän asian käsittelyä jat-
ketaan tässä istunnossa päiväjärjestyksen muiden asioiden tultua käsitellyiksi.

Keskustelu keskeytettiin kello 15.03.

————

Keskustelua jatkettiin kello 15.50.

Ensimmäinen varapuhemies Tuula Haatainen: Nyt jatketaan aiemmin tässä täysistun-
nossa keskeytetyn asiakohdan 3 käsittelyä.

15.50 Janne Heikkinen kok: Arvoisa rouva puhemies! Muoviton elämä nykyaikaisessa
yhteiskunnassa lienee käytännössä melko mahdotontakin. Muovi on kiistattomasti yksi
kestävimmistä pakkausmateriaaleista nykytiedon valossa. Aivan muutamia mainitakseni,
esimerkiksi juoma-, ruoka- ja tavarapakkaukset ovat yleensä aika täynnäkin muovia, niin
ikään myös useat kosmetiikkatuotteet sisältävät muovirakeita, jotka voidaan onneksi kui-
tenkin korvata. Muovin hyvä kestävyys tarkoittaa sitä, ettei se valitettavasti hajoa kovin
helposti luonnossa. Maahan tai meriin päätyessään se usein ennen pitkää silppoutuu ja ha-
joaa mikromuoviksi. Tämä muovi puolestaan kulkeutuu ajan mittaan muun muassa ruoan
mukana niin eläimiin kuin ihmisiin, kaloihin, koiriin, lapsiin ja aikuisiin. On siis täysin
mahdollista, että esimerkiksi lähikaupasta ostetussa kalassa voi olla jonkinlaisia määriä
mikromuovia.

On sanomatta selvää, että tämän viheliäisen ongelman ratkaisemiseksi me tarvitsemme
konkreettisia ja kansainvälisiä ratkaisuja. Tämä kansalaisaloite on mielestäni erinomainen
ja tarpeellinen keskustelunavaus tähän aiheeseen. Meidän suomalaisten on toimittava puh-
taampien vesistöjen puolesta yhdessä rintamassa, ja me tarvitsemme tähän mukaan koko
kansainvälisen yhteisön: EU:n, Intian, Kiinan, Yhdysvallat sekä Afrikan. Olemme varmas-
ti kaikki tässä salissa samaa mieltä siitä, että meidän velvollisuutemme on jättää luonto
15



Pöytäkirjan asiakohta PTK 32/2019 vp
seuraaville sukupolville paremmassa kunnossa kuin mitä se oli, kun me sen saimme. Ym-
päristönsuojelu on tästä näkökulmasta aivan kirjaimellisesti myös meidän maamme puo-
lustamista. Tämä on todella tärkeä tehtävä ja aloite, ja kannatan sitä. Yksi pieni teko ker-
rallaan mennään yhdessä kohti parempaa.

15.53 Mats Löfström r: Arvoisa rouva puhemies! Kansalaisaloitteessa ehdotetaan sää-
dettäväksi laki, joka kieltää mikromuovia sisältävien kosmetiikkatuotteiden maahantuon-
nin, myynnin ja valmistamisen.

Mikromuovit ovat pieniä muovimateriaalihiukkasia, alle viiden millimetrin kokoisia.
Niitä käytetään usein kosmetiikkatuotteissa puhdistavan, kuorivan tai hiovan vaikutuksen
aikaansaamiseksi.

Suomessa monet valmistajat ovat jo korvanneet mikromuovit vaarattomilla vaihtoeh-
doilla, joita on paljon markkinoilla, mutta Suomeen tuodaan vielä paljon mikromuoveja si-
sältäviä tuotteita. Muun muassa Ruotsi, Iso-Britannia, Yhdysvallat, Uusi-Seelanti, Irlanti
ja Taiwan ovat jo kieltäneet tai lähitulevaisuudessa kieltämässä mikromuovit.

Mikromuovien ongelmana on se, että ne eivät hajoa vaan päätyvät puhdistuslaitosten
kautta vesistöihin.

Ärade fru talman! Tack till dem som har tagit det här medborgarinitiativet. Det här är något
som jag och flera andra ledamöter tryckte på redan under föregående mandatperiod och det
är bra att den här debatten nu kommer snabbt igång under den här mandatperioden.

Medborgarinitiativet föreslår en lag enligt vilken man förbjuder import, försäljning och
tillverkning av kosmetiska produkter innehållande mikroplaster. Mikroplaster definieras
som små plastartiklar, mindre än 5 millimeter, vilka ofta används i kosmetiska produkter
med en rengörande, skrubbande eller polerande funktion.

Många tillverkare i Finland har redan ersatt mikroplasterna med de ofarliga alternativen
som det finns många av på marknaden, men trots det importerar Finland ännu många pro-
dukter innehållande dessa mikroplaster. Bland andra Sverige, Storbritannien, USA, Nya
Zeeland, Irland och Taiwan har redan förbjudit eller kommer inom den närmaste framtiden
att förbjuda mikroplaster.

Problemet med mikroplaster, ärade talman, är att de inte löses upp och kommer således
slutligen ut genom reningsverken i våra vatten. De skadar havsorganismerna, som tror att
det är mat, och hela det marina ekosystemet inklusive Östersjön. Plasterna har bedömts
som praktiskt taget omöjliga att få bort då de en gång släppts ut.

Vi människor får också i oss plasterna via främst dricksvatten och effekterna på vår häl-
sa är ännu inte utredda, men man kan dra slutsatsen att de definitivt inte är positiva och häl-
sosamma. Vissa utredningar visar nämligen att plast i kroppen till exempel kan påverka
möjligheten att få barn. Det är ett av skälen till att detta måste tas på största allvar.

Sveriges regering har infört ett förbud mot tillsatta mikroplaster i kosmetiska produkter.
I Sverige har produkter bestående av naturliga polymerer, det vill säga långa molekyler
som inte bildats på syntetisk väg och som inte modifierats kemiskt, undantagits från förbu-
det, exempelvis cellulosa från trä och riskorn. 

Europeiska kemikaliemyndigheten föreslog även i februari i år ett förbud mot avsiktligt
tillsatta mikroplaster i kemiska produkter, vilket enligt deras beräkningar skulle minska på
utsläppen med cirka 400 000 ton mikroplaster på 20 år. 
16



Pöytäkirjan asiakohta PTK 32/2019 vp
Flera länder i Europa, bland andra Sverige, Danmark, Nederländerna och Storbritan-
nien, har länge drivit på för ett EU-förbud mot mikroplaster. Finland bör också gå med i
den här spetsen och förbjuda fullständigt onödiga mikroplaster i kosmetiska produkter som
kan ersättas med naturliga polymerer i stället. Vi behöver också driva på frågan i EU, men
de här sakerna utesluter inte varandra. 

15.57 Joonas Könttä kesk: Arvoisa rouva puhemies! Käsittelyssämme on tänään kansa-
laisaloite erittäin tärkeästä asiasta. On hyvä, että tähän asiaan on tartuttu nyt laajalti myös
EU:n tasolta, mutta kyllä tämä keskustelu on syytä käydä myös meillä täällä Suomessa.
Mikromuovit ovat haitallisia ympäristölle ja on aivan totta, että mikromuovihaitat eivät ra-
joitu vain kaukaisiin meriin vaan ovat tutkimusten mukaan läsnä myös esimerkiksi kansal-
lisylpeydessämme — puhtaissa suomalaisissa järvissä. Mikromuovit voivat siirtyä ruoka-
ketjun kautta eteenpäin ihmiseen ja ongelma on myös se, että emme vielä tiedä tarpeeksi
niiden vaikutuksesta esimerkiksi terveyteen. Kosmetiikka ei toki ole ainut, josta mikro-
muoveja pääsee luontoon, mutta selkeää on, että sen osalta on otettava aimo harppauksia
tuotekehityksessä ja on päästävä irti mikromuoveista. Ratkaisuja meillä on myös omasta
takaa biotalouden uusien innovaatioiden kautta, siis suomalaisesta metsästä. Onneksi EU-
lainsäädäntöä on tältä osin rukattu ja mikromuoveista asteittain luovutaan. Vaikka aikaa tä-
hän kieltoon on, niin täytyy iloita, että tätä asiaa on lähdetty ajamaan myös laajemmilla
hartioilla eteenpäin. EU:n kokoinen toimija saa todellakin suuren vaikutuksen aikaan.
Vuosittain tämän kiellon avulla Euroopan unionissa on mahdollista estää jopa 30 000 mi-
kromuovitonnin pääsy ympäristöön, siis 30 000 mikromuovitonnin. Pitkällä aikavälillä
merkitys kasvaa.

Arvoisa rouva puhemies! Tämä on mielestäni hyvä esimerkki siitä, mitä saamme ai-
kaan, kun lähdemme ajamaan ympäristön hyväksi muutoksia EU:n laajuisesti ja kansain-
välisesti. Suomen on tehtävä osansa, mutta suuria muutoksia saadaan aikaan yhteistyöllä.
Toki tehtävää riittää mikromuovien osalta myös muussa tuotekehityksessä, mutta tässä
otetaan askeleita aivan oikeaan suuntaan siinä, että ympäristöstä ja luonnosta kannetaan
sen ansaitsema huoli.

16.00 Sari Sarkomaa kok: Arvoisa puhemies! Todellakin, muovi ei kuulu luontoon.
Täällä on käyty hyvää keskustelua kansalaisaloitteesta, ja on todettava tässä, että muovit
todellakin muodostavat vakavan uhan maailman vesistöille, luonnolle ja mahdollisesti
myös ihmisille sen takia, että muovit ovat niin yleisiä ja ennen kaikkea muovit ovat pitkä-
ikäisiä. Me todella tarvitsemme monipuolisia, vaikuttavia toimia sen ehkäisemiseksi, että
mikromuovi valuu luontoon ja myös ravintoketjuumme. 40 tonnia mikromuovia tulee vuo-
sittain Itämereen, ja se on todella mittava määrä.

Kannatan lämpimästi kansalaisaloitetta. Kysyin mikromuovin kieltämisestä kosmetii-
kassa ympäristöministeri Tiilikaiselta viime eduskuntakaudella. Silloin hän totesi, että ei
kansallisia toimia ollut siinä vaiheessa tulossa. Tiilikainen totesi, että hän edistää vahvasti
toimia EU:n tasolla, ja hän totesi, että hän tarttuu myöskin kansallisesti asioihin ja ryhtyy
tekemään muovitiekarttaa. Siitä kiitokset hänelle — tuo tiekartta on erittäin ansiokas, ja
nykyisen hallituksen on sitä vietävä eteenpäin. Mutta itse vastasin Tiilikaisen vastaukseen,
että Suomen ei pidä olla perässähiihtäjä vaan edelläkävijä. Todellakin kannatin jo silloin
sitä, että tehtäisiin erillinen kielto myöskin Suomessa mikromuovin osalta kosmetiikassa.
Ja pidän nyt tärkeänä, että tämä lainsäädäntö tehdään.
17



Pöytäkirjan asiakohta PTK 32/2019 vp
Täällä edustaja Multala erinomaisesti nosti esille sen, että ympäristövaliokunta voisi
laajemminkin katsoa tätä mikromuoviasiaa, voisi katsoa sitä tutkimusta, onko riittävästi
tutkimusta Suomesta, EU:n tasolla. Tässä kannattaa tehdä laajaa kansainvälistä yhteistyö-
tä. Varmasti lähetämme terveiset budjettiriiheen, että t&k-panostukset tulevat sille tasolle,
minkä yhdessä ennen vaaleja kaikki puolueet totesivat. Täällä onkin ympäristövaliokun-
nan jäseniä, niin että toivon, että tästä koppi todellakin otetaan. Nyt on varmasti aikaa asiaa
käsitellä.

Arvoisa puhemies! Kun kysyin mikromuovista kyselytunnilla, silloinen valtiovarainmi-
nisteri Petteri Orpo totesi, että hän on aloittanut valtiovarainministeriössä selvityksen mah-
dollisesta mikromuoviverosta. Samaan aikaan komissiossa esimerkiksi EU:n tasolla oli
Katainen nostanut mikromuoviasian esille. Käsittääkseni valtiovarainministeriössä tässä
selvitystyötä on tehty. Ymmärrän vanhana verojaoston jäsenenä, että tämä ei ole helppo
asia, mutta toivon, että myöskin tätä pohdittaisiin. Meidän pitää verottaa sitä, mitä me ha-
luamme vähemmän, ja mikromuovi on juuri sellainen. Toivoisinkin, että hallituksen osalta
täällä joku olisi vastaamassa tai jollakin tavalla saisimme hallituksen kannat tähän asiaan.
Onko mahdollista, että hallitus edistäisi muoviveroa? Sehän on siinä muovitiekartassa mai-
nittu yhtenä toimenpiteenä.

Tiedän myöskin, että viime kaudella aloitettiin muovipakkausten panttijärjestelmän pi-
lotointi. Käsittääkseni se on vielä käynnissä, enkä tiedä — ainakaan julkisuuteen ei ole tul-
lut päätöksiä — miten tässä aiotaan edetä. Toivon, että tähänkin eduskunta saa vastauksen
ympäristöministeriltä tai koko hallitukselta.

Uskoisin, että muovivero voisi osaltaan myöskin ohjata kulutusta kohti kotimaisia bio-
pohjaisia ratkaisuja ja tukisi sitä kautta myös kotimaista biotaloutta. Uskon, että tietoisuus
muovin haitoista on levinnyt nopeasti, ja ehkä tällaista tukea verotukselle voisi löytyä.

Mutta, puhemies, kun täällä on puhuttu muovista, niin on hyvä todeta, että muovi on
edelleen tärkeä osa meidän arkeamme — ruokahuollossa, terveydenhuollossa, monessa
tehtävässä meidän arjessamme muoville ei ole löytynyt korvaavaa materiaalia. Tutkimusta
tehdään ja tuotekehittelyä, mutta tarkoitus ei todellakaan ole eduskunnan kieltää muovia,
vaan tehdä toimia, ettei muovi valu sinne luontoon, ja tämä on todella tärkeää todeta. On
myös todettava, että Suomi kulkee muovinkierrätyksen etujoukoissa, etulinjassa, sillä jo
neljännes muovipakkauksista Suomessa menee kiertoon eikä Suomessa saa enää viedä
muovia kaatopaikalle. Silti meillä on todella paljon tehtävää esimerkiksi tässä muovinkier-
rätyksessä. Helsingin kaupungin keskustassakaan kaikissa taloyhtiöissä ei ole esimerkiksi
erillistä muovinlajittelua, eli tässä täytyy tehdä jotain.

Olen erittäin tyytyväinen siitä, että edellisen hallituksen aikana meillä oli aktiivinen ym-
päristöministeri ja EU:n tasolla myöskin tapahtui, eli EU:n päätöksen myötä esimerkiksi
kertakäyttöiset muoviset ruokailuvälineet, pumpulipuikot, pillit ja juomasekoittimet on
kielletty vuodesta 2021 alkaen, ja tämä on erittäin tärkeä asia.

Puhemies, haluan nostaa esille sen asian, mikä ehkä tässä keskustelussa ei ole vielä vah-
vasti tullut esiin: me tarvitsemme käyttötavan muutosta. Kun me puhumme muovista, niin
noin 95 prosenttia käytetystä muovista on sellaista, joka käytetään vain kerran ja sitten hei-
tetään pois. Eli jos johonkin täytyy tarttua, se on tämä kertakäyttökulttuuri ja se, että me
saisimme materiaalit kiertämään. Kiertotalous oli pääministeri Sipilän hallituksen yksi
vahva hanke, osa kärkihanketta, ja toivon, että ympäristövaliokunta myöskin katsoisi, te-
keekö tämä hallitus, tekeekö koko Suomi riittävästi sen eteen, että kiertotaloutta vauhdit-
18



Pöytäkirjan asiakohta PTK 32/2019 vp
taisimme. Tietenkin toivon, että katsotte myöskin tätä kertakäyttömuoviasiaa, mitä sen
osalta voisimme tehdä.

Puhemies, totean sen, että on tärkeää, että EU:n tasolla tehdään, on tärkeää, että globaa-
listi tehdään — tämä muovi on globaali ongelma, ja Euroopan unionin pitää olla tässä
myöskin edelläkävijä. Pidän erityisen hyvänä sitä, että Euroopan kemikaalivirasto selvit-
tää parhaillaan vaihtoehtoja tuotteisiin lisätyn mikromuovin käytölle, ja komissio todella-
kin hakee keinoja muovia sisältävien tuotteiden, kuten tekstiilien, maalien ja autonrenkai-
den kulumisesta aiheutuvien mikromuovipäästöjen rajoittamiseen. Tämä on juuri se työ,
mitä meidän täytyy tehdä.

Ihan lopuksi vahvana kansanterveyden edistäjänä haluan sanoa sen, että jokainen meis-
tä voi tehdä jotakin. Kyllä täytyy sanoa, että kun tiedämme, miten vaarallista tupakka on —
vielä kerran, vaikka täällä edustaja Kiuru hyvin totesi sen: tupakka ei ole pelkästään vaa-
rallista poltettaessa, vaan sillä, minne tupakan tumppaa, on iso merkitys. Kun tupakka tum-
pataan luontoon, niin 4 miljardia tumppia vuosittain tulee Suomen luontoon, 680 000 kiloa
jätettä, ja kun katsotaan rannikkokaupunkien jätteitä, niin jätteestä 30—40 prosenttia tulee
tupakasta. Ihan viimeisenä totean sen, että tätäkin me voisimme eduskunnassa katsoa —
onko jotakin, jolla me voisimme kannustaa ja vähentää tätä roskaamista? Kun kierrämme
Euroopassa tai ympäri maailmaa, me näemme maita, joissa roskaaminen on paljon vähäi-
sempää, ja siinä mielessä toivon, että tätä asiaa katsotaan.

Ja ihan viimeisenä totean sen, että meillä todellakin on vielä hyvin vähän tietoa mikro-
muovin vaikutuksesta, ennen kaikkea siitä, miten se vaikuttaa ihmisten terveyteen tänä päi-
vänä ja tulevaisuudessa. Se on asia, josta toivon todellakin, että saataisiin paljon tutkimus-
ta. Viimeisenä totean, että opetusministerinä aloitin Itämeren yhteistutkimuksen Itämeren
rantavaltioiden osalta, ja toivon, että nykyinen opetusministeri voisi katsoa, mitä EU-tasol-
la opetusministerit ja tutkimuslaitokset voisivat tämän osalta tehdä.

16.08 Niina Malm sd: Arvoisa puhemies! Haluan kiittää aloitteentekijöitä tärkeästä kes-
kustelunavauksesta. Kuten aloitteentekijät, on myös SDP erittäin huolissaan ympäristön ja
vesistöjen roskaantumisesta.

Erityinen uhka ympäristön puhtaudelle on mikromuovi, joka aiheuttaa vesistöille ja nii-
den ekosysteemeille vakavia ongelmia, kun jauhaantunutta muovisaastetta kulkeutuu kaik-
kialle. Erään tutkimuksen mukaan, kuten täälläkin on jo todettu, ihmisen elimistöön kul-
keutuu muovisaastetta noin 5 grammaa viikossa, siis pankkikortin verran. Suurin syy löy-
tyy juomavedestä. Suomessa juomavesi on puhdistettu hyvin, mutta silti Suomesta löytyy
Itämeren roskaisimmat rannat. On surullista, että myös Suomen puhtaista vesistä on löy-
detty muovisaastetta. Se on lähes näkymätöntä ja vaikeasti havaittavaa tavallisin silmin.
Meille suomalaisille se on vakava asia, sillä asumme tuhansien järvien maassa ja meillä on
paljon rantaviivaa myös mereen. Esimerkiksi kalojen elimistöön päätyy jatkuvasti pieniä
muovinpalasia ja sitä kautta myös ihmisten elimistöön ravinnon kautta — eikä ole sitä tut-
kittua tietoa siitä, kuinka kalojen syömä muovi voi vaikuttaa ihmisiin. Vesistöjen muovi-
ongelma ei siis ole missään kaukaisessa todellisuudessa vaan lähellä meidän kaikkien suo-
malaisten arkea.

On tärkeää, että myös kosmetiikkateollisuus on huomioinut vesistöjen suojelemisen tar-
peen, johon myös aloitteentekijät viittaavat. Cosmetics Europe on antanut suosituksensa
luopua kosmetiikassa käytettävistä mikromuovihelmistä vuoteen 2020 mennessä, ja suosi-
tuksella on ollut paljon myönteisiä vaikutuksia. Mikromuovien käyttö on vähentynyt mer-
19



Pöytäkirjan asiakohta PTK 32/2019 vp
kittävästi, ja suositus annettiin siitäkin huolimatta, että kosmetiikan osuus vesistöjen mi-
kromuoviroskasta on eri lähteiden mukaan vain 0,1—1,5 prosenttia. Vielä riittää kuitenkin
tehtävää, sillä muovinkäytön vähentämiselle ei näy merkkejä, päinvastoin. Muovintuotan-
to on kasvanut maailmalla 20-kertaiseksi vuoden 1964 jälkeen.

Tässä on pyydetty laajempaa keskustelua, ja tuen sitä. Tähän teemaan liittyvät voimak-
kaasti myös suomalaiset työpaikat ja vientiteollisuus. Muovi on tärkeä raaka-aine monelle
teollisuudenalalle, eikä sen korvaaminen kaikkialla ole todellakaan helppoa. Vaihtoehtoja
on kuitenkin löydyttävä, sillä muuten maailmamme hauraat ekosysteemit eivät tätä kuor-
mitusta kestä. Vaihtoehtojen löytymisessä suomalaiset kosmetiikkavalmistajat ovatkin toi-
mineet edelläkävijöinä, sillä muovihelmet korvataan yhä useammin biohajoavilla valmis-
teilla. Myös pääministeri Rinteen hallitusohjelmassa muoviongelma on huomioitu kirjauk-
sella, jossa tehostetaan muovinkierrätystä ja toimeenpannaan muovitiekartan ehdotukset.
Muovitiekartan ehdotuksissa puututaan myös erityisesti mikromuoviongelmaan. Tämä
kirjaus antaa hyvät lähtökohdat sille työlle, jota nyt on tehtävä uusiokäytön ja suljetun raa-
ka-ainekierron edistämiseksi teollisuudessa. Suomalaisilla yrityksillä on hyvää osaamista
ja ympäristötietoisuutta olemassa jo nytten. Nyt se vain on vietävä maailmalle. Näin voim-
me säilyttää myös työpaikat Suomessa, huolehtia viennistä ja pitää ne talouden rattaat pyö-
rimässä. — Kiitos.

16.11 Ritva Elomaa ps: Arvoisa puhemies! Perussuomalaisia syytetään usein ilmasto- ja
ympäristövastaiseksi puolueeksi. Totuus on kuitenkin toinen: ajamme järkevää keskitien
ilmastopolitiikkaa, joka tähtää puhtaampaan ympäristöön ja kestävämpään kehitykseen il-
man että Suomelle ja suomalaisille koituu kohtuutonta haittaa saavutettuihin tuloksiin näh-
den. Esimerkiksi tämä kansalaisaloite mikromuovien kieltämiseksi kosmetiikkatuotteissa
on linjassa perussuomalaisten ympäristöohjelman kanssa, jossa ilmaistaan selkeästi, että
Suomessa on kiinnitettävä huomiota vesien muovijätteeseen sekä ylipäänsä muovin ja mi-
kromuovien pääsyyn ympäristöön. Näin ollen kansalaisaloitteen vaatimukset ovat linjassa
perussuomalaisen politiikan kanssa. Kannatan tätä aloitetta.

Mikromuovit ovat vakava haittatekijä ympäristölle. Mikromuovia sisältävien kosme-
tiikkatuotteiden maahantuonnin, myynnin ja valmistamisen kieltämiseen Suomessa tähtää-
vä kansalaisaloite on kannatettava ehdotus, koska näiden muovien kulkeutuminen vesis-
töön ja eläinkuntaan on saatava loppumaan. Mikromuovin päätyminen vesistöihin on glo-
baali ongelma, josta Suomikin on saanut oman osansa. Mikromuovien käyttöä on jo rajoi-
tettu lainsäädännöllä edelläkävijämaissa, ja mielestäni Suomen olisi aika liittyä tähän jouk-
koon.

Vaikka juomavetemme on maailman kärkeä puhtauden osalta ja elintarviketurvallisuu-
temme on Suomessa hyvällä tasolla, se ei tarkoita, etteikö olisi parantamisen varaa. Muo-
vien vaikutuksista terveyteen ei vielä tiedetä kovin paljoa, mutta eivät ne ainakaan hyvää
tee, se on varma. Erityisesti pienikokoisille eläimille, ja isommillekin eläimille, muovi voi
helposti aiheuttaa vakavaa haittaa tai jopa kuoleman. Toivonkin vilpittömästi, että Rinteen
hallitus tarttuu toimiin rajoittaakseen mikromuovien kulkeutumista vesistöihin ja eläimiin
ja ihmisiin.

Edustaja Lehto otti puheessaan kantaa myös siihen, että ylipäätään ihmisten ei pitäisi
kuormittaa luontoa roskaamisella. Me kaikki voimme miettiä omia toimintatapojamme ar-
kisessa elämässä, mitä kaikkea me voisimme tehdä paremmin. — Kiitos.
20



Pöytäkirjan asiakohta PTK 32/2019 vp
16.14 Hannu Hoskonen kesk: Arvoisa herra puhemies! Mikromuovien kieltäminen kos-
meettisissa aineissa on aivan erinomainen kansalaisaloite, ja se on erittäin kannatettava.
Mikromuovien käyttö kosmeettisissa tuotteissa on jo kielletty muun muassa Ruotsissa,
Brittein saarilla samoin, ja Yhdysvalloissakin on rajoituksia. Elikkä mennään eteenpäin
koko Euroopan unionin alueella yhteisellä päätöksellä tai jokaisessa maassa erikseen —
pääasia, että tulee tämä asia kuntoon. On aivan selvä asia, että tämä on riskien ottamista ih-
misten terveyden kannalta, koska kun mikromuovit joutuvat vesistöihin ja mereen, sieltä
sitten saamme ne omaan elimistöömme kalojen kautta ja juomaveden kautta. Syömällä ja
juomallahan me nämä kyseiset tuotteet, mikromuovit, itseemme saamme.

On syytä muistaa se, että Suomihan on jo edennyt muovien kierrättämisessä kohtuulli-
sen hyvin. Jos oikein muistan, niin se on noin neljännes muoveista, minkä me saamme tal-
teen nykyaikana ja tänä päivänä.

Olin iloinen, kun kotikuntaani ilmestyi tässä joku aika sitten muovien keräyskontti. Kun
esimerkiksi auton tuulilasien pesunesteitä tulee ostettua muovikanistereissa ja ne kaniste-
rit pyörivät varaston nurkassa, niin sitkeästi ajattelin, että jonain kauniina päivänä tulee se
päivä, jolloin näitä muovikanistereita kerätään, ja tulihan se kontti, niin että sain vietyä
sieltä varaston nurkasta hirmuisen kasan niitä muovikanistereita sinne kierrätykseen ja ne
tulevat hyötykäyttöön. Aivan erinomainen asia. Tähän menettelyyn pitää Suomessa päästä
kaikkialla.

On itsestäänselvä tämä kansalaisaloitteen kohta näiden kosmeettisten aineiden ja mikro-
muovien yhteydessä, että pitäisi kieltää mikromuovit kokonaan, koska ne joutuvat suoraan
vesistöön ja sitä kautta luonnon kiertokulkuun — ja yleensäkin muovien joutuminen me-
reen.

Tässä taannoin oli televisiossa ohjelma, mitenkä valtamerissä, Atlantilla ja Tyynellä val-
tamerellä, hirmuiset muovilautat uiskentelevat ja sitten hajotessaan merenkäynnissä pikku-
hiljaa niistä tulee niitä mikromuoveja, jotka sitten joutuvat ravintoketjussa jonain päivänä
ihmisen ruokapöytään.

Tässä taannoin oli myös radiossa ohjelma, jossa joku asiantuntija epäili, että mikromuo-
vit eivät ole ihmiselle suoraan vaarallisia, mutta rohkenen kyllä olla eri mieltä siitä. Jokai-
nen mikromuovin palanen ihmisen elimistössä — kun se pikkuhiljaa kumuloituu, niitä tu-
lee koko ajan lisää — on varmasti vaarallinen terveydelle isossa mittakaavassa, ihan var-
masti.

Ja Suomi on kyllä oman asiansa hoitanut hyvin. Esimerkiksi pohjavesien kautta me
emme saa mikromuovia itseemme, kun juomme. Suurin osa suomalaisista juo puhdasta
pohjavettä, ja pohjavedessä näitä tällaisia aineita ei ole. Mutta se on samalla meille suoma-
laisille myös kannustin, että me itse hoidamme omat asiamme kuntoon, niin että kaikki se
muovi, mikä käytetään, joko kierrätetään tai jätteenkuljetuksen kautta poltetaan voimalai-
toksessa energiaksi, kaukolämmöksi ja sähköksi — sitähän ei enää penkkaan ajeta — sel-
lainen osa, mitä ei ole pystytty kierrättämään.

Elikkä tällä tiellä meidän tulee jatkaa, ja mikromuoveista tulee päästä eroon, koska se on
selvä terveysriski meille kaikille.

16.18 Inka Hopsu vihr: Arvoisa puhemies! Hyvät edustajakollegat! Mikromuoveja kos-
metiikkatuotteissa koskeva kansalaisaloite toimitettiin eduskunnalle viime keväänä. Kii-
toksia aloitteen tekijöille aktiivisuudesta ja tärkeän asian esillä pitämisestä. Tarvitaan laki,
21



Pöytäkirjan asiakohta PTK 32/2019 vp
joka kieltää mikromuoveja sisältävien kosmetiikkatuotteiden maahantuonnin sekä myyn-
nin ja valmistamisen Suomessa.

Tarkoituksellisesti lisätyt mikromuovit muodostavat riskin ympäristölle ja ihmisen ter-
veydelle. Mikromuovit voivat säilyä hyvin pitkään ympäristössä ja levitä laajalti maape-
rään ja vesistöihin. Valitettavasti mikromuovien määrä on lisääntynyt nopeasti. Monet
suomalaiset kosmetiikkavalmistajat ovat kuitenkin jo korvanneet tuotteissaan mikromuo-
vihelmet biohajoavilla vaihtoehdoilla, mutta maahan tuodaan vielä paljon kosmetiikka-
tuotteita, jotka sisältävät mikromuoveja.

Mikromuovit ovat kosmetiikassa täysin korvattavissa haitattomilla vaihtoehdoilla, ja
niitä on runsaasti markkinoilla. Samanaikaisesti Euroopan kemikaalivirasto ECHA teki
aloitteen primääristen eli tarkoituksellisesti lisättyjen mikromuovien rajoittamiseksi
REACH-asetuksella. Tämä lakiehdotus sisältää mikromuovien kieltämisen kosmetiikka-
tuotteissa jo heti voimaantulon alkuvaiheessa, mikrohelmien osalta jo vuoden 20 alusta.
Ehdotus on parasta aikaa kuultavana. ECHAn lakiehdotus vastaa kansalaisaloitteen toivee-
seen kieltää kosmetiikan mikromuovit, ja asia etenee syksyn aikana. Lakiesitys kattaa
myös muut merkittävät primäärisen eli tarkoituksella lisätyn mikromuovin lähteet.

Sekundääristen mikromuovien, muun muassa muovituotteiden pilkkoutumisen ja kulu-
misen ja synteettisten tekstiilien pesun seurauksena ympäristöön päätyvien muovien, hal-
linta on monimutkaisempaa. On siis syytä lisätä tutkimus- ja seurantatietoa koskien mikro-
muovien lähteitä ja vaikutuksia ympäristöön ja terveyteen. Ympäristöministeriön johdolla
laadittiin vuonna 2018 Suomen kansallinen muovitiekartta, joka sisältää toimenpide-ehdo-
tukset laajemmin muoveihin liittyvien haasteiden ratkaisemiseksi.

Vielä huomio ympäristövaliokunnan keskustelusta Viron vastaavan valiokunnan kans-
sa. Siellä nostettiin esiin muovittoman Itämeren tavoite, ja tätä tavoitetta tulee edistää ri-
peästi.

16.20 Johan Kvarnström sd: Arvoisa puhemies! Kiitän aloitteen tekijöitä — tämä kansa-
laisaloite herättää tärkeän ja ajankohtaisen kysymyksen.

Meidän kaikkien pitäisi olla huolissamme näkymättömästä ja vakavasta uhasta, jonka li-
sääntynyt mikromuovien määrä vesistöissämme ja niiden läheisyydessä muodostaa. Tänä
kesänä julkaistun WWF:n raportin mukaan ihminen saa viikon aikana mikromuovia eli-
mistöönsä arviolta pankkikorttia vastaavan määrän verran.

Ärade talman! Det finns inte ännu några studier om de långsiktiga konsekvenserna för
människan av allt detta plast i våra kroppar, men det är rimligt att anta att det är skadligt.
Mikroplaster i många av våra dagliga produkter är en bidragande orsak till dagens situa-
tion. En övergripande faktor är att plastproduktionen i världen har tjugofaldigats på drygt
50 år. Därtill har medvetenheten och hanteringen av plastavfall en längre tid släpat efter. 

Begränsning eller förbud av mikroplaster i kosmetika är ett viktigt steg i rätt riktning,
men mycket arbete kvarstår och medvetenheten om mikroplaster måste öka. Lyckligtvis
kan vi ännu med kloka beslut hejda utvecklingen. Samtidigt är det viktigt att komma ihåg
att plasten är en industriell produkt som tills vidare på många områden är viktig för att vårt
samhälle ska fungera. Det finns nu många områden där alternativ till plast redan existerar.
Därtill utvecklas hela tiden nya sätt att minska mängden plast i vår vardag och nya sätt att
öka återanvändningen.
22



Pöytäkirjan asiakohta PTK 32/2019 vp
Arvoisa puhemies! Voimme kuluttajina tehdä parempia ratkaisuja ja vähentää näin muo-
vin käyttöä. Tämä ei kuitenkaan valitettavasti riitä tai onnistu, koska sisällysluetteloista ei
aina edes käy ilmi, kuinka paljon mikromuoveja tuote sisältää, tai sisältääkö vai ei. Olen
vakuuttunut siitä, että Suomi voi olla edelläkävijä ja että teollisuutemme voi tulla maail-
man johtavaksi keksimällä fiksuja ratkaisuja, jotka vähentävät mikromuovien määrää maa-
ilmassa. Meidän lainsäätäjien täytyy kantaa suuri vastuu tästä.

Tämä koskee kosmetiikkaa mutta myös monia muita osa-alueita. Mainitussa WWF:n ra-
portissa todetaan, että suurin mikromuovien lähde globaalisti on juomavesi. Tässä kohtaa
suomalaisia suojelee hyvä veden laatu. Tarkalleen ottaen saamme nähdä veden laadun, kun
vesiemme muovitasoja tutkitaan tänä vuonna.

Arvoisa puhemies, ärade talman! Kopplingen mellan vatten och plast kommer till uttryck
på ett mycket annat och beklagligt sätt i en studie gjord av Tysklands miljöministerium.
Tidningen Der Spiegel redogjorde rapportens innehåll på fredagen och budskapet var
chockerande — nästan alla undersökta barn har plast i kroppen. Ju yngre barn, desto mer
plast har det i sig. Det handlar bland annat om kemikalier som används för att hindra vatten
från att fastna på kläder.

Yksi tällainen kemikaali on haitallinen PFOA. On ilahduttavaa, että EU kieltää aineen luul-
tavasti jo ensi vuonna. Tällaisia kieltoja tarvitaan. Ihmisten ei tarvitse olla tutkijoita teh-
däkseen turvallisia valintoja kaupassa. Siksi on hyvä, että kosmetiikan mikromuovien
käyttöä rajoitetaan monissa maissa ja että tuotannosta on tullut terveydelle vähemmän hai-
tallista. Kosmetiikka kuitenkin vie helposti huomiota muista, tärkeämmistä mikromuovien
lähteistä.

Enhetschefen för riskhanteringsfrågor på ECHA säger till Yle i en artikel från januari i år
att den största mängden av avsiktligt tillsatta mikroplaster kommer från jordbruket. Detta
beror enligt ett citat i artikeln på en så kallad kapsyleringsteknik där man sätter in konst-
gödsel eller bekämpningsmedel i små näringskulor av plast, varifrån medlet sakta sipprar
ut på åkern. Vi ska inte beskylla jordbrukarna men nog göra vad vi kan från statligt håll för
att stödja dem med metoder som kunde minska på mängden mikroplaster.

I dag har vi här i salen också fått höra om hur det kommer stora mängder mikroplaster
från bland annat trafiken och tobaksfimpar. Utmaningarna är många på flera fronter.

Vaikka kosmetiikka ei ole mikromuovin suurin lähde, on tärkeää, että se ei ole haitallista
terveydelle. Mikromuovit pääsevät kehoon myös ihon kautta. Siksi meidän vastuumme on,
että myös Suomessa myytävät ihonhoitotuotteet ovat puhtaita ja eivät vahingoita ihmistä
tai ympäristöä.

Tämä kansalaisaloite voi nopeuttaa toimia kohti yhteiskuntaa, jossa on turvallisempia
tuotteita. Tarvitsemme muovia monissa muodoissa, monissa paikoissa, mutta emme keho-
jemme mikropartikkeleina. — Kiitos, tack.

16.26 Pirkka-Pekka Petelius vihr: Arvoisa puhemies, värderade talman! On ilahdutta-
vaa kuulla, kuinka yksimielisiä nämä mikromuovin ja nanomuovin tuomitsevat puheen-
vuorot täällä ovat olleet. Asiahan on selvä.
23



Pöytäkirjan asiakohta PTK 32/2019 vp
Kuten todettu, Inka Hopsu totesi, että Euroopan kemikaalivirasto, ECHA, on tehnyt
vuoden alussa aloitteen näitten primääristen mikromuovien kieltämiseksi 2020. Tämä kan-
salaisaloite vastaa erittäin hyvin tähän lakimuutokseen.

Kaikesta maailman tuotetusta muovista yksi kolmasosa, arvioiden mukaan, päätyy luon-
toon ja valuu niistä — varsinkin nämä uv-säteilyn ja mekaanisen jauhatuksen aiheuttamat
mikro- ja nanomuovit — vesiin.

Nyt täällä on todettu, että myöskin tutkimustietoa tarvitaan enemmän. Sitä tietoa on me-
rivesiympäristöistä enemmän. Tiedetään, kuten täälläkin on todettu, että muovit kerryttä-
vät itseensä haitta-aineita ja myrkyllisiäkin kemikaaleja, jotka edelleen joutuvat eliöihin, ja
näin pysyvät orgaaniset yhdisteet voivat altistaa koko ravintoketjun ja päätyä myöskin eläi-
miin ja ihmisiin. Mutta makean veden tutkimus: Se on vielä puutteellista ja haittavaikutuk-
sista ei ole kokonaiskuvaa. Mutta oletettavaa tietysti on, että myös makean veden eliöt voi-
vat altistua muovihaitalle.

Tämmöisiä yksityiskohtia haluan tuoda esiin, joita jo tiedetään. Uppsalan yliopistossa
on tutkittu esimerkiksi ahvenenpoikasia, jotka syövät tätä nano- ja mikromuovia. Niiden
kasvu heikentyy. Tämä johtaa siihen, että hajuaisti heikentyy. Ne eivät pysty haistamaan
uhkaavaa petoa, kuten haukea, joka syö sen, ja näin se kertyy myöskin haukeen. Ja tämän
on todettu aiheuttavan sen, että ahven- ja haukikannat pienenevät. Edelleen tiedetään sak-
salaisten tutkimusten mukaan Bayreuthin yliopistosta, että kastemadotkin sisältävät mikro-
muovia. Ranskalaistutkijat ovat tutkimuksissaan todenneet Suur-Pariisin alueelta sadeve-
destä vuosittaisella tasolla löytyvän 3—10 tonnia mikromuovia — se on valtava määrä.
Lontoon King’s Collegessa tehtyjen tutkimusten mukaan ilmassa olevat muovihiukkaset
ovat ihmisen hengitykselle terveysriski: likainen vesi haihtuessaan vapauttaa muovia il-
maan.

Tutkimusta tarvitaan siis edelleen lisää. Suomihan pyrkii lisäämään EU-tason tutkimus-
ja seurantatietoa muun muassa mikromuovien lähteistä ja niiden reiteistä ja vaikutuksista
ympäristölle ja ihmisen terveydelle. Jätevedenpuhdistuksen kehittäminen mikromuovien
vesipäästöjen vähentämisessä olisi tärkeää. Tämän poishuuhdeltavan kosmetiikan ja puh-
distusaineiden primäärimuovien päästöt EU:ssa ovat noin viidenneksen muovituotteiden
käytöstä.

Vaikka tämä ECHA-lakialoite eteneekin, niin silti samanaikaisesti haluan todeta, että
tämä kansalaisaloite on erittäin tervetullut ja kannatan sitä. — Kiitos.

16.29 Toimi Kankaanniemi ps: Arvoisa herra puhemies! On todella syytä antaa kiitok-
set kansalaisaloitteen alullepanijoille ja allekirjoittajille, ja kiitos myös tälle salille, jossa
on käyty erinomainen keskustelu tästä tärkeästä asiasta. Myönnän, että en ole alan asian-
tuntija, mutta kuunnellessa tätä keskustelua olen todennut, että täällä on valtava asiantun-
temus, tietämys tästä asiakokonaisuudesta, sen eri vaikutuksista ja nimenomaan niistä hai-
tallisista vaikutuksista, mitä tässä on, kun luonto tällä tavalla kärsii. Toivonkin, että tämä
aloite ja sitten tämä keskustelu siivittäisi valiokunnan tekemään rohkean ja hyvän, laajan ja
hyvään lopputulokseen päätyvän esityksen meille tänne saliin niin, että asiassa päästään
eteenpäin. Ja tietysti toivon, että mistään Brysselistä eivät byrokraatit sitten tule paina-
maan jarrua, niin kuin usein näissä valitettavasti tapahtuu. Kansallisesti näiden päätösten
tekeminen ei aina ole ihan yksinkertaista. Tarvitaan laajaa pohjaa, mutta tarvitaan tässä ta-
pauksessa siis laajaa myötäelämistä ja vaikuttamista tuolta rajojemme ulkopuolelta.
24



Pöytäkirjan asiakohta PTK 32/2019 vp
Arvoisa puhemies! Tässä yhteydessä on syytä myös lähettää terveisiä hallitukselle, että
tuotekehitykseen ja tutkimukseen pitää panostaa myös tältä osin — sekä tämän ongelman
osalta että niiden korvaavien tuotteiden saamiseksi markkinoille, joita tarvitaan, kun muo-
via vastaan taistellaan. Eli hallitus hoi, tuokaa varoja, joilla suomalainen tutkimus ja tuo-
tekehitys saadaan vauhtiin ja vielä suurempaan vauhtiin kuin mitä se tänä päivänä on. —
Kiitos.

Keskustelu päättyi.

Asia lähetettiin ympäristövaliokuntaan.
25


