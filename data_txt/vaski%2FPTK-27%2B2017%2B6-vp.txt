















































DEM45E8.tmp.xml


Pöytäkirjan asiakohta PTK 27/2017 vp
Pöytäkirjan asiakohta 

PTK 27/2017 vp

Täysistunto

Keskiviikko 22.3.2017 klo 13.59—17.00

6. Nollasopimusten kieltäminen lailla
Kansalaisaloite KAA 5/2015 vp
Valiokunnan mietintö TyVM 2/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 6. asia.
Käsittelyn pohjana on työelämä- ja tasa-arvovaliokunnan mietintö TyVM 2/2017 vp. Va-
liokunta ehdottaa, että lakiehdotukset hylätään.

Keskustelua tästä asiakohdasta käydään kello 15.45 saakka. Keskustelua jatketaan tar-
vittaessa päiväjärjestyksen muiden asiakohtien tultua käsitellyiksi. Mikäli keskustelu päät-
tyy ennen kello 15.45, siirrytään päiväjärjestyksen seuraavaan eli 7. kohtaan.

Keskustelu

14.14 Tarja Filatov sd (esittelypuheenvuoro): Arvoisa puhemies! Kyseessä on siis kan-
salaisaloite, joka haluaisi kieltää alle 18 tuntia viikossa olevat työsuhteet elikkä nollatunti-
sopimukset. Valiokunta oli yksimielinen sen suhteen, että näin kategorista kieltoa ei voida
vähäisemmälle työajalle tehdä, mutta sen sijaan niistä välineistä, joilla asioita ratkaistaan,
valiokunnassa oltiin hieman eri mieltä. Sanon tässä selvyyden vuoksi, että esittelen nyt va-
liokunnan enemmistön mietinnön mutta olen itse allekirjoittanut valiokunnan puheenjoh-
tajana vastalauseen.

Valiokunta pitää tärkeänä sitä, että työsopimuksissa voidaan vastaisuudessakin tehdä
vähäisiä ja satunnaisia töitä silloin, kun se on joko työsuhteesta tai työn muodosta — esi-
merkiksi siitä, että on kyse kausivaihteluista tai ruuhkahuipuista tai muista vastaavista en-
nakoimattomista kiireistä — lähtöisin, ja myös silloin, kun näin on molempien osapuolten
sopimuksessa sovittu.

Jos katsotaan tämänhetkistä tilannetta nollatuntisopimuksissa, niin meillä on yli 80 000
palkansaajaa, viimeisten tilastojen mukaan 83 000 palkansaajaa, jotka siis tekevät työtä
tällaisella nollatuntisopimuksella, jolloin työaika voi vaihdella nollasta 40 viikkotuntiin. Ja
jos sitä verrataan vaikka vuokratyöhön: näitten nollatuntisopimuslaisten osuus työvoimas-
ta on nelisen prosenttia, kun vuokratyön osuus on pikkuisen päälle prosentti. Eli siinä mie-
lessä kyse on ihan merkittävästä joukosta.

Näistä ihmisistä, jotka tekevät nollatuntisopimuksilla töitä, noin 30 000 henkilöä on
opiskelijoita, ja he pääsääntöisesti eivät ole kaivanneet lisätunteja, mutta sen sijaan niistä
21 000 palkansaajasta, jotka työskentelevät ikään kuin työkseen ja elääkseen nollatuntiso-
pimuksilla, enemmistö haluaisi lisätunteja. Sen lisäksi noin 32 prosenttia nollatuntisopi-
muksilla työskentelevistä tekee työtä käytännössä kokoaikaisesti, täyspäiväisesti, ja vaki-
tuisesti.
 Tarkistettu
4.2



Pöytäkirjan asiakohta PTK 27/2017 vp
Kun valiokunta käsitteli tätä asiaa, se löysi lukuisia ongelmakohtia nollatuntisopimuk-
sista ja ensimmäisenä kiinnitti huomiota taloudelliseen epävarmuuteen, siihen, että nämä
tunnit eivät aina tarjoa työntekijälle riittävää toimeentuloa ja ne myös vaihtelevat hyvin ly-
hyellä varoitusajalla, ja silloin työntekijä ei voi ennakoida sitä, minkälainen hänen tulota-
sonsa on tai millaiseksi hänen kuukautensa ja viikkonsa työtuntien suhteen muodostuu. 

Toinen ongelmakohta liittyy siihen, miten tällainen nollatuntisopimustyösuhde pääte-
tään, koska käytännössä työnantaja voi ilman perusteita viedä tunnit nollaan ja tällainen ti-
lanne voi jatkua hyvinkin pitkään. Työntekijällä siis on työsuhde, mutta käytännössä hä-
nellä on nolla tuntia töitä, ja valiokunta huomauttaa, että työsopimuksen päättymiseen ei
tällä hetkellä vaikuta se, tarjoaako työnantaja töitä vai ei. Valiokunta edellyttää, että vaih-
televan työajan järjestelyjä osana työaikalainsäädännön kokonaisuudistusta valmisteltaes-
sa nollatuntisopimuksen irtisanomiseen liittyvä sääntelytarve arvioidaan ottamalla huo-
mioon työsuhteen päättymiseen nykyisin liittyvät oikeusturvaongelmat. 

Toinen ongelma liittyy työvuoroihin ja lisätyöjärjestelyihin, elikkä silloin kun tehdään
tällaisella vaihtelevalla työajalla töitä, ei aina tiedetä, missä järjestyksessä lisätyötä tarjo-
taan tai kenelle sitä tarjotaan ja milloin työntekijän on velvollisuus ottaa vastaan lisätyötä.
Tähän ongelmatiikkaan valiokunta linjasi, että valiokunta edellyttää työaikalain kokonais-
uudistuksen yhteydessä, että arvioidaan tarve muuttaa työvuoroluetteloa ja lisätyösuostu-
musta koskevia työaikalain säädöksiä vastaamaan nollatuntisopimuksiin liittyviä erityis-
tarpeita. 

Kolmas kohta liittyy työajan vakiintumiseen, joka on itse asiassa nollatuntisopimuksis-
sa se keskeinen epävarmuutta aiheuttava seikka. Työajan vakiintumista on oikeastaan vai-
kea säädellä, ja se on vajavaisesti säädeltyä. Epäselvää on, millä edellytyksillä ja missä
ajassa työaika voi vakiintua työsuhteen ehdoksi, sillä myös asiaa koskeva oikeuskäytäntö
on vähäistä ja täsmentymätöntä. Ja työajan vakiintumisella on siis merkitystä siinä, minkä-
laista sairasajan palkkaa tai minkälaista palkkaa vaikkapa vanhempainvapaan ajalta tai äi-
tiysajalta työntekijä saa vai saako ylipäätään ollenkaan. Valiokunta edellyttää, että työaika-
lainsäädännön uudistuksen yhteydessä hallitus selvittää, voidaanko työajan vakiintumises-
ta säätää työntekijän ja työantajan tarpeet huomioivalla tavalla.

Seuraavana ongelmakohtana on työttömyysturva ja vaihteleva työaika. Tällä hetkellä
saattaa olla niin, että työntekijällä on tunnit nollassa tai ne ovat hyvin vähäisiä, mutta jos
työntekijä irtisanoutuu tällaisesta työtehtävästä, työvoimaviranomainen tulkitsee, että hän
on ikään kuin irtisanoutunut työstä, vaikka hänellä ei tosiasiallisesti olekaan ollut työtä.
Myös silloin kun nollatuntisopimukseen liittyy tilanteita, joissa työssäoloehdon täyttymi-
nen on ongelmallista, elikkä jos työtunteja on alle 18 tuntia, työssäoloehto ei kerry, vaikka
henkilö tekisi työtä vakituisesti ja viikko viikon perään. Tässä tilanteessa valiokunta edel-
lyttää, että vaihteleva työaika ja työttömyysturva sekä muu sosiaaliturva sovitetaan yhteen
työntekijän kannalta kohtuullisella ja tarkoituksenmukaisella tavalla.

Seuraavana ongelmana nähtiin kilpailevan toiminnan kielto. Vaikka laissa nykyisin on
aika tiukka säädös sille, miten kilpailukieltoa voidaan työntekijälle asettaa, niin tosiasiassa
valiokunnan kuulemisissa kävi ilmi, että käytännössä ihmisiltä vaaditaan ikään kuin kilpai-
lukieltoruksia työsopimukseen, jolloin sitoutuu siihen, että ei tee toiselle työnantajalle töi-
tä, vaikka olisikin hyvin vähillä tunneilla oman työnantajansa palveluksessa. Valiokunta
linjasi, että valiokunta edellyttää myös, että hallitus arvioi kilpailevan toiminnan kiellon li-
säsääntelyn tarpeen.
2



Pöytäkirjan asiakohta PTK 27/2017 vp
Kilpailutilanteeseen liittyy ongelmia myös työnantajan näkökulmasta, koska kyse on
siitä, että jos ollaan nollatuntisopimuksella ja kierretään niitä työnantajan velvoitteita, joita
normaaleissa työsuhteissa ja laissa tunnistetuissa työsuhteissa hoidetaan ihan kunniallises-
ti, saattaa olla niin, että nollatuntisopimuksella työntekijät palkkaava työnantaja saa tästä
kilpailuetua, kun hänellä ei ole ihan samoja kustannuksia kuin muilla työnantajilla. Niinpä
valiokunta edellyttää, että vaihtelevaa työaikaa koskevien työsopimusten kilpailutilannet-
ta vääristäviin vaikutuksiin kiinnitetään lainvalmistelun yhteydessä erityistä huomiota.
Nollatuntisopimuksista on käynnissä ministeriössä työryhmätyö, jolla etsitään ratkaisua
näihin asioihin. Valiokunta kuuli myös näiden tilannetta, joka osaltaan näytti siltä, että rat-
kaisuja ei vielä välttämättä ole löytynyt. Valiokunta piti tarkoituksenmukaisena arvioida,
missä määrin nykyinen lainsäädäntö luo riittävät puitteet nollatuntisopimusten käytölle ja
missä määrin koettuihin epäkohtiin voidaan puuttua valvonnan ja riittävän tiedottamisen
avulla.

Valiokunnan mietintöön sisältyy lausumaehdotukset, joita en käy kokonaisuudessansa
läpi, mutta niiden peruslinjaus on se, että hallitus kiinnittäisi huomiota siihen, mitkä ovat
työn aloittamiseen liittyvät ongelmat, työn tekemiseen liittyvät ongelmat ja työn päättymi-
seen liittyvät ongelmat ja miten nämä nollatuntisopimukset liittyvät yhteen työsopimus- ja
työttömyysturvalainsäädännön kanssa.

Valiokunta edellytti, että hallitus arvioi lisäsääntelyn tarpeen seuraavien asioiden koh-
dalla. Tässä on näitä ongelmia, joita mietinnössä on aikaisemmin kuvattu:

Lisäksi tulee selvittää lisäsääntelyn tarve kilpailevan toiminnan kiellossa olevien pykä-
lien suhteen.

Lisäksi eduskunta edellyttää, että valmisteltaessa vaihtelevan työajan järjestelyjä osana
työaikalainsäädännön kokonaisuudistusta työttömyysturva ja muu sosiaaliturva sovitetaan
yhteen vaihtelevan työajan kanssa.

Lisäksi lausumassa edellytetään, että hallitus kiinnittää huomiota nollatuntisopimusten
kilpailutilannetta vääristäviin vaikutuksiin.

Viimeisenä pontena on: "Eduskunta edellyttää, että tarkennetulla sääntelyllä ei estetä
vaihtelevan työajan sopimuksen tekemistä sellaisessa työssä, jossa työvoiman tarve vaih-
telee ennakoimattomasti, ja silloin, kun se on molempien osapuolten työsopimuksesta il-
menevän tahdon mukaista. Sääntelyn muutokset eivät myöskään saa vähentää kansanta-
louden työllisyyttä ja työtunteja."

Tähän on jätetty vastalause, jossa on esitetty ratkaisumalleja siihen, miten näihin mie-
tinnössä kuvattuihin ongelmiin voitaisiin löytää vastauksia.

14.24 Leena Meri ps: Arvoisa rouva puhemies ja arvoisat kuulijat! Tuossa työ- ja tasa-ar-
vovaliokunnan puheenjohtaja Filatov kävi asioita hyvin läpi, mutta vielä kertaan joitakin
asioita.

Tosiaan kansalaisaloite ja sen käsittely alkoi eduskunnassa noin vuosi sitten maaliskuus-
sa julkisella kuulemisella, ja sen lisäksi kuulimme 33:a eri asiantuntijaa eli todella huolel-
lisesti asian valmistelimme. Kiitän kaikkia asian esille tuoneita.

Nykytilannehan on se, että vähimmäistyöajasta ei ole määräyksiä laissa vaan siitä voi-
daan sopia — joissakin työehtosopimuksissa voi olla näihin ratkaisuja. Kuten edustaja Fi-
latov tuossa toi esille, näitä nollatyösopimuslaisia on ollut noin 83 000 vuonna 2014. 

Työnantajilta on kyselty selvityksen yhteydessä, mikä on heidän näkemyksensä nolla-
tuntisopimuksen käytöstä ja miksi sitä käytetään, ja he kertoivat, että työvoimatarpeen
3



Pöytäkirjan asiakohta PTK 27/2017 vp
vaihtelun ja kysynnän vaihtelun sekä kausi- ja sesonkiluonteiden vuoksi, ja tietysti toisilla
on esimerkiksi sairauslomasijaisuudet.

Työntekijöille taas nollatuntisopimus on tarkoituksenmukainen, kun halutaan saada li-
säansioita työn, opiskelun tai lastenhoidon yhteydessä, myös eläkkeellä olevat tekevät sa-
tunnaisia töitä. Nollatuntisopimuksella työskentely toteutuu eri työntekijöillä hyvin eri ta-
voilla. Valiokuntakuulemisessa selvisi, että osalla teetetään työtä esimerkiksi 16 tuntia vii-
kossa mutta sitten toisilla on taas niin, ettei ole juuri mitään ja onkin sitten nolla tuntia vii-
kossa tai satunnaisesti joitakin tunteja.

Valiokunta tosiaan löysi, kuten edustaja Filatov kertoi, epäkohtia, jotka halutaan korja-
ta. Ja tässä merkittävänä tausta-ajatuksena oli koko ajan tuo taloudellinen epävarmuus,
joka työntekijälle aiheutuu, ja työnantajan mahdollisuus kiertää nimenomaan työntekijän
suojaksi tarkoitettuja säädöksiä. Ja nämä ovat kokonaisuutena niitä taustalla olevia vaka-
via puutteita, joita löytyi useita keskeisiä, enkä enää tarkemmin käy niitä uudestaan läpi,
koska edustaja Filatov kävi ne läpi, mutta totean ne: 

Päättymiseen ja tämän sopimuksen lakkaamiseen liittyvät ongelmat olivat yksi, juuri sii-
nä tilanteessa esimerkiksi, että työtä ei ole tarjolla, ja tästä pitäisi säädellä. Yhtenä ongel-
mana on myös se, että jos työntekijä itse irtisanoo tässä tapauksessa työsopimuksen, työ-
voimatoimistossa on katsottu, että on perusteettomasti lakkautettu työsuhde, ja siitä on an-
nettu karensseja.

Toinen ongelma on ollut työvuoro- ja lisätyöjärjestelyt, ja tähän valiokunta on edellyt-
tänyt sääntelyä, koska työntekijöille ei aina esimerkiksi laadita työvuoroluetteloa etukä-
teen. Jokainen ymmärtää, että ei voi singahdella elämässä ihan minne sattuu. Toisaalta on
toisella puolella työnantajan tarve. Jos nyt esimerkiksi on sairausloman sijaisia käyttää,
niin ei tietysti voi koskaan etukäteen olla varma, kuka sairastuu, mutta tietysti silloin jos on
työvuorolainen, lista pitää olla.

Sitten valiokunta löysi ongelmaksi tämän työajan vakiintumisen, se on ollut vaikea mää-
ritellä tähän saakka. Työehtosopimuksissa sitä on haettu, mutta laissa sitä ei ole, ja valio-
kunta on nyt edellyttänyt, että sitä pitää tarkastella ja katsoa, miten sen voisi säätää, koska
se vaikuttaa muun muassa sairausajan palkkaan ja palkan suuruuteen sairauslomalla sekä
työsuhteen päättymisen edellytyksiin.

Lisäksi työttömyysturva ja tuo vaihteleva työaika ovat ongelmia. Nollatuntisopimus-
työn ja työttömyysturvan sekä muun sosiaaliturvan yhteensovittaminen on osoittautunut
työntekijän kannalta ongelmalliseksi, ja tähän tarvitsee hakea ratkaisuja. Muun muassa täs-
tä karenssista, josta puhuin tuossa jo aiemmin, on kysymys, ja se edellyttää työttömyystur-
valain muutoksia.

Lisäksi tuli esille, että työsopimuksissa käytetään kilpailevan toiminnan kieltoa, joka on
nyt jo laissa säädelty, mutta sitäkin pyydettiin vielä selvittämään, mistä tämä johtuu, koska
sitä ei saa perusteettomasti käyttää. Onko kysymys siitä, että työnantajat tai työntekijät ei-
vät tiedä tästä ja käytetäänkö sitä väärin ja tarvitaanko lisäsääntelyä?

Ja samoin tuli esille tämä, että pitää selvittää, miten yritysten välinen reilu kilpailu to-
teutuu, jos on tämmöisiä nollatyösopimuksia: että aiheuttaako se vääristymää?

Valiokunta arvioi, että jos tämä kokonaan kiellettäisiin, kielto koskisi siten myös kiin-
teään viikkotyöaikaan perustuvia osa-aikatöitä, elikkä yksimielisesti valiokunta katsoi, että
tällaisenaan tätä ei voi toteuttaa. Ja valiokunta huomautti, että on tilanteita, joissa yrittäjäl-
lä ja työnantajalla on tarve teettää työtä vähemmän kuin 18 tuntia viikossa, ja katsoo, ettei
sellaisen työn teettämistä tule lainsäädännöllä estää. Monet työntekijät myös haluavat teh-
4



Pöytäkirjan asiakohta PTK 27/2017 vp
dä työtä lyhyemmän aikaa kuin 18 tuntia viikossa. Tiedän itsekin esimerkkejä tuolta Hy-
vinkäältä, josta olen, että haluttaisiin tehdä 2 tuntia viikossa kaupassa iltavuoroa. No, työn-
antaja ei ole voinut sitä nyt toteuttaa, koska työehtosopimus edellyttää vähintään 4 tuntia
viikossa. Pienyrittäjä nyt sitten tekee itse nämä 2 tarjolla olevaa tuntia. Tähän tietysti täl-
läkään ei olisi vaikutettu, mutta näin huomiona tämäkin asia.

Valiokunnan johtopäätöksenä oli: "Valiokunta ehdottaa kansalaisaloitteeseen sisälty-
vien lakiehdotusten hylkäämistä." Tämä on siis yksimielinen. "Valiokunta kuitenkin edel-
lyttää, että hallitus ryhtyy toimenpiteisiin kansalaisaloitteessa esille tuotujen epäkohtien
ratkaisemiseksi joko valmistelemalla tarvittavat muutokset lainsäädäntöön tai lakien toi-
meenpanoa tehostamalla, ja ehdottaa, että eduskunta hyväksyy viisi lausumaa." Nuo lau-
sumat käsittelevät niitä ongelmakohtia, joita me löysimme. Tässä me edellytämme, että
hallitus ryhtyy toimenpiteisiin.

Samana päivänä kun lausunto annettiin, SDP:n työ- ja tasa-arvovaliokunnan jäsenet te-
kivät julkilausuman julkisuudessa ja ilmoittivat, että tässä on nyt jollain tavalla hallituksen
jäsenet betonoineet nollatuntisopimukset ennalleen — näinhän ei missään tapauksessa ole.
Juurihan luin valiokunnan lopputuleman. Oikeus- ja työministeri Lindström on luvannut
pelisäännöt. Nyt on olemassa kolmikantaisia neuvottelutyöryhmiä, joissa näitä asioita kä-
sitellään yksityiskohtaisesti. Me emme voi ruveta, eikä meillä osaaminen ja mahdollisuu-
det riitä, valiokunnassa lähtemään kaikkiin yksityiskohtiin, koska me voimme saada lopul-
ta enemmän vahinkoa kuin hyötyä aikaiseksi. Ja voisin sanoa, ja kiittää ministeri Lindströ-
miä, että hän on toiminut asiassa poikkeuksellisen tehokkaasti. Harvoin kansalaisaloite saa
vastaavia toimenpiteitä jo ennen valiokunnan mietinnön jättämistä, näinhän tapahtui tässä
tapauksessa. Tietojeni mukaan — en täällä ollut viime eduskuntakaudella mutta näin olen
tullut informoiduksi — esimerkiksi sosiaalidemokraattien johdolla asiaa yritettiin ratkoa
työ- ja elinkeinoministeriössä, mutta muutosta ei saatu aikaan. Kiitän ministeri Lindströ-
miä siitä, että hän on todellakin luvannut, että pelisäännöt katsotaan läpi. Kolmikantainen
työryhmä on eduskunnan valiokuntaa parempi paikka pohtia työelämän lainsäädännön yk-
sityiskohtia. Monesti täällä salissa kuulee, että tehdään yhdessä ja katsotaan yhdessä asiat
rauhassa, enkä oikein ymmärrä sitä, että tämä olisi jollain tavalla ponneton, kuten todetaan
SDP:n ja oppositiopuolueiden vastalauseessa. En tiedä, miten tämä nyt pitäisi vielä parem-
min tehdä. Olemme tuoneet esille ongelmakohdat. Ministeri on luvannut viedä niitä eteen-
päin. Mitä muuta voisimme enää odottaa, kun tämä on aika hieno asia? Tämä on tärkeä
asia, että nämä saadaan kuntoon. Siellä oli tosi paljon ongelmia, mutta me emme voineet
pykäliä ruveta siellä tyyliin kirjoittamaan.

Ja kiitos vielä kerran aloitteen tekijöille. Tämä asia etenee.

14.34 Anna Kontula vas: Arvoisa puhemies! Tähän alkuun toteaisin edustaja Meren pu-
heenvuoroon viitaten, että vasemmistoliiton näkökulmasta erimielisyys valiokunnassa ei
suinkaan koskenut sitä, pitääkö valiokunnan muotoilla pykäliä vaiko ei, vaan sitä, pitääkö
hallitusta edellyttää tarkastelemaan nollasopimuksiin liittyviä ongelmia vai tekemään nol-
lasopimuksiin liittyville ongelmille jotain. Kaikki lausumat, jotka löytyvät nyt valiokun-
nan enemmistön hyväksymästä mietinnöstä, sisältävät ehdollisia muotoiluja, jotka velvoit-
tavat hallitusta pohtimaan, tarkastelemaan, kiinnittämään huomiota mutta eivät varsinai-
sesti tekemään yhtään mitään — minkä lisäksi viimeisessä lausumassa erikseen valiokun-
nan hallituspuolueista koostuva enemmistö rajaa tarkoin niitä reunaehtoja, joidenka puit-
teissa hallitus tätä harkintaa ja pohdintaa saa tehdä, sillä tavoin että liikkumavara jää ver-
5



Pöytäkirjan asiakohta PTK 27/2017 vp
raten pieneksi. Mitä vasemmistoliitto olisi halunnut: vasemmistoliitto olisi halunnut
mietinnön, jossa eduskunta olisi edellyttänyt hallitusta ratkaisemaan nollasopimuksiin liit-
tyvät ongelmat, joista valiokunta kuitenkin oli käytännöllisesti katsoen yksimielinen.

No, miten nämä ongelmat sitten voitaisiin ratkaista? Myös siitä oli valiokunnassa yksi-
mielisyys, että kansalaisaloitteen ehdottama ratkaisumalli alle 18 viikkotyötunnin kiellos-
ta ei ollut toimiva eikä mitenkään vastaa tämän päivän työmarkkinoita ja ihmisten tarpeita
siellä. Todennäköistä on, että nollatuntisopimuksiin liittyviin ongelmiin puuttuminen edel-
lyttää useita monentasoisia ratkaisuja. Se edellyttää todennäköisesti uutta lainsäädäntöä —
me olemme esittäneet muun muassa työajan vakiintumissäännöksiä, oikeutta irtisanoutu-
miseen, silloin kun työtä ei tosiasiallisesti tarjota, ilman työttömyysturvan karensseja, ja li-
sätyön tarjoamisvelvoitteen ulottamista myös nollasopimuksiin. Se edellyttää mahdollises-
ti myös olemassa olevien käytänteiden laajentamista. Melkoinen osa niistä myönteisistä
puolista, joita nollasoppareilla olevat ihmiset ovat tuoneet keskusteluun, ovat sentyyppi-
siä, että ne järjestelyt voidaan toteuttaa esimerkiksi kaupan alan puitesopimusten piirissä
yhtä hyvin. Se edellyttää lain valvontaa ihan eri tasolla kuin tähän asti, esimerkiksi kilpai-
lukieltopykälien väärinkäytön osalta. Ja kaiken edellisen lisäksi se edellyttää myös reilum-
paa kulttuuria työmarkkinoille, niin että jonkun tietämättömyyttä tai heikkoa asemaa ei
käytetä hyväksi.

Nollasopimukset, vaihtelevan työajan sopimukset, ovat joillekin ryhmille hyvä tapa
työllistyä ja hankkia lisäansioita. Niihin kuitenkin liittyy myös merkittäviä meidän työnte-
kijöiden oikeuksia heikentäviä ja meidän työmarkkinoiden kilpailua vääristäviä tekijöitä.
Vasemmistoliiton kanta on, että ne hyvät ominaisuudet, joita nollasoppareilla on, pysty-
tään toteuttamaan muilla järjestelyillä sillä tavoin, että voidaan välttää nämä epäkohdat ja
ongelmat, joita nollasopimukset meidän työmarkkinoilla tuottavat.

Puhemies Maria Lohela:  Otetaan vielä edustaja Vartiainen, ja sitten ministeri Lindströ-
min puheenvuoro.

14.38 Juhana Vartiainen kok:  Arvoisa puhemies! Nollatuntisopimuksia käsittelevässä
kansalaisaloitteessa on nostettu esille todellisia oikeusturvaongelmia. Niihin liittyy joskus
esimerkiksi luonteeltaan päivystyksenomainen velvollisuus tulla töihin lyhyellä varoitus-
ajalla ilman, että tästä on selvästi sovittu. Siksi on syytä esimerkiksi katsoa, onko työlain-
säädäntö tältä osin kohdallaan ja annetaanko työpaikoilla työvuorolistat ennakkoon, niin
kuin pitää, ja edellytetäänkö työntekijältä kohtuuttomalla tavalla nopeaa töihintuloa ilman,
että tunteja kuitenkaan yleensä on kovin paljon tarjolla. On myös syytä arvioida, onko
työsopimuksen ja siitä annettavan selvityksen vaadittava vähimmäissisältö kohdallaan. Jos
on tultava lyhyellä varoitusajalla tarvittaessa töihin tai tehtävä työtä enemmän kuin mitä
viikkoa aiemmin annetussa työvuorolistassa on edellytetty, siitä on sovittava reilulla taval-
la, niin että molemmat osapuolet tietävät, mistä on sovittu. Lisäksi on huolehdittava tarvit-
tavan viikkolevon toteutumisesta.

Ilmeisesti nollatuntisopimuksia saatetaan joissakin tapauksissa käyttää myös sairaus-
poissaoloihin ja irtisanomiseen liittyvien työnantajavelvoitteiden kiertämiseen. Valtaosa
yrittäjistä toimii toki reilusti, mutta huonompiakin toimintatapoja ilmeisesti esiintyy. Siksi
tältäkin osin on syytä harkita, onko nykyinen työlainsäädäntö kohdallaan vai pitääkö sitä
täsmentää sairausajan palkan ja irtisanomisajan palkan määrittelyn osalta silloin kun teh-
dään työtä vaihtelevalla työajalla.
6



Pöytäkirjan asiakohta PTK 27/2017 vp
Valiokunnan kuulemisessa on myös käynyt selväksi, että osa aloitteen esille ottamista
ongelmista osoittaa pikemminkin sitä, ettei nykyistä lainsäädäntöä riittävästi noudateta.
Siksi kysymys on myös lain toimeenpanosta valistuksen ja valvonnan avulla. Osa esille
tulleista ongelmista perustuu myös siihen, että työntekijänä on henkilö, jonka on vaikea
valvoa etujaan ja joka ei välttämättä tiedä eikä kykene näkemään oikeuksiaan. Niinpä oi-
keustieteilijöiden kuulemisesta saatoimme oppia, että jos vaihtelevan työajan sopimus on
allekirjoitettu mutta työtunteja ei ole ollut tai on ollut vain äärimmäisen vähän, ei ole edes
selvää, että koko sopimusta on olemassa. Tällaisessa tapauksessa esimerkiksi siihen sisäl-
lytetyt kirjaukset kilpailevan toiminnan kiellosta eivät välttämättä ehkä edes ole velvoitta-
via. Silti myös kilpailevan toiminnan kiellon soveltaminen, siinä tapauksessa, että työtun-
teja on vähän, on asia, johon työaikalain uudistamisessa tulee paneutua.

Arvoisa puhemies! Osa aloitteen ongelmista on siis ratkaistavissa ehkäpä jo nykylain-
säädännön puitteissa paremmalla toimeenpanolla, mutta ilman muuta on niin, että voidaan
tarvita myös lainsäädäntömuutoksia. Joillakin toimialoilla, kuten kaupassa, on kehitetty
myös varsin toimiva työehtosopimusmalli. Kaikkien ongelmien ratkaiseminen ei siis vält-
tämättä edellytä uutta lainsäädäntöä.

Yksi aloitteessa esiin nostettu epäkohta on työttömyysturva ja sen karenssimääräykset
siinä tapauksessa, että työntekijällä on vain vähän tai nollan verran tunteja sopimukses-
saan ja käytännössä. Valiokunta ja asiantuntijat ovat olleet tästä yksimielisiä — eli siis sii-
tä, että työttömyysturvan määräyksiä on tältä osin tarkistettava niin, että ne eivät ole työn-
tekijän tai työttömän työnhakijan kannalta kohtuuttomia.

Valiokunta asiantuntijoineen on ollut jokseenkin yksimielinen myös siitä, että aloite on
sellaisenaan toteuttamiskelvoton. Se olisi vähimmäistuntimääräyksineen järeä puuttumi-
nen työmarkkinoiden sopimusvapauteen ja estäisi ilmeisesti merkittävän määrän työnte-
koa ja nostaisi työn kustannuksia.

Kokoomuksen lähtökohtana on tietysti se, että kaikki sellainen työ tehdään, joka perus-
tuu molempien osapuolten aitoon työsopimuksessa ilmenevään tahtoon. Taloudessamme
on huutava pula verotuloja tuottavista työtunneista, eikä sopimusvapautta siksi pidä lähteä
rajoittamaan kevein perustein. Taloudessa on työtä, joka on oikeasti osapäiväistä, ennakoi-
matonta ja satunnaista, ja sitä tulee voida tehdä, kun molemmat osapuolet niin haluavat ja
sen ymmärtävät. Kohtuuttomuudet tulee tietysti lainsäädännöllä estää, ja se työ on nyt
käynnissä.

Arvoisa puhemies! Edellä esitetystä käy ilmi, että vaihtelevan työajan työ on monimut-
kainen kokonaisuus, joka vaatii koko työaikalainsäädännön ja työlainsäädännön tarkaste-
lua. On mietittävä työajan vakiintumista, sairausajan palkkaa, irtisanomisajan palkkaa,
työvuorolistoja ja myös työttömyysturvaa. Siksi järkevä toimintatapa on se, että näiden on-
gelmien ratkaisu liitetään yhteen meneillään olevan työaikalainsäädännön kokonaisuudis-
tuksen kanssa. Sen parissa tekeekin työtä ministeri Lindströmin asettama työryhmä. Lisäk-
si työ- ja elinkeinoministeriö on 15. marraskuuta viime vuonna asettanut toisen työryhmän
selvittämään nollatuntisopimusten sääntöjä. Toimeksiannon mukaan tehtävänä on muun
muassa arvioida mahdolliset lainsäädännön muutostarpeet, joilla turvataan työntekijöiden
asema ja samalla mahdollistetaan riittävän joustavien työaikajärjestelyjen käyttäminen sil-
loin, kun työvoiman tarve vaihtelee ennakoimattomalla tavalla. Valiokunta edellyttää tie-
tysti, että näiden työryhmien työt koordinoidaan järkevällä tavalla. 
7



Pöytäkirjan asiakohta PTK 27/2017 vp
Eli yhteen vetäen, arvoisa puhemies, valiokunta edellyttää, että hallitus ryhtyy toimen-
piteisiin aloitteessa esille tuotujen epäkohtien ratkaisemiseksi joko valmistelemalla tarvit-
tavat muutokset lainsäädäntöön tai niiden toimeenpanoa tehostamalla.

Arvoisa puhemies! Nollatuntialoite on siis saanut hallitukselta ansaitsemansa huolelli-
sen vastaanoton ja käsittelyn. Aloitteen esille nostamat ongelmathan ovat menneet saman
tien hallituksen valmisteluun sekä virkamiesten ja työmarkkinoiden asiantuntijajärjestöjen
valmistelupöytään.

Valiokunta on mietinnössään luetellut vaihtelevan työajan sopimuksiin liittyvät ongel-
mat ja vaatii, että hallitus edellä mainitussa valmistelutyössään ne ratkaisee. [Eduskunnas-
ta: Tarkastelee!] Työaikalaki on monimutkainen valmistelu- ja neuvottelukokonaisuus.
Valiokunnan ei siksi tule laatia omia ratkaisuehdotuksiaan nollasopimuksista, kuten va-
semmiston vastalauseessa vaaditaan. Työlainsäädännössä kaikki liittyy kaikkeen, ja ehdot-
tomat vaatimukset ja rajaukset vaikeuttaisivat istuvien työryhmien työtä. Lisäksi ministe-
riöllä ja järjestöjen asiantuntijoilla on ylivoimaiset voimavarat lakiuudistusten valmiste-
luun. Niinpä valiokunta kuvaa mietinnössään ongelmat perinpohjaisesti ja edellyttää, että
hallitus ratkaisee ne.

Valiokunta edellyttää samalla, että tällainen lisäsääntely ei kuitenkaan saa vaikeuttaa tai
estää työntekoa vaihtelevalla työajalla tai satunnaisesti, kun se todella perustuu molem-
pien osapuolten tahtoon ja oikeusturvaongelmat on ratkaistu.

Luotamme siis virkamiesten ja järjestöjen yhteiseen valmisteluun ja tuemme työryhmät
asettaneen ministeri Lindströmin työtä — ja onpa ilo nähdä sinut, Jari, tässä sairauslomalta
töihin taas tulleena tätä tärkeätä työtä jatkamassa. — Kiitos.

Ensimmäinen varapuhemies Mauri Pekkarinen: Ministeri Lindström, 3 minuuttia. 

14.47 Oikeus- ja työministeri Jari Lindström: Arvoisa puhemies! Kiitos näistä palaut-
teista ihan kaikille. Lämmittää mieltä, että tähän asiaan ovat kaikki puolueet suhtautuneet
sen vaatimalla vakavuudella. Tämä on itselleni tärkeä asia, koska olen täältä luvannut pe-
lisäännöt nollatuntisopimuksille — niitähän ei tällä hetkellä ole — ja sen takia seuraan suu-
rella valppaudella, mitä tämän asian kanssa tapahtuu, enkä pelkästään seuraa vaan olen ak-
tiivinen toimija tässä. 

Eli nyt kaikki tietävät tämän ongelmakentän. Niitä on ihan turha tässä ruveta toista-
maan. Valiokunta päätyi siis siihen, että tämä kansalaisaloite ei sinällään mene läpi — että
siellä on hyviä asioita mutta semmoisia, jotka sitten olisivat myös olleet ongelmia. Valio-
kunta toimi mielestäni viisaasti, ja nämä lausumat, jotka tuossa ovat, itse otan kyllä eväs-
tyksenä muutakin kuin tarkastella tai arvioida asioita. Eli siellä työryhmässä se työ tehdään
ja sitten tuodaan esitykset hallituksen päätettäväksi, ja siinä kohtaa tietysti on se paikka
katsoa, mitä sieltä nyt sitten tulee läpi. 

Tämä nollatuntisopimusten käytön kieltäminen ei siis ollut myöskään valiokunnan kan-
tilta katsottuna tarkoituksenmukaista. Se olisi voinut tietysti johtaa siihen, että näitä työti-
laisuuksia jäisi tarjoamatta tai että työnantaja pyrkisi hoitamaan tällaiset tilanteet muulla
tavoin kuin työsuhteisilla työntekijöillä. No, mitä tahansa me nyt sitten teemmekin, niin
nämä epäkohdat pitää pystyä ratkaisemaan sillä tavalla, että samanaikaisesti minimoidaan
ne nollatuntisopimuksiin liittyvät haitat mutta silti taataan työnantajan mahdollisuus kat-
taa sitä vähäistä työvoimatarvetta palveluksessaan olevilla työntekijöillä, ja tämä on tietys-
ti vaativa harjoitus. Vaikka työmarkkinoiden toimivuuden kannalta olisi tietysti aina perus-
8



Pöytäkirjan asiakohta PTK 27/2017 vp
teltua ja ihanteellista, että työtä teetettäisiin tämmöisessä normaalissa kiinteän työajan työ-
suhteessa aina kun se on mahdollista, kyllä me tarvitsemme silti mahdollisuuksia myös tä-
män vaihtelevan työajan käyttöön, ja se on hienoa, että valiokunta on myös tämän tunnis-
tanut.

Näitä kysymyksiä voidaan periaatteessa — periaatteessa — pyrkiä ratkaisemaan joko
työsopimuslakiin tai työaikalakiin taikka molempiin lakeihin tehtävillä täsmennyksillä, ja
sitten kun näitä mahdollisia työlainsäädäntömuutoksia arvioidaan, ne keskeiset kysymyk-
set liittyvät sopimussuhteeseen: kummankin osapuolen oikeuksien ja velvollisuuksien ta-
sapainoisuuteen ja selvyyteen sovellettavista pelisäännöistä, toisaalta työntekijän tulevan
ansiotason riittävään ennakoitavuuteen, työsopimukseen perustuvien odotusten turvaami-
seen ja vaihtelevaan työaikaan perustuvien työsopimusten yhteensovittamiseen työoikeu-
delliseen järjestelmään, muun muassa siten, että työsuhdeturvan kiertämisen mahdollisuus
pienenee.

Nollatyösopimuksilla työskentelevän asemaa olisi perusteltua tarkastella myös työttö-
myysturvajärjestelmässä. Se on näissä edellisissä puheenvuoroissa tuotu selkeästi myös
esille. Kuten on todettu, TEMin ja STM:n johdolla on siis käynnistetty tämä valmistelu, se
työryhmä, jolla tähdätään niihin reiluihin pelisääntöihin nollatyösopimuksissa. Näiden tu-
losten on oltava valmiit hallituksen puolivälitarkasteluun mennessä. Tämä on siellä kymp-
pilistassa, joka työmarkkinajärjestöjen kanssa on yhdessä sovittu. Eli tämä on se lupaus,
reilut pelisäännöt, ja yksityiskohdat sitten täsmentyvät tämän työn edetessä. 

Kiitoksia hienosta työstä valiokunnalle.

Ensimmäinen varapuhemies Mauri Pekkarinen:  Ymmärsin, arvoisat edustajat, että
tässä olisi ollut muutamaan debattipuheenvuoroon tarvetta. Ymmärrätte, että ministerillä
on vain pieni hetki aikaa, niin otetaan muutama lyhyt.

14.51 Tarja Filatov sd (vastauspuheenvuoro): Arvoisa puhemies! Minusta oli ilahdutta-
vaa, että ministeri sanoi omassa puheenvuorossaan selvästi, että tarvitaan lainsäädäntö-
muutoksia. Valiokunta ei ikävä kyllä rohjennut ottaa tällaista kantaa, vaan valiokunnan
johtopäätöksissä todetaan, että edetään joko lainsäädäntömuutoksilla tai paremmalla toi-
meenpanolla. Uskon, että me tarvitsemme molempia, ja tämä oli yksi kohta, josta valio-
kunta muun muassa äänesti, koska sosiaalidemokraatit olisivat halunneet, että me linjaam-
me selvästi sen, että tarvitaan lakimuutoksia ja tarvitaan tämän lisäksi parempaa toimeen-
panoa.

Tässä salissa usein syytetään meitä siitä, että meillä ei ole vaihtoehtoja. Harvemmin olen
kuullut kokoomuslaisen kansanedustajan syyttävän sosiaalidemokraatteja siitä, että meillä
on vaihtoehto. Kysyisinkin oikeastaan ministeriltä: kun me olemme listanneet niitä mah-
dollisuuksia, joilla tämä nollatuntisopimus voidaan ikään kuin ratkaista, niin eikö olisi yksi
keskeinen asia, että laki kieltäisi 0—40 tunnin välillä vaihtelevan työajan silloin, [Puhe-
mies koputtaa] kun sille ei ole mitään perusteita? Me elävästä elämästä tiedämme, että näi-
tä tilanteita on.

14.52 Eero Suutari kok (vastauspuheenvuoro): Arvoisa puhemies! Tässä valiokuntakä-
sittelyssä tosiaan tuli esille suuria ongelmia siinä, että vaikka lakeja on olemassa, niin niitä
ei pahemmin noudateta. Olisin kysynyt ministeriltä — hyvä puhe oli ministerillä: onko sel-
9



Pöytäkirjan asiakohta PTK 27/2017 vp
vitetty sitä, miksi ei Suomessa pystytä seuraamaan työelämää paremmin, että olisi parem-
paa toimeenpanoa nimenomaan tässä työlainsäädännön asiassa?

14.52 Jari Myllykoski vas (vastauspuheenvuoro):  Arvoisa herra puhemies! Hyviä pu-
heenvuoroja kaikki tyynni. On vain ilolla todettava, miten ministeri tuo esille, että hän ei
vain seuraa sivusta, hän on aktiivinen — mutta toivottavasti tämä ei tarkoita sitä, että mi-
nisteri seuraa aktiivisesti. Ja nyt kun se poliittinen ohjausvalta on ministeri Lindströmillä,
niin kysynkin: voisiko ministeri Lindström nyt tässä kohtaa tulla vastaan niin paljon, että
hän sitä työryhmien toimeenpanotehtävän muotoilua muuttaa niin, että se tulisi tässä vas-
talauseessa olevaan, enemmän edellyttävään, muotoon, niin että työryhmien tulee antaa
ratkaisumalleja, joilla nämä asiat hoidetaan, eikä vain katsoa, mitä tässä oikein voitaisiin
tehdä? Tähän toivoisin positiivista vastausta, sillä kyllä me muistamme, mitä mieltä viime
kaudella yhdessä [Puhemies koputtaa] olimme nollatyösopimuksista.

14.53 Kimmo Kivelä ps (vastauspuheenvuoro): Puhemies! Alkujaanhan tämä kansalais-
aloite on ollut hätähuuto. Tämän kansalaisaloitteesta käydyn työskentelyn puolelta voi sa-
noa, että valiokunta on tehnyt erinomaisen hyvää työtä. Kysymys ei ole todellakaan yksin-
omaan mustavalkoisesta asiasta. Tämä ei ole ei—eikä-kysymys, tämä ei ole myöskään
joko—tai-kysymys, vaan tämä voi parhaimmillaan olla sekä—että-kysymys. Tätä ei voida
kategorisesti niputtaa yksiselitteiseksi kysymykseksi.

Ministeri Lindström tekee tämän asian ympärillä äärimmäisen hienoa työtä. Ymmärrän
niin, että jos tässä ei edetä kolmikannan periaatteen pohjalta, se olisi sellaista tarpeetonta
veneen keikuttamista, joka ei veisi tätä asiaa eteenpäin toivottuun ja suorastaan välttämät-
tömään suuntaan. [Jari Myllykosken välihuuto]

14.54 Anna Kontula vas (vastauspuheenvuoro):  Arvoisa puhemies! Kiinnittäisin vielä
huomiota erikseen hyväksytyn mietinnön viidenteen lausumaan, jossa edellytetään, että
löydetyt ratkaisut eivät saa vähentää tehtyjä työtunteja. Tämä on aivan hullu ajatus, jos se
otetaan vakavasti, niin kuin se paikkansa mukaan pitäisi vakavasti ottaa. Ensinnäkin jon-
kun lainsäädännön tai toimenpiteen, joka on näinkin mittakaavallisesti pieni, arviointi etu-
käteen on mahdotonta. Toiseksi tämä ajatus asettaa työtunnit samanarvoisiksi työn tuotta-
vuuteen tai ehtoihin katsomatta, mikä on todella ongelmallista työmarkkinoiden kehittämi-
sen näkökulmasta. Minusta on hölmöä, että hallituspuolueet antoivat sinne jäädä tällaisen
lausumaesityksen.

Ensimmäinen varapuhemies Mauri Pekkarinen:  Myönnän vielä vastauspuheenvuorot
edustajille Paatero, Semi ja Laukkanen, ja jos ministeri minuutin haluaa sen jälkeen, niin
siitä poikki sitten. 

14.56 Sirpa Paatero sd (vastauspuheenvuoro): Arvoisa puhemies! Kansalaisaloitteen te-
kijät tekivät sen vakavasti ja todella suuresta huolesta ja haluten lainsäädäntömuutosta. Sen
takia täytyy hämmästellä, kun tämän mietinnön lukee, miten hallituspuolueet — toisin
kuin ministeri äsken — eivät halua lainsäädännön muutosta. Olisin kuvitellut, että lainsää-
däntö on se keino, millä suomalaista yhteiskuntaa muutetaan, etenkin kun meillä tällä het-
kellä ei ole, niin kuin äsken kuultiin, pelisääntöjä näille nollatuntisopimuksille, koska sitä
ei ole missään lainsäädännössä olemassa. Sen takia olisi tärkeätä, että se edes mainitaan
10



Pöytäkirjan asiakohta PTK 27/2017 vp
lainsäädännössä, ja sen takia se ainut keino on ottaa se sinne lakiin. Tästä syystä minä olen
hyvin hämmentynyt näistä hallituspuolueitten näkemyksistä, että ei haluttu kirjoittaa, että
tähän tarvitaan lakimuutos.

14.57 Matti Semi vas (vastauspuheenvuoro): Arvoisa puhemies! Tämä nollatuntisopi-
musesitys, mikä kansalaisaloitteena on tullut tänne, on työntekijöitten hätähuuto siitä lail-
lisesta porsaanreiästä, mikä on jätetty työsopimuslakiin. 

Kun tuossa äsken ministeri kuvasi sitä tilannetta niin, että on reagoinut tähän tilantee-
seen ja näkee niin, että näitä aukkoja pitää täyttää, niin kysyisin ministeriltä: Missä järjes-
tyksessä lähdetään tätä isoa sumaa purkamaan ja mitä aukkoja täytetään ensimmäisenä?
Mitenkä taataan niille työsopimuksen allekirjoittaneille, että heidän toimeentulonsa taa-
taan myös työttömyysaikana, vaikka he ovat olevinaan töissä, ilman työtunteja?

14.57 Antero Laukkanen kd (vastauspuheenvuoro): Arvoisa herra puhemies! Ministeri
on tehnyt aivan oikean havainnon, että kaikki eduskuntapuolueet pitävät tärkeänä nollaso-
pimusten saattamisen työoikeudellisesti oikeudenmukaiselle tasolle, ja tämä on hienoa
kuulla.

Haluaisin myös kiittää ministeriä siitä, että hän on ollut ikään kuin proaktiivinen, ja, en-
nen kuin tämä asia on edes täällä, hän on asettanut työryhmän pohtimaan nollatyösopimuk-
sen ongelmakohtia ja sitä, miten niistä voitaisiin selvitä. Kysyisinkin nyt: onko ministerillä
käsitystä siitä, milloin tämä työryhmä saa työnsä päätökseen?

Ensimmäinen varapuhemies Mauri Pekkarinen:  Ministeri paikan päältä, minuutti.

14.58 Oikeus- ja työministeri Jari Lindström:  Arvoisa herra puhemies! Kiitos näistä
kysymyksistä. 

Ennen kuin rupean ottamaan kantaa mihinkään yksityiskohtiin, totean vain sen, että nyt
tämä on siellä työryhmässä. Tässä muutama puhuja otti esiin koordinaation muitten työ-
ryhmien kanssa. Tämä täytyy tehdä järkevästi, niin ettei meidän tarvitse moneen kertaan
näitä asioita korjata.

Minä viittasin puheenvuorossani siihen, että jos meillä ei ole tällä hetkellä nollatuntiso-
pimuksissa pelisääntöjä, minun on, ainakin tällä kokemuksella, hyvin vaikea nähdä, miten
niitä tulisi ilman lainsäädäntöä. Eli siksi uskalsin näin sanoa, että jotakin lakia se kuitenkin
vaatii, koska tämä on... [Leena Meren välihuuto] — Niin. Enkä näe tässä mitään ristiriitaa
myöskään. — Ehkä tämä on enemmän sitten näistä sanoista kiinni, eli "arvioida" tai sitten
oikeasti "tehdä" jotakin, ja kyllä minulla on halu tehdä jotakin tälle asialle, koska... Ehkä
teitä ei tarvitse tämän enempää vakuuttaa.

Minusta se on tärkeää, että valiokuntakin ja eduskunta on huomannut, että tässä on oi-
keasti ongelmia ja ne ongelmat pitää mahdollisuuksien mukaan paikata niillä reunaehdoil-
la, mitä tuossa sanoin, että ei estetä mutta samalla saadaan reilut pelisäännöt. Tämä on mi-
nulla se tavoite. Jätän kyllä työryhmälle, totta kai, sen työrauhan, mutta kyllä minua kiin-
nostaa, mitä he siellä tekevät, ja olen aktiivinen siinä mielessä, [Puhemies koputtaa] että
saan sieltä raporttia siitä, missä mennään, ja varmasti viesti menee minulta myös sinne työ-
ryhmään päin.
11



Pöytäkirjan asiakohta PTK 27/2017 vp
Ensimmäinen varapuhemies Mauri Pekkarinen:  Arvoisat edustajat, äsken oli aikaik-
kuna, jonka kuluessa vastauspuheenvuorot pyydettiin. Nyt se suljettiin toistaiseksi, minis-
teri joutuu lähtemään. Otetaan muutama listapuheenvuoro ja sen jälkeen jossain vaiheessa
taas palataan debattiin. Kaikki ne, jotka sen aikaikkunan puitteissa pyysivät vastauspu-
heenvuoron, sen myös saivat.

15.00 Eero Suutari kok: Arvoisa puhemies! Lakimuutoksien vaatimuksien puuttuminen
lausunnosta ei tarkoita sitä, etteikö hallitus suuressa viisaudessaan voi niitä tehdä. Jos hal-
litus katsoo, että jokin ongelma, joka tässä nyt on tullut esille, paranee vain lakimuutoksel-
la, niin se täytyy myös tehdä.

Työ on kaikkein tärkein keino saada valtiot ja kulttuurit kukoistamaan. Menestyneessä
valtiossa on aina ensin ahkeroitu ja tehty työtä, ja sen täytyy olla myös Suomen linja. Työ
on viime aikoina ollut suuressa muutoksessa: tuottavuus on kehittynyt ja kehittymässä val-
tavasti, työ on erilaista ja monimuotoisempaa kuin aiemmin. Katsotaan sitten eteen- tai
taaksepäin, niin meidän täytyy olla samalla linjalla kuin meidän kilpailijamme.

Arvoisa puhemies! Käsittelyssä olevan kansalaisaloitteen kärki on se, ettei ketään saisi
palkata työhön alle 18 tunniksi viikossa. Tämä sulkee pois valtavasti erilaista työtä. Kuka
tekee kyseiset työt jatkossa? Veikkaan, että harmaa talous. Se vähentäisi siten kansantuo-
tetta ja menestystämme. Sitä ei mitenkään voi hyväksyä. Mielestäni kaikenlaisen työn ja
sen tarjoamisen ja vastaanottamisen tulisi olla sallittua, mahdollista ja kannattavaa sekä
työnantajalle että työntekijälle.

Arvoisa puhemies! Kansalaisaloitteessa ja erityisesti valiokuntakuulemisissa tuotiin
esille varsin runsaasti korjattavia asioita suomalaisessa työelämässä. Näihin meidän tulee
puuttua, koskapa meidän työmarkkinajärjestömme eivät ole tähän mennessä saaneet sovit-
tua asioista. Valiokuntakäsittelyssä ongelmista suurimmiksi nousivat työnantajan mahdol-
liset yksittäiset väärinkäytökset ja työntekijöiden pelolla hallinta. Selvityksen mukaan vää-
rinkäytöksissä on kyse työ- ja työaikalakien kiertämisestä, esimerkkeinä vaikkapa olema-
ton irtisanomissuoja tai työtuntien odottamaton, rangaistusluonteinen vähentäminen.
Myöskään työsuhteen vakiintumiselle ei ole töiden erilaisuudesta johtuen yhtenäistä käy-
täntöä. Valiokunnan puheenjohtaja toi puheessaan kattavasti esille kuulemisissa tulleet
muut ongelmat. Lait ovat siis olemassa, mutta niitä ei noudateta. Käytäntöjen parantami-
nen on siis aiheellista. Se taas korjaantuu vain lakien paremmalla toimeenpanolla.

Arvoisa puhemies! Väärinkäytösten kitkeminen on tärkeä asia, enkä missään tapaukses-
sa hyväksy työntekijöiden pelolla hallintaa. Se ei kuulu suomalaiseen työhön eikä työelä-
mään. Suomalaiseen työhön ei myöskään kuulu se, että käytetään työsopimuksia kilpailu-
keinoina esimerkiksi suunnittelemalla tarkoituksellisesti työvuorot niin, että niin toimien
pienennetään työnantajamaksuja. Työsopimusten tulee olla työnantajakuormaltaan saman-
laisia kaikille yrityksille, eikä venkoilua tässä tule kannustaa.

Arvoisa puhemies! Vaihtelevan työajan sopimusta tarvitaan varsinkin silloin, kun työ
muuttuu, kuten nyt. Jos työtä tehdään silloin kun sitä on, se johtaa myös parempaan työn
tuottavuuteen, ja tällöin myös kilpailukykymme paranee. Työmarkkinoille pyrkiville opis-
kelijoille sekä monille muille ryhmille tästä sopimusmallista on myös hyötyä. Asian käsit-
telyssä valiokunnassa tuli selväksi, ettei meillä ole varaa jättää mitään työtä tekemättä eikä
nollatuntisopimuksien kieltäminen sinällään ratkaise yhtäkään kansalaisaloitteessa kuvat-
tua ongelmaa.
12



Pöytäkirjan asiakohta PTK 27/2017 vp
15.04 Satu Taavitsainen sd: Arvoisa puhemies! Hyvät edustajakollegat! Nollatyösopi-
mukset ovat aikamme viheliäisin työsopimusmuoto. Työntekijän näkökulmasta voi men-
nä viikkojakin ilman kutsua töihin, ilman tunteja, ilman palkkaa ja tällöin myös ilman elä-
kekertymää. Henkilö voi olla tiukasti sidottu tähän työsopimukseen eikä saa tehdä muille
töitä muttei saa työttömyyskorvaustakaan. Nollatuntityöntekijät ovat kaikista heikoimmas-
sa asemassa suomalaisessa työelämässä. Heitä on noin 83 000, ja he todellakin ansaitsevat
parempaa. Tilastojen valossa he ovat pääosin alle 30-vuotiaita nuoria ja erityisesti naisia.
Nollasopimuksia ilmenee tyypillisesti kaupan alalla, sosiaali- ja terveyspalveluissa, majoi-
tus- ja ravitsemispalveluissa sekä kuljetus- ja varastointialoilla. Suurin osa nollatyösopi-
muksilla työskentelevistä haluaisi enemmän työtunteja. Eräs nuori nainen kertoi: "Olen
tehnyt vuosia osa-aikatyötä. Toiveena on jatkuvasti ollut saada lisää työtä, jotta eläisin an-
sioillani. Lisätyön jakaminen perustuu liian usein erilaisten henkilöiden suosimiseen vaih-
televin perustein. Työantajani voi pudottaa tunnit nollaan, mikä merkitsee minulle kaaosta
vuokran ja laskujen maksamiseen."

Arvoisa puhemies! Nollasopimuksia käytetään jonkin verran puhtaasti työsuhdeturvan
kiertämistarkoituksessa. Tämä ei ole oikein. Irtisanomista kierretään sillä, että nollatunti-
työntekijän työvuorolistaan ei vain merkitä työvuoroja. Syyksi riittää mikä vain, vaikka
väärä sana tai se, että työntekijä on tullut raskaaksi. Työlainsäädäntöä kierretään myös niin,
että työvuorolistoja ei täytetä ennakkoon, jolloin nollatuntityöntekijä jää tullessaan kipeäk-
si ilman sairausajan palkkaa. Ilman tunteja joutunut työntekijä sanoutuessaan irti työpai-
kasta voi joutua TE-toimistossa karenssiin, vaikka tunteja ja palkkaa on ollut nolla kuukau-
dessa, ja tällöin hän jää myös ilman työttömyyskorvausta.

Nollatuntityöntekijän on vaikeaa tai lähes mahdotonta saada lainaa tai luottokorttia pan-
kista. Elämän suunnittelu on vaikeaa pienillä tuloilla. Perheen perustaminen ja lastenhoito
on suuri ongelma monella, koska työtunnit ovat epävarmat. Jokainen meistä tarvitsee elä-
määnsä ennakoitavuutta. Kenenkään elämä ei saa olla pelkkää ainaisessa hälytysvalmiu-
dessa olemista, sen odottamista, jos puhelin soi ja pyyntö tulla töihin tulee.

Ongelmana on, että lainsäädäntömme ei tunne nollasopimuskäsitettä tai mitään nollaso-
pimuksiin viittaavaa. Työpaikoille on vain syntynyt huonoja käytäntöjä, jotka johtuvat sii-
tä, ettei laissa nimenomaan säädetä, mitä voidaan sopia. Ja siihen tämä kansalaisaloite haki
ratkaisua — ja ne yli 60 000 henkilöä, jotka tuon ovat allekirjoittaneet.

Arvoisa puhemies! SDP haluaa puuttua nollatuntisopimuksiin liittyviin ongelmiin ja
epäkohtiin, ja olemme jättäneet vastalauseen työelämä- ja tasa-arvovaliokunnan käsittelys-
sä. Edellytämme, että hallitus antaa lakiesityksen, jolla rajoitetaan nollatyösopimuksia
määrittelemällä työsuhteen vaihteluväli- ja vakiintumismallin käyttö, sekä säätää lisätyön
tarjoamisen velvollisuudesta ja järjestyksestä sekä antaa lakiesityksen ilmeisen väärinkäy-
tön kiellosta sekä samalla täydentää yhteistoimintalakia sekä antaisi lakiesityksen sairaus-
ajan palkkaa koskeviksi määräyksiksi vaihteluvälimallia käytettäessä sekä lakiesityksen
tarvittaessa töihin kutsuttavien sopimuksista ja puitesopimuksista sekä lakiesityksen työt-
tömyysturvalain 2 a luvun 2 §:n muuttamiseksi eli työttömyysturvan karenssista. Tulem-
me nämä esittämään vastalauseen mukaisesti lausumina toisessa käsittelyssä.

Arvoisa puhemies! Pääministeri Juha Sipilä ja työ- ja oikeusministeri Jari Lindström
ovat moneen kertaan tässä salissa todenneet, että hallitus on avoin kaikille hyville esityk-
sille ja valmis niitä edistämään. Ihmettelen, miten ihmeessä valiokunnan enemmistö ei ol-
lut halukas kirjaamaan mietintöön, että edellytetään hallitukselta lakimuutoksia. On hyvä,
13



Pöytäkirjan asiakohta PTK 27/2017 vp
että ministeri Lindström tässä äsken kuitenkin antoi ymmärtää suhtautuvansa myönteisesti
lain muuttamiseen.

Arvoisa puhemies! Nollatuntisopimuskäytäntö on yhteiskunnallisesti vaarallinen, kos-
ka se uhkaa muuttaa Suomen matalapalkkamaaksi. Matalapalkkamaat eivät ole tunnettuja
hyvinvoinnistaan, ja sille tielle ei pidä lähteä. Nuorten sukupolvien palkkataso on jo nyt
vanhempien sukupolvien palkkatasoa alempi näiden ollessa samassa elämänvaiheessa.
Nuorten palkkatason alentuminen on tapahtunut pääosin yksityisellä sektorilla. Tämä ke-
hitys ei tiedä hyvää Suomen valtion verotuloille ja pohjoismaisen hyvinvointivaltion tule-
vaisuudelle.

Nuoret itse puhkuvat työhaluja. Esimerkiksi viime vuonna julkistetun Työttömien nuor-
ten ääni -barometrin mukaan noin 90 prosenttia työttömistä nuorista etsi aktiivisesti työtä.
Jos unelma työstä ei toteudu, nuori joutuu syrjäytymisriskin alle. Mikäli emme nopeasti
puutu lainsäädännöllä nollasopimuksiin, teemme pitkässä juoksussa suuren karhunpalve-
luksen nuorille, nälkäisille ja kunnianhimoisille sukupolville. He haluavat uudistaa työ-
paikkoja, organisaatioita ja niiden toimintakulttuuria mutta jäävät vuosikausiksi jumiin
epävarmaan nollasopimuselämään ja pätkä- ja osa-aikatyöhön. Vähitellen nuorilta karisee
usko työelämän pelisääntöihin ja johdonmukaisuuteen, ja työelämä menettää palkkaamat-
tomissa nuorissa ja naisissa jatkuvasti sellaista rohkeutta, näkemyksellisyyttä ja uudistus-
voimaa, joka olisi korvaamatonta suomalaisen työelämän uudistamiseksi.

Arvoisa puhemies! Suomalaiset nuoret sukupolvet tarvitsevat eduskunnalta positiivista
erityiskohtelua ja talouspoliittisia puolestapuhujia. 

15.12 Jari Myllykoski vas: Arvoisa herra puhemies! Mielenkiintoista keskustelua. Ehkä
kaikkein eniten kiinnittää huomiota hallituspuolueen sisällä olevat eri näkemykset siitä,
kuinka velvoittavaa tekstiä mietinnössä olisi pitänyt olla.

Arvostan suuresti ministeri Lindströmin viestiä aitiosta. Se oli huomattavasti rohkeam-
pi ja rohkaisevampi kuin edustaja Vartiaisen sivusta seuraava ja miettivä lausunto.

Edustaja Suutari hallituspuolueesta otti hyvin kantaa siihen, että meillä ei voi olla järjes-
telmiä, jotka horjuttavat kilpailuneutraliteettia. On täysin mahdotonta ajatella, että jonkun
liiketoimintaa harjoitetaan sellaisin toimin, jotka vievät toiselta yrittäjältä kilpailumahdol-
lisuudet.

Tästä on helppo tavallaan jatkaa vähän siihen, mitä sote-uudistuksessa ollaan tekemäs-
sä. Valiokunnassa oli kuultavina, ja valiokunnalle tuotiin tiedoksi, että on paljon sosiaali-
ja terveysalan yrityksiä, joissa tehdään 37,5-tuntista työviikkoa säännöllisesti, on tehty
jopa kahden vuoden ajan, ja he ovat edelleen nollasopimusten varassa. Voitte olla varmo-
ja, että julkinen terveydenhuolto ei voi pärjätä näitten yritysten kanssa, jotka voivat lopet-
taa työsuhteen siihen, kun tulee sairastuminen tai jotain muuta sellaista, mikä on normaalia
työvelvoitteen hoitamista julkisella puolella. Eli nyt pitää huomioida tässäkin kohtaa, mitä
ollaan tekemässä, koska tällä on vaikutusta suuresti nimenomaan sosiaali- ja terveyden-
huoltoalan työbisnekseen, jonne hallitus on esittämässä valinnanvapautta ja yhtiöittämistä
kaikissa muodoissaan.

Minä uskon, että ministeri Lindströmin näkemykset ja puheet perustuvat siihen, että hän
on aidosti sitoutunut siihen, että näitä asioita muutetaan, ja minulla on siitä mustaa valkoi-
sella. Viime kaudella sosiaalidemokraattien kansanedustaja Jukka Kärnän kanssa teimme,
voisi sanoa, prikulleen samanlaisen lakialoitteen nollasopimusten kieltämiseksi. En väitä,
että tämä olisi kopio, mutta ei nyt montaa sanaa ole muutettu. Allekirjoittajina tässä laki-
14



Pöytäkirjan asiakohta PTK 27/2017 vp
aloitteessa olivat nykyinen ministeri Lindström, puolueen puheenjohtaja Timo Soini, lii-
kenne- ja viestintävaliokunnan puheenjohtaja Jalonen ja silloin perussuomalaisissa ollut
edustaja Tolppanen. Mutta en halua tällä painostaa ministeriä, vaan tämä antaa minulle sen
viestin, että hän on tämän asian kanssa tosissaan. (Leena Meri: Totta kai hän on!) Se on ol-
lut hyvä viesti tässä. — Edustaja Meren välihuutoon täytyy sanoa, että ehkä tässä oli vähän
semmoista poliittista ajattelua siitä, että nyt perussuomalaiset on hallituksessa ja perussuo-
malaisten kannat mietintöä valmistelevassa valiokunnassa ovat nyt hieman erilaisia kuin
mitä on aiemmin esitetty. Mutta en sen enempää, päätän tähän.

Mutta täytyy sanoa, että edustaja Taavitsaisen... Jo näin ennakolta voin sanoa, että va-
semmistoliitto tulee kannattamaan näitä esityksiä. Jo tässä vaiheessa ilmoitan, että kanna-
tan ehdottomasti näitä esityksiä. On todella tärkeää, että kun tämä malli, nollasopimukset,
ei ole lainsäädännössä mukana, niin sen täytyy saada lainsäädännön piirteet. Meillä on täl-
lä hetkellä — edustaja Taavitsainen toi tämän lisätyön tarjoamisvelvoitteen esille yhtenä
osana — meidän työsopimuslaissa lisätyön tarjoamisvelvoite, oliko nyt 53 §. Siellä ei pu-
huta nollatyösopimuksista mitään, siellä puhutaan vain, että osa-aikaisessa työsuhteessa
oleville työntekijöille pitää tarjota lisätyötä, jos sellaista tulee.

Syy siihen, miksi tässä itseni kanssa olen käynyt jaakobinpainia, on juuri se, että viime
kaudella tehtyyn nollasopimuslakialoitteeseen jäi valuvirhe sillä melko tiukalla mutta kyl-
läkin vaihtoehtoja tarjoavalla vähimmäistyöaikavelvoitteella. Jos sen nyt saisin tehdä uu-
destaan, niin tekisin sen toisin, sillä kyllä pitää olla mahdollisuus työntekijöillä ottaa vas-
taan ja työnantajalla tarjota sellaista työtä, joka ei kuitenkaan sido siihen 18 tunnin työ-
aikaan.

Mutta kaikki se, mitä mietinnön vastalauseessa oli, oli pohjatekstiltään erittäin hyvin pe-
rusteltua ja täyttä asiaa. Nyt on vain tarkoitus saada se erittäin velvoittavaksi, ja toivotaan,
että tämän käsittelyn aikana, kun näistä lausumaehdotuksista äänestetään — vetoan halli-
tuspuolueisiin — voitaisiin edetä näin, että tiukennetaan näitä lausumia.

15.19 Leena Meri ps (vastauspuheenvuoro): Arvoisa puhemies! Nyt on kyllä niin usko-
matonta politikointia kuin vain olla voi. Siis kerta kaikkiaan perussuomalaiset on yksikan-
taan ilmoittanut, myös ministerin johdolla, että me haluamme tänne pelisäännöt. Ja kuten
tuossa ministeri kertoi aikaisemmin, pelisäännöt ovat lainsäädäntöä aukkokohtiin. Hän sa-
noi, että on haittoja työntekijöille mutta työnantajan mahdollisuudet kuitenkin ovat punta-
rissa. Hän on aktiivinen toimija, toimii viisaasti ja ottaa vakavasti, ihan sama, missä muo-
dossa ne täällä nyt ovat. Me olemme kaikki yhtä mieltä siitä, että nollatuntisopimuskansa-
laisaloite ei voi menestyä näin ja että tarvitaan säädökset sinne, mistä ne puuttuvat. Mistä
me enää väittelemme? Sanamuodoista. Halutaan nyt politikoida ja valikoida joitakin tiet-
tyjä sanoja. Kyllä vain täytyy sanoa, että tiedän, että kuntavaalit ovat tulossa, mutta hei
ihan oikeasti nyt!

Ensimmäinen varapuhemies Mauri Pekkarinen: Vastauspuheenvuoro, edustaja Fila-
tov, ja sitten tämän debatin aiheuttanut edustaja Myllykoski.

15.20 Tarja Filatov sd (vastauspuheenvuoro): Arvoisa puhemies! Uskon, että tuntuu sai-
vartelulta: ja- vai tai-sana, ja uskon myös siihen, että edustaja Meri ihan vilpittömästi ha-
luaa näihin nollatuntisopimuksiin pelisäännöt, niin kuin ministeri Lindströmkin. Mutta va-
liokunnassa me äänestimme siitä, tarvitaanko lainsäädäntömuutoksia. Ministeri tässä sa-
15



Pöytäkirjan asiakohta PTK 27/2017 vp
noi, että tarvitaan lainsäädäntömuutoksia, mutta valiokunnan kannaksi tuli, että asia voi-
daan ratkaista joko lainsäädäntömuutoksilla tai sitten paremmalla toimeenpanolla — ja
tässä on se iso ero. Me, jotka olemme katsoneet niitä käytännön elämän ongelmia ja tien-
neet, että ilman lain apuuntuloa niihin ei löydy ratkaisua, emme usko siihen, että ilman
lainsäädäntöä tämä ongelma ratkeaisi. Sen vuoksi emme voineet hyväksyä sitä valiokun-
nan linjaa, jossa jätettiin ikään kuin takaportti auki sille, että välttämättä lakimuutoksia ei
tarvita mutta toimeenpanolla voidaan hoitaa asia. Ja ehkä tässä suuri ero on sitten osan hal-
lituspuolueista sisällä.

Ensimmäinen varapuhemies Mauri Pekkarinen: Vastauspuheenvuoro, edustaja Mylly-
koski, ja sitten vielä keskustelu näyttää jatkuvan edustaja Myllykosken avauksen pohjalta.

15.21 Jari Myllykoski vas (vastauspuheenvuoro):  Arvoisa herra puhemies! Edustaja
Meri kyllä oivalsi, että nyt on kysymys politikoinnista, mutta kyllä minä sen niin selvästi
myös sanoin, että tässä on nyt hieman politiikkaa mukana. Minä en syyllistänyt enkä osoit-
tanut ministeri Lindströmin toimia millään tavoin. Mutta kuten edellä edustaja Filatov sa-
noi, sanojen "ja" ja "tai" välillä on aika suuri merkitysero, ja uskoisin, että — jos olen oi-
kein ymmärtänyt — juridisen koulutuksen saanut edustaja Meri ymmärtää näitten kahden
sanan eron: "ja" ja "tai". Tässä on nyt siitä kysymys, halutaanko tunnustaa toiveenvaraises-
ti, että mietinnössä on se "no jos sittenkin tahi ei". Siitä on nyt kysymys, ja minun mieles-
täni valiokunnan mietinnön vastalauseessa tämä on erityisen hyvin tuotu esille.

Ensimmäinen varapuhemies Mauri Pekkarinen: Myönnän vielä debatin tässä vaihees-
sa vastauspuheenvuorot edustajille Kurvinen, Suutari, Meri ja Kontula, muita en näe.

15.22 Antti Kurvinen kesk (vastauspuheenvuoro):  Arvoisa herra puhemies! Minusta
tämä kansalaisaloite, jota nyt käsitellään ja josta mietintö on saatu aikaiseksi, on pikem-
minkin alku laajemmalle prosessille. Nythän näihin epäkohtiin on todella tartuttu. Voi sa-
noa, että pitkään tuo demareitten ja vasemmistoliiton hallitsema ay-liikekin kuvitteli, että
kaikki ovat 40 vuotta samalla työnantajalla täysipäiväisessä työssä, eikä huomattu tätä ti-
lannetta, mikä monella, varsinkin nuorella, työntekijällä on.

Minusta tästä valiokunnan yksimielisestä mietinnöstä on hyvä lähteä jatkovalmistelua
rakentamaan. Erityiskiitos valiokunnalle siitä, että olette siellä katsoneet tämän aloitteen
tarkkaan läpi, ja kiitos myös siitä, että työministeri Lindström on tähän asiaan nyt sitten
tarttunut ja vie asioita eteenpäin. Pikkuisen menee kyllä pilkun halkomiseksi ehkä tämä
keskustelu tällä hetkellä. [Leena Meri: Juuri näin!]

Haluan kuitenkin, puhemies, vielä sen todeta, että meidän ei myöskään pidä luoda työ-
lainsäädäntöön tarpeetonta byrokratiaa estämään työllistymistä. Paras tapa parantaa työ-
elämää on talouskasvun vahvistaminen. [Puhemies koputtaa] Hallituksen ansiota ovat sel-
laiset päätökset, kuten tänään ilmeni tuhat uutta työpaikkaa Uuteenkaupunkiin.

15.23 Eero Suutari kok (vastauspuheenvuoro): Arvoisa puhemies! Kyllä se valiokunnas-
sa kävi selvästi esille, että haluamme lainsäädäntöä sellaiselle kohdalle, missä hallitus har-
kitsee niin, että tässä eivät muut auta. Jos jostakin on jo olemassa laki ja sitä ei noudateta,
niin paremmalla toimeenpanolla se asia voitaisiin järjestää, ja senkin harkitsee hallitus.
16



Pöytäkirjan asiakohta PTK 27/2017 vp
Elikkä ei tässä nyt ole minun mielestäni kovin suuresta asiasta kysymys, mutta politiikka
on politiikkaa näköjään. 

Ensimmäinen varapuhemies Mauri Pekkarinen: Debatti näyttää jatkuvan jonkun ai-
kaa. Myönnän nyt puheenvuoroja kuitenkin rajatusti tässä debattivaiheessa. Olen merkin-
nyt tänne ja toistan seuraavat vastauspuheenvuorot: edustajat Meri, Kontula, Joona Räsä-
nen, Filatov ja tämän debatin käynnistäjä, edustaja Myllykoski. Näillä mennään. 

15.24 Leena Meri ps (vastauspuheenvuoro):  Arvoisa puhemies! No hyvä, että täällä
myönnettiin, että kyse on nimenomaan politikoinnista eikä tämän asian eteenpäin viemi-
sestä. 

Kun sanottiin sanat "ja" ja "tai", niin varmasti ei tarvitse juristin koulutusta olla, että ym-
märtää, mikä on ero. Täällä todetaan, että esimerkiksi kilpailevasta työsopimuksesta on
työsopimuslain säädökset. Emme kai me nyt edellytä, että tästä täytyy kahteen kertaan sin-
ne kirjoittaa, jos ei sitä nykyistäkään noudateta. [Antti Kurvinen: Hyvä huomio! — Väli-
huutoja vasemmalta] En voi ymmärtää tätä. Kyllä todella tarvitaan sana "tai". 

Keskustelemmeko me tällä tasolla? Ihmiset ovat tehneet kansalaisaloitteen vakavasti
otettavasta asiasta. Ministeri on luvannut viedä tämän eteenpäin, hän on aktiivinen toimija.
Perussuomalaiset haluavat, että tämä menee eteenpäin. Tämä katsotaan läpi. Mitä varten
me emme nyt keskustele täällä asiasta vaan — ihan juuri niin kuin edustaja Myllykoski
myönsi — politikoimme. 

15.25 Anna Kontula vas (vastauspuheenvuoro):  Edustajat Meri ja Suutari, kukaan sen
paremmin valiokunnassa kuin minun nähdäkseni tässäkään salissa ei ole edellyttänyt, että
sellaiseen, mihin on jo lainsäädäntö, pitäisi laatia uusi päällekkäinen lainsäädäntö, en minä
ainakaan ole huomannut. Mietintöä laadittaessa hallituspuolueiden argumentaatio meni
niin, että ei tarvitse edellyttää jämäkästi hallitukselta toimenpiteitä, koska hallitus tekee ne
muutenkin. Mutta minä en ymmärrä, että jos hallitus tekee ne muutenkin, niin miksei sil-
loin voisi edellyttää. Mitä oltaisiin menetetty, jos eduskunta olisi edellyttänyt niitä toimia,
joita hallitus ilmeisesti joka tapauksessa on tekemässä? Kun tätä ponnekkaasti vastustet-
tiin ja vältettiin, niin se herättää välttämättä epäilyksen strategiasta nimeltä työryhmiin
hautaaminen, [Leena Meri: Se on teidän näkemys!] joka on hyväksi havaittu ja perinteinen
keino kiemurrella irti kiusallisista asioista silloin, kun niille ei tosiasiallisesti haluta tehdä
mitään. [Leena Meri: Älytöntä!] Hyvä, jos tästä ei ole kysymys, [Puhemies koputtaa] mut-
ta juuri näin on toimittu. 

15.26 Joona Räsänen sd (vastauspuheenvuoro):  Arvoisa puhemies! Täytyy nyt hieman
ihmetellä kyllä sitä, että kun täällä oppositio kiittelee ministeri Lindströmiä hyvin selkeäs-
tä puheenvuorosta siitä, että tähän tarvitaan lainsäädännöllisiä muutoksia, niin sitten sa-
man puolueen kansanedustaja täällä suuttuu tästä, että täällä [Leena Merin välihuuto] kii-
tellään ministeriä. — Edustaja Meri, olkaa ihan rauhallisena, täällähän oppositio nyt on
kiittänyt ministeriä siitä, että hän on yksikantaan todennut, että tähän tarvitaan lainsäädän-
nön muutoksia. 

Sitten edustaja Kurviselle korjaan sen verran, että ymmärrän hyvin, että teidät on häly-
tetty tänne puolustamaan suurinta hallituspuoluetta, mutta siis kysymyksessähän ei ollut
17



Pöytäkirjan asiakohta PTK 27/2017 vp
yksimielinen mietintö. Että varmaan voi sen verran paneutua näihin teksteihin, että käy
myös mahdolliset vastalauseet läpi, kun näistä lähdetään täällä argumentoimaan. 

Mutta yhtä kaikki, olisi varmaan hyvä, että täältä todella nyt yksituumainen viesti lähtisi
siitä, että nyt lainsäädännöllä myös tähän ongelmaan pitää puuttua. 

15.27 Tarja Filatov sd (vastauspuheenvuoro): Arvoisa puhemies! Minusta tämä keskus-
telu, vaikka tuntuukin vähän jänkkäävältä, on itse asiassa ilahduttavaa, koska tämä on tiuk-
kalinjaisempaa kuin valiokunnassa käyty keskustelu näiden asioiden ratkaisemisen puoles-
ta ja myös tiukkalinjaisempaa kuin tuo mietintö. 

Tuossa mietinnössä on kuvattu hyvin niitä ongelmakohtia, mutta sen sijaan se, että mi-
hin etsitään ratkaisut lainsäädännöllä ja missä vaaditaan lainsäädäntömuutoksia, jää siinä
hyvin ohueksi. Ja jos me tässä olemme samaa mieltä siitä, että me tarvitsemme lakimuu-
toksia — ja toivon, että olisimme — niin silloin me saamme itse asiassa tiukemman linjan
tästä salikeskustelusta ministerille. 

Mutta oleellisinta on se, että nuo ratkaisut löytyvät. Ja me kaikki tiedämme sen, että kol-
mikantaryhmissä pitää olla myös poliittinen tahto. Jos siellä on vain työmarkkinajärjestö-
jen, työnantajien ja työntekijäjärjestöjen välinen tahto, se hyvin herkästi asettautuu sellai-
seen tilanteeseen, että ratkaisua ei synny, koska nuo tahdot kulkevat eri suuntaan. Sen
vuoksi minusta oli arvokasta, että ministeri tässä sanoi, että hän seuraa aktiivisesti noita
työryhmiä ja etsii sieltä niitä ratkaisuja, koska niiden [Puhemies koputtaa] löytäminen ei
aina ole helppoa.

Ensimmäinen varapuhemies Mauri Pekkarinen:  Arvoisat edustajat, tämä keskustelu-
vaihe on ajoitettu kestämään maksimissaan 15.45:een. Siis tämän asian käsittely siinä vai-
heessa keskeytetään ja jatketaan muilla ja palataan tähän myöhemmin. Havaitsen kuiten-
kin nyt tässä syntyneen niin monta vastauspuheenvuoropyyntöä, että käydään tämä debatti
tässä nyt kuitenkin loppuun asti. Pyydän nyt — jotta ei kukaan, joka on kertaalleen joskus
noussut, jää ilman — niitä edustajia, jotka haluavat käyttää vastauspuheenvuoron tästä de-
batin vaiheesta, nousemaan ylös ja painamaan V-painiketta. Tämän vaiheen jälkeen tämä
keskusteluikkuna sulkeutuu, sen jälkeen en myönnä enää vastauspuheenvuoroja.

15.29 Leena Meri ps (vastauspuheenvuoro): Arvoisa puhemies! Minusta on mielenkiin-
toista, että jos on eri mieltä, niin halutaan lähteä vähän niin kuin henkilökohtaisille linjoil-
le, mutta sivuutan sen. Olen sitä mieltä, että kun provosoidaan, ei kannata provosoitua. 

Halusin kertoa ponnekkaasti, että perussuomalaisten eduskuntaryhmä haluaa — ja myös
minä ja meidän kaikki jäsenemme työ- ja tasa-arvovaliokunnassa — että nämä pelisäännöt
tulevat. Mutta me halusimme jättää kolmikantaiselle työryhmälle ministerin aktiivisessa
valvonnassa mahdollisuuden etsiä parhaat keinot: minne lakeihin, onko siellä olemassa
säädöksiä? Me emme halunneet lähteä sinne päsmäröimään. Tässä on nyt kysymys ihan
siitä, kuten tuossa vasemmiston puheenvuorossa oli esillä, että halutaan tehdä politiikkaa,
ja hyvä näin. Sen takia jätän teidät politikoimaan ihan keskenänne tästä aiheesta jatkossa.

Kiitän ministeriä, kiitän kansalaisaloitteen tekijöitä. Tämä asia menee varmasti eteen-
päin, ja perussuomalaiset ovat tiukasti tämän asian kannalla.

15.30 Jaana Laitinen-Pesola kok (vastauspuheenvuoro):  Arvoisa puhemies! Kun tätä
keskustelua kuuntelee, kuulostaa siltä kuin tuolla valiokunnassa oltaisiin oltu koko ajan eri
18



Pöytäkirjan asiakohta PTK 27/2017 vp
mieltä näistä asioista, ja kuitenkin tätä kansalaisaloitetta käsiteltiin hyvin, hyvin yksituu-
maisesti. Meidän lähtökohtamme varmasti kaikilla oli se, että nollasopimuksilla ei saa hei-
kentää ja kiertää työlainsäädännön pakottavia, työntekijän turvaksi annettuja säädöksiä.
Uskon, että tämä on ollut sellainen lähtökohta. Konsensus oli aika lähellä vielä, kun tätä
mietintöä tehtiin, ja ikävä kyllä sitten ihan loppumetreillä erilaisista painotuksista johtuen
ja ehkä myös erilaisista valituista verbeistä johtuen tuli sitten kaksi erilaista näkemystä.
Mutta kaikki me haluamme varmasti, että tämä asia viedään eteenpäin ja saadaan muutok-
sia tähän pitkään hiertäneeseen asiaan.

15.31 Satu Taavitsainen sd (vastauspuheenvuoro): Arvoisa puhemies! Tuntuu siltä, että
olemme kuitenkin tässä salissa hyvinkin kaikki sitä mieltä, että työntekijälle pahin tilanne
on silloin kun työnantaja ei tarjoa niitä varmoja työtunteja lainkaan mutta työntekijä on sil-
ti sidottu vain odottelemaan niitä satunnaisia tunteja vailla mahdollisuutta ottaa vastaan
muuta työpaikkaa. 

Joten kun tästä on niin kuin semmoinen positiivinen mieli tässä salissa, ihmettelenkin si-
tä, miksi ei voitu sitten laittaa sitä napakkaa vaatimusta valiokunnan mietintöön vaan jätet-
tiin se vähän niin kuin leijumaan ilmaan: että ehkä edellytetään lakia, ehkä ei. Elikkä tässä
salissa on varmasti sitten tiukempi kanta, sekä oli ilahduttavaa kuulla myöskin ministerin
tiukka kanta. Kysyisinkin nyt sitten [Puhemies koputtaa] muilta hallituspuolueilta kuin pe-
russuomalaisilta, että mikä on teidän kantanne.

15.32 Hannu Hoskonen kesk (vastauspuheenvuoro): Arvoisa herra puhemies! On aivan
erinomaisen hyvä asia, että tähän kansalaisaloitteeseen on paneuduttu näin huolella. Todel-
lakin ministeri Lindströmille annan suuren kiitoksen siitä, että hän on omalla panoksellaan
tukemassa vahvasti tämän asian tarkkaa tutkimista ja työryhmä asetetaan, se on erittäin po-
sitiivinen asia.

Sehän on kylmä tosiasia tämän päivän Suomessa ja maailmassa yleensäkin, että työn
luonne on valtavasti muuttunut. Koneellistuminen ja automatisaatio ja vaikka mikä ovat
luoneet aivan uusia työuria, aivan uudenlaista työtä. On sellaisia töitä, jotka ovat olemassa
vain hetken. Kyllä meidän pitää tähän reagoida eduskuntana ja nimenomaan niin, että tur-
vataan se, että jokaisella työntekijällä on kohtuulliset oikeudet omaan työhönsä eikä hänen
oikeuksiaan voida missään nimessä loukata. 

Nämä lausumaehdotukset, mitä tässä mietinnössä on, ovat aivan erinomaisia, ja uskon,
että ministeri Lindström omalla vahvalla panoksellaan vie näitä asioita vahvasti eteenpäin.

15.33 Sirpa Paatero sd (vastauspuheenvuoro): Arvoisa herra puhemies! Aamun Helsin-
gin Sanomissa oli artikkeli, jonka mukaan lisääntyvästi tulee ihmisiä, joilla on välttämä-
töntä olla kaksi työtä. Näistä kahden työn tekijöistä aika monet ovat heitä, joilla ei ole sitä
kokoaikaista työtä — koska yhdelläkin kokoaikaisella työllä Suomessa nyt pääasiassa pär-
jää ja pystyy elättämään perheensä. 

Sen takia tässä tämän kansalaisaloitteen ohella on koko ajan kulkemassa sivussa sem-
moinen keskustelu, halutaanko meillä Suomeen halpatyömarkkinat Saksan mallilla, jossa
yhteiskunta tulee aina tukemaan sen toisen osan. Tällaiseen malliin sosiaalidemokraatit ei-
vät missään tapauksessa halua vaan haluamme säällisen työn, josta saadaan säällinen palk-
ka — kuten presidentti Halonen aikanaan sanoi — niin että sillä omalla palkallaan tulee
toimeen ja voi elättää perheensä, ennakoivasti.
19



Pöytäkirjan asiakohta PTK 27/2017 vp
15.34 Jari Myllykoski vas (vastauspuheenvuoro): Arvoisa herra puhemies! Täytyy sa-
noa, että onhan se kiva, kun tuolta keskustan puolelta tulee kehuja, että kuinka kivikautisia
me täällä vasemmalla puolella olemme, mutta täytyy nyt sanoa, että me olemme tämän
eduskunnan kaudella ja viime eduskuntakaudella juuri puuttuneet lakialoitteella tähän nol-
latyösopimusten problematiikkaan. Me olemme ehdottaneet täällä veronumeron käyttöön-
ottoa. Me olemme huolissamme siitä, että meillä yksinyrittäjien sosiaaliturva on puutteel-
linen, me olemme halunneet edistää sitä vasemmistolaisin näkemyksin. Ja me ymmärräm-
me, että tässä maassa on freelancereita.

Edustaja Meri, joka nyt jättää meidät tänne politikoimaan ihan keskenämme, nyt ihan
loppuun täytyy sanoa: Sanoin, mikä oli politiikkaa. Se oli se, että nostin esille sen, mitkä
olivat viime eduskuntakaudella tämän vastaavan lakialoitteen allekirjoittajien nimet, ja se
oli puhtaasti poliittinen lausuma, minkä tunnustin ja minkä sanoin, enkä käytä kyllä täm-
möisiä kovinkaan usein, [Puhemies koputtaa] mutta nyt se oli pakko tehdä, varmaan teidän
mieliksenne.

15.36 Eero Suutari kok (vastauspuheenvuoro): Arvoisa puhemies! Kun itse olin kaikissa
kokouksissa valiokunnassa tätä asiaa käsittelemässä, niin en voi millään yhtyä arvostama-
ni valiokunnan puheenjohtajan näkemykseen: kyllä keskustelu siellä on ollut yhtenevää ja
tiukkaa näissä esiin tulleissa ongelmissa. Kyllä kaikki olivat sitä mieltä, että ne pitää kor-
jata, ja sitten oli vain ja/tai. Me voimme täällä tietysti jatkaa sitä, mutta en voi yhtyä siihen,
että ei olisi ollut tiukkaa näkemystä asioista.

15.36 Tarja Filatov sd (vastauspuheenvuoro):  Arvoisa puhemies! Valiokunnan enem-
mistöllä ja hallituspuolueiden enemmistöllä oli tiukka kanta tähän asiaan, ja siitä olen iloi-
nen, mutta sen jälkeen, kun olimme sopineet valiokunnassa, että neuvottelemme yhteistä
kantaa, hallituspuolueet päättivät kahden valiokunnan välissä, että he eivät neuvottelekaan
yhteistä kantaa. Siihen en puutu, mitä siinä välissä tapahtui, koska se ei minulle kuulu, mut-
ta niin tämä kuvio meni. Oleellista olisi ollut se, että me olisimme sanoneet ääneen, että la-
kimuutoksia tarvitaan, ja oleellista olisi ollut se, että tuo viimeinen ponsi, joka ikään kuin
mitätöi sen, mitä näissä muissa linjauksissa sanotaan, olisi ollut sieltä pois.

Mutta sosiaalidemokraattien ratkaisuvaihtoehto tähän ongelmaan lähtee siitä, että sil-
loin kun työstä lähtee vaihtelevan työajan tarve, se perustellaan sillä työllä ja se vaihtelu-
väli minimoidaan sillä tavalla, että se ei ole 0—40 vaan se on esimerkiksi työstä lähtevillä
perusteilla 5—15, 10—20, ja silloin jos mennään jompaankumpaan suuntaan yli, siitä neu-
votellaan ja siihen luodaan pelisäännöt. Tämä ratkaisisi irtisanomisajan ongelmat, tämä
ratkaisisi sairausajan palkan [Puhemies koputtaa] ja monta muuta ongelmaa.

15.37 Antti Kurvinen kesk (vastauspuheenvuoro): Herra puhemies! Haluan nyt edustaja
Joona Räsäselle hieman tarkentaa, kun hän ilmeisesti ymmärsi väärin, mitä sanoin: Siitä
valiokunta ilmeisesti on ollut yksimielinen, että tällainen kankea tuntiraja olisi huono asia,
ja varmaan tässä keskustelussa on paikallaan sekin todeta, että tällainen nollatuntisopimus
voi olla ihan hyväkin vaihtoehto tietyssä elämäntilanteessa. Ainakin itse olen sitä mieltä,
että kyllä nollatuntisopimus on parempi kuin ei mitään työsopimusta. Kyllä se on parempi
kuin työttömyys, ja ehkä siitä me olemme pikkuisen vielä erimielisiä täällä. Viittaan nyt
vähän edustaja Myllykoskeenkin, kun tässä hän kertoi näistä vasemmistoliiton saavutuk-
sista.
20



Pöytäkirjan asiakohta PTK 27/2017 vp
Ensimmäinen varapuhemies Mauri Pekkarinen:  Ja vielä viimeinen vastauspuheenvuo-
ro, edustaja Joona Räsänen.

15.38 Joona Räsänen sd (vastauspuheenvuoro): Tässä näin alkuun täytyy kiittää edusta-
ja Kurvista tästä täsmennyksestä. Juuri näin, varmaan siitä olemme samaa mieltä, että täm-
möinen 18 tunnin minimityöaika ei olisi kyllä ollut se ratkaisu, joka tähän ongelmaan pi-
täisi saada aikaiseksi. Mutta kun tässä on paljon puhuttu siitä, että näistä ongelmista, mitä
tähän asiaan liittyy, ollaan hyvin yksimielisiä — ne valiokunta on hyvin kuvannut tässä
omassa mietinnössään — niin on varmaan selvää, että näihin ongelmiin tarvitaan myös
lainsäädännöllisiä ratkaisuja. Ja tämänhän ministeri Lindström tuossa yksiselitteisesti tote-
si, että tähän lainsäädännöllisiä ratkaisuja tarvitaan. Senpä takia edelleen ihmettelen, min-
kä takia tämä ei sitten hallituspuolueiden edustajille ole sopinut siellä valiokunnassa, kun
se olisi tähän mietintöön voitu niin kirjata kuin valiokunnan puheenjohtaja, edustaja Fila-
tov juuri sen tässä kävi läpi. Tämä keskustelu nyt jää sitten kysymysmerkiksi.

Ensimmäinen varapuhemies Mauri Pekkarinen:  Siirrytään puhujalistaan.

15.39 Katja Hänninen vas: Arvoisa puhemies! Täällä on käyty erittäin tärkeää keskuste-
lua, ja mielestäni se, mikä on ilahduttavaa, on, että hallitus—oppositio-rajat ylittävä kes-
kustelu on kuitenkin ollut aika lailla näitten nollatuntisopimuslaisten puolella, kaikki ha-
luavat kuitenkin tätä työsuhdeturvaa parantaa. Tämä on hyvä lähtökohta, koska näin pitää
mielestäni myös olla.

Tarvittaessa töihin kutsutut elikkä niin sanotut nollasopimuslaiset elävät joka päivä
odottavassa tilassa, ja tällä en tarkoita raskautta. Koskaan ei tiedä, milloin tulee kutsu töi-
hin, mutta koko ajan pitää olla valmiina. Arjen suunnittelu, lasten päivähoidon tarve,
omien harrastusten tai lomien pitäminen on arpapeliä. Ehkä tänään pääsen lapsen kanssa
puistoon, ehkä en. Työnantaja päättää ilman mitään varoitusaikaa. Sairastumiseen ei ole
varaa, mutta miten nollatuntilaisen käy, kun sairastuu tai loukkaa itsensä tapaturmaisesti?
Mikä on hänen työsuhdeturvansa, hänen ja hänen perheensä?

Nollatuntisopimusten yhteydessä puhutaan paljon siitä, että se on opiskelijoille hyvä
keino työllistyä, mutta työllistyiväthän he ennen nollasopimuksiakin. Nyt on tehty silppu-
työstä entistä silpumpaa, epävarmasta vielä epävarmempaa. Meillä on jo nyt lisätyön tar-
joamisvelvoite osa-aikaisille ennen kuin voi palkata uutta työvoimaa. Mutta miten sitten
on mahdollista, että osa-aikaisuus vain lisääntyy, kun loogisesti ajateltuna työpaikalla pi-
täisi olla vain yksi osa-aikainen kerrallaan, kunnes hänen tuntinsa ovat täynnä, ja vasta sit-
ten palkataan uutta työvoimaa?

Työelämä on murroksessa, eikä todellisuudessa työelämä enää ole sitä, mitä lainsäädän-
nössä ajatellaan. Siksi lainsäädäntöä tulee muuttaa, jotta se huomioisi paremmin oikean to-
dellisuuden. Kokoaikaiset ja vakituiset työsopimukset ovat olleet ja menneet. Nyt tehdään
töitä määräaikaisesti ja osa-aikaisesti tai vain tarvittaessa. Lailla on kuitenkin turvattava
epätyypillisissä työsuhteissa olevien asema, toimeentulo, irtisanomissuoja, lakko-oikeus,
sairausajan palkka, äitiys- ja isyysraha ja niin edelleen. Todellisuus ei kuitenkaan usein ole
sama kuin paperilla.

Tällä hetkellä meillä on ainakin kolmen kerroksen työntekijöitä. Kaikista heikoimmas-
sa asemassa ovat nollatuntilaiset, jotka ovat käytännössä lainsuojattomia. Miksi näin on, ja
miksi näin pitäisi olla myös jatkossa? Selityksiä löytyy, totta kai, mutta kysymys lienee
21



Pöytäkirjan asiakohta PTK 27/2017 vp
suuremmasta asiasta kuin vain työn tilapäisyydestä. Kysymys taitaa olla todellisuudessa
niin sanotun tehokkuuden maksimoinnista. Työnantajan ei kannata palkata työntekijää va-
ralta vaan ainoastaan silloin, kun on pakko. Tarvittaessa töihin kutsutut tai vuokratyönte-
kijät antavat mahdollisuuden suunnitella työvuorolistat ilman särkymävaraa maksimoiden
taloudelliset hyödyt työntekijöiden kustannuksella. Nollatuntisopimukset tarkoittavat
työnantajalle kaikkia oikeuksia ilman mitään vastuuta. 

Lisätyön tarjoamisvelvoite toki tarkoittaa myös sitä, että esimerkiksi kaupassa ensin pi-
tää tarjota mahdolliset lisätyötunnit jo olemassa oleville osa-aikaisille, mutta jos se ei ole
mahdollista, niin sitten soitetaan sille pahnan alimmaiselle eli tarvittaessa töihin kutsutta-
valle, hänelle, joka päivystää vuorokauden jokaisena tuntina mahdollista töihin kutsua. Hä-
nen elämänsä on odotusta ilman suojaverkkoa.

Nollasopimukset voivat olla jossain tapauksessa haluttuja ja toivottuja työntekijän toi-
mesta. Esimerkiksi opiskelija voisi halutessaan työskennellä ilman kiinteää viikkotyö-
aikaa, mutta poikkeuksesta ei pidä tehdä sääntöä.

Kansalaisaloitteen henki on otettava vakavasti ja ryhdyttävä niihin lainsäädäntötoimiin,
joihin siinä velvoitetaan. Jokainen työntekijä on palkkansa ja arvonsa ansainnut, ja tämä tu-
lee tehdä näkyväksi lainsäädännössä.

Ensimmäinen varapuhemies Mauri Pekkarinen: Yleiskeskustelu ja asian käsittely kes-
keytetään. Asian käsittelyä jatketaan tässä istunnossa päiväjärjestyksen muiden asiakoh-
tien tultua käsitellyiksi.

Yleiskeskustelu keskeytettiin kello 15.44.

————

Yleiskeskustelua jatkettiin kello 15.59.

Ensimmäinen varapuhemies Mauri Pekkarinen: Nyt jatketaan aiemmin tässä täysistun-
nossa keskeytetyn asiakohdan 6 käsittelyä.

15.59 Antero Laukkanen kd: Arvoisa herra puhemies! Ensinnäkin kiitän kaikkia kansa-
laisaloitteen alullepanijoita ja allekirjoittajia. Teidän työnne on johtanut tämän tärkeän
asian esiin nousemiseen, ja uskon myös nollasopimuksien muuttumiseen työntekijän oi-
keuksia turvaavaksi ja parempaan sopimiseen kaikkien osapuolten kannalta. Kiitän myös
valiokunnan puheenjohtajaa Tarja Filatovia esittelypuheenvuorosta, joka kattavasti kuvasi
valiokunnan käsittelyä asiassa ja myös sitä, miksi osa valiokunnan jäsenistä halusi tehdä
eriävän mielipiteen. Katsoimme, ettei mietintö riittävällä tarkkuudella kuvannut tarvitta-
via toimenpiteitä ja että mietinnön 5. lausuma käytännössä hyväksyy nollatyösopimusten
nykyisen tilan. Näistä syistä olen mukana eriävässä mielipiteessä. 

Vähimmäistyöajasta ei ole määräyksiä laissa, vaan työsopimuksessa voidaan vapaasti
sopia työajasta ja siitä, että työaika vaihtelee tietyn tuntimäärän puitteissa. Työaika voi so-
pimuksessa olla esimerkiksi nollasta 40 tuntiin viikossa, ja työnantaja voi tarjota työnteki-
jöille työtä vaihtelevan määrän tai ei ollenkaan. Tällaisia sopimuksia kutsutaan niin sano-
tuiksi nollatyösopimuksiksi tai vaihtelevan työajan sopimuksiksi ja niissä työskenteleviä
esimerkiksi ekstraajiksi tai tarvittaessa työhön kutsuttaviksi työntekijöiksi. 
22



Pöytäkirjan asiakohta PTK 27/2017 vp
Mietinnössä todetaan lisäksi, että nollatuntisopimuksella työskentely toteutuu eri työn-
tekijöille hyvin eri tavoilla. Työnantaja saattaa tarjota nollatuntisopimuksen perusteella
säännöllisesti työtä esimerkiksi 16 tuntia viikossa, mutta on myös mahdollista, että työnte-
kijälle tarjotaan vain yksittäisiä ja lyhyitä työrupeamia satunnaisesti ja yksittäisten työjak-
sojen pituudet vaihtelevat tai että työntekijälle ei tarjota tunteja lainkaan. 

Nollatuntisopimuksella työskentelyyn liittyy monia epäkohtia, joista työntekijän talou-
dellinen epävarmuus ja työnantajan mahdollisuus kiertää työntekijän suojaksi tarkoitettuja
säännöksiä ovat vakavimpia. Monet työntekijät ottavat vastaan osa-aikaista työtä tai työtä
nollatuntisopimuksella vain, koska vakituista kokoaikatyötä ei ole tarjolla. Nollatuntisopi-
mus ei aina takaa työntekijälle varmaa toimeentuloa, eikä työntekijällä ole myöskään riit-
tävää mahdollisuutta ennakoida tulotasoaan. Taloudellisen epävarmuuden lisäksi nollatun-
tityösopimuksella työskentely vaikeuttaa työn ja yksityiselämän yhteensovittamista, kos-
ka nollatuntisopimustyössä on tavallista, että työ on otettava vastaan lyhyellä varoitusajal-
la. 

Nollasopimuksiin liittyvistä työoikeudellisesti ongelmallisista piirteistä keskeisin onkin
työnantajan mahdollisuus lopettaa työn tarjoaminen pysyvästi ilman erityistä normaaliin
työsuhteeseen liittyvää päättämistointa. Muodollisesti työsopimus jää voimaan, vaikka
työsuhteen keskeinen ominaisuus, työn tekeminen vastiketta vastaan, on lakannut. Tämä
työnantajan mahdollisuus vaarantaa useita työntekijän suojaksi säädettyjä oikeuksia. Täl-
laisia ovat muun muassa irtisanomissäännökset ja työntekijän oikeus saada irtisano-
misajan palkka. Työnantaja voi välttää myös äitiys- ja sairausajan palkan maksamisen sa-
moin kuin kiertää koeaikasäännöksiä, lomautussäännöksiä sekä säännöksiä määräaikais-
ten työsuhteiden perusteista. 

Arvoisa puhemies! Tässä on niin valtava määrä asioita, joita ei voi millään muulla taval-
la hoitaa kuin lain muuttamisella. Todettakoon näin yksinkertaisesti.

Näiden nollatyösopimusten ongelmat ovat minulle konkretisoituneet läheisen ystäväni
kautta, jonka työnantaja täysin omista lähtökohdistaan käyttää hyväkseen nollatyösopi-
muksen epäkohtia. Valitettavan usein on niin, että laskun näistä epäsäännöllisistä tuloista
ja työttömyysturvan puutteesta maksavat nuoren työntekijän vanhemmat, jotka tasaavat
sitten nämä puutteet, mitä tässä on. Tämä nuorten epäreilu kohtelu, suoranainen hyväksi-
käyttö, on nyt tullut selkeästi esille myös valiokunnan kuulemisien kautta, ja toivon mu-
kaan työministeri kuulee herkällä korvalla — niin kuin hän on luvannut, ja niin kuin us-
kon, että hän toimii — tätä valiokunnan mietinnön sisältöä sekä erityisesti vastalauseessa
esiin nousevia epäkohtia ja saamme nopeasti lakiesityksen, jossa nollatyösopimukset saa-
tetaan työoikeudellisesti kunnialliselle tasolle. 

16.04 Sami Savio ps: Arvoisa puhemies! Kiitos kansalaisaloitteen allekirjoittajille. Tämä
nollatuntisopimuksista käytävä keskustelu on erittäin tärkeää työelämän epäkohtien oikai-
sun kannalta. Tämän kansalaisaloitteen tavoitteenahan on tosiaan ollut nollatuntisopimus-
ten kieltäminen lailla. Nollatuntisopimukseen tulee ehdottomasti saada reilut pelisäännöt,
nimittäin monet nollatuntisopimuksen solmineet työntekijät ovat olleet vaikeuksissa esi-
merkiksi karenssiajan takia, vaikka heille ei ole tosiasiallisesti ollut tarjolla töitä enää pit-
kiin aikoihin. Myös työelämä- ja tasa-arvovaliokunta on jakanut kansalaisaloitteen tekijöi-
den huolen nollasopimuksella työtä tekevien henkilöiden työsuhteen ehtojen ja toimeentu-
lomahdollisuuksien turvaamisesta.
23



Pöytäkirjan asiakohta PTK 27/2017 vp
Kuten valiokunta toteaa, on kuitenkin monia tilanteita, joissa yrittäjillä on tarve teettää
työtä vähemmän kuin 18 tuntia viikossa, ja alle 18 viikkotunnin sopimusten ehdoton kiel-
täminen voisikin saada työnantajat etsimään työsopimuksen korvaavia keinoja työn teettä-
miseksi tai vaihtoehtoisesti supistamaan tältä osin toimintaansa. Pahimmassa tapauksessa
työtä jätettäisiin kokonaan teettämättä. Siten on perusteltua säilyttää työsopimuslainsää-
däntö joustavana ja käyttökelpoisena ja jättää mahdollisuus myös vähäisen ja satunnaisen
työvoimatarpeen kattamiseen.

Arvoisa puhemies! Kuten on todettu, on hallitus alkanut valmistella uudistusta nollatun-
tisopimuksen pelisääntöihin oikeus- ja työministeri Lindströmin johdolla. Hän asetti viime
marraskuussa työryhmän selvittämään nollasopimusten pelisääntöjä. Ongelmia ratkais-
taan siis yhdessä työmarkkinajärjestöjen kanssa kolmikantaisessa työryhmässä, joka on
täsmälleen oikea paikka pohtia [Puhemies koputtaa] lainsäädännön yksityiskohtia tältä
osin. Kiitän työministeriä arvokkaasta ja ansiokkaasta [Puhemies koputtaa] työstä asian tii-
moilta.

16.06 Tarja Filatov sd:  Arvoisa puhemies! Kun joutuu valiokunnan puheenjohtajana
esittelemään mietintöä, niin käytän tässä nyt puheenvuoron sen vuoksi, että pääsen vähän
enemmän kertomaan siitä, miksi sosiaalidemokraatit päätyivät siihen, että eivät voi hyväk-
syä tätä valiokunnan mietintöä — vähän enemmän kuin "kyllä ja ei" -jankkauslistalla, niin
kuin se tuossa aikaisemmin vähän meni. Kun me valiokunnassa kävimme läpi näitä ongel-
makohtia, kävi aivan selvästi ilmi se, että me tarvitsemme lainsäädäntömuutoksia, ja sen
vuoksi meille oli suuri pettymys, että valiokunta ei hyväksynyt sitä kirjausta, että lakeja on
muutettava. Se, mitkä nuo sanamuodot olisivat olleet, olisi ollut yhdentekevää. 

Ja ehkä se, miksi me olemme lainmuutosten tarpeen suhteen niin kiihkeitä, johtuu siitä,
että kun edellisellä eduskuntakaudella tätä nollatuntisopimusta itse asiassa ensimmäisen
kerran oikein kunnolla selvitettiin ja arvioitiin, silloin tehtiin nuo selvitykset ja arvioinnit,
silloin käytiin läpi ne ongelmakohdat, mitä tähän liittyy, ja myös niitä mahdollisia ratkai-
sumalleja, ja kävi ilmiselvästi ilmi, että tässä maassa työntekijöillä ja työnantajilla on hy-
vin erilainen käsitys siitä, miten nämä asiat pitää ratkaista. Työnantajat ovat sitä mieltä, että
meidän  nykylainsäädäntömme riittää — se näkyy tuosta edellisellä kaudella tehdystä
TEMin raportista — ja pitää vain panna täytäntöön paremmin niitä pykäliä, mitä meillä on
olemassa. Ja näinhän tietenkin olisi, jos kaikki työnantajat olisivat reiluja ja ajattelisivat
reiluin pelisäännöin, mutta me tiedämme, että elävä elämä on hiukan toisenlaista. Kun me
valiokunnassa kuulimme työoikeuden asiantuntijoita, niin he taas sitten sanoivat varsin
selvästi sen, että nollatuntisopimuksia ei tunneta lainsäädännössä eli silloin myöskään nii-
tä pelisääntöjä, jotka koskevat nollatuntisopimuksia, ei ole meillä lainsäädännössä. 

Käytännössä meillä on syntynyt tilanne, jossa työntekijällä on suuremmat velvollisuu-
det suhteessa työnantajaan kuin työnantajalla suhteessa työntekijään. Elikkä työntekijän on
oltava työnantajan käytettävissä 0—40, mutta työnantajan ei tarvitse sitoutua työn antami-
seen, vaikka hän työsopimuksen solmiikin, ja tämä on se ydinongelma. Sen vuoksi sosiaa-
lidemokraatit haluaisivat, että tuota 0—40-välystä puristettaisiin niin pieneksi kuin mah-
dollista. Se voi olla vaihteleva, ja se voi olla erilainen. Voidaan tehdä sopimuksia, joissa
sovitaan vain 1 tunti työtä viikossa, se on täysin mahdollista, mutta silloin työntekijä tietää
ja voi ennakoida, että minulla on se 1 tunti työtä viikossa. Mutta jos työntekijän haarukka
on 0—40, ollaan aivan erilaisen epävarmuuden kanssa tekemisissä. Sen vuoksi me raken-
simme mallin, jossa ikään kuin olisi tällainen jouston vara, että jos välys on vaikkapa 10—
24



Pöytäkirjan asiakohta PTK 27/2017 vp
20, silloin työaika voi joustaa molempiin suuntiin tietyn määrän, ja jos taas mennään yli tä-
män tietyn määrän, sitten pitää katsoa, mikä se oikea ja tosiasiallinen työaika on. 

Jos tämä välys toteutuisi, se ratkaisisi monta ongelmaa, joita meillä nollasopimuksissa
on. Itse asiassa ilman jonkinlaista käsitettä vakiintuneesta työajasta tai jonkinlaista välystä
tätä ongelmaa ei voi ratkaista, koska silloin ei tiedetä, mitä palkkaa maksetaan sairauslo-
man aikana, mikä on irtisanomisajan palkka tai mikä mahdollisen vanhempainvapaa-ajan
palkka, vaan se jää aina riidan väliseksi. Jonkinlaiset pelisäännöt sille, minkä keskimäärän
mukaan nämä palkkaukset lasketaan, pitää olla olemassa. Jos sitten, niin kuin tässä valio-
kunnan viimeisessä ponnessa sanotaan, voidaan sopia 0—40 tuntia, silloin kun työntekijä
haluaa sopia, niin itse asiassa vesitetään se ajatus siitä, että on olemassa joku keskimääräi-
nen tuntimäärä tai keskimääräinen työaika, johon työnteko pohjautuu, ja sen vuoksi nämä
kaksi asiaa tässä mietinnössä ovat varsin ratkaisevia, vaikka ne saattavat tuntua hyvin pie-
niltä, kun keskustellaan tässä parista sanasta.

Sen lisäksi olisi oleellista: Meillä esimerkiksi yt-laissa nykyisin on käytäntö, jossa osa-
aikaiset työntekijät kartoitetaan vuositasolla ja tästä käydään yt-menettely ja katsotaan,
ovatko ne perusteltuja, ovatko ne tarpeellisia sen työn tekemisen kannalta. Toki ne joskus
ovat, mutta joskus eivät, ja tässä yt-menettelyssä voidaan perata niitä tarpeettomia osa-ai-
kaisia. Tämän saman menettelyn me haluaisimme näille joustaville työajoille: katsottai-
siin, tarvitaanko todella niin pitkiä joustoaikoja.

Lisäksi on oleellista nämä 32 prosenttia, jotka siis tekevät nollatuntisopimuksella töitä
mutta ovat käytännössä kokoaikaisessa vakituisessa työsuhteessa. Eli työstä lähtevää tar-
vetta joustavalle työajalle ei ole, vaan se tarve lähtee siitä, että työnantaja haluaa pitää it-
sellänsä sen pelimerkin, että jos naama ei miellytä tai työvoima ei ole riittävän nöyrää tai
joustavaa tai muuta, niin voidaan vetää ne tunnit nollaan. Ja jos tällaisia ilmeisen perusteet-
tomia nollasopimuksia tai vaihtelevan työajan sopimuksia ei kielletä, me emme myöskään
pääse tähän ydinproblematiikkaan kiinni. 

Tämän lisäksi tarvitaan työttömyysturvaan ratkaisuja, ja uskon, että se noista työryhmis-
tä tulee ulos varmastikin, koska se on helpompi ratkaista ja siihen on helpommat pelisään-
nöt. Mutta tämä työajan määrittely on vaikea, ja siksi olisin toivonut, että me olisimme an-
taneet ministerille jotakin perälautaa tai jotakin voimaa siihen vääntöön, mitä tuolla työ-
ryhmissä tarvitaan.

16.12 Sirpa Paatero sd: Arvoisa herra puhemies! Kauan, kauan sitten kuulin eräältä nuo-
relta Kotkassa, että hänelle oli luvattu kesätyöpaikka ja hän oli todella innoissaan. Kesän
lopulla tapasin saman nuoren, joka sanoi, että kun oli niin sateinen kesä, niin ei häntä kut-
suttu kertaakaan töihin. Siinä meni koko kesä, eikä euron euroa saanut palkaksi. Tämän
jälkeen — tästä on siis toistakymmentä vuotta — tämä malli on tullut useammalle ja use-
ammalle tutuksi, niin nuorille kuin aikuisillekin, eikä vain kesätöissä vaan ihan ympäri
vuoden tehtävissä töissä. Siitä syystä kansalaisaloite oli ja on hyvin tarpeellinen.

Meillä Suomessa on ajateltu, että kaikki pelisäännöt, mistä täällä on tänään puhuttu,
pohjaavat lakeihin. Ja jollei meillä ole lakia, jolla erityisesti huolehditaan heikommassa
asemassa olevan ihmisen edusta, niin ollaan aika heikoilla. Jos puhutaan sopimuksiin pe-
rustuvista pelisäännöistä, joita voidaan soveltaa jostakin, niin ei ole mihin vedota siinä
kohtaa, kun ollaan kiistatilanteessa ja pitäisi pystyä peräämään omia oikeuksiaan. Tästä
syystä se ainut ja mahdollinen keino muuttaa tätä tilannetta on saattaa meidän työlainsää-
däntöön semmoinen oma kohta, missä lukee "nollatyösopimukset", sillä muuten nämä työ-
25



Pöytäkirjan asiakohta PTK 27/2017 vp
ehdot, joiden ongelmat liittyvät vaikkapa irtisanomistilanteisiin, sairausajan palkkaan, lo-
miin, eläkkeen kertymiseen ja kaikkeen muuhun, ovat irrallaan tästä arjesta. Tästä syystä
tämä mietintö, jonka valiokunta on kirjoittanut, antaa vastauksia siihen, mitkä ovat nämä
ongelmakohdat. Mutta siis ainoa keino niiden hoitamiseksi on se, että ne saadaan kirjoitet-
tua sinne lakiin.

Suomessa pitäisi olla mahdollisuus omalla työllään elää ja elättää perheensä. Ei pitäisi
olla tilannetta, että joudutaan työn lisäksi, jos se on kokoaikainen, hankkimaan sosiaalitur-
vaa, josta meillä koko ajan keskustelua käydään — vaikkapa Kelan johtajan toimesta tai
joidenkin ministerienkin osalta — että etuuksia maksetaan liikaa. Mutta jotkut intressiryh-
mät myöskin Suomessa, niin kuin muissakin maissa, ovat ajamassa Suomea siihen tilan-
teeseen, että näin pystytään hoitamaan matalapalkka-alat ihmisille, ja he saavat vain osan
tunneista, ja sen jälkeen yhteiskunta velvoitetaan maksamaan siihen se loppuosa.

Mutta kuka ihminen pystyy rakentamaan tulevaisuutta sellaiselle ajattelulle, että ei ole
tietoa ensi viikon tunneista tai palkasta? Eipä juuri kukaan. Sen takia tämä murros, mikä
tässä itse asiassa on tapahtunut varmaan aika lailla viimeisen kymmenen vuoden aikana
näitten työsuhteiden osalta, on nyt viimeistään otettava myös lainsäädäntötasolla huo-
mioon.

Tässä eräs edustaja teki hyvän huomion siitä — kun katsoo näitten osa-aikaisten ja pät-
kätöiden tekijöiden ammatteja — mihin ne sijoittuvat: listallahan on erityisesti kaupan ala,
hoivapalvelu, terveydenhuolto ja palvelutyöntekijät. Ja nyt kun me olemme mahdollisesti
— jos — siirtymässä malliin, missä kaikki sosiaali- ja terveydenhuoltoalat ovat erilaisten
yhtiöitten, niin julkisten yhtiöiden kuin sitten yksityisten yhtiöiden, hoidossa, niin pelkään
pahoin, että tämä hoiva-alan ja sosiaali- ja terveydenhuoltoalan nollatyösopimusten käyt-
tö, kun kilpaillaan niin sanotusti sillä samalla viivalla, tulee olemaan totta myös täällä jul-
kisella puolella, koska jo tällä hetkellä se on aika vahvasti siellä yksityisellä puolella. Ja
millä muutoin pystytään kilpailemaan kuin pelkästään euroilla, jollei sitten mennä samoi-
hin pelisääntöihin myös työntekijöitten osalta? Siitä syystä ymmärrän erittäin hyvin omas-
sa eduskuntaryhmässä tovereita, jotka ovat joutuneet tekemään tähän oman vastalauseen-
sa, jotta vahvistamme lainsäädäntötarpeen muuttamista.

16.18 Joona Räsänen sd: Arvoisa puhemies! Tämä kansalaisaloite nollatuntisopimusten
kieltämiseksi oli varsin ansiokas siitä syystä, että se mahdollisti hyvin laajan ja laadukkaan
keskustelun myös tästä problematiikasta ja nimenomaisesti puuttuu nyt näihin vastentah-
toisiin nollatuntisopimuksiin.

Alkuun on todettava, että on ihan ymmärrettävää, että joissakin tilanteissa on myös ollut
ihmisiä, jotka ovat ihan mielellään tehneet töitä tällaisilla sopimuksilla, mutta kun tätä laa-
jemmin katsoo, on selvää, että tähän liittyy sellaista problematiikkaa, mikä täytyy ratkais-
ta. Nimittäin ei voi olla oikein, että kun solmitaan työsopimus, niin sitten ei töitä olisikaan.
Työsopimukseen liittyy sellainen asia, että silloin lähdetään siitä, että jotain työtä todella
ollaan tekemässä.

Ei voi myöskään olla oikein, että nykyinen lainsäädäntö mahdollistaa tilanteen, että saa-
tat useammankin vuoden tehdä töitä ihan täysillä tunneilla ja sitten kun sattuu se yksi ker-
ta, että tulee sanaharkkaa työnantajan kanssa, niin jos on tällainen nollatuntisopimus käy-
tössä, hän tiputtaakin työtunnit nollaan. Maalaisjärkikin sen sanoo, että tämmöisen tilan-
teen ei pitäisi olla mahdollinen.
26



Pöytäkirjan asiakohta PTK 27/2017 vp
Nyt kun tässä valiokunnan mietinnössä nämä nollatuntisopimusten aiheuttamat ongel-
mat tunnustetaan hyvin laajasti, olisikin lainsäätäjältä kaivattu tahtoa näiden ongelmien
korjaamiseksi. Tässä yhteydessä on vielä erityisesti kiitettävä ministeri Lindströmiä hyvin
selkeästä puheenvuorosta ja tahtotilasta, kun hän ilmaisi, että lainsäädäntömuutoksia tä-
män ongelman ratkaisemiseksi tarvitaan — yksiselitteisesti: lainsäädäntömuutoksia tämän
ongelman ratkaisemiseksi tarvitaan. Ehkä siksi pitääkin ihmetellä, että samaan selkeyteen
eivät hallituspuolueet ole kyenneet valiokunnassa.

Täällä paljon keskustelua käytiin siitä, onko kysymys ainoastaan sanoista "ja" ja "tai".
En lähde tällaiseen pilkunviilaukseen mukaan mutta totean, että kun yhteisymmärrys näyt-
tää näistä ongelmista olevan ja siitä, että näihin täytyy nyt hakea ratkaisuja, niin silloin aika
yksiselitteisesti tullaan siihen, että täytyy tehdä myös lainsäädännöllisiä muutoksia.

Tätä ongelmaahan on yritetty ratkoa kolmikantaisissa työryhmissä ennenkin, ja on hy-
vä, että nytkin työryhmät ovat tätä ongelmaa pohtimassa, mutta muistuttaisin, että viimek-
sikin, kun tämä ongelma työryhmissä oli, se kilpistyi pitkälti juuri siihen, että työnantajat
totesivat, että nykyinen lainsäädäntö on täysin hyvä ja kysymys on vain ja ainoastaan sen
soveltamisesta. Tässä tilanteessa, jos tästä haluttaisiin päästä eteenpäin, olisi vaadittu nyt
lainsäätäjältä myös vahvaa viestiä siitä, että lainsäädäntömuutoksia ollaan tekemässä, mikä
olisi varmasti antanut ministerille tukevamman selkänojan suhteessa myös näihin työryh-
miin ja antanut myös näihin työryhmiin sellaisen viestin, että lainsäätäjä on nyt tosissaan
puuttumassa näihin ongelmiin.

Onkin mielenkiintoista, että yleensä kun täällä salissa ollaan tällä eduskuntakaudella
keskusteltu työelämäasioista, niin aika moni, varsinkin hallituspuolueiden edustaja, on ol-
lut sitä mieltä, että eduskunnan pitäisi ottaa yhä vahvempi rooli tähän työlainsäädäntöön ja
olla aloitteellinen sen muuttamisessa. No, nyt sitten tässä tilanteessa, kun olisi tärkeää, että
eduskunta olisi aloitteellinen, nojaudutaankin siihen, että haudataan tämä sitten kolmikan-
taisiin työryhmiin. Elikkä olisi varmaan ihan kaikkien meidän kannalta hyvä, jos meillä lo-
giikka toimisi samalla lailla erilaisissa asioissa.

Arvoisa puhemies! Näin loppuun totean, että tämän asian ratkaisemiseksi tarvitaan sekä
nykyisen lainsäädännön tarkempaa toimeenpanoa että myös uutta lainsäädäntöä, ja toivon,
että tässä asiassa päästään eteenpäin. Tältä osin hyvä ohjenuora ja tiekartta ovat nämä so-
siaalidemokraattien ehdotukset, jotka tästä vastalauseesta käyvät ilmi, ja niitä on helppo tu-
kea.

16.23 Maria Tolppanen sd:  Arvoisa puhemies! Me puhumme nyt kansalaisaloitteesta,
joka koskee nollasopimusten kieltämistä lailla. Varsin mielenkiintoinen on ollut tämä kes-
kustelu kuunnella. Nimittäin kun tarkkaan kuunteli ministeri Lindströmiä, niin hän sanoi
puheenvuorossaan ihan tarkasti näin: "Jos meillä ei ole tällä hetkellä nollasopimuksissa pe-
lisääntöjä" — siis "jos" meillä ei ole tällä hetkellä nollasopimuksissa pelisääntöjä — "mi-
nun on ainakin tällä kokemuksella hyvin vaikea nähdä, miten niitä tulisi ilman lainsäädän-
töä. Eli siksi uskalsin näin sanoa, että jotakin lakia se kuitenkin vaatii", et cetera. Jos mi-
nisteri olisi perehtynyt tähän kunnolla, hän tietäisi, että nollasopimuksissa on paljonkin pe-
lisääntöongelmia. Esimerkiksi SAK:n taholta on lausuttu näin: "Nollatuntisopimuksella
töitä tekevät ovat heikossa asemassa työnantajaan nähden. Sopimus mahdollistaakin työn-
antajan pelaamisen, sillä esimerkiksi työpaikan ongelmiin huomiota kiinnittävä työntekijä
voi huomata, ettei tunteja enää ole tarjolla. Työnantaja voi helposti päästä eroon työnteki-
jästä, vaikka perusteita irtisanomiselle ei olisi. Vastaava tuntien menetyksen riski voi olla
27



Pöytäkirjan asiakohta PTK 27/2017 vp
myös silloin kun työntekijä kieltäytyy tarjotuista tunneista — töitä ei uudestaan tarjota.
Tällä hetkellä tilanne nollasopimuksissa on se, että työntekijällä on kaikki velvollisuudet
ilman oikeuksia ja työnantajalla kaikki oikeudet ilman velvollisuuksia." Tämä on varsin
surullista kuultavaa.

Mutta sinänsä täytyy sanoa, että ministerillä oli toki hyviäkin asioita. Nimittäin hän sa-
noi, että häntä kyllä kiinnostaa, mitä työryhmä siellä tulee tekemään, ja hän on aktiivinen
siinä mielessä, että hän saa sieltä raporttia siitä, missä mennään. Hän lupasi myöskin viedä
viestiä sinne työryhmään päin. Toivottavasti viesti tulee sitten muun muassa tuolta SAK:n
suunnasta, missä tunnetaan ja tunnustetaan jo tällä hetkellä nollatyösopimusten ongelmat
ja tiedetään, että siellä ei sopimuksia ole.

Sinänsä minua kummastuttaa se, että ylipäätään puhutaan nollasopimuksista, kahdesta
syystä. Ensimmäinen syy on se, että ei kenenkään työtä tekevän ihmisen kohdalla pitäisi
puhua missään kohdassa nollasta. Silloin jos ihminen käy työssä, hän on kyllä jonkun
muun kuin nollan arvoinen. Jos hänellä on työnantaja, joka käyttää direktio-oikeutta ja joka
valvoo työtä, niin kyllä työntekijä on jonkun muun kuin nollan arvoinen. Toinen asia, mikä
minua hämmästyttää, on se, että tässäkin salissa ihan vakavasti puhutaan nollasta, nolla-
työsopimuksesta, kun tässä maassa on olemassa jo ammattikunta, jonka nimi on freelance-
ammattikunta. Freelance-ammattikunta työskentelee tiedotusalalla ja myös erilaisilla luo-
van toiminnan aloilla, mutta freelancer pystyy myöskin työskentelemään esimerkiksi si-
ten, että hän ajaa freelancerina bussia. Hän on aamulla Mynttisen bussifirmassa töissä ja il-
tapäivällä Mäkisen bussifirmassa töissä. Siellä on pystytty sopimaan muun muassa nämä
kilpailupykälät ja erilaiset lojaliteettipykälät työnantajaan nähden. 

Freelancereilla myös on oikeutensa, tietenkin velvollisuutensa myös, mutta freelancerin
työnantajalla on myös velvollisuutensa, vaikka sillä on oikeutensa. Freelancereilla on
muun muassa olemassa oma työehtosopimus, jossa on sovittu palkkioista, kesäloma-ajan
palkasta, sairausajan palkasta. Se sopimus on nimeltään Yhtyneet-sopimus. Olisin todella
toivonut, että olisin voinut kertoa tämän ministerille tänään aikaisemmin ja vaikkapa vin-
kata, että ehkä kannattaisi ottaa esimerkiksi Suomen Journalistiliittoon yhteyttä ja keskus-
tella tästä sopimuksesta ja kysyä, miten nämä asiat on hoidettu, koska nämä asiat pystytään
hoitamaan. Varsin hyvin tiedän tämän asian, sillä olen itse ollut allekirjoittamassa Etelä-
rannassa tätä sopimusta. Vaikka se ei yleissitova olekaan, se on kuitenkin valtakunnallinen
työehtosopimus, jota noudatetaan freelance-työntekijöitten osalta. Tämä olisi sellainen
asia, mitä kannattaisi myöskin tässä asiassa kaivaa esille ja katsoa, miten näitä asioita voi-
daan hoitaa siten, että se toimii kaikille.

Mutta ministeri sanoi, että "jotakin lakia se kuitenkin vaatii". Nyt tietenkin kiinnostaisi,
mikä se "jokin laki" on. Mitä lakia pitäisi muuttaa? Mitä mieltä ministeri on siitä, että mitä
lakia pitäisi muuttaa? Onko se työsopimuslaki, vai mikä se laki on? Se on selvää, että tähän
täytyy tästä salista löytyä sellainen ratkaisu, joka edesauttaa työntekijän asemaa työpaikal-
la ja joka edesauttaa sitä, että työntekijä saa palkkaa siitä työstä, mitä hän tekee, ja että se
palkka olisi vieläpä sen suuruinen, että sillä eläisi. 

Freelance-sopimus ei myöskään estä työntekijää tekemästä vaikkapa yhden tunnin vii-
kossa. Freelance voi tehdä viikossa vaikka 87 tuntia ihan sen mukaan, mikä hänelle sopii ja
mikä sopii sitten sille, joka tätä freelance-työtä tarvitsee. Tämä on yksi ratkaisu tähän
asiaan. Toivon, että siitäkin voidaan keskustella tässä tämän kevään aikana. Ja todella olen
iloinen siitä, että ministerillä nyt on edes kalpea ajatus siitä, että siellä saattaa jotain peli-
sääntöongelmia olla. Olisin toki kuitenkin ollut varsin iloinen, jos ministeri olisi sanonut,
28



Pöytäkirjan asiakohta PTK 27/2017 vp
että "kun tällä hetkellä siellä näitä pelisääntöongelmia on" eikä "jos siellä tällä hetkellä näi-
tä pelisääntöongelmia on". Siinä on vissi ero, mitä se tarkoittaa, kun sanotaan "kun" ja kun
sanotaan "jos".

16.30 Ilmari Nurminen sd: Arvoisa puhemies! Turvallisuuden, ennakoitavuuden ja työ-
elämän pelisääntöjen tulisi koskea kaikkia ja kaikkea työtä. Silti meillä on olemassa työ-
suhteen muoto, nollatuntisopimus, jota ei tunneta meidän lainsäädännössämme. Tämä on
siten myös iso yhteiskunnallinen ongelma.

Ensiksi täytyy kiittää, että kansalaiset ovat halunneet tarttua näihin työelämän epäkoh-
tiin kansalaisaloitteen avulla. Valiokuntakäsittely osoitti, että näihin epäkohtiin on lainsää-
dännöllä puututtava. Työnteon tulisi tuoda yksilölle turvaa, mutta nollatuntisopimukset ei-
vät sitä turvaa työntekijöille tarjoa. Nollatuntisopimuksiin sisältyy monia ongelmia, jotka
tuovat epävarmuutta työelämään. Näitä ongelmia ovat esimerkiksi työtuntien ennakoimat-
tomuus, kysymykset sairausajan palkasta, äitiyslomasta, mahdollisuudet vaikuttaa omaan
työhönsä ja tuoda mahdollisia epäkohtia esille.

Huomioisin myös, että yleisimpiä nollatuntisopimuksella tehtäviä töitä on naisvaltaisil-
la aloilla, kuten myyjän töissä, hoivapalveluissa ja terveydenhuollon töissä. Korostaisin,
että tällä hetkellä nollatuntisopimuksella työskentelevästä yli 80 000 ihmisestä lähes joka
kolmas tekee työtä täydellä työajalla. Miten tällaiset työsopimukset voivat olla nollatunti-
sopimuksia? Työntekijä voi joutua nollatuntisopimuksella tilanteeseen, jossa yhtäkkiä tu-
lot romahtavat ja toimeentulo vaarantuu. Olen saanut hyvin monelta ihmiseltä viestiä juuri
tällaisista tilanteista, joissa esimerkiksi sairausloman jälkeen työnantajan tarjoamat tunnit
ovat menneet nollaan. Mielestäni tämän päivän Suomessa tämä ei saisi olla mahdollista.

Kuten tästä valiokunnan mietinnöstä ilmenee, nollatuntisopimuksen ongelmat on yhdes-
sä ja laajasti valiokunnassa todettu — mutta hallitus ei tarjoa tähän mitään ratkaisua vaan
oikeastaan täysin nollaratkaisua. Sen sijaan sosiaalidemokraatit ovat sitoutuneet puuttu-
maan näihin ongelmiin ja varmistamaan turvallisen työelämän kaikille. Sitä varten me
olemme rakentaneet viiden kohdan mallin, jolla voisimme puuttua nollatuntisopimusten
väärinkäytöksiin, ja tämän pohjalta olemme jättäneet valiokunnassa myös vastalauseen.
SDP:n mallissa ei kielletä siis työajan vaihtelua, jos se on kausivaihtelujen tai kysyntävaih-
teluiden vuoksi välttämätöntä, mutta se puuttuu nollatuntisopimusten ilmeisiin väärinkäy-
töksiin.

Ensimmäinen kohta: Mielestämme lakiin tulisi lisätä määräykset vaihteluvälimallista ja
vakiintumismallista. Tämä tarkoittaa, että työsopimukseen on kirjattava todellista työmää-
rää vastaavat työtunnit, esimerkiksi 10—12 tuntia nykyisen 0—40 tunnin sijaan. Jos tosi-
asiallinen työmäärä olisi nyt keskimäärin vaikka 24 tuntia viikossa, on työntekijällä oikeus
vahvistaa tämä määrä työsopimuksensa enimmäistuntimääräksi. Jos vähimmäistuntimää-
rä alittuu, on työnantaja velvollinen korvaamaan vajaaksi jääneen tuntimäärän työntekijäl-
le. Me haemme vaihteluvälimallilla työntekijälle parempaa oikeutta ja ennakoitavuutta
näihin omiin tunteihinsa.

Toinen meidän esittämämme kohta puuttuu siihen, että väärinkäytökset on kiellettävä.
Tämä sopimus voitaisiin tehdä työnantajan aloitteesta vain, jos siihen on työn tarpeen to-
dellisesta vaihtelusta johtuva perusteltu syy. Ehdotamme myös yhteistoimintalakia muu-
tettavaksi siten, että työnantajan pitää seurata niiden työntekijöiden määrää ja työsuhtei-
den perusteita, joilla on vaihteleva työaika, sekä saattaa perustelut yhteistoimintamenette-
29



Pöytäkirjan asiakohta PTK 27/2017 vp
lyissä työntekijöille tiedoksi, kuten nykyisin tapahtuu osa-aikaisten työntekijöiden kohdal-
la. Tällä vahvistetaan työntekijöiden turvaa.

Kolmas meidän ehdottamamme kohta on sairausajan palkkaan liittyvä. Laissa tulisi sää-
tää, että sopimuksissa, joissa työaika on sovittu vaihteluvälinä, sairausajan palkka makse-
taan ensi sijassa työvuoroluetteloon merkittyjen työvuorojen mukaisesti.

Neljäs kohta liittyy puitesopimusjärjestelyihin. Laissa pitäisi säätää, että tällainen sopi-
mus voidaan tehdä työnantajan aloitteesta vain työn järjestelyihin liittyvästä perustellusta
syystä. Tällainen syy on se, että työtä on tarjolla vain epäsäännöllisesti ja tilapäisesti.

Ja viimeinen kohta liittyy karenssiin. Haluamme työttömyysturvalakia muutettavaksi
niin, että henkilöllä olisi pätevä syy työstä eroamiseen ilman työttömyysturvalain tarkoit-
tamaa karenssia, jos työtä ei tiettyjen ehtojen puitteissa ole ollut tarjolla.

Näillä kohdilla haluan tuoda ehkä sen esille, että tämä on vaikea kokonaisuus ratkaista.
Mutta näillä kohdilla me olemme halunneet puuttua tähän työelämän epäkohtaan ja vah-
vistaa etenkin sitä tahtotilaa, joka kansalaisaloitteessakin on esitetty ja jolla halutaan eh-
käistä näiden nollatuntisopimusten väärinkäyttöä.

Haluan vielä todeta, että on valitettavaa, että vaikka yhdessä todettiin nämä kaikki on-
gelmat, hallituksella ei ollut ratkaisuhalukkuutta puuttua näihin ongelmiin.

Täällä on useissa puheenvuoroissa viitattu myös näihin erilaisiin työryhmiin. Olen sitä
mieltä, että meidän pitäisi lainsäätäjinä asettaa selvät raamit näille tuleville neuvotteluille
ja sen sopimuksen aikaansaamiseksi antaa vahva viesti, että näihin epäkohtiin on puututta-
va. Heikommassa asemassa olevan osapuolen suojaksi ja turvaksi tarvitaan nykyistä vah-
vempaa lainsäädäntöä ja työelämän pelisääntöjä. Ja se on ihan laajasti ja yksiselitteisesti
varmaan täällä tuotu esille.

Valitettavasti lopuksi on todettava, että hallituksen vastaus nollatuntisopimuksiin ja sel-
laisille kymmenilletuhansille ihmisille, jotka työskentelevät näillä sopimuksilla, oli täysin
nollavastaus.

16.38 Sami Savio ps:  Arvoisa puhemies! Edustaja Tolppanen oikoi puheenvuorossaan
kyllä hieman mutkia suoriksi — täytyy siihen vähän puuttua. Hän ensinnäkin vihjasi, ettei
ministeri Lindström olisi perehtynyt nollatuntisopimuksiin liittyviin ongelmiin. Edustaja
Tolppanen tietää toki itsekin käyttäneensä tässä kohtaa totuutta erittäin säästeliäästi. Vii-
me vaalikaudella silloinen edustaja Lindström teki erittäin kovasti työtä nollatuntisopimus-
ten ongelmakohtien korjaamiseksi, ja samaa työtä hän on jatkanut nyt ministerinä. Ymmär-
rän hyvin ministeri Lindströmiä siinä, että hän täällä eduskunnan täysistunnossa jätti tälle
asettamalleen työryhmälle työrauhan ja liikkumavaraa, ei lyönyt tässä lukkoon näitä uudis-
tuksia, joita tulisi tehdä.

Edustaja Tolppanen totesi myös sen, että nollatuntisopimusten osalta työntekijöillä on
vain velvollisuuksia ja työnantajilla vain oikeuksia. Mutta täytyy tietysti muistaa, että
työnantajilla on normaali palkanmaksuvelvoite tehdyistä työtunneista sekä tietysti muun
muassa työsuojeluun liittyvät tavanomaiset velvoitteet. On tietenkin totta, että monissa ta-
pauksissa työntekijällä on muun muassa kutsuttaessa työn vastaanottovelvoite ja työnanta-
jalla ei ole varsinaista velvollisuutta tarjota työtä, ja onhan tänään myös karenssiongelmis-
ta käyty keskustelua. Toisaalta työvoiman määrän sovittaminen oikea-aikaisesti vaikuttaa
kuitenkin osaltaan yritystoiminnan kannattavuuteen ja mahdollisuuteen palkata lisätyövoi-
maa, mikä on pitkällä tähtäimellä mielestäni myös työntekijöiden etu. Myös vuokratyöfir-
mojen käyttö saattaisi kasvaa vaihtoehtona suoran työsuhteen solmimiselle, mikäli nolla-
30



Pöytäkirjan asiakohta PTK 27/2017 vp
tuntisopimukset kokonaan kiellettäisiin, ja samoin yrittäjäriskin osittainen siirtyminen
työnantajalta työntekijälle olisi mahdollista.

Ensimmäinen varapuhemies Mauri Pekkarinen: Edustaja Myllykoski. [Maria Tolppa-
nen pyytää vastauspuheenvuoroa]

16.40 Jari Myllykoski vas: Arvoisa herra puhemies! Puhunko nyt vai hetken päästä? 

Ensimmäinen varapuhemies Mauri Pekkarinen: Edustaja Myllykoski, teillä on pu-
heenvuoro. Seuraava puheenvuoro on edustaja Tolppasella, teidän jälkeenne.

Kiitoksia. — Keskustelussa on hyvin tuotu esille se, että me kaikki täällä kunnioitamme
kolmikantaista sopimusjärjestelmää, ja se, että annetaan tavallaan pelivaraa ja halutaan,
että ministeri Lindström odottaa työryhmien tuloksia, seuraa niitä aktiivisesti. Nyt on ky-
symys siitä, mikä tahtotila on hallituksella, mitä se haluaa tuottaa kolmikantaiseen neuvot-
telupöytään. Siitä mielestäni mietinnön vastalauseessa on kyse. On hyvä havaita, että ha-
lutaan enemmän pelimerkkejä ja yhteisiä tavoitteita siihen, minkälaisilla askelmerkeillä
sitten kolmikantaisesti lähdetään näitä neuvotteluja käymään ja tätä työelämälainsäädän-
töä muokkaamaan. Se jää nyt tässä vähän niin kuin polkupyörän ruosteisiin ketjuihin: kyl-
lä teemme mutta emme ole valmiita asettamaan tavoitteita niin, että se kolmikantainen
neuvotteluprosessi johtaisi sitten nimenomaan tässä nollatyösopimusten viidakossa pa-
rempaan lopputulokseen. Tämä on se, minkä takia me täällä mietinnön vastalauseen mu-
kaisia ehdotuksia kovasti koetamme tukea. On tärkeää, että pitää oivaltaa tämä, mitä edellä
edustaja Saviokin sanoi, että kyllä me nyt tässä näemme sen tilanteen, että yrittäjävastuuta
siirretään enemmän työntekijöille. Kuinka paljon se on mahdollista niin, että yrittäjät eivät
keskenään ole epäsuhdassa, kun puhutaan kilpailuneutraliteetista? 

16.42 Maria Tolppanen sd: Arvoisa puhemies! Ministeri Lindströmin tänään tässä salis-
sa lausumat sanat, joita tässä siteerasin, on kyllä ihan suoraan otettu siitä paperista, mikä
näistä istunnoista aina tehdään. Eli hän sanoi, että "jos meillä ei ole tällä hetkellä nollatun-
tisopimuksissa pelisääntöjä". Jos meillä ei ole pelisääntöjä. Ja sen lisäksi hän sanoi, että
"jotakin lakia se kuitenkin vaatii". Jotakin lakia se kuitenkin vaatii. Suomenkielisesti siis
yhtä lakia, ’jotakin lakia’. Tämä kiinnostaa kovin paljon, että mikä tämä jokin laki on, ja
olisin todellakin toivonut, että ministerillä olisi ollut tieto siitä, mitä lakia se vaatii.

Jos mennään näihin linjauksiin, niin sosiaalidemokraattien linjauksissa sanotaan ihan
selkeästi, että me emme voi nyt hyväksyä mietintöä, koska siinä ei selvästi linjattu lainsää-
dännön tarpeen puolesta vaan jätettiin auki ja sanottiin, että ongelmat voisi ratkaista myös
nykylakien paremmalla toimeenpanolla — sekin kyllä valitettavasti hyvin usein tarkoittai-
si ainakin lakien muuttamista. Ja lisäksi siinä on tämä viimeinen lausuma, jossa sanotaan,
että hyväksytään työntekijän suostumuksesta tehdä nykyisenkaltainen nollatyösopimus —
se vesittää koko kritiikin. Työntekijähän suostuu tähän sen takia, koska muuta työtä ei ole
tarjolla. Siinä ollaan puun ja kuoren välissä. Sen lisäksi on hyvä muistaa, että aina työelä-
män lait tehdään heikomman osapuolen, työntekijän, suojaksi. Olennaista on, että saadaan
työelämään turvallisuutta ja ennakoitavuutta. Työelämän lakeja ei olisi koskaan tarvittu,
jos työnantajat olisivat olleet reiluja, se on näin. Silloin ei heikompaa tarvitse suojata, sil-
loin on jo suojattu työnantajan toimesta.
31



Pöytäkirjan asiakohta PTK 27/2017 vp
On ehkä syytä kerrata nämä muutamat numerot tästä nollasopimuksesta. Selvitysten
mukaan oman ilmoituksensa mukaan noin 83 000 palkansaajalla oli nollatuntisopimus
vuonna 2014. Se oli silloin 4 prosenttia kaikista palkansaajista. Osa-aikaisesti työskentele-
viä opiskelijoita heistä oli 30 000, joista 80 prosenttia ei kaivannut lisätuloja, koska tämä ei
ollut ainoa tulo heille vaan on myöskin opintososiaaliset edut, ja opintososiaaliset edut es-
tävät tienaamisen — meillä on olemassa yläraja sille, mitä opiskelija saa työaikanaan tie-
nata. Sen sijaan noin 21 000 palkansaajaa, joista naisia oli 68 prosenttia, työskenteli osa-ai-
kaisesti mutta piti ansiotyötä pääasiallisena toimintanaan, ja 60 prosenttia heistä, siis rei-
lusti yli puolet heistä, kaipasi lisätunteja, eli työtä oli heille tarjolla liian vähän — peräti
12 500 henkilöä kaipasi lisätyötä. Kokoaikaisesti nollasopimuksella työskenteli 24 000
henkilöä. He olivat pääasiassa miehiä, keikkatyöläisiä, ja 16 prosenttia heistä kaipasi ja
kaipaa edelleenkin lisätunteja, heitä on 3 500 henkilöä. Tästä on kysymys. 

Ja nämä ovat niitä sellaisia lukuja, että todellakin toivoisin, että myös perussuomalaiset
katsoisivat ja näkisivät tämän asian kokonaisuuden, missä tässä mennään. Kysymyksessä
on kuitenkin aikamoinen määrä ihmisiä, jotka tekevät tätä työtä, tekevät työtä nollatyöso-
pimuksella. Kaikkinensa nollatyösopimuksella löysässä hirressä on tällä hetkellä runsaat
83 000 ihmistä. Näille ihmisille kyllä löytyisi huomattavasti paremmat elinehdot ja työn te-
kemisen ehdot, mikäli esimerkiksi työsopimuslakia uusittaisiin näiltä osin ja jos tehtäisiin
selkeät pelisäännöt — jotka voi käydä katsomassa edes vähän niin kuin toisella silmällä
sieltä Yhtyneet-sopimuksesta. Siellä on kirjattuna ne asiat, mihin tässä tarvittaisiin muu-
toksia. Ne on jo kertaalleen pohdittu. On paljon asioita, mitä ei kannata keksiä kahteen ker-
taan, muun muassa pyörä on sellainen, ja myöskin tämä, eli jos ihmisellä ei ole toistaiseksi
voimassa olevaa työsopimusta tai selkeää määräaikaista työsopimusta vaan työtä tehdään
muuten — osa-aikaisen, väliaikaisen, määräaikaisen, silloin tällöin -työsopimuksen poh-
jalta — niin myös tähän löytyy kyllä säännöt, miten voidaan tehdä se niin, että se työnte-
kijän asema on turvattu.

16.48 Hannu Hoskonen kesk: Arvoisa herra puhemies! Vain pari asiaa vielä tästä käsit-
telyssä olevasta aloitteesta ja työ- ja tasa-arvovaliokunnan mietinnöstä:

Ensinnäkin se, että tämän päivän työelämässähän tulee hyvin usein sellaisia tilanteita
erilaisilla työpaikoilla, että on hetkellistä työtä, jota olemassa oleva työvoima ei ennätä te-
kemään sitä työtä, ja näin ollen tämmöinen joustava mahdollisuus pitää olla kyllä olemas-
sa. Mutta niin kuin tässä on todettu tämänkin keskustelun aikana ja ministerin kommen-
teissa, tätä asiaa pitää huolella tutkia. Ennen kaikkea sen valmistelun ja työryhmän työn ai-
kana pitää pitää huoli siitä, että työttömyysturvaan ja sosiaaliturvaan liittyvät ongelmat rat-
kaistaan oikeudenmukaisesti, niin että myös lyhyempiä työvuoroja tekevällä ihmisellä on
oikeus työttömyysturvaan ja siten sosiaaliturvan sallimiin oikeuksiin — ettei niitä oikeuk-
sia poljeta.

Minun mielestäni maailma on muuttunut viimeisen 20 vuoden aikana: Ei ole enää sel-
laista menettelyä, että kun ihminen aloittaa työelämän, niin hän voi sanoa sujuvalla suo-
men kielellä, että "minä todennäköisesti pääsin nyt siihen eläkevirkaani". Sellaista maail-
maa tuskin enää on, tai jos on, niin se on äärimmäisen harvinaista. (Jari Myllykoski: Mi-
nisteriössä!) — Ministeriöistä voisi sanoa edustaja Myllykoskelle, että veikkaanpa, mitä
nyt on seurannut poliittista keskustelua, että ministeriöidenkään asema ei ole aina välttä-
mättä niin varma, kun niitä muutellaan ja niitä sovitetaan yhteen. Elikkä silläkään alueella
ei enää pysyvyyttä kovin paljon ole.
32



Pöytäkirjan asiakohta PTK 27/2017 vp
Joka tapauksessa nämä vaihtelevat työajat pitää jotenkin saada järjellisesti haltuun ja pi-
tää mahdollistaa myös yhteiskunnan tarjoama mahdollisuus ansaita jotakin, esimerkiksi
opiskelijoille, joille se on erittäin merkittävä lisäansio. Kun tehdään pitkiä opiskelujakso-
ja, ansion hankkiminen opintotuen tai opintolainan lisäksi on erittäin tärkeää, eikä sitä
mahdollisuutta heiltä pidä pois viedä. Esimerkiksi kaupan alalla se on täysin mahdotonta. 

Toivon, että tässä asiassa päästään järkevään ratkaisuun.

16.50 Maria Tolppanen sd: Arvoisa puhemies! Tässä asiassa on ehkä syytä vielä muis-
tuttaa siitä, että nämä nollatyösopimukset koskevat erityisesti naisia ja naisilla on huomat-
tavasti huonompi työmarkkina-asema kuin miehillä, ja tällä on pitkäkantoiset seuraukset.
Nimittäin naiset vanhenevat ihan samassa tahdissa kuin miehet ja eläköityvät jossakin vai-
heessa. Mikäli heillä on ollut nollatyösopimuksia nollatunneilla ja nollapalkalla, he eivät
saa eläkettä. He tietävät jo siinä vaiheessa, kun ovat työelämässä nollasopimuksella, että
jos he eivät silloin ole köyhiä, jos mies vielä elättää, niin jos käy niin kuin monesti käy, että
vaimopuoli jää sinne yksin, sitten he ainakin ovat köyhiä, vaikka ovat ikänsä olleet töissä,
jollei työnantajalla ole minkäänlaista velvollisuutta ottaa heitä töihin.

Jos puhutaan joustavista työmarkkinoista, niin joustavia työmarkkinoita voidaan hoitaa
myös siten, että siellä on ihmisiä, joita pystytään ottamaan silloin, kun ihmisiä tarvitsee,
mutta heillä kaikilla on kuitenkin sen verran sitä työtä, että sillä työllä elää. Tämä on se pe-
ruslähtökohta, mihin tässä pitäisi pyrkiä, eikä se, että jos joillekuille tietyille ihmisille ei
haluta antaa niitä töitä, mutta kun ei voida sanoa irti, koska siitä tulee sanktioita, niin teh-
däänpäs nollatyösopimus eikä anneta yhtään ainutta tuntia, katsotaan, kauanko viihtyy nol-
latyösopimuksella. Ja kun tästä sopimuksesta sitten itse lähtee, niin eikö sieltä sitten tule
sanktiotkin perään niin, että napsahtaa. Sanktiot ovat muuten nousseet hurjasti tällä halli-
tuskaudella. Kun aikaisemmin niitä annettiin vähän yli 4 000, nyt niitä annetaan 17 000
vuodessa. Työpaikkoja ei ole kyllä tullut niin paljon lisää, mistä nämä sanktiot nytten nap-
sahtelevat, mutta se asia on toinen asia.

16.51 Ilmari Nurminen sd: Arvoisa puhemies! Haluan vielä tarkentaa, että tässä ei olla
kieltämässä opiskelijoilta esimerkiksi pientä tuntimäärää ja sitä työntekoa. Ja kun me kat-
somme näitä tilastoja, mitä edustaja Tolppanen otti Tilastokeskuksen tutkimuksesta esille,
niin on totta, että 30 000 nuorta opiskelijaa työskentelee nollatuntisopimuksella ja valtaosa
heistä ei välttämättä kaipaa edes lisätunteja. Mutta ongelma tulee sitten juuri palkansaaja-
ryhmässä, jossa valtaosa on naisvaltaisia aloja — palvelualat, myyjät, hoito- ja hoiva-ala
— ja siellä enemmistö kaipaisi lisää tunteja. Tässä samaisessa tutkimuksessa kokoaikaisil-
ta, joita on ollut yli 24 000 ihmistä, on kysytty, haluavatko he lisää tunteja, eivätkä he var-
maan ilmoitakaan, että he haluaisivat lisää tunteja, koska he tekevät jo kokoaikaista työtä.
Eli ongelma tässä ovat palkansaajat ja nimenomaan naisvaltaiset alat, mihin meidän pitää
löytää lainsäädännöllisiä keinoja, joilla näihin epäkohtiin puututaan, niin että sinä et voi
tehdä täyttä viikkoa, kun sinun työsopimuksesi on nolla eli sinun työsuhdeturvasi on käy-
tännössä nolla. Siihen halutaan puuttua. Paljon on puhuttu vuokratyöstä esimerkiksi, ja sii-
henkin ongelmaan on haluttu löytää ratkaisua. Tässä on kyse vielä suuremmasta ilmiöstä.

Edelleen haluan painottaa sitä, että tässä olisi hallituksella kaikki mahdollisuudet antaa
vahvempi viesti näihin työryhmiin, että näihin ja näihin asioihin on löydettävä ratkaisu ja
nämä ovat sellaisia työelämän epäkohtia, joita me emme hyväksy tämän hetken Suomessa.
Sen takia edelleen toivon, että hallitus myös tukisi tässä ministeri Lindströmin ryhmää, ja
33



Pöytäkirjan asiakohta PTK 27/2017 vp
olen ymmärtänyt, että perussuomalaisissa ja [Puhemies koputtaa] keskustassa on paljon
kannatusta tälle asialle, mutta valitettavasti se ei ole näkynyt tämän asian käsittelyssä.

16.53 Jari Myllykoski vas: Arvoisa herra puhemies! Edustaja edellä vei oikeastaan niin
sanotusti jalat suustani, eli tosi tärkeätä on se, että nyt tulisi vahva viesti niin, että ministeri
Lindströmin — ohjaamatta ja pakottamatta työryhmiä, jotka tekevät omaa työtään — toi-
meksiannossa kuitenkin se lähtötilanne voisi olla se, että näihin pitää löytää ratkaisu eikä
vain tehdä ratkaisuehdotuksia. Että se tahtotila olisi huomattavasti selkeämpi. Totean vie-
lä, minkä edustaja tuossa edellä sanoi, että ei tällä kansalaislakialoitteella ollakaan haluttu
rajoittaa opiskelijoiden mahdollisuutta tehdä töitä satunnaisesti ja tehdä nollatyösopimuk-
sia. 

Mutta kuten tuossa varsinaisessa puheenvuorossani toin esille, pitää muistaa nyt se, että
me olemme tekemässä sote-ratkaisua, ja ei tuolla julkisella puolella tämä työsopimusasia
ole aivan pelkästään niinkään puhdas. Kyllä meidän pitää myös huomata se, että meillä on
vaikkapa keskussairaaloissa töissä paljon ihmisiä, joilla ei ole edes työsopimusta. He ovat
kutsuttavia työntekijöitä, ja heidän asemansa on erittäin hankala siinä vaiheessa, jos he
kieltäytyvät mahdollisesta töihintulomahdollisuudesta. Sen takia puitesopimukset ovat se
huomattavasti parempi vaihtoehto: ollaan tavallaan työnantajan käytettävissä, mutta työn-
tekijällä on myös se valinnanvapaus, lähteekö hän töihin tai ei. Tässä nollasopimuksessa
tämä ratkaisu on todella vaikea, koska ollaan laitettu raksi ruutuun, että olen valmis otta-
maan lisätyötä, mikä pakottaa sitten vaikka keskellä yötä lähtemään, jos työantajalta kutsu
tulee. 

16.55 Sami Savio ps: Arvoisa puhemies! Tartun vielä hieman tuohon edustaja Myllykos-
ken edellä pitämään puheenvuoroon, siinä oli hyviä ajatuksia kyllä. 

Nyt vielä otan kantaa tosiaan tähän, että mietinnössä oli kovastikin taitettu peistä tästä
ja/tai-sanamuodosta. Mielestäni on kuitenkin hyvä, että nyt tämä ministerin asettama työ-
ryhmä saa hyvän liikkumavaran, että voi tarvittaessa käyttää muitakin kuin lainsäädännöl-
lisiä keinoja, mikäli nämä ongelmat ovat muilla keinoilla ratkaistavissa.

Edustaja Myllykoski otti äsken esille tämän puitesopimusmallin. Nythän jo voimassa
oleva lainsäädäntö tosiaan mahdollistaa ainakin osan näistä nollatuntisopimuksiin liittyvis-
tä ongelmista ratkaisun työmarkkinaehtoisesti. Täällä puhuttiin äsken siitä, että tämä nol-
latuntisopimus on pitkälti naisvaltaisten alojen ongelma. No, muun muassa Kaupan liiton
ja Palvelualojen ammattiliitto PAMin sopimassa keikkatyömallissa työnantaja ja työnteki-
jä solmivat tosiaan ensin tällaisen puitesopimuksen, jossa sovitaan ehdot yksittäisiä keik-
koja varten, ja jokainen näistä tulevista keikoista sitten muodostaa oman määräaikaisen
työsuhteensa, josta sovitaan aina erikseen. Määräaikaisuudelle on näissä tapauksissa olta-
va lainmukainen peruste, eikä näitä keikkoja voi perusteetta ketjuttaa. Myös työntekijällä
on tarvittaessa oikeus kieltäytyä tarjotusta keikasta. Tällainen puitesopimus selventäisi
huomattavasti työnantajan ja työntekijän välistä suhdetta, erityisesti silloin, kun työnanta-
ja ei tarjoa työtä. Tämä on tosiaan ihan nykyisen lainsäädännön mahdollistama ratkaisu.

16.57 Maria Tolppanen sd: Niin, tässä herää nyt kysymys, tavoitellaanko tässä maassa
lisää matalapalkkatyötä vaiko kunnollista työelämää, missä palkalla tulee toimeen. Mata-
lapalkka-alojen lisääntyminen lisää kyllä luokkayhteiskunnan piirteitä myöskin meillä
täällä Suomessa. Meidän on muistettava se, että matalapalkkatyö, mitä eittämättä nollaso-
34



Pöytäkirjan asiakohta PTK 27/2017 vp
pimuksetkin ovat, herättää uusia haasteita sosiaaliturvalle. Jos palkalla ei elä, osa rahasta
tulee sitten sosiaaliturvasta.

On täysin totta, että työssä käyvien köyhyys on todellista ja todellisuutta myös Suomes-
sa, myös PAMin alalla työskentelevillä ihmisillä. Nimittäin vähittäiskaupan alalla työsken-
televille maksetaan sosiaalietuuksia, kuten asumis- ja toimeentulotukea, arviolta 30 mil-
joonan euron edestä vuosittain. Samaan aikaan vähittäiskaupan kokonaisnettotulos on 334
miljoonaa euroa. Pienet palkat auttavat osaltaan yrityksiä menestymään mutta aiheuttavat
veronmaksajille — sinulle ja minulle — kustannuksia sosiaalietuuksien maksamisesta joh-
tuen. Ja tämä löytyy siitä samaisesta PAMin tutkimuksesta. Tutkimukset kannattaa aina lu-
kea hyvin, jokainen sivu sieltä, sillä sieltä saa hyvin paljon tietoa näistä asioista.

Mutta mikä on surullista, on se, että hyvinvointivaltio-Suomessa me teemme tällaisilla
nollatyösopimuksilla tieten tahtoen köyhiä työntekijöitä. Me eriarvoistamme tätä yhteis-
kuntaa, ja me haluamme näköjään, että meillä on kaksi erilaista ryhmää, jotka käyvät töis-
sä. Tietenkin meillä on sitten vielä se kolmas ryhmä, joka tienaa todella hyvin, nämä Nal-
len kaltaiset ihmiset, mutta heistähän me emme nyt tässä puhu. Kyllä meidän on pyrittävä
tässä salissa siihen, että jokaisella, joka työsopimuksen allekirjoittaa, tekeepä sitten osa-ai-
kaisen sopimuksen tai määräaikaisen sopimuksen, sitä työtä on sen sopimuksen verran. Ei
se ole sopimus, jos allekirjoitat sopimuksen, [Puhemies koputtaa] että ei minulle tarvitse
työtä antaa. Se on epätasa-arvoista, se on väärin.

Yleiskeskustelu päättyi.

Eduskunta yhtyi valiokunnan ehdotukseen kansalaisaloitteeseen KAA 5/2015 vp sisälty-
vien lakiehdotusten hylkäämisestä. Lakiehdotusten ensimmäinen käsittely päättyi.
35


