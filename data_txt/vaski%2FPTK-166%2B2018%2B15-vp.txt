















































DEMAD1E.tmp.xml


Pöytäkirjan asiakohta PTK 166/2018 vp
Pöytäkirjan asiakohta 

PTK 166/2018 vp

Täysistunto

Keskiviikko 27.2.2019 klo 14.08—17.56

15. Hallituksen esitys eduskunnalle laiksi eräistä vakuutusmaksuista suoritettavasta veros-
ta annetun lain väliaikaisesta muuttamisesta

Hallituksen esitys HE 317/2018 vp
Valiokunnan mietintö VaVM 36/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 15. asia. Käsittelyn pohjana on valtiovarainvaliokunnan mietintö VaVM 36/2018
vp. Nyt päätetään lakiehdotuksen sisällöstä.

Keskustelu

17.46 Esko Kiviranta kesk: Arvoisa puhemies! Nyt ensimmäisessä käsittelyssä oleva sa-
tovahinko- ja kasvintuhoojavakuutusten vakuutusmaksuverosta luopuminen pohjautuu
viime elokuun niin sanottuun maatalouden kriisipakettiin. Ratkaisulla pyritään edistämään
vakuutuspohjaisen satovahinkojärjestelmän käyttöönottoa. Lakisääteisen satovahinkojen
korvausjärjestelmän viimeinen voimassaolovuosi oli vuosi 2015. Satovahinkovakuutusten
vapauttamisen vakuutusmaksuverosta arvioidaan vaikuttavan valtion vuotuiseen verotuot-
toon staattisen laskelman mukaan 1—2 miljoonaa euroa ja kasvintuhoojavakuutusten osal-
ta noin puoli miljoonaa euroa. Hallituksen esityksen mukaisille toimenpiteille on saatu
maa- ja metsätalouden ryhmäpoikkeusasetuksen perusteella EU:n komission hyväksymi-
nen joulukuussa 2018. 

Valtiovarainvaliokunta ehdottaa verojaoston esityksestä myös eläintautivakuutusten va-
pauttamista vakuutusmaksuverosta. Maa- ja metsätalousvaliokuntakin kantoi lausunnos-
saan huolta tästä asiasta. Eläintautivakuutuksen vakuutusmaksuverosta vapauttamisella ar-
vioidaan olevan noin 0,7 miljoonan euron vuotuinen vaikutus valtion verotuottoihin, tämä-
kin tietysti staattisen laskelman mukaan. Jaoston kuulemisessa asiantuntijat pitivät selvä-
nä, että toimenpiteille saadaan EU:n komission hyväksyminen saman ryhmäpoikkeusase-
tuksen perusteella kuin saatiin hyväksyminen satovahinko- ja kasvintuhoojavakuutusten
vakuutusmaksuveron poistamiselle. Suurin osa eläintautivakuutuksista on otettu salmonel-
lan varalta ryhmävakuutuksina tuottajaosuuskuntien kautta.

Arvoisa puhemies! Muutokset olisivat kaikilta osin määräaikaisia ja olisivat voimassa
vuoden 2027 loppuun. Käytännössä ne kuitenkin muodostuisivat pysyväksi lainsäädän-
nöksi, ne vain joudutaan nyt säätämään EU:n tulevan rahastokauden loppuun voimassa
oleviksi tässä vaiheessa. Eläintautivakuutusten vapauttaminen vakuutusmaksuverosta tuli-
si voimaan valtioneuvoston asetuksella säädettävänä ajankohtana, koska EU:n komission
hyväksyminen vaatii oman aikansa. Hyväksymismenettelyyn ei kuitenkaan arvioida kulu-
van kauankaan. 
 Tarkistettu
4.0



Pöytäkirjan asiakohta PTK 166/2018 vp
Arvoisa puhemies! Eläintautivakuutusten liittäminen vakuutusmaksuverosta vapautet-
taviin vakuutuksiin on luontevaa, koska Euroopan unionissa nyt esillä olevat kolme vakuu-
tuslajia kuuluvat tietyllä tavalla samaan perheeseen. EU sallii muun muassa sen, että näi-
den kolmen vakuutuksen vakuutusmaksuja voidaan tukea 65—70 prosentin vakuutusmak-
suosuudella kansallisista varoista. Meillä tähän ratkaisuun ei ole, poiketen monista muista
jäsenvaltioista, menty, koska kyseinen tuki söisi muuta maatalouden kansallista tukea.
Mainittu 65—70 prosentin tuki on mahdollista myöntää riippumatta siitä, onko jäsenvalti-
ossa otettu käyttöön vakuutusmaksuveroa koskaan. 

Valiokunnan mietintö on yksimielinen. Tälläkin on oma positiivinen merkityksensä.

17.50 Jari Myllykoski vas: Arvoisa herra puhemies! Nyt voin sanoa, että edustaja Mylly-
koski on tässä vähän heikoilla jäillä, mutta haluan todeta sen, että siinä problemaattisessa
ongelmassa, mikä meillä tässä maataloudessa on, meidän pitäisi pystyä jatkossa vielä
enemmän keskittymään siihen, että meillä vahinkojen korvausjärjestelmä olisi ehkä muu-
takin kuin vain vakuutuspohjainen. Mutta erityisesti täytyy sanoa, että nyt ollaan tehty rat-
kaisuja, ja tehdään niin pitkälle menevä ratkaisu, kuin mitä nyt tuossa edustaja Kiviranta
toi esille, juuri sen takia, että tämän EU-kauden vuoksi on näin tehtävä. Siinä mielessä va-
liokunta on tehnyt hyvää harkintaa, ja mikä kaikkein tärkeintä, tässäkin asiassa ollaan oltu
yksimielisiä, ja se on erinomainen asia.

17.52 Olavi Ala-Nissilä kesk: Arvoisa herra puhemies, niin on. Todella tässä edustaja Ki-
viranta selvitti valiokuntamietintöä, ja todella tämä on yksimielinen mietintö, jota valio-
kunta on sitten osaltaan parantanut myöskin eläintautivakuutusta laajentamalla. Se ei ole
taloudellisesti iso kysymys, mutta se on periaatteessa tärkeä, koska riskit lisääntyvät myös-
kin eläintautien osalta. Viljelijät jo nyt joutuvat vakuutuksia tekemään.

Arvoisa puhemies! Oikeastaan laajasti ottaen kysymys on maatalouden ja suomalaisen
ruoantuotannon riskien hallinnasta, ja siinä meillä on haaste. Eduskunta jo aiemmin ener-
giaveron palautuksen yhteydessä on viitannut siihen, että pysyvämpiä järjestelyjä tarvi-
taan. Meillähän satovahinkojärjestelmästä viime vaalikaudelta luovuttiin, eikä myöskään
Etelä-Suomen tuki — 141 vanhalta numeroltaan — enää ole sillä tavalla toimiva säädös-
pohja, ja näin ollen kriisinhallinta ei ole kunnossa. EU:n maatalouspolitiikan uudistamises-
sa tämä on nostettu esille, tosin osin kansallisen kompetenssin varaan. Se on tärkeätä, mut-
ta korostan sitä, että tämä vakuutusmaksuveron poistaminen on hyvä asia, mutta ei ratkai-
se riskinhallintaongelmaa, kun sääriskit kasvavat, eläintautiriskit kasvavat ja myöskin
markkinariskit kasvavat maailmalla, kun protektionismia esiintyy, ja tästä meillä on jo
huonoja kokemuksia myöskin Venäjän vastapakotteiden osalta. 

Näin ollen tässäkin yhteydessä on syytä kiirehtiä, että Suomi hyvin aktiivisesti maatalo-
uspolitiikan yhteydessä ja myöskin kansallisesti etsii sellaista ratkaisua, jossa olisi riittä-
västi kriisirahaston volyymia ja kevyt byrokratia, jotta nuoret viljelijät, jotka lähtevät alal-
le, tietävät, että riskienhallintajärjestelmä on olemassa.

17.54 Jari Myllykoski vas: Arvoisa herra puhemies! Edustaja Ala-Nissilä palautti minut
siihen, mitä minun piti sanoakin jo edustaja Kivirannan puheenvuoron jälkeen: että nyt
kaaduttiin niin sanotusti eteenpäin, varsinkin näiden eläintautien osalta, sillä meillä koko
ajan piilee tuossa hieman etelämpänä ja idempänä sikaruton vaara. Siltä varalta, että se
massiivisesti tulee, olemme nyt ottaneet sellaisen kannan, että sitoudumme siihen, että
2



Pöytäkirjan asiakohta PTK 166/2018 vp
meillä järjestelmä toimii, ja siellä sitten kustannusten osalta valtio on valmis ottamaan osan
siitä vastuusta, jos joudumme semmoisen massiivisen tilanteen eteen, että meillä sikarutto
leviää tähän maahan.

Yleiskeskustelu päättyi.

Eduskunta hyväksyi hallituksen esitykseen HE 317/2018 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


