















































DEM1856.tmp.xml


Pöytäkirjan asiakohta PTK 79/2017 vp
Pöytäkirjan asiakohta 

PTK 79/2017 vp

Täysistunto

Torstai 29.6.2017 klo 16.03—17.59

2.2. Suullinen kysymys köyhyystyöryhmän esitysten toteuttamisesta (Jani Mäkelä ps)
Suullinen kysymys SKT 102/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Mäkelä.

Keskustelu

16.40 Jani Mäkelä ps:  Arvoisa puhemies! Suomessa elää köyhyydessä yli 400 000 ih-
mistä. Uusimman tilaston mukaan pienituloisissa perheissä asuu yli 100 000 lasta. Riippu-
matta siitä, mikä tähän on johtanut, tilanne on häpeäksi sivistysvaltiolle.

Hallitus asetti viime tammikuussa professori Juho Saaren köyhyystyöryhmän etsimään
uusia ratkaisuja työn ja työttömyyden ongelmiin sekä asumiseen, ylivelkaantumiseen ja
eriarvoistumiseen. Hallitus antoi työryhmälle aikaa vuoden 2018 maaliskuun loppuun asti.
Käytännössä tämä voi merkitä sitä, että Sipilän hallitus, jos yleensä kestää pystyssä, ei ehdi
tehdä paljonkaan työryhmän esitysten toteuttamiseksi. Kysynkin asiasta vastaavalta minis-
teriltä: aikooko hallitus kiirehtiä selvityksiä niin, että ehtisi toteuttaa edes joitain sen ehdo-
tuksia jo vuoden 2018 alusta?

16.41 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Tämä on pääministerin asettama työryhmä, joka tekee parhaillaan töitä, ja tietysti
tässä tarvittaisiin varmasti myös pääministeri itse paikalle. Tämä on poikkihallinnollinen
ryhmä. Uskoakseni tämä työskentelee juuri parastaikaa näitten kysymysten äärellä, mitä
edustaja nosti esille. Sellaista tietoa, että aikataulua oltaisiin muuttamassa tässä ja nyt, mi-
nulla ei ole. Mutta uskon vahvasti tämän työryhmän työskentelyyn.

16.42 Jani Mäkelä ps (vastauspuheenvuoro):  Arvoisa puhemies! Olen nyt hieman pa-
hoillani ministerin vastauksen suurpiirteisyydestä. Me kaikki tiedämme, että työryhmän
toimeksiantoon kuuluu monia asioita, joista on tehty hyviä selvityksiä jo aiemmin. Jos
näistä jo valmiista toimenpiteistä tehtäisiin väliraportti ensi syksynä, hallitus voisi sisällyt-
tää toimenpiteet jo ensi vuoden talousarvioon tai viimeistään kevään kehyspäätökseen.
Tässä kysytään vain poliittista tahtoa. Talouskasvu antaisi eväät tähän, ja köyhyyden vä-
hentäminen myös lisäisi talouskasvua. Hallituksen omissa säästöpäätöksissä ja maksuko-
rotuksissakin on varmasti osaltaan tarkistamista.

Löytyykö teiltä siis arvopohjaa tarttua tähän eriarvoisuuteen, vai aikooko hallitus jättää
kipeät ongelmat seuraavan hallituksen vastuulle ja unohtaa tämän väestönosan? Ja jos hy-
vää tahtoa teillä on, niin mitkä ovat nyt ne ensimmäiset konkreettiset keinot?
 Tarkistettu
4.3



Pöytäkirjan asiakohta PTK 79/2017 vp
16.42 Valtiovarainministeri Petteri Orpo (vastauspuheenvuoro):  Arvoisa puhemies!
Minusta se kertoo hallituksen arvopohjasta, että on aloitettu tämä laajamittainen ja perus-
teellinen työ, jolla pyritään hakemaan lääkkeitä eriarvoistumiseen. Se, mitä tällä hetkellä
tehdään eriarvoistumisen vähentämiseksi maassa, on se, että me teemme koko ajan töitä
työllisyystilanteen parantamiseksi ja julkisen talouden tasapainottamiseksi. Se, että mah-
dollisimman moni ihminen saadaan töihin, on parasta lääkettä eriarvoistumiseen, köyhyy-
teen. Se, että meillä on mahdollisimman korkea työllisyysaste, tarkoittaa, että meillä on
mahdollisimman laajat, vahvat verotulot, joilla me voimme ylläpitää tasavertaisia, hyviä
palveluita, tasavertaisia, joilla me taas torjumme eriarvoisuutta. Mutta sitä, löydämmekö
täsmäkeinoja siihen, miten me voimme helpottaa kaikkein vaikeimmassa asemassa olevia,
me katsomme sitten sen mukaan, mikä on vara ja mihin pystymme. Mutta ilman muuta
tämä eriarvoisuuden estäminen on hallituksen keskeisiä asioita.

16.44 Jukka Gustafsson sd (vastauspuheenvuoro): Arvoisa puhemies! Hallitus on asetta-
nut erinomaisen professorin, Juho Saaren, johtamaan tätä työtä. Käsitykseni mukaan on-
gelma siinä on se, että tehtäväksianto on sellainen, että se pitää tehdä kustannusneutraalis-
ti. Kun nyt ihan oikeasti ajattelen tätä lapsiköyhyyttä, niin eräs yksityiskohta on se, että nyt
kun lapset, nuoret ovat menossa kesätöihin, itse ajattelisin, ja sosiaalidemokraatit, näin,
että esimerkiksi lasten tienaamat kesärahat eivät vähentäisi vanhempien toimeentulotukea.
Totta kai myöskin tämä varhaiskasvatuksen tason nostaminen, kun olemme niin paljon jäl-
jessä muista maista — 70 prosenttia on varhaiskasvatuksessa muissa Pohjoismaissa, Eu-
roopassa 90—95 prosenttia — olisi tasa-arvoa ja henkistä pääomaa lisäävä toimenpide.
Mitä ajattelette tästä kustannusneutraaliudesta esimerkiksi nyt suhteessa näihin kahteen
kolmeen esimerkkiin, jotka otin esille?

Ensimmäinen varapuhemies Mauri Pekkarinen:  Pääministerin sijainen näyttää pyytä-
vän puheenvuoroa yhtä aikaa joidenkin muiden ministereitten kanssa. Siitä syystä myön-
nän pääministerin sijaiselle puheenvuoron, ellei toisin ministeri päätä. [Välihuutoja vasem-
malta]

16.45 Valtiovarainministeri Petteri Orpo (vastauspuheenvuoro):  Kiitos, herra puhe-
mies! Edustaja Gustafsson otti hyviä esimerkkejä, kuten esimerkiksi varhaiskasvatuksen,
ja otanpa tähän sitten heti esille sen, että hallitus on päättänyt, että varhaiskasvatusmaksuja
alennetaan jopa 70 miljoonalla eurolla kaikkein pienituloisimmilta perheiltä. Tämä on vas-
taus juuri siihen kysymykseen, minkä esititte. Se on myöskin suuri arvovalinta, että tilan-
teessa, jossa meillä ei ole paljoa, mitä jakaa, kun itse asiassa velkaannumme vielä 5 miljar-
dia tänä vuonna, me valitsimme ne pienituloiset lapsiperheet. Tämä on minusta hyvä esi-
merkki siitä, että koko ajan näitä asioita mietitään ja panostukset käytetään sinne, missä ko-
vin tarve on. [Jukka Gustafsson: Miten kesätyöt?]

Kysymyksen käsittely päättyi.
2


