















































DEMC09F.tmp.xml


Pöytäkirjan asiakohta PTK 97/2018 vp
Pöytäkirjan asiakohta 

PTK 97/2018 vp

Täysistunto

Tiistai 9.10.2018 klo 14.00—17.39

15. Hallituksen esitys eduskunnalle eräiden verotusmenettelyä koskevien säännösten muut-
tamisesta

Hallituksen esitys HE 140/2018 vp
Valiokunnan mietintö VaVM 12/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 15. asia. Käsittelyn pohjana on valtiovarainvaliokunnan mietintö VaVM
12/2018 vp. Nyt päätetään lakiehdotusten sisällöstä.

Keskustelu

16.51 Esko Kiviranta kesk: Arvoisa puhemies! Nyt ensimmäisessä käsittelyssä oleva
hallituksen lainmuutosehdotus liittyy verotusmenettelyä koskevan säännöstön muuttami-
seen, ja tässä on oikeastaan kaksi esitystä, joita voin tässä lyhyesti kommentoida. Toinen
liittyy julkisten palvelujen digitalisoinnin edistämiseen ja on linjassa tuon pääministeri
Juha Sipilän hallituksen julkisten palvelujen digitalisointia koskevan kärkihankkeen kans-
sa. Toinen esitys taas liittyy byrokratian vähentämiseen, joka sekin on pääministeri Juha
Sipilän hallituksen lemmikkejä.

Suomessa lähetetään edelleen tulo- ja kiinteistöverotuksessa yli 10 miljoonaa paperista
päätöstä vuosittain. Tässä tämä muutosehdotus koskee Verohallinnon mahdollisuutta an-
taa päätöksiä ja muita asiakirjoja tiedoksi sähköisesti. Nyt siis tällaista oikeutta ei ole, min-
kä vuoksi verovelvolliselle lähetetään yhä postitse muun muassa esitäytetyt veroilmoituk-
set ja lopulliset verotuspäätökset.

Olennaista on, että tämä uusi menettelytapa, sähköinen menettelytapa, näissä yhteyksis-
sä tämän hallituksen esityksen mukaan edellyttää verovelvollisen suostumusta ja että ve-
rotusasiakirjoihin on pääsy vain verovelvollisella ja hänen nimenomaisesti valtuuttamal-
laan henkilöllä. Lisäksi itse päätös tai muu asiakirja olisi tarkasteltavissa vain Verohallin-
non omassa verkkopalvelussa. Ja edelleen tehdyistä päätöksistä lähetetään siis ilmoitus ve-
rovelvollisen antamaan sähköiseen osoitteeseen. Tämä on tärkeää, koska jatkossa vuotui-
nen verotus päättyy verovelvolliskohtaisesti.

Tämä sähköistä tiedoksiantoa koskeva muutosesitys on valtiovarainvaliokunnan käsi-
tyksen mukaan perusteltu ja kannatettava. Valiokunta kuitenkin kiinnittää huomiota vero-
tustietojen suojaamiseen myös verovelvollisen käytössä. Nimittäin tuon OmaVeron, Vero-
hallinnon verkkopalvelun, katseluoikeudet voivat olla joko rajoitettuja tai kaiken kattavia
ja jotkut yrityksiä koskevat päätökset saattavat olla sellaisia, ettei muutoin valtuutuksen
nojalla toimivan työntekijän pääsy niihin ole aina perusteltu. Tämä liittyy esimerkiksi ti-
 Hyväksytty
1.0



Pöytäkirjan asiakohta PTK 97/2018 vp
lanteisiin, joissa on kysymys ennakkoratkaisusta liiketoiminnan uudelleenjärjestelyissä,
tai muihin yrityssalaisuuden kannalta tärkeisiin tilanteisiin.

Toinen, se byrokratiaan liittyvä kohta tässä on se, että luonnollisen henkilön ei enää tar-
vitsisi esittää rakennushankkeissa lopputarkastuksen yhteydessä todistusta niin sanotun ra-
kentamisilmoituksen teosta, koska tämä kuuluu nykyään Verohallinnon tehtäviin ja se
kuuluu rakennusalan verovalvontaan. Vastaavasti myöskään rakennusviranomaisen ei tar-
vitsisi enää ilmoittaa mahdollisesta todistuspuutteesta, koska Verohallinto saa valvontaa
varten tarvitsemansa tiedot muuta kautta.

Tämä hallituksen esitys ei herättänyt mitään poliittisia intohimoja ymmärrettävästi, ja
valiokunnan mietintö on yksimielinen.

Yleiskeskustelu päättyi.

Eduskunta hyväksyi hallituksen esitykseen HE 140/2018 vp sisältyvien 1.-4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


