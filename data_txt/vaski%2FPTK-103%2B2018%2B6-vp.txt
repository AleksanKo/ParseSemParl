















































DEM8D74.tmp.xml


Pöytäkirjan asiakohta PTK 103/2018 vp
Pöytäkirjan asiakohta 

PTK 103/2018 vp

Täysistunto

Torstai 18.10.2018 klo 16.00—19.11

6. Lakialoite laeiksi sotilastapaturman ja palvelussairauden korvaamisesta annetun lain ja 
asevelvollisen kuoltua suoritettavasta taloudellisesta tuesta annetun lain muuttamisesta

Lakialoite LA 48/2018 vp Arja Juvonen ps ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 6. asia. Puhemiesneuvosto ehdottaa, että asia lähetetään sosiaali- ja terveysvalio-
kuntaan.

Keskustelu

18.10 Arja Juvonen ps (esittelypuheenvuoro): Arvoisa rouva puhemies! Käsittelyssä on
rinnakkaislakialoite laeiksi sotilastapaturman ja palvelussairauden korvaamisesta annetun
lain ja asevelvollisen kuoltua suoritettavasta taloudellisesta tuesta annetun lain muuttami-
sesta.

Vuoden 2017 alussa astui voimaan laki, jolla kriisinhallinnassa toimivien vakuutustur-
vaa parannettiin huomattavasti, ja samalla kun erittäin tärkeä laki kriisinhallinnassa toimi-
ville astui voimaan, niin sitten taas asevelvolliset elikkä varusmiehet ja muut heihin rinnas-
tettavat jäivät ilman tätä vakuutusturvaa. Tein siitä silloin lakialoitteen ja sain siihen 116
allekirjoitusta, ja nyt se lakialoite on edennyt sillä tavalla, että meillä on tällä hetkellä tääl-
lä eduskunnassa käsittelyssä laki 122/2018, jolla suomalaiset asevelvollisuutta suorittavat
varusmiehet, vapaaehtoista asevelvollisuutta suorittavat naiset ja siviilipalvelusta suoritta-
vat henkilöt tuodaan tämän saman vakuutusturvan piiriin. Eli lakialoite on edennyt, ja siitä
kiitos hallitukselle, että olette tuoneet tämän lain tänne eduskuntaan.

Mutta samalla kun meillä on tämä erittäin hyvä laki käsittelyssä ja se on tuolla sosiaali-
ja terveysvaliokunnassa, siinä on kuitenkin joitakin kohtia, joita haluan nostaa esille, ja
olen tehnyt lakialoitteen, jolla haluan korjata yhden asian, joka siinä laissa on. Siinä on niin
sanotusti sellainen porsaanreikä, joka tuntuu kaikkea oikeutta ja kohtuutta ajatellen kestä-
mättömälle.

Eli kun 2017 astui voimaan tämä kriisinhallintalaki ja nyt sitten ensi vuoden alusta,
1.1.2019, on arvioitu tämän varusmiehien vakuutusturvaa koskevan lain astuvan voimaan,
niin me olemme vuoden pimentoajassa, jolloin mahdollisesti näitä tapaturmia on sattunut
varusmiehille, mutta he eivät ole oikeutettuja korvauksiin. Elikkä tällä lakialoitteella esi-
tän sitä, että korvaukset maksettaisiin myös taannehtivasti viime vuodelta niille, jotka ovat
mahdollisesti kohdanneet tapaturmia, tai mikäli jopa kuolemantapaus on tapahtunut.

 Eli hallitus on antanut eduskunnalle hallituksen esityksen laeiksi sotilastapaturman ja
palvelussairauden korvaamisesta annetun lain ja asevelvollisen kuoltua suoritettavasta ta-
loudellisesta tuesta annetun lain muuttamisesta, ja esityksessä ehdotetaan, että asevelvolli-
 Tarkistettu
4.0



Pöytäkirjan asiakohta PTK 103/2018 vp
suutta suorittaessaan vammautuneella ja kuolleen lähiomaisilla olisi oikeus uuteen lisäkor-
vaukseen. Varusmiehellä olisi oikeus saada lisäkorvauksena sotilastapaturmalain mukai-
sen tai palvelussairautena korvattavan vamman tai sairauden aiheuttamasta pysyvästä hai-
tasta kertakorvaus, jonka suuruus olisi enimmillään 210 000 euroa, ja varusmiespalveluk-
sessa sotilastapaturman tai palvelussairauden seurauksena kuolleen lähiomaisilla olisi oi-
keus henkivakuutusluontoiseen kertakorvaukseen, jonka suuruus edunjättäjän puolisolle
olisi 200 000 euroa, edunjättäjän lapselle 40 000 euroa. Jos kuolleella varusmiehellä ei oli-
si puolisoa tai lasta, hänen vanhemmillaan olisi oikeus saada kertakorvauksena 20 000 eu-
roa. Nämä säännökset koskevat siis myös vapaaehtoista varusmiespalvelusta suorittavaa
naista sekä siviilipalvelusta suorittavaa. Tämä on talousarvioon liittyvä laki ja käsitellään
myös sen yhteydessä.

Varusmiespalvelusta suorittavalle tapahtunut tapaturma tai vammautuminen on suuri
tragedia, ja sille ei ole todellakaan hintaa. Mikään raha ei korvaa terveyttä eikä sen menet-
tämistä. Lakisääteistä varusmiespalvelusta suorittavan henkilön menehtyminen palvelusta
suorittaessaan on tapahtuma, jolle ei löydy sanoja. Eli tämä ensi vuoden alusta mahdolli-
sesti voimaan astuva laki on tärkeä, ja se luo katseen varusmiespalvelusta suorittaviin ja
heidän läheisiinsä. Laki on hyvä, mutta kuten jo tuossa edellä sanoin, voimaantulo herättää
kysymyksiä, koska lakia sovellettaisiin vasta niihin vahinkotapahtumiin, jotka sattuvat lain
tultua voimaan 1.1.2019. Näenkin, että on perusteltua, että nyt voimaan tulevaa lakia so-
vellettaisiin taannehtivasti kriisinhallinnassa toimivien vakuutusturvan parantamiseen oi-
keuttavan lain voimaantulon päivämäärään elikkä 1.1.2017 saakka. Elikkä vuosi taakse-
päin katsottaisiin kaikki ne tapaturmat tai mahdollisesti myös kuolemantapaukset, joita on
tapahtunut, ja annettaisiin niistä sitten korvaus. Olen tehnyt tästä asiasta myös talousarvi-
oaloitteen, jolla esitän resursseja elikkä suomeksi sanottuna rahaa näihin taannehtiviin kor-
vauksiin.

Lokakuussa 2017 Uudellamaalla Raaseporissa tapahtui onnettomuus, jossa VR:n kisko-
bussi ja Puolustusvoimien maastokuorma-auto törmäsivät toisiinsa. Tässä onnettomuudes-
sa menehtyi kolme varusmiestä ja moni varusmies loukkaantui vakavasti. Varuskunnissa
on voinut tapahtua myös muita onnettomuuksia 1.1.2017 jälkeen, ja tällä rinnakkaislakia-
loitteella tuodaan onnettomuuksissa uhreina olleet henkilöt ja heidän edunsaajansa lain pii-
riin.

Haluan kiittää kaikkia teitä 116:ta kansanedustajaa — anteeksi, se on ehkä vähän liikaa
— mutta kuitenkin yli 100:aa kansanedustajaa, jotka allekirjoititte tämän rinnakkaislakia-
loitteen, ja kaikkia niitä 116:ta, jotka allekirjoititte lakialoitteen siitä, että ylipäänsä tämä
laki on ensi vuoden alussa mahdollisesti voimaan tulossa. Tämä on erittäin tärkeä asia.

Tässä on kuitenkin vielä myös muutama porsaanreikä, mainitsen ne tässä: Uusien kor-
vausten ulkopuolelle jäisivät edelleen sotilasvirkaan tai Rajavartiolaitoksen virkaan johta-
vassa koulutuksessa olevat henkilöt sekä vapaaehtoisesta maanpuolustuksesta annetun lain
mukaisiin toimintoihin osallistuvat henkilöt. Olisi hyvin tärkeää, että voisimme täällä
eduskunnassa käydä keskustelua myös siitä, millä tavalla nämä henkilöt voidaan tuoda li-
säkorvausten piiriin, ja olisi myös erittäin tärkeää, että selvittäisimme sitä. He eivät tällä
hetkellä kuulu tähän minun rinnakkaislakialoitteeseeni, mutta ehkäpä mahdollisesti sitten
siihen seuraavaan.

Arvoisa puhemies! Kyselytunnilla käsiteltiin myös lakialoitteita ja puhuttiin lapsiin
kohdistuvista seksuaalirikoksista. Perussuomalaiset ovat tehneet niihinkin liittyen monta
lakialoitetta — itsekin kolme kappaletta — ja on erittäin hyvä, että näitäkin lakeja mahdol-
2



Pöytäkirjan asiakohta PTK 103/2018 vp
lisesti tänne eduskuntaan tulee. Joskus aika menee liian hitaasti, asiat kestävät pitkään. Tä-
mäkin laki liittyen varusmiesten vakuutusturvaan olisi saanut tulla voimaan jo vuosi sitten,
mutta parempi myöhään kuin ei milloinkaan. Toivotaan todellakin, että myös taannehti-
vasti korvauksia voidaan maksaa, koska olen äiti ja täällä on paljon äitejä ja isiä ja me pu-
humme meidän lapsistamme eli niistä, jotka siellä tulevaisuudessa sitten menevät armei-
jaan.

Mikäli budjetista ei rahaa tähän löydy, niin sitten meillä on ne joululahjarahat. Ja joulu-
lahjarahoista voidaan sitten myös kohdentaa tämä taannehtivuus niille, jotka korvauksia
tarvitsevat. — Kiitoksia.

18.17 Veronica Rehn-Kivi r: Arvoisa puhemies, värderade fru talman! Tämä on hyvä ja
kannatettava aloite.

Försäkringsskyddet för den som tjänstgör i krishanteringsuppdrag förbättrades med en lag
som trädde i kraft 1.1.2017, och nu har regeringen i samband med budgeten gjort ett för-
slag om att försäkringsskyddet också skulle omfatta olyckor, sjukdomar och dödsfall som
händer beväringar här i hemlandet.

  On hyvä, että hallitus on tarttunut tähän epäkohtaan ja esittänyt vakuutusturvan laajenta-
mista myös Suomessa palveleviin varusmiehiin, mutta kun tiedossamme on Raaseporin
traaginen onnettomuus syksyllä 2017, olisi kohtuullista ja inhimillistä soveltaa uutta laki-
esitystä taannehtivasti vuoden 2017 alusta. Nyt ei ole kyse suurista rahoista vaan tahdosta.

18.18 Ritva Elomaa ps: Arvoisa puhemies! Suomessa on yleinen asevelvollisuus. Se on
hyvä. Pitää paikkansa, että itsenäinen maa tarvitsee oman armeijan. Jos se ei ole oma, se on
jonkun muun. 

Varusmiespalvelusta suorittaville tapahtuu valitettavasti joskus niin, että he saavat vam-
man, he joutuvat tapaturmatilanteeseen. Jopa henki voi mennä. Tämä on tragedia, jolla ei
ole hintaa, mutta jos tällainen järkyttävä asia tapahtuu, jossain vaiheessa myös taloudelli-
set ongelmat ja asiat nousevat esille tässä raskaassa tilanteessa.

Tähän asiaan hallituksen esitys 122 tuo muutoksen parempaan. Se on hyvä. Edustaja Ju-
vonen nostaa lakialoitteessaan, mitä nyt käsittelemme, esille hallituksen esitykseen paran-
nuksen, että lakia sovellettaisiin taannehtivasti alkaen 1.1.2017. Kannatan lämpimästi
edustaja Juvosen lakialoitetta.

Tämän yhteydessä haluan muutaman sanan puhua myös sotiemme veteraaneista, kun
puhumme varusmiespalvelusta, armeijasta. Meillä on vielä tänä päivänä hengissä 12 000
sotiemme veteraania ja parituhatta sotainvalidia. Tämä hallitus tulee tekemään — toden-
näköisesti, koska eduskuntaryhmät ovat sen myös yhteisesti sopineet — sellaisen päätök-
sen, että sotainvalidit ja sotiemme veteraanit muun muassa kotiin vietävissä palveluissa
ovat samalla viivalla. Se on erittäin hyvä ja odotettu asia.

Perussuomalaiset ovat nostaneet veteraaniemme asiat erittäin monena vuonna esille, jo
ajat sitten. Olen myös henkilökohtaisesti tehnyt lakialoitteen siitä, että sotainvalidit ja ve-
teraanit asetettaisiin palveluissa samalle viivalle, ja olen siitä hyvin iloinen ja kiitollinen,
koska nyt näyttää siltä, että tämä asia menee maaliin. Valitettavasti tämä mahdollisesti tu-
lee voimaan vasta vuoden päästä, ja siihen kuluu paljon aikaa, ja tiedämme, että veteraanit
ovat hyvin iäkkäitä. Budjetissa on tosiaan jonkin verran tähän varustauduttu, mutta ei riit-
3



Pöytäkirjan asiakohta PTK 103/2018 vp
tävästi. Siksi olen tehnyt talousarvioaloitteen, joka sitten todennäköisesti tulee äänestyk-
seen ennen joulua.

Sotainvalidit — heitä on 2 000 — ovat esittäneet sellaisen ongelman, että tällä hetkellä,
jos on alle 20 prosentin sotavamma, he eivät pääse kovinkaan helposti laitoshoitoon. Tämä
on ongelma, joka pitää myös ratkaista hyvin nopeasti. Tähän olen tekemässä valtiopäivä-
tointa ja toivon, että saan siihen lakialoitteeseen paljon allekirjoituksia ja asia voitaisiin hy-
väksyä.

Mutta vielä kerran kiitos edustaja Juvoselle tästä lakialoitteesta. Toivottavasti tämä huo-
mioidaan ja tulee menemään läpi. — Kiitos.

18.23 Krista Mikkonen vihr: Arvoisa puhemies! Puolustusvaliokunta on jo antanut
oman lausuntonsa liittyen tähän hallituksen esitykseen laeiksi sotilastapaturman ja palve-
lussairauden korvaamisesta annetun lain ja asevelvollisen kuoltua suoritettavasta taloudel-
lisesta tuesta annetun lain muuttamisesta, jonka rinnakkaisaloite tämä edustaja Juvosen
aloite on, ja on äärimmäisen tärkeä ja hyvä asia, että tämä asia etenee, sillä on aivan selvää,
että jos asevelvollisuutta suoritettaessa tapahtuu jokin tapaturma tai kuolemantapaus, niin
kyllä valtion täytyy se korvata, koska siellä ollaan suorittamassa valtiolle palvelusta. 

Mutta aivan kuten edustaja Juvonen tässä nosti esille, lakiesityksessä on se ongelma, että
siinä on ajateltu, että se astuisi voimaan vasta vuoden 19 alussa eikä sitä taannehtivasti
huomioitaisi. Puolustusvaliokunta kiinnitti myös omassa lausunnossaan tähän huomiota, ja
totta kai on aina sitten kyse siitä, kuinka paljon taaksepäin asiaa pitäisi katsoa, mutta tässä
tapauksessa on aika selkeäkin päivämäärä löydettävissä, ja se on todellakin tuo 1.1.2017,
jolloin tuli voimaan laki sotilastapaturman ja palvelussairauden korvaamisesta sekä laki ta-
paturman ja palvelussairauden korvaamisesta kriisinhallintatehtävässä. Tämä olisi sem-
moinen looginen päivämäärä, johon tämän lain voisi kiinnittää niin, että takautuvasti näitä
korvauksia maksettaisiin. 

Todella edustaja Juvosen aloite on saanut lukuisan määrän allekirjoituksia. Yli puolet
eduskunnasta on sitä mieltä, että tämä laki pitäisi takautuvasti silloin 1.1.2017 alkaen ottaa
voimaan, ja toivon todellakin, että kun sosiaali- ja terveysvaliokunta käsittelee tätä lakia,
he huomioisivat tämän eduskunnan tahdon ja myös puolustusvaliokunnan tuoman viestin
siitä, että sitä alkamisajankohtaa voisi miettiä. 

18.25 Timo Heinonen kok: Arvoisa rouva puhemies! Kun kruunulla on tarve lähettää,
niin kruunulla pitää olla myös mahdollisuus huolehtia. Tästä on kyse mielestäni tässä ko-
konaisuudessa kaiken kaikkiaan. Haluan kiittää maamme hallitusta siitä, että tämä sotilas-
tapaturmalaki on ollut jo pidemmän aikaa eduskunnassa käsittelyssä ja työn alla. Ministeri
Niinistö ja sosiaali- ja terveysministeriö ovat tehneet tässä hyvää yhteistyötä, ja esitys on
tänne saatu. Tämä on jatkoa muun muassa kriha-veteraaniohjelmalle, jonka parissa teim-
me pitkään työtä, ja niin sanotulle Lex Jylhälle, ja nyt niitä toimenpiteitä, joita on tullut voi-
maan viime vuoden alussa, ollaan laajentamassa myös varusmiesten puolelle. 

Puolustusvaliokunta on käsitellyt tätä asiaa, niin kuin edustaja Mikkonen toi esille.
Olemme saaneet siellä työmme jo valmiiksi ja olimme yksimielisiä siitä, että esitämme,
että sosiaali- ja terveysvaliokunta käy huolellisesti läpi tämän kokonaisuuden ja arvioi sen,
millä tavalla tähän taannehtivuuteen pitää ottaa kantaa ja miten sen kanssa pitää elää. 

Tietysti aina taannehtivassa lainsäädännössä on se haaste, että joku henkilö jää sitten sen
ulkopuolelle. Kaiken kaikkiaan meillä 90-luvun alun jälkeen on 18 varusmiestä ja reservi-
4



Pöytäkirjan asiakohta PTK 103/2018 vp
läistä kuollut erilaisissa onnettomuuksissa. Tietysti tuoreimpana meidän muistissamme on
tämä Raaseporin järkyttävä tapaus, jossa kolme varusmiestä menehtyi, mutta vain vuosi
sitä aiemmin reserviläinen Porin prikaatissa kuoli, ja hän, tai hänen omaisensa, jäisi tämän
1.1.2017 saakka taannehtivan päätöksen ulkopuolelle. Toisaalta vuosi aiemmin, 2015, va-
rusmies Syndalenissa menehtyi. Myös hänen läheisensä ja omaisensa jäisivät tämän
1.1.2017 saakka ulottuvan taannehtivuuden ulkopuolelle. Tai ei tarvitse mennä kuin tästä
kaksi vuotta taaksepäin, niin Ilmavoimien lentäjä menehtyi Lestijärvellä. Myös hänen lä-
heisensä ja omaisensa jäisivät tämän 1.1.2017 saakka ulottuvan taannehtivuuden ulkopuo-
lelle. Meidän kaikkein vakavin onnettomuushan tapahtui vuonna 91, kun Karjalan prikaa-
tissa hukkui BTR:n mukana seitsemän varusmiestä. Siitä on toki jo pidempi aika. 

Mutta halusin tuoda esille sen, että meillä on ihan tässä lähivuosina Raaseporin kolme
menehtynyttä varusmiestä, reserviläinen 2016, varusmies 2015, Ilmavoimien lentäjä 2013,
ja toivon, että sosiaali- ja terveysvaliokunta tarkastelee myös tätä tilannetta, että onko taan-
nehtivuus 1.1.2017 saakka riittävä, ja jos he siihen päätyvät, niin mikä on peruste sille, että
reserviläinen Porin prikaatista, joka menehtyi 2016, jäisi tämän ulkopuolelle. Toivon pe-
rusteellista, huolellista arviointia StV:ltä. Mutta niin kuin totesin: kun kruunu lähettää, niin
kruunun pitää myös pojistaan ja tytöistään huolehtia. 

18.29 Sari Essayah kd: Arvoisa rouva puhemies! Tätä rinnakkaislakialoitetta varmasti
tässä talossa laajasti kannatetaan, ja on äärimmäisen tärkeää, että tämä ulotetaan vakuutus-
turvan piiriin tuleviin varusmiehiin taannehtivalla lainsäädännöllä. Aina kun puhutaan
taannehtivasta lainsäädännöstä, niin toki se on juuri sitä problematiikkaa, että mihin vede-
tään raja ja kuinka pitkälle asiaa katsotaan taaksepäin, mutta minusta edustaja Krista Mik-
konen toi kyllä hyvin esille tämän sotilastapaturmalain voimaan astumisen 1.1.2017, eli
siihen löytyy kuitenkin semmoinen selkeä kiinnekohta, jolloinka voisi sanoa, että löytyisi
sellainen perusteltavissa oleva päivämäärä, johon asti tätä taannehtivuutta voitaisiin kat-
soa. 

Totta kai aina varmasti löytyy niitä tilanteita ja tapauksia, joitten kohdalla miettii, voi-
taisiinko kenties jollakin muulla tavoin huomioida niitä valitettavia ja ikäviä tapauksia,
mitä tämänkin vuosituhannen puolella on tapahtunut Suomessa. Ja todella juuri näin kuin
edustaja Heinonen totesi, että silloin, kun ollaan isänmaan palveluksessa, niin silloin
myöskin isänmaa kantaa loppuun asti vastuunsa näissä asioissa. Mutta hienoa, että tämä
rinnakkaislakialoite on täällä talossa saanut näin hyvän tuen, ja varmasti se siellä valiokun-
nassa tulee huolellisesti käsiteltyä.

18.30 Arja Juvonen ps: Arvoisa rouva puhemies! Niin, minkä takia se taannehtivuus ei
koskisi esimerkiksi reserviläistä? Sen takia, koska reserviläisiä ei ole tämän uuden tulevan
lain piiriin ollenkaan otettu. Elikkä tässä ensi vuonna voimaan astuvassa laissa ovat varus-
miehet ja sitten siellä ovat vapaaehtoista asevelvollisuutta suorittavat naiset ja sitten sivii-
lipalvelusta suorittavat, elikkä kolme. [Timo Heinonen: Miksei Syndalen?] — No miksi?
Sitä pitää kysyä hallitukselta, miksei ole otettu lain piiriin näitä henkilöitä, niin kuin todel-
lakin on, että... [Timo Heinonen: Kysyn teiltä, miksei teidän lakialoitteessanne ole Syn-
dalenia?] — Minun lakialoitteessani, jonka olen tehnyt tähän lakiesitykseen 122 ja jonka
allekirjoitti 116 henkilöä, mainittiin juurikin tämä ryhmä, jonka tekin nostitte, mutta nyt
hallitus tekee sellaisen lakiesityksen ensi vuodelle, että se koskettaa vain noita kolmea ryh-
mää.
5



Pöytäkirjan asiakohta PTK 103/2018 vp
Niin kuin minä puheessani sanoin, meillä on edelleenkin toimia tehtävänä, jotta me
saamme myös muun muassa sotilasvirkaan opiskelevat, Rajavartiolaitoksen virkaan johta-
vassa koulutuksessa olevat henkilöt ja vapaaehtoisesta maanpuolustuksesta annetun lain
mukaisiin toimintoihin osallistuvat henkilöt tämän lain piiriin. Elikkä kyllä siinä on ihan
todellinen tarve, ja niin kuin sanoin, se ei ole tämän lakialoitteen mutta se on tulevaisuuden
asia. Minä voisin tulevaisuudessa tehdä vielä senkin lakialoitteen.

Kaiken kaikkiaan on hirveän tärkeää, että ihmisiä kohdellaan yhdenvertaisesti, ja viime
vuosi oli sellainen aika, jolloin varusmiehet eivät vielä kuuluneet vakuutusturvan piiriin,
mutta nyt on aika saattaa heidät yhdenvertaisuuden tasolle. Minun mielestäni tämän lain
olisi pitänyt olla voimassa jo aikaisemmin. Onhan minun tässä pakko se sanoa, niin hir-
veää ja kamalaa ja surullista kuin se onkin, että Raaseporin onnettomuus tämän lakiasian
potkaisi eteenpäin, mutta niinhän tässä kävi, ja kaikki oikeus ja kohtuus on se, että niille
onnettomuuksien uhreille annetaan sitten myös korvaukset. Viime vuosi on se aika, jolloin
se järkevästi menee, koska se on ollut se aika, jolloin kriisinhallinnasta voimassa oleva laki
oli voimassa. Mutta parannettavaa on paljon, ja nyt on erittäin tärkeää, että kun astutaan la-
kisääteiseen palvelukseen, niin siitä tulee myös korvauksia, jos jotain sattuu.

18.33 Sami Savio ps: Arvoisa puhemies! Kuten edellisetkin puhujat ovat todenneet, tä-
hän edustaja Juvosen tekemään ja monen muunkin, yli 100 kansanedustajan, itseni mu-
kaan lukien, allekirjoittamaan lakialoitteeseen on helppo yhtyä.

Kuten edustaja Juvonen esittelypuheenvuorossaan jo totesi, hallituskin on siis lopulta
tehnyt esityksen sotilastapaturman ja palvelussairauden korvaamisesta annetun lain sekä
asevelvollisen kuoltua suoritettavasta taloudellisesta tuesta annetun lain muuttamisesta si-
ten, että lakia sovellettaisiin ensi vuoden alusta alkaen myös asevelvollisiin. Ja se onkin
täysin oikea ratkaisu. Ainoastaan tämä ajankohta, mikä tässä hallituksen esityksessä on, on
hyvin myöhäinen, mutta asia itsessään on erittäin tärkeä. Tämä mainittu hallituksen esitys
on siis hyvin pitkälti samansuuntainen, kuten perussuomalaisten edustajan Juvosen jo
aiemmin tekemässä lakialoitteessakin on todettu, ja siten on erittäin hienoa, että esitys me-
nee tässä muodossa eteenpäin.

Arvoisa puhemies! Jo pelkästään yleisen maanpuolustustahdon ylläpitämisen ja kehittä-
misen kannalta on hyvin olennaista, että myös varusmiehet saatetaan sotilastapaturmalain
ja muiden asiaan liittyvien lakien mukaisten korvausten piiriin. Tämä nyt käsittelyssä ole-
va edustaja Juvosen lakialoite kuitenkin toisi myös ainakin vuosi sitten tapahtuneessa erit-
täin surullisessa ja vakavassa Raaseporin turmassa uhreina olleet henkilöt tämän lain pii-
riin. Kuten lakialoitteessa on todettu, esimerkiksi kriisinhallinnassa palvelevien vakuutus-
turvaa parannettiin lainsäädännöllä 1.1.2017 alkaen, ja tässä uudessa lakialoitteessa ehdo-
tettu ja esitetty ajankohta lain taannehtivuudelle on siten hyvinkin perusteltu omasta mie-
lestäni.

Esitys onkin kokonaisuudessaan erittäin kannatettava, ja toivon sen saavan ripeän ja asi-
allisen eduskuntakäsittelyn valiokunnassa ja myös täällä täysistunnossa myöhemmin.

Arvoisa puhemies! Aivan lopuksi totean myös perussuomalaisten edustajan Elomaan
nyt ja monesti muulloinkin aiemmin esiin nostaman asian siitä, että sotaveteraanien ja -in-
validien asemaan tulee kiinnittää erityistä huomiota. Heidän lukumääränsä on vähentynyt
valitettavasti vuosien myötä vain hieman yli 10 000:een ja vähenee tässä jatkossa vielä ai-
empaa nopeammin. Onkin helppo yhtyä siihen käsitykseen ja näkemykseen, että kunniave-
lan maksamisella sotaveteraaneille on jo erittäin kova kiire.
6



Pöytäkirjan asiakohta PTK 103/2018 vp
18.36 Timo Heinonen kok: Arvoisa rouva puhemies! Niin kuin itse sanoin, niin olen
myös tuon rinnakkaislakialoitteen allekirjoittanut. Mutta olen pohtinut tätä tilannetta, ja
minun on vaikea löytää nimenomaan yhdenvertaisuuden näkökulmasta sitä, minkä takia
Syndalenissa vuonna 2015 kuolleen varusmiehen omaiset ja läheiset jäisivät huonompaan
asemaan. Toin esille tuon Porin prikaatin tapauksen taikka Lestijärven tapauksen. Vaikka
ei mentäisi sen kauemmaksi taaksepäin, niin toin esille sen, että yhdenvertaisuuden näkö-
kulmasta minun mielestäni sosiaali- ja terveysvaliokunnan pitää harkita sitä, että myös
nämä aiemmat tapaukset saadaan taannehtivasti tämän lainsäädännön piiriin. Ei ole yhden-
vertaista kohtelua näitä läheisiä ja omaisia kohtaan, jos me ulotamme sen vain yhteen lä-
hivuosina tapahtuneeseen vakavaan onnettomuuteen ja unohtaisimme nämä muut nuoret ja
heidän perheensä, jotka ovat joutuneet erittäin kovia kokemaan. Ainakin oma myötätunto-
ni on Raaseporin tapahtumien uhrien lisäksi myös Porin prikaatin onnettomuuden, Syn-
dalenin onnettomuuden, Lestijärven onnettomuuden ja muidenkin onnettomuuksien uhri-
en omaisten luona, ja toivon sosiaali- ja terveysvaliokunnalta tähän yhdenvertaista kohte-
lua.

18.37 Arja Juvonen ps: Arvoisa rouva puhemies! Olen ihan samaa mieltä: myös minun
myötätuntoni ja ajatukseni ovat kaikkien, jopa ikääntyneiden armeijan käyneiden henkilöi-
den luona, koska olen tavannut todella monia heistä tämän prosessin aikana. Ensimmäinen
lakialoitehan tehtiin jo ennen kuin tämä ikävä Raaseporin onnettomuus tapahtui, tein sen
viime kesänä 2017. Toivoin, että se olisi voitu viedä silloin jo hyvin nopealla tempolla
eteenpäin, mutta se ei silloin edennyt. Miksi ei? Rahahan se ratkaisee näitä asioita, ja sii-
tähän siinä oli kysymys, että koettiin, että ei pystytä viemään sitä eteenpäin.

Edustaja Timo Heinonen, te ette ole allekirjoittanut tätä rinnakkaislakialoitetta. [Timo
Heinonen: Aha, okei!] — Joo, tässä on varmasti nyt sellainen muistikuva, että muistelette
allekirjoittaneenne sen ensimmäisen lakialoitteen, jolla esitin tätä lakia aikaan saatettavak-
si. Se on erittäin hyvä asia, että se laki todellakin tulee.

Minun mielestäni korvauksia pitäisi maksaa kaikista onnettomuuksista. Siellä on vaik-
ka minkälaisia onnettomuuksia tapahtunut: on mennyt jalkaa, on mennyt sormia, on men-
nyt niveliä, elikkä koko loppuelämän tapaturmia ihmisille, jotka ovat nyt jo ikääntyneitä ja
kärsivät edelleen niistä vammoista. Ja se on, kuulkaa, hallituksen asia, että löydättekö te ra-
haa sitten korvata kaikille. Minun mielestäni kyllä pitäisi. Jos lähtee suorittamaan lakisää-
teistä asevelvollisuutta ja -palvelusta, on pakko mennä, niin korvausten ja tulevaisuuden
pitää olla myös turvattuja, koska siellä menee myös ammatit, tulevaisuuden haaveet ja
unelmat. 

Rahahan se on ratkaissut myös sen, miksi tämän tulevan lain, joka vuoden alusta mah-
dollisesti astuu voimaan, ulkopuolelle jäävät vielä sitten nämä ryhmät, jotka minä kyllä
nostin lakialoitteessani esille, elikkä sotilasvirkaan tai Rajavartiolaitoksen virkaan johta-
vassa koulutuksessa olevat henkilöt, vapaaehtoisesta maanpuolustuksesta annetun lain mu-
kaisiin toimintoihin osallistuvat henkilöt. Näiden henkilöiden osalta tulee myös selvittää
heidän vakuutusturvansa, ja olenkin kysynyt reserviläisiltä, että mitä olette mieltä ajatuk-
sesta, ja odotan heidän kantaansa.

18.40 Sami Savio ps: Arvoisa puhemies! Edustaja Heinonen nosti esille tämän lakialoit-
teessa esitetyn aikarajan 1.1.2017 tälle taannehtivuuden alkamiselle. Se on siis tähän lakia-
loitteeseen kirjoitettu aikaraja. Sinänsä se on aivan perusteltu, mutta en usko, että kenellä-
7



Pöytäkirjan asiakohta PTK 103/2018 vp
kään meistä on mitään sitä vastaan, jos tätä taannehtivuutta voidaan lisätä vielä hieman
taaksepäinkin, mahdollisimman kauas menneisyyteen, totta kai se meille perussuomalai-
sille käy aivan hyvin.

Mutta tietysti tässä on myös hieman resursseista kysymys ilman muuta. Täällä ovat
nämä niin sanotut eduskunnan joululahjarahat nousseet esille. Voisiko sieltä sitten — mitä
valtiovarainvaliokunta tässä syksyn ja alkutalven aikana joulukuussa käsittelee — mahdol-
lisesti vaikka löytyä pieni summa, niin että tätä taannehtivuutta voitaisiin enemmänkin
käyttää? 

Mikäli olen ymmärtänyt oikein, edustaja Heinonen on myös valtiovarainvaliokunnan jä-
sen, ja hän siellä arvostettuna parlamentaarikkona toivon mukaan hyvässä yhteishengessä
muiden puolueiden kanssa voisi tätä asiaa viedä eteenpäin, sekä omassa valiokuntaryhmäs-
sään että yleisemmin koko valiokunnassa. 

Ja kyllä me tosiaan asetamme toiveemme siihen, että tämä taannehtivuus saadaan ai-
kaan vähintään tällä esitetyllä kahdella vuodella mutta mielellään myös kauemmaksikin
menneisyyteen ulottuen.

18.41 Timo Heinonen kok: Arvoisa puhemies! Korjataan itsekin nyt, kun edustaja Juvo-
nen tuon toi esille: näin todella, eli kun hän pyysi tähän allekirjoitusta, en allekirjoittanut
tätä aloitetta. Siinä oli se, että kyseinen asia, sotilastapaturmalaki, oli jo ollut siinä vaihees-
sa meillä puolustusvaliokunnassa käsittelyssä, ja myös tästä taannehtivuudesta, niin kuin
edustaja Mikkonen toi esille, käytiin keskustelua meillä, ja yhtenä myös se, että se 1.1.2017
jättäisi ulkopuolelle esimerkiksi Syndalenissa menehtyneen varusmiehen omaiset ja mo-
net muut, jotka ovat tässä lähimenneisyydessä joutuneet kokemaan tällaisia tapahtumia.

Itse uskon, että sosiaali- ja terveysvaliokunta nyt käy asian perusteellisesti läpi ja tekee
esityksen, ja sen mukaan sitten, mihin aikarajaan he sitten päätyvät taannehtivuudessa,
eduskunnassa varmaan eletään. Ei tämä rahasta varmasti jää kiinni, jos sosiaali- ja terveys-
valiokunta esittää sitä.

Itse pitäisin tärkeänä, ettei ulotettaisi vain Raaseporiin, vaan myös nämä lähivuosien
muut vakavat onnettomuudet voitaisiin tämän lainsäädännön piiriin siinä tapauksessa ot-
taa, jos sosiaali- ja terveysvaliokunta taannehtivuuteen lopulta päätyy.

18.43 Arja Juvonen ps: Arvoisa rouva puhemies! Kyllä tästä yritän ainakin itse pitää
huolen siellä sosiaali- ja terveysvaliokunnassa, koska siellä olen perussuomalaisten ainoa-
na edustajana tällä hetkellä ja tämä laki, kuin myös tämä rinnakkaislakialoite, ovat molem-
mat nyt sitten siellä, että löytyisi sitä resurssia, koska me puhumme todellakin pienistä
summista. Minä olen avoin ja minä haluaisin, että olisi avoin ikkuna ja annettaisiin korva-
uksia heille, keille korvaukset kuuluvat. 

Haluan nyt tässä viimeisessä puheenvuorossani vielä kiittää kaikkia teitä, jotka olette
täällä salissa olleet osallisena tässä keskustelussa, kaikkia kahden lakialoitteen allekirjoit-
taneita henkilöitä. Ja sitten kyllä haluan myös lähettää terveisiä ja kiitokseni valtiovarain-
ministeri Petteri Orpolle, koska hän, jos joku, tietää, että sitkeästi tätä asiaa on ajettu, ja
joka kerta, kun on puhuttu rahasta tai budjetista, olen ollut niin sanotusti rinnuksissa kiinni
ja muistuttanut häntä: muistakaa, hyvä ministeri, se, että tämä varusmiesten asia on vielä
laittamatta kuntoon.

Asevelvollisena vammautuneet ry on myös ollut vahvasti tässä mukana, ja myös heitä
haluan kiittää ja lähettää heille terveisiä. On hyvä asia, että on olemassa kuulevia korvia, ja
8



Pöytäkirjan asiakohta PTK 103/2018 vp
kun asia on tärkeä ja asia on merkittävä ja sitä alkaa pohtimaan myös sydämellään, niin
asiat lähtevät etenemään. Ja silloin kun huomaa, että lainsäädännössä on virhe ja siellä on
vika, ja varsinkin, kun sen pystyy perustelemaan vielä sillä, että se on yhdenvertaisuusasia,
ja sillä, että ihmisryhmät asetetaan eriarvoiseen asemaan, niin yksinkertaisesti silloinhan
siinä on ihan ilmiselvästi uuden lain mentävä aukko, ja sen olen havainnut, ja se nyt lähtee
etenemään.

Kiitos kaikkien kansanedustajien, että olitte mukana tässä tukemassa. Aika monta ker-
taa, kun tuossa allekirjoituksia kysyin, niin jouduin vastaamaan siihen, että paljonko tämä
kaikki maksaa ja mistä nämä rahat tähän tulevat. Enhän minä ole pankki, mutta talousarvi-
oaloitteenkin olen tehnyt ja itse olen laskeskellut, että hyvin pienistä rahoista kyllä puhu-
taan. Toivon, että asia etenee. — Kiitos kaikille!

Keskustelu päättyi.

Asia lähetettiin sosiaali- ja terveysvaliokuntaan.
9


