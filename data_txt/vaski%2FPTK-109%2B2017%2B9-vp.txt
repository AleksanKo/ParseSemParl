















































DEMBB7A.tmpSave.xml


Pöytäkirjan asiakohta PTK 109/2017 vp
Pöytäkirjan asiakohta 

PTK 109/2017 vp

Täysistunto

Tiistai 24.10.2017 klo 13.59—19.29

9. Hallituksen esitys eduskunnalle tutkintavankeuden vaihtoehtoja ja järjestämistä koske-
vaksi lainsäädännöksi

Hallituksen esitys HE 252/2016 vp
Valiokunnan mietintö LaVM 10/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 9. asia.
Käsittelyn pohjana on lakivaliokunnan mietintö LaVM 10/2017 vp. Nyt päätetään lakieh-
dotusten sisällöstä.

Keskustelu

19.10 Kari Tolvanen kok (esittelypuheenvuoro): Arvoisa rouva puhemies! Nyt tällä ker-
taa meillä on käsittelyssä hallituksen esitys tutkintavankeuden vaihtoehtoja ja järjestämis-
tä koskevaksi lainsäädännöksi, ja otan tästä muutamia asioita nyt esiin tässä. 

Elikkä tässä on nyt kysymys kahden uuden tutkintavankeuden vaihtoehtona olevan pak-
kokeinon, tehostetun matkustuskiellon ja tutkinta-arestin, lisäämisestä pakkokeinolakiin.
Esityksen mukaan tuomioistuin voisi määrätä rikoksesta epäillyn vangitsemisen tai vangit-
tuna pitämisen sijasta teknisin välinein valvottuun tehostettuun matkustuskieltoon, jos
matkustuskielto olisi riittämätön pakkokeino ja muut pakkokeinolaissa säädetyt edellytyk-
set täyttyisivät. Tehostettu matkustuskielto voitaisiin määrätä ennen vastaajan tuomitse-
mista rangaistukseen. Sen jälkeen, kun vastaaja olisi tuomittu ehdottomaan vankeusran-
gaistukseen, tuomioistuin voisi vangitsemisen tai vangittuna pitämisen sijasta määrätä tuo-
mitun henkilön teknisin välinein valvottuun tutkinta-arestiin, jos pakkokeinolaissa sääde-
tyt edellytykset täyttyisivät ja tuomittu rangaistus olisi vähemmän kuin kaksi vuotta van-
keutta. Nämä kaksi uutta pakkokeinoa saivat lakivaliokunnassa yksimielisen kannatuksen,
koska pidettiin tärkeänä, että tutkintavankeuden vaihtoehtona on myös tämmöisiä muita
keinoja. 

Sen lisäksi tähän hallituksen esitykseen sisältyy eräs erittäin merkittävä muutos tutkin-
tavangin säilyttämiseen poliisin tiloissa. Tätä säilytysaikaa lyhennettäisiin nykyisestä pää-
sääntöisestä enimmäisajasta eli neljästä viikosta seitsemään päivään. Tutkintavankia ei sai-
si pitää poliisin säilytystilassa seitsemää vuorokautta pidempää aikaa, ellei siihen olisi
poikkeuksellisen painavaa, tutkintavangin turvallisuuteen tai erillään pitämiseen liittyvää
syytä. Tässä on taustana se, että Suomea on toistuvasti käyty tarkastamassa ja Suomi on
myös saanut moitteita ja huomautuksia. Esimerkiksi Euroopan neuvoston kidutuksen ja
epäinhimillisen kohtelun tai rangaistuksen estämiseksi toimiva komitea CPT ja samoin
YK:n kidutuksen vastainen komitea ovat patistaneet Suomea muuttamaan käytäntöään ja
lainsäädäntöään ensi tilassa. Myös eduskunnan oikeusasiamies on tehdessään tarkastuksia
 Tarkistettu
4.2



Pöytäkirjan asiakohta PTK 109/2017 vp
useisiin poliisivankiloihin kiinnittänyt huomiota poliisivankiloiden huonoon kuntoon ja
soveltumattomuuteen vapautensa menettäneiden pidempiaikaiseen säilytykseen. 

Tässä asiassa kuultiin hyvin paljon eri asiantuntijoita, ja päällimmäisenä viestinä oli se,
että tämä saattaa vaikeuttaa rikoksen esitutkintaa, etenkin alueella, missä etäisyydet ovat
pitkät. Ja tässä yksimielisessä mietinnössään valiokunta on tehnyt erilaisia muutosehdo-
tuksia, mutta tärkein ja merkittävin tähän tutkintavangin säilytykseen liittyvä muutosehdo-
tus on se, että tässä 3. lakiehdotuksessa, jossa tätä käsitellään, 2 luvun 1 §:n 3 momenttia
täsmennetään siten, että poikkeuksellisen painava rikoksen esitutkintaan liittyvä syy lisä-
tään perusteeksi, joka mahdollistaa tutkintavangin säilyttämisen poliisin tiloissa yli seitse-
män vuorokautta. Tämä koskisi esimerkiksi tilanteita, joissa rikoksen esitutkinta olisi niin
keskeneräinen, että tutkintavangin siirtäminen kaukana sijaitsevaan vankilaan vaarantaisi
koko esitutkinnan. Säännöksen soveltamisen kannalta merkityksellisiä voivat olla myös
esimerkiksi järjestäytynyttä rikollisuutta ja ihmiskauppaa koskevat tilanteet. Säännös voi-
si soveltua tilanteisiin, joissa on kyse laajasta rikoskokonaisuudesta, jossa on useita epäil-
tyjä ja paljon yhteydenpitorajoituksia. Asian arviointi olisi tietysti tuomioistuimen harkin-
nassa. 

Arvoisa puhemies! Lakivaliokunnassa katsottiin erittäin tärkeäksi saada tällainen muu-
tos tähän hallituksen esitykseen, ja tältä osalta ja kaikilta muiltakin osin tämä hallituksen
esitys on täysin yksimielinen. Voi sanoa, että tämän hallituksen esityksen olisi pitänyt tulla
jo vuosikymmeniä sitten ja nämä puutteet hoitaa jo silloin, jotta olisimme saaneet esimer-
kiksi sellaisen mallin, joka on Ruotsissa, elikkä tutkintavankila on rikosseuraamusviraston
alaisuudessa, samassa paikassa missä poliisivankila. 

Mutta nyt tämä lakivaliokunnan mietintö on täysin yksimielinen, ja uskon, että tästä ei
tarvitse sen enempää dramatiikkaa eli äänestyksiä tai pöydällepanoja esittää. — Kiitoksia.

19.15 Ville Tavio ps: Arvoisa rouva puhemies! Tuohon edustaja Tolvasen puheeseen on
helppo yhtyä, ja olimme tosiaan yksimielisiä. Tutkintavankeudessa säilyttämisen merkit-
tävä aikapienennys poliisivankilan tiloissa on sinänsä tosiaan tutkinnallisista syistä meille
aika huono juttu. Edustaja Tolvanen on varmaan poliisitaustaisena edustajana aika samaa
mieltä, että tämä on huono juttu, mutta asia on juuri niin kuin tuossa puheessa kuvattiin: ti-
lanne on kuitenkin se, että tämä olisi pitänyt jo aikoja sitten tehdä ja poliisivankiloiden
huonot kunnot ja säilytystilat eivät ole oikein soveltuviakaan pidempiaikaiseen vankeu-
teen, säilytykseen. Eli hyvä, että puolueet tässä yksimielisesti tunnustavat tuon vankien oi-
keuden päästä inhimillisiin tiloihin niin pian kuin suinkin mahdollista ja niin nopeasti kuin
tutkinta sitten joustaa. Me luotamme suomalaiseen poliisiin, että se suorittaa tutkintoja ri-
peästi ja että prosessit saadaan siellä esitutkinnassa sellaiselle mallille, että tämä on sopu-
soinnussa nyt ihmisoikeuksien kanssa ja vangit pääsevät sitten ajoissa vankiloiden kunnol-
lisiin tiloihin.

19.17 Antero Laukkanen kd: Arvoisa rouva puhemies! Tämä oli tosiaan varsin selkeä ja
yksimielinen mietintö, ja uskoimme saavamme tähän kaikki ne asiat, joita oli tärkeä mai-
nita.

Nostan nyt vielä täältä yhden asian, joka on kyllä mainittu mutta joka ansaitsee kyllä sel-
keän huomion, ja se on tämä, että eduskunnan oikeusasiamies on kiinnittänyt erityistä huo-
miota vankiloiden kuntoon. Tämä vankiloiden huono kunto nousee meillä nyt kaikenlai-
sissa käsittelyissä lakivaliokunnassa esiin, ja olisi korkea aika, että oikeusministeriössä
2



Pöytäkirjan asiakohta PTK 109/2017 vp
tehtäisiin vankiloiden korjausohjelma, uudistusohjelma, joka olisi eduskuntakausien yli
menevä toimenpide, jossa näkisimme selkeästi 10—15 vuoden aikana, miten meidän van-
kilamme saadaan korjattua, ja siinä sitten pysyttäisiin. Tämän asian halusin tässä aivan eri-
tyisesti nostaa esille.

Yleiskeskustelu päättyi.

Eduskunta hyväksyi hallituksen esitykseen HE 252/2016 vp sisältyvien 1.—6. lakiehdo-
tuksen sisällön mietinnön mukaisena. Eduskunta hyväksyi valiokunnan mietinnössä ehdo-
tetun uuden, 7. lakiehdotuksen sisällön mietinnön mukaisena. Lakiehdotusten ensimmäi-
nen käsittely päättyi.
3


