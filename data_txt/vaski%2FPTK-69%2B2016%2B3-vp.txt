















































DEM2254.tmpSave.xml


Pöytäkirjan asiakohta PTK 69/2016 vp
Pöytäkirjan asiakohta 

PTK 69/2016 vp

Täysistunto

Keskiviikko 15.6.2016 klo 13.59—21.01

3. Hallituksen esitys eduskunnalle laeiksi omaishoidon tuesta annetun lain ja eräiden mui-
den lakien muuttamisesta

Hallituksen esitys HE 85/2016 vp
Valiokunnan mietintö StVM 9/2016 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 3. asia. Käsittelyn pohjana on sosiaali- ja terveysvaliokunnan mietintö StVM 9/
2016 vp. Nyt päätetään lakiehdotusten sisällöstä.

Keskustelu

14.03 Tuula Haatainen sd (esittelypuheenvuoro): Arvoisa rouva puhemies! Hallituksen
esityksen mukaan omaishoitajien oikeutta vapaaseen laajennetaan siten, että kaikilla
omaishoitosopimuksen tehneillä omaishoitajilla on oikeus pitää vapaata vähintään kaksi
vuorokautta kalenterikuukautta kohti. Yhtäjaksoisessa hoidossa oikeus vapaaseen on jat-
kossakin vähintään kolme vuorokautta. Lisäksi sosiaalihuoltolakiin lisätään säännökset
omaistaan tai läheistään hoitavan henkilön vapaista sekä kunnan velvollisuudesta järjestää
vapaan aikainen tarkoituksenmukainen sijaishoito.

Valiokunta pitää omaishoitajien vapaiden lisäämistä ja vapaisiin oikeutettujen piirin laa-
jentamista hyvänä uudistuksena. Merkittävä osa omaishoidon vapaaseen oikeutetuista hen-
kilöistä jättääkin nykyisin vapaansa käyttämättä. Terveyden ja hyvinvoinnin laitoksen sel-
vityksen mukaan syynä tähän on haluttomuus jättää hoidettava toisten hoitoon, hoidetta-
van kieltäytyminen muusta hoidosta sekä sopivan sijaishoidon puute. Valiokunta korostaa-
kin, että sijaishoidossa tulee olla riittävät resurssit ja osaaminen, jotta voidaan toteuttaa ak-
tivoivaa, laadukasta ja kuntouttavaa hoivaa.

Merkittävä osa omaisiaan ja läheisiään pitkäaikaisesti hoitavista henkilöistä ei ole teh-
nyt omaishoitosopimusta, ja he ovat näin omaishoitajan jaksamista tukevan vapaajärjestel-
män ulkopuolella. Sosiaalihuoltolakiin ehdotetulla muutoksella vahvistetaan myös näiden
henkilöiden oikeutta vapaaseen. Valiokunta toteaa, että ilman omaishoitosopimusta ole-
vien osalta lain toimeenpanoon liittyy haasteita. Jotta omaisiaan ilman omaishoitosopi-
musta hoitavat olisivat yhdenvertaisessa asemassa, kunnissa tulisi olla kriteerit, joiden pe-
rusteella omainen on oikeutettu vapaaseen.

Arvoisa puhemies! Lakiin ehdotetaan lisättäväksi säännös kunnan velvollisuudesta tar-
vittaessa järjestää omaishoitajille valmennusta ja koulutusta. Valmennusta on paljon jär-
jestetty järjestöjen tuottamana ja vapaaehtoisvoimin, ja Omaishoitajat ja läheiset -liitto on
tehnyt tässä uraauurtavaa työtä. Valiokunta pitääkin tärkeänä, että valmennuksen muuttu-
 Tarkistettu
4.0



Pöytäkirjan asiakohta PTK 69/2016 vp
essa kunnan tehtäväksi valmennuksen tuottamisesta voivat jatkossakin vastata myös järjes-
töt, joilla on siitä vahvaa osaamista ja pitkäaikaista kokemusta.

Valiokunta ehdottaa, että valmennus siirtyy kuntien järjestämisvelvollisuuden piiriin
vasta vuoden 2018 alusta lukien. Tällöin järjestöjen on mahdollista sopeuttaa toiminta niin,
että ne voivat tuottaa palveluja hankintalain säännösten mukaisesti. Valmennukseen vara-
tut voimavaralisäykset tulisi kuitenkin toteuttaa suunnitellusti jo vuosina 2016 ja 2017.
Näin kunnat ja maakunnat voivat jo ennen lainmuutosta käynnistää valmennuksen suun-
nittelun, kehittämisen ja juurruttamisen osaksi pysyvää toimintaa.

Omaishoitotehtävää tukevana palveluna lakiin lisätään säännös kunnan velvollisuudes-
ta tarvittaessa järjestää omaishoitajalle hyvinvointi- ja terveystarkastuksia ja hänen hyvin-
vointiaan tukevia sosiaali- ja terveyspalveluja. Valiokunta pitää esitystä tervetulleena, kos-
ka hoidettavan terveydestä ja hyvinvoinnista on huolehdittava ja usein hoitajan oma ter-
veys jää toissijaiseksi. Valiokunta korostaa myös, että myös omaishoitajan psyykkiseen
jaksamiseen ja kuntoutukseen tulee kiinnittää riittävästi huomiota.

Valiokunta pitää myös tiedonkeruuta erittäin tärkeänä, jotta omaishoitajia koskevaa
lainsäädäntöä kehitettäessä voidaan paremmin ottaa huomioon omaishoidon moninaisuus.
Säätelyä kehitettäessä on tarpeen tunnistaa erilaiset hoivatilanteet ja erilaisten hoidetta-
vien vaatimukset omaishoitajien terveyden, jaksamisen ja hoivan laadun suhteen.

Arvoisa puhemies! Omaishoidon tuella hoidettiin vuonna 2014 lähes 7 000:ta alle 18-
vuotiasta lasta. Omaishoidossa on eri-ikäisiä, tarpeiltaan erilaisia lapsia, joiden oikeuksiin
ja hyvinvointiin nyt ehdotettavilla muutoksilla on selkeä vaikutus. Hallituksen esitys ei
kuitenkaan sisällä lapsivaikutusten arviointia. Valiokunnan mukaan esityksen vaikutusar-
vioinnissa olisi ollut tärkeää huomioida eri ikäryhmät, niiden tarpeet, mukaan lukien eri-
tyiset tarpeet, jotka syntyvät lapsen sairaudesta, vammaisuudesta tai muusta erityisestä
taustatekijästä, kuten kulttuuri- ja kielitaustasta. Valiokunta toteaakin, että vaatimus lapsi-
vaikutusten arvioinnista perustuu YK:n yleissopimukseen lapsen oikeuksista. Yleissopi-
muksessa edellytetään, että lapsen etu otetaan huomioon ensisijaisena harkintaperusteena
lapsiin kohdistuvia päätöksiä tehtäessä.

Arvoisa puhemies! Valiokunta puoltaa lakiesityksen hyväksymistä muutettuna valio-
kunnan muutosten mukaisesti, ja valiokunnan esitys on yksimielinen.

Toinen varapuhemies Paula Risikko: Kiitoksia. — Sitten puhujalistaan.

14.08 Mika Niikko ps: Arvoisa rouva puhemies! Yksi hallitusohjelman olennaisista ta-
voitteista on omais- ja perhehoidon tukeminen. Omaishoito on yhteiskunnan sosiaalisen
kestävyyden kannalta hyvin tärkeä hoidon muoto, koska se mahdollistaa hoidettavalle asu-
misen kotona ja tiiviin yhteyden perheeseen. Tämän lisäksi omaishoidolla on myös suuri
merkitys valtiontaloudelle, sillä yksi omaishoitaja voi säästää kymmeniätuhansia euroja
julkista rahaa vuodessa. Onkin ollut häpeällistä, että Suomessa on monia omaishoitajia,
jotka ovat olleet liian lujilla. Omaishoitajan ylirasituksesta kärsivät kaikki: hoitaja itse, hoi-
dettava, heidän läheisensä ja yhteiskunta. Kuitenkin olemme pitkään tarjonneet omaishoi-
tajille vain lämpimiä puheita.

Nyt tilanne muuttuu. Suuri uudistus liittyy vapaisiin. Aikaisemmin vapaa-ajanvietto-oi-
keus on ollut vain sitovaa hoitotyötä tekevillä. Nyt kuntien tehtäviin kuuluu järjestää va-
paata kaikille kunnan kanssa omaishoitosopimuksen tehneille henkilöille. Lisäksi lakiin li-
sätään se, että vapaata voi tarjota myös niille, jotka antavat omaishoitoa ilman omaishoito-
2



Pöytäkirjan asiakohta PTK 69/2016 vp
sopimusta. Tavoitteena on parempi tuki kaikenlaisiin omaishoitotilanteisiin. Tuen
omaishoitajalle ei tulisi olla mustavalkoinen, on—off. Tukea tarvitsevat muutkin kuin
omaishoitajat, jotka ovat sopimuksen tehneet, ja sen tulisi laajeta liikkuvasti tarpeen mu-
kaan. Toiseksi on ollut ongelmaa sen kanssa, että huolimatta periaatteellisesta oikeudesta
vapaaseen vain puolet omaishoitajista on pitänyt vapaita. Vapaan käyttämättä jättäminen ei
useinkaan johdu siitä, ettei sille olisi tarvetta, vaan siitä, ettei kunta ole järjestänyt järkeviä
mahdollisuuksia vapaan aikaiseen korvaavaan hoitoon. Tätä asiaa on nyt lähdetty paranta-
maan paitsi lakiteitse myös käytännössä.

Perhehoito on tärkeä keino, jolla vapaa-ajanviettomahdollisuuksia parannetaan. Perhe-
hoito on yleensä joustavampi ja miellyttävämpi vaihtoehto omaishoitajan vapaan järjestä-
miseen kuin esimerkiksi jakso palvelutalossa. Myös perhehoitajat tekevät todella arvokas-
ta työtä. Tämän uudistuksen yhteydessä perhehoitajien vapaata tulee tukea ja sitä lisätään.
Näin toivottavasti yhä useampi löytää perhehoidosta itselleen mielekkään työn. On todella
hienoa, että myös iäkkäiden perhehoito yleistyy ja hyviä käytäntöjä ollaan aktiivisesti le-
vittämässä. Perhehoitohan toimii paitsi lyhytaikaisena myös jatkuvana — esimerkiksi pal-
veluasumista korvaavana — hoitona ja tärkeänä osana lastensuojelutyötä. Näillä lakiesi-
tyksillä saadaan omais- ja perhehoitajille myös pitkään odotetut terveys- ja hyvinvointitar-
kastukset.

Omais- ja perhehoidon tuen parantamisessa olemme nyt hyvässä vauhdissa. Sote-uudis-
tuksen yhteydessä on hyvä hetki remontoida tukipalveluita sillä tavalla, että ne paremmin
vastaavat omais- ja perhehoitajien tarpeisiin. Tässä työssä meidän tulee ennen kaikkea
kuunnella omais- ja perhehoitajien omia toiveita sekä tietysti myös hoidettavien näkemyk-
siä.

14.12 Sari Sarkomaa kok: Kunnioitettu puhemies! Arvoisat kansanedustajat! Tämä kä-
sittelyssä oleva hallituksen esitys on varmasti yksi tärkeimpiä tämän eduskuntakauden la-
kiesityksiä. Omaishoidon kehittäminen on ollut kokoomukselle ja kokoomuksen eduskun-
taryhmälle keskeinen tavoite. Tämä oli yksi keskeinen tavoitteemme hallitusneuvotteluis-
sa. On todellakin hallitukselta tärkeä arvovalinta, että suurten leikkausten keskellä
omaishoitoon panostetaan merkittävästi lisäeuroja ja näin valtakunnallinen omaishoidon
kehittämisohjelma ottaa vihdoinkin merkittävän askeleen eteenpäin. Kokoomuksen edus-
kuntaryhmälle keskeisiä tavoitteita ovat olleet omaishoitajien tukeminen, oikeus vapaa-
seen, sen vahvistaminen, sijaishoidon kehittäminen, sijaishoidon saatavuuden ja laadun
parantaminen ja myöskin omaishoitajien hyvinvointi- ja terveystarkastusten saaminen
mahdollisimman monen omaishoitajan saataville.

Tämän lakiesityksen tuossa puheenjohtaja erinomaisesti esitteli, ja toteankin, että todel-
lakin tämä oli yksimielinen mietintö, ja otan muutamia nostoja tästä. Erityinen toive
omaishoitajilla on ollut se, että omaishoitajien vapaiden käyttöön tulee joustavuutta eli va-
paan voi käyttää vuorokautta lyhyemmässä ajassa tai sitten vapaita voi kerätä niin, että
nämä vapaat voidaan räätälöidä kunkin tarpeeseen. Tämä on erittäin tärkeää.

Esitys on todellakin osa Sipilän hallituksen sote-palvelurakenneuudistusta, jossa palve-
lurakenteita muokataan ihmisille sopivaksi. Eli tällä uudistuksella vahvasti tuetaan omais-
ja perhehoitoa, ja samalla voidaan vähentää perinteisen laitoshoidon tarvetta sekä lisätä ko-
tona asumista, ja samalla vähennetään kalliita laitoshoidon kustannuksia. Ja todellakin ydi-
nasia, mikä on tärkein tässä esityksessä, on omaishoitajan jaksamisen ja omaishoidon laa-
dun edistäminen, ja näitä tavoitteita tämä esitys totisestikin vie vahvasti eteenpäin. Kun
3



Pöytäkirjan asiakohta PTK 69/2016 vp
koti on ihmiselle useimmin se tärkein ja rakkain paikka asua ja kun tällä lakiesityksellä to-
dellakin voidaan kotona asumista mahdollistaa, on sen tukeminen todella perusteltua ihmi-
sen elämänlaadun kannalta. Toisaalta tässä huomioidaan todella hyvin omaishoitajan taak-
ka. Omaishoitajan työ on hyvin arvostettavaa, mutta se on vaativaa ja usein kovin raskasta,
ja tällä esityksellä taataan omaishoitajan vapaat hetket, joiden avulla sitten omaishoitaja
voi kerätä voimavaroja läheisensä hoitamiseen.

Tähän lakiesitykseen on todellakin kirjattu omaishoitajille hyvinvointi- ja terveystarkas-
tukset, mutta se ei ole suoranaisesti kuntien velvollisuus, vaan lakiin on kirjattu "tarvittaes-
sa", ja tällä puheenvuorolla haluan kannustaa kuntia ottamaan nämä tarkastukset käyttöön.
Näillä hyvinvointi- ja terveystarkastuksilla voidaan ennalta ehkäisevästi tarttua asioihin ja
auttaa omaishoitajaa ajoissa, ja näin vältytään siltä, että omaishoitajasta tulee autettava ja
että omaishoitaja huomaamattaan uupuu. Eli on tärkeää myöskin aina kysyä, kuka hoitaa
omaishoitajaa.

Tämä esitys on todellakin osa pääministeri Sipilän hallituksen kärkihanketta, jossa ke-
hitetään ikäihmisten kotihoitoa ja vahvistetaan kaikenikäisten kotihoidon kärkihanketta, ja
on hyvä sanoa, että todellakin tähän kärkihankkeeseen on tulossa vahvasti lisärahoitusta,
mutta todellakin budjettiin tulee sitten vuosittain, jos katsotaan vuoden 2018 tasossa, 95
miljoonaa euroa. Tämä on todella mittava panostus.

Arvoisa puhemies! Haluan vielä todeta sen, kun aika tässä loppuu ja käytän vielä pu-
heenvuoron, että tämä lakiesitys oli yksimielinen, mutta yksi puute tässä lakiesityksen val-
mistelussa oli, ja se oli se, että tätä ennen ei tehty lapsivaikutusten arviointia, ja tämä on
juuri sen kaltainen lakiesitys, jossa tuo arviointi pitäisi tehdä. Kun YK:n lasten oikeuksien
sopimuksessa erityisesti todetaan sellaisista tilanteista, joissa lapsi joutuu eroon vanhem-
mistaan — kuten omaishoidossa on tilanne, jossa omaishoitaja käyttää vapaapäiviä ja tu-
kipalveluita — niin tämä esitys on nimenomaan sellainen, jossa tuo arviointi olisi pitänyt
tehdä, ja kyllä vahvan viestin lähetän maan hyvälle hallitukselle, että jatkossa nämä vaiku-
tusarvioinnit pitää tehdä ja lasten edun pitää olla aina ensisijainen, kun lainsäädäntöä val-
mistellaan.

Mutta kokoomuksen eduskuntaryhmä tukee vahvasti tätä lakiesitystä ja kiittää hallitusta
siitä, että tämä tuli eduskunnan käsiteltäväksi ja nyt olemme sen valmiit hyväksymään.

14.17 Pia Viitanen sd (vastauspuheenvuoro): Arvoisa rouva puhemies! On erittäin myön-
teistä, että omaishoitoa kehitetään, ja tämä vastaa täysin myös sosialidemokraattien tavoit-
teita, ja kyllä minä yhdyn edustaja Sarkomaan näkemykseen lapsivaikutusten arvioinnista.
Me olemme juuri tänään valtiovarainvaliokunnassa käsitelleet kehysmietintöä. Myös so-
sialidemokraatit ovat siinä yhteydessä tuoneet laajemminkin esiin, että hallituksen esityk-
sistä liian usein puuttuvat erilaiset vaikutusarviot niin lasten kannalta kuin vaikka esimer-
kiksi tulonjakovaikutusten kannalta.

Puhemies! On tärkeää kehittää vanhusten kotihoitoa, mutta on myös tärkeää muistaa
vanhushoiva yleisemmin. Nyt haluan tuoda tässä yhteydessä esiin huolen esimerkiksi hal-
lituksen suunnitelmista sen suhteen, että hallitus aikoo vanhustenhoivassa hoitajamitoitus-
ta heikentää. Ja kun nytkin puhumme paljon niistä ongelmista, vanhusten laiminlyöntita-
pauksista ja muista, jotka johtuvat usein siitä, että henkilöstöä on liian vähän ja se on uu-
punutta, niin sen vuoksi minun mielestäni tämä on kyllä yksi niistä julmimmista säästöistä,
mistä hallituksen pitäisi luopua.
4



Pöytäkirjan asiakohta PTK 69/2016 vp
Toinen varapuhemies Paula Risikko:  Tehdään niin, että otetaan sellainen pieni debatti-
kierros tässä, elikkä jos haluatte varata puheenvuoroja, niin se tehdään V-painikkeella ja
nousemalla seisomaan.

14.19 Merja  Mäkisalo-Ropponen  sd  (vastauspuheenvuoro):  Arvoisa puheenjohtaja!
Omaishoidon kehittäminen on todella tärkeää, ja omaishoitoa on tuettava, mutta samalla
on kyllä hyväksyttävä se, että jossain vaiheessa esimerkiksi muistisairautta sairastavan hoi-
to kotona ei onnistu, vaikka omainen saisi kaiken mahdollisen tuen ja avun, eli omaishoi-
dosta ei saa koskaan tulla myöskään pakkoa. Tämmöisessä tilanteessa muuton yhteisöko-
tiin pitäisi olla helppo ja realistinen vaihtoehto. Tällä hetkellä yhteisökodeista, ainakin sel-
laisista, joissa olisi valmiuksia esimerkiksi kohdata ja hoitaa hyvin muistisairaita ihmisiä,
on edelleen valtava puute eri puolilla Suomea. Eli omaishoidon kehittämisen lisäksi on ke-
hitettävä myöskin yhteisökotihoitoa ja näitä yhteisökoteja on rakennettava lisää.

14.20 Annika Saarikko kesk (vastauspuheenvuoro): Arvoisa puhemies! On todella hie-
noa, että omaishoitoa kehittävä ja parantava laki on nyt tässä pisteessä ja astumassa voi-
maan suomalaisten omaishoidettavien ja omaishoitajien parhaaksi. Täällä aiemmissa pu-
heenvuoroissa otettiin esiin lapsivaikutusten arviointi, ja olen tosi hyvilläni siitä, että tä-
män hallituksen ohjelmassa lapsivaikutusten arviointi osana päätöksentekoa sekä kunnal-
lisella että valtiollisella tasolla otetaan nyt todesta ja sitä toimintamuotona kehitetään vä-
hän uutena lähestymistapana perinteisesti tunnettujen, vaikkapa sukupuolivaikutusten ar-
vioinnin, lisäksi. Pidän hyvänä myös sitä, että tämä on asia, jota eduskunnassa saatamme
nyt käsitellä valiokunnan yhteisen mietinnön kautta niin, että oppositio tukee hallitusta täs-
sä esityksessä. Se on arvokasta, koska työ perustuu sosialidemokraattisen ministerin vetä-
mään omaishoidon kehittämistyöryhmään, ja tämä hallitus nyt sitten halusi laittaa sen pel-
kästä selvityksestä toteen.

14.21 Sari Essayah kd (vastauspuheenvuoro): Arvoisa rouva puhemies! Varmasti tässä
salissa on todellakin yksimielisyys siitä, että omaishoitajat tekevät meidän koko yhteiskun-
tamme kannalta äärimmäisen tärkeää työtä. Kaikki ne esitykset, mitkä vain vähänkin pa-
rantavat heidän asemaansa, ovat äärimmäisen tervetulleita, ja siitä johtuu varmasti tämä
yksimielinen mietintö myöskin valiokunnassa.

Tässä yhteydessä on tietysti hyvä huomauttaa, että Suomessa edelleenkään kaikki ne,
jotka tekevät tätä raskasta ja tärkeää omaishoitotyötä, eivät kuitenkaan tämän tuen piiriin
pääse. Kristillisdemokraateillahan on pitkään ollut tavoitteena se, että meillä omaishoidon
tuki saataisiin siirrettyä Kelalle, jolloinka sitten voitaisiin varmistua siitä, että nämä tuen
kriteeristöt olisivat yhtenäiset, ja myöskin siitä, ettei synny esimerkiksi sellaisia tilanteita,
että jos alkuvuodesta haetaan omaishoidon tukea, niin sen saattaa saada, mutta loppuvuo-
desta ei enää, koska kunnat ovat taloudeltaan niin erilaisia. Siinä mielessä tämä pitää kyllä
asettaa seuraavaksi suureksi uudistustavoitteeksi tämän omaishoidon suhteen.

14.22 Tuula Haatainen sd (vastauspuheenvuoro): Arvoisa puhemies! Tämä lapsivaiku-
tusten arviointi on todella keskeinen asia. Mutta toinen asia, mikä liittyy omaishoitoon, on
ikääntyneet puolisot, jotka hoitavat omaistaan kotona. Erityisesti näissä tilanteissa pitäisi
aina varmistaa se, että omaishoito on aito valinta eikä johdu siitä, että hoitopaikoista on pu-
laa tai hoitopaikat eivät vastaa laadultaan sitä, mitä ihmiset odottavat. Tästä syystä me so-
5



Pöytäkirjan asiakohta PTK 69/2016 vp
sialidemokraatit olemme aina korostaneet sitä, että vanhustenhoivassa pitää kantaa huolta
myös siitä hoivasta, jota tehdään tuetussa palveluasumisessa, ympärivuorokautisessa hoi-
dossa ja erilaisissa välimuotoisissa hoitopaikoissa, joita todellakin tarvitaan lisää erityises-
ti muistisairauksista kärsivien ikääntyneiden ihmisten kohdalla. Tämä laki on tervetullut,
mutta tässä jää vielä asioita, joita pitää edelleenkin vielä kehittää, (Puhemies koputtaa)
muun muassa näitä kriteereitä valmistella jatkossa, jotta meillä on selkeät pelisäännöt tä-
hän omaishoitotilanteeseen.

14.23 Sari Sarkomaa kok (vastauspuheenvuoro): Arvoisa puhemies! Haluan tässä kyllä
todeta oppositiolle — kun kovin usein opposition puolelta todetaan, että tämä hallitus eri-
tyisen huonosti olisi vaikutusarvioinnit tehnyt — kuten edustaja Saarikko totesi, että olem-
me kärkihankkeeseen erityisesti ottaneet tämän lapsivaikutusten arvioinnin kehittämisen,
koska sitä ei aiemmin ole tehty. Mutta ikävää mielestäni oli, että tähän se ei vielä ehtinyt, ja
siksi tämän asian nostin esille ja totesin tuossa, että tämä uudistus on osana Sipilän halli-
tuksen sote-palvelurakenneuudistusta, teemme palvelurakennetta ihmisen näköiseksi.
Omaishoito on yksi osa sitä, ja on aivan selvää, että siksi me halusimme lakiin nämä hy-
vinvointi- ja terveystarkastukset, jotta kohdataan säännöllisesti omaishoitaja ja voidaan sit-
ten varautua siihen, jos omaishoitaja ei enää jaksa, ja on sitten muita mahdollisuuksia. Mis-
sään nimessä omaishoitajana olemisen ei pidä olla pakko, vaan pitää olla sitten mahdolli-
suuksia, mahdollisuuksia siirtyä esimerkiksi yhteisökotiin. Tiedän ja tunnen, että tämä on
iso huoli omaishoitajilla, ja tähän todellakin vahvasti (Puhemies koputtaa) hallitus haluaa
vastata.

14.24 Arja Juvonen ps (vastauspuheenvuoro): Arvoisa rouva puhemies! Perussuomalai-
set iloitsevat, että tämä lakiesitys on nyt tullut eduskuntaan ja viesti sieltä kansan keskuu-
desta ja omaishoitajilta on saatu kuuluviin. On hienoa, että omaishoitajille turvataan vapaa-
päiviä, ja toivottavaa on, että sitten myös se sijaishoito on tulevaisuudessa toimivaa. Si-
jaishoito ei saa olla pelkkä säilöönotto.

Tänään vietetään maanlaajuisesti ja kansainvälisesti kampanjapäivää ikääntyneiden kal-
toinkohtelun ehkäisemiseksi, ja meillä se tunnetaan Kätketyt äänet -kampanjapäivänä.
Meidän tulee tehdä kaikkemme kaltoinkohtelun ennaltaehkäisemiseksi, ja täällä nostettiin
esille tämä hoitajamitoitusasia. Hoitajamitoituksen heikentäminenhän aloitettiin jo viime
kaudella, jolloin laatusuositusta ruvettiin heikentämään: se pudotettiin sieltä 0,6—0,8:sta
0,5:een, ja ne ovat ne luvut, mitä me nyt tällä hetkellä katsomme. Elikkä meillä kaikilla on
syytä katsoa peiliin, minkä takia hoitajamitoitus on tällä hetkellä 0,5 ja miksi se on asetettu
siihen tasoon.

14.25 Tarja Filatov sd (vastauspuheenvuoro): Arvoisa puhemies! Jos omaishoitajat me-
nisivät lakkoon, niin siitä seuraisi kaaos. Minä luulen, että se kertoo tämän työn tärkeydes-
tä ja siitä, että todellakin kannattaa miettiä niitä välineitä, joilla omaishoitajien arkea voi-
daan helpottaa. Siinä mielessä tämä hallituksen esitys on tervetullut uudistus.

Mutta kun näitä vapaapäiviä mietitään, niin on oleellista miettiä myös sitä, mitkä ovat
sen omaishoitajan ja hoidettavan tarpeet. Liian usein me lähdemme siitä, että nämä vapaa-
päivät hoidetaan sitä kautta, että hoidettava viedään johonkin laitoshoitoon siksi ajaksi,
kun vapaita on. Usein omaishoitajien puolelta kuulee sen viestin, että olisi parempi saada
6



Pöytäkirjan asiakohta PTK 69/2016 vp
apua kotiin, koska silloin se arki ei sekoittuisi niin paljon kuin näissä intervallijaksoissa. Ja
oleellista on se, miten tämä pannaan toimeen.

Mietin sitä, kun sote-uudistuksen yhteydessä ollaan ikään kuin vähentämässä näitä teh-
täviä kunnista ja tässä kuitenkin nyt säädetään kunnalle vastuuta. Me olemme vähän sellai-
sessa välitilassa, että ei oikein tiedä, mihin suuntaan mennään: mennäänkö siihen suun-
taan, että kunta vastaa, vai mennäänkö siihen suuntaan, että ne siirtyvät maakunnille. Toi-
von, että tämä ei tuo jatkossa ikään kuin sitä tilannetta, että jäämme sellaiseen välitilaan,
että nämä asiat eivät sitten käytännössä toteutuisi.

14.27 Aila Paloniemi kesk (vastauspuheenvuoro): Arvoisa rouva puhemies! Olen iloi-
nen nyt siitä, että omaishoitajien mahdollisuus vapaapäiviin paranee näitten lakiesitysten
ansiosta sillä, että myös perhehoitoa kehitetään. Ja lyhytkestoinen perhehoito on kyllä
näyttänyt kyntensä: sekä omaishoitajat että hoidettavat ovat antaneet erittäin rohkaisevaa
palautetta niissä paikoissa, joissa tämä on ollut käytössä — ja kymmenissä kunnissa jo on
käytössä tämä lyhytaikainen perhehoito. Eli se tulee helpottamaan ihan varmasti tätä, mitä
edustaja Filatov sanoi, että ei riitä intervallihoitopaikat, ja on juuri niin kuin sanoitte, että ei
esimerkiksi muistisairasta läheistä välttämättä haluta viedä laitokseen, koska hänen elä-
mänsä järkkyy, se on aivan totta. Minä pidän tätä uudistusta nyt tältä osin selvänä eteen-
päinmenona, ja olen siitä tosi iloinen.

14.28 Krista Mikkonen vihr (vastauspuheenvuoro): Arvoisa rouva puhemies! Lakiuu-
distus on todella tärkeä, ja on hyvä, että huolehditaan omaishoitajien jaksamisesta, sillä työ
on todella rankkaa. Ja kuten mietinnössä todetaan, nytkin merkittävä osa niistä omaishoi-
tajista, jotka ovat oikeutettuja lomiin, ovat jättäneet ne käyttämättä, koska he eivät voi luot-
taa siihen, että hoidettava saa heidän lomansa aikana laadukasta ja hyvää ja yksilöllistä hoi-
toa. On tärkeää, että tähän nyt kunnat jatkossa panostavat, ja se voi olla myös monenlaista,
ja myös järjestäjätahot voivat olla monenlaisia, kuten järjestöjä.

Pidän erittäin tärkeänä myös sitä huomiota, minkä valiokunta on tehnyt, että lapsivaiku-
tusten arviointi on jäänyt tässä puutteelliseksi. Usein, kun omaishoitoa ajatellaan, ajatel-
laan vain vanhuksia, mutta on hyvin paljon myös lapsia omaishoidettavana, ja siksi tämä
tiedonkeruuasia, mikä on nostettu, on erittäin tärkeä sitten jatkokehittämisen kannalta.

On myös huolehdittava siitä, että omaishoitajuudesta ei tule naisille uutta tuloloukkua,
ja tulee miettiä, miten työn ja omaishoidon yhteensovittamista voidaan parantaa ja miten
kannustaa myös miehiä omaishoitajiksi.

14.29 Jaana Laitinen-Pesola kok (vastauspuheenvuoro): Mielestäni tämä omaishoito-
lain eteenpäinvieminen on erittäin tärkeä asia, mutta haluaisin puuttua vielä täällä esille
nostettuun henkilöstömitoitusasiaan.

Kannattaa muistaa, että henkilöstömitoitus ei ole pelkkä luku jossain suosituksessa tai
muussa paperissa vaan henkilöstömitoituksen on perustuttava asiakkaiden toimintakyvyn
ja palvelutarpeen arviointiin. Näitten laadukkaiden palveluiden tuottaminen edellyttää, että
käytössä on oikeanlaista henkilöstöä ja henkilöstön osaamista juuri oikeassa paikassa. Eli
tärkeämpää kuin pelkät numerot on se, että voidaan miettiä myös sitä, että meillä on se oi-
kea osaava henkilöstö oikeassa paikassa. Toki täytyy sanoa, että paitsi sen hyvän hoidon
laadun puolestapuhumisen kannalta henkilöstömitoitus on kyllä yksi vetovoimatekijä
myös siinä, että saamme jatkossakin tarpeeksi ja osaavaa henkilöstöä alalle.
7



Pöytäkirjan asiakohta PTK 69/2016 vp
14.30 Veera Ruoho ps (vastauspuheenvuoro): Arvoisa puhemies! Tämä hallituksen laki-
esitys on perusteltu, se on tärkeä.

Lähdin politiikkaan vasta muutamia vuosia sitten, ja syy siihen oli tämä omaishoitajien
asema, jota olin saanut läheltä seurata ja johon perussuomalaiset vaativat parannusta. Nyt
täällä eduskunnassa on hienoa huomata, että omaishoitajista ollaan huolissaan yli puolue-
rajojen, että on ollut kertakaikkisen hienoja puheenvuoroja.

Vapaapäivät ovat tarpeen, mutta samalla tosiaankin on huolehdittava hoitajamitoituk-
sesta, ettei hoidettava mene aina huonompaan kuntoon ollessaan laitoksessa hoidossa. Täs-
täkin on ihan omakohtaisia kokemuksia.

14.31 Ilmari Nurminen sd (vastauspuheenvuoro): Arvoisa puhemies! Vaikutusten arvi-
ointeja tarvitaan. Tämä lakiuudistus on sinällään hyvä, mutta hienoa, että tähän seikkaan
on kiinnitetty huomiota. Omaishoidon tuella hoidettiin kuitenkin vuonna 2014 lähes 7 000
lasta eli merkittävä määrä. Kiinnittäisin huomiota siihen, että myös tämän perhehoidon
kohdalla nämä vaikutusten arvioinnit puuttuvat. Varsinkin Lastensuojelun Keskusliitto ja
muut lapsiasiainjärjestöt ovat hyvinkin voimakkaasti ottaneet tähän kantaa, että on menty
enemmän elinkeinopoliittisin intressein kuin lapsen etu edellä.

Kuitenkin haluan todeta, että tämä on hyvä aloitus — tämä on kuitenkin ehkä palvelui-
hin hyvinkin keskittynyt. Tätä viime kaudella aloitettua hyvää työtä pitää jatkaa. Kunnian-
himoisena tavoitteena tulee olla saada yhtenäiset kriteerit, palkkioluokat, verotus, tulee rat-
kaista kokonaisuudessaan tämä subjektiivinen oikeus.

14.32 Päivi Räsänen kd (vastauspuheenvuoro): Arvoisa rouva puhemies! Tämä hallituk-
sen esitys on hyvä, ja on hyvä, että tämä on yksimielisesti nyt etenemässä.

Omaishoitajien kohdalla aivan keskeinen kysymys on jaksaminen. Omaishoitotyö on
henkisesti ja usein myös fyysisesti kuormittavaa. Siksi vapaat ja erilaiset palvelut ovat ää-
rimmäisen tärkeitä, jotta omaishoitaja jaksaa sitä työtään tehdä. Nyt toki täytyy huomioida
se, että pienituloisten, niukalla budjetilla elävien omaishoitajien kannalta nuo palvelumak-
sut ja jopa näihin vapaapäiviinkin liittyvät palvelumaksut saattavat nousta kynnyskysy-
mykseksi ja ongelmaksi. Mutta pitkällä tähtäimellä olisi todellakin tärkeää, että paitsi että
näitä palveluja ja vapaita pystytään parantamaan, myös saataisiin kaikille omaishoitajille
oikeus omaishoidon tukeen aivan samaan tapaan kuin on meillä lasten kotihoidon tuki, jot-
ta (Puhemies koputtaa) se olisi yhdenvertainen kaikille omaishoitajille.

14.33 Hannakaisa  Heikkinen  kesk  (vastauspuheenvuoro):  Arvoisa rouva puhemies!
Käytän varsinaisen puheenvuoron tuossa myöhemmin mutta tässä debatissa haluan koros-
taa samaa asiaa kuin edustaja Mäkisalo-Ropponen toi viisaassa puheenvuorossaan esille.
Omaishoito on tärkeä vanhustenhoivan muoto, mutta välttämättä omaishoitotilanteet eivät
pysty jatkumaan aivan sitten sinne elämän loppuun saakka ja myös muita hoitomuotoja tar-
vitaan. On hyvä muistaa se, että kaikilla ei ole omaista, joka pystyisi ryhtymään omaishoi-
tajaksi. Sen takia tällaiset erilaiset yhteisökodit ja myös perhehoito, jota kohta seuraavassa
kohdassa käsitellään — perhehoitolain uudistus — ovat todella tärkeitä rinnalla kulkevia
asioita, joita meidän pitää tässä yhteiskunnassa kehittää.

Mutta tässä kohdin iloitsen siitä, että muun muassa hyvinvointi- ja terveystarkastusten ja
tämän valmennuksen ja koulutuksen kautta tuemme omaishoitajia heidän tärkeässä työs-
sään.
8



Pöytäkirjan asiakohta PTK 69/2016 vp
14.34 Leena Meri ps (vastauspuheenvuoro): Arvoisa rouva puhemies! Hyviä puheenvuo-
roja.

Olisin itse omista kokemuksistani hieman kertonut. Olen holhoustoimen edunvalvon-
nan lakimiehenä tavannut paljon muistisairaiden omaishoitajia, ja heillä on todella raskas
taakka, koska he hoitavat sen terveyspuolen sekä taloutta koskevat asiat ja he joutuvat hoi-
tamaan koko perheen ruljanssin. Monesti näissä keskusteluissa on tullut esille, mitä täällä
todettiin, että näitä päiviä ei käytetä. He eivät raaski viedä hoidettavaa sinne, he eivät luota
siihen palvelun tasoon. Elikkä sen takia on tärkeää, että siihen laatuun kiinnitetään huomio-
ta ja siihen, että siellä eivät ihmiset vaihdu koko ajan, koska muistisairas ihminen ei voi en-
sinnäkään vaihtaa koko ajan ympäristöä — siksi hänen pitäisi olla kotona — ja sen ihmi-
sen pitäisi olla myös aika paljon se sama ja semmoinen, johon on tullut luotettavat välit.
Muistisairas ei vain jostakin syystä luota kaikkiin ihmisiin: joku voi muistuttaa jotain ikä-
vää henkilöä menneisyydestä tai jotain muuta. Tämä on erittäin tärkeää myös valittaessa
sitä henkilöä, joka on se hoitaja. Tähän tulee kiinnittää erityistä huomiota.

Perussuomalaisena olen todella iloinen, että tämä pitkäaikainen tavoitteemme tästä
asiasta on nyt edennyt.

14.35 Annika Saarikko kesk (vastauspuheenvuoro): Arvoisa puhemies! On tosi hyvä,
että tässä debattikeskustelussakin nousee esiin yhteinen huoli tästä sijaishoitojärjestelystä
tilanteissa, joissa omaishoitaja voisi niitä lakisääteisiä vapaapäiviään pitää. Tähän myös
valiokunta kiinnitti painokkaasti huomiota kuulemisissa ja asiantuntija-arvioissa. Pidän
tärkeänä, että me eduskunnan päästä seuraamme nyt myös sitä hallituksen kärkihanketta
omaishoidon kehittämisestä, jossa nimenomaan on tarkoitus tätä linkitystä mahdollisesti
omaishoidon ja lyhytaikaisen perhehoidon välillä vahvistaa ja ylipäätään ottaen näitä si-
jaishoitojärjestelyjä täsmentää.

Edustaja Nurmiselle haluan sanoa, että harvoin kuulee elinkeinopolitiikka-sanaa näissä
asioissa, perhehoidon ja omaishoidon yhteydessä, käytettävän, koska tiedämme aika tark-
kaan, että nämä tukisummat yhteiskunnalta ovat silti kummastakin vielä sen verran pieniä,
että missään nimessä on vaikea kuvitella kenenkään toimivan omaishoitajana elinkeinopo-
liittisessa mielessä.

14.36 Johanna  Ojala-Niemelä  sd  (vastauspuheenvuoro):  Arvoisa rouva puhemies!
Omaishoitoa on kehitetty vaiheittain runsaan 20 vuoden ajan ja omaishoitajien vapaapäi-
vien määrää on lisätty, säädetty tapaturmavakuutuksesta sekä omaistaan hoitavalle oikeu-
desta hoitovapaaseen. Kehitystä on siis tapahtunut vuosien varrella, mutta isoin ongelma
eli omaishoitajien epätasa-arvoinen asema asuinkunnasta riippuen on vielä jäänyt korjaa-
matta.

Omaishoito on inhimillinen hoitomuoto, johon yhteiskunnallamme pitää olla valmiuk-
sia panostaa. Suomen omaishoitajat ovat kuitenkin vielä kaukana tasa-arvosta. Joissakin
kunnissa omaishoitaja saa palkkion, vapaapäivät ja tukea, kun taas toisissa pelkästään
palkkion saamisesta joutuu taistelemaan tai sitä saatetaan laskea yksipuolisella ilmoituk-
sella. Omaishoitoon kunnissa varattu määräraha myös vaihtelee vuosittain, eikä uusia
omaishoitosopimuksia aina pystytä tekemään tarvittavaa määrää. Mielestäni tuleekin va-
kavasti harkita omaishoidon kustannusten siirtoa Kelan hoidettavaksi. Se takaisi tasa-ar-
von omaishoitajien välille ja poistaisi kuntakohtaisia eroja.
9



Pöytäkirjan asiakohta PTK 69/2016 vp
14.37 Timo Heinonen kok (vastauspuheenvuoro): Arvoisa rouva puhemies! Omaishoito
on edullista mutta myös inhimillistä. Usein hoitajana on puoliso, joka on itsekin iäkäs.

Kun ministeri ei ole paikalla, niin kysyisin valiokunnan puheenjohtajalta tai valiokun-
nan jäseniltä: Nousiko valiokuntakuulemisessa esille se, mistä ainakin itse olen jonkin ver-
ran saanut palautetta, että nämä henkilöt ovat usein hyvin pienellä toimeentulevia? Se palk-
kio on pieni, ja usein he vielä ovat hyvin säästäväisiä. Minulle on tullut viestiä siitä, että
vaikka saisi käyttää näitä päiviä, niin niitä ei käytetä, kun ne ovat maksullisia. Onko tämä
noussut esille, ja onko teillä tietoa siitä, miten monet jättävät käyttämättä näitä vain tämän
säästäväisyyden ja pienellä elämisen tavan mukaisesti?

14.38 Sari Tanus kd (vastauspuheenvuoro): Arvoisa rouva puhemies! Tämä laki on erit-
täin tärkeä. On hienoa, että omaishoito ja omaishoitajat ovat nousseet esille. Itse näkisin,
että kun meillä on perussairaanhoito ja erikoissairaanhoito, niin omaishoito on niin tärkeä,
että sen voisi rinnastaa yhtenä hoitomuotona perussairaanhoidon ja erikoissairaanhoidon
rinnalle.

Tässä oleellista on tietysti omaishoitajien hyvinvointi, ja sen takia pidimme tärkeänä va-
liokunnassa, ettei tehdä pelkästään terveystarkastuksia vaan myös hyvinvointi- ja terveys-
tarkastuksia järjestettäisiin, joissa riittävän varhaisessa vaiheessa voidaan huomioida
omaishoitajan jaksaminen. Ja tärkeänä pidettiin myös, että noita vapaapäiviä voidaan
omaishoitajan omien toiveiden ja tarpeiden mukaan jakaa vaikka muutaman tunnin lyhy-
empiin jaksoihin, jolloin vapaata tulee useammin.

Lisäksi nostaisin esiin ne noin 700 000 työssä käyvää, jotka myös hoitavat omaisiaan ja
joista 90 prosenttia on naisia.

Eli tämä on erittäin tärkeä, iso asia, josta debatti jatkukoon.

14.39 Satu Taavitsainen sd (vastauspuheenvuoro): Arvoisa puhemies! Jotta mahdolli-
suus vapaisiin aidosti toteutuisi, niin mielestäni on kehitettävä sijaishoitoa ja panostettava
myöskin sen laatuun. Tämän sijaishoidon on oltava hoidettavan tarpeiden mukaista ja laa-
dukasta ja kuntouttavaa, aivan kuten sosiaali- ja terveysvaliokunta on lausunnossaan to-
dennut. Näiden hoidettavien joukossa on hyvin eri-ikäisiä ja erilaista hoitoa tarvitsevia, ja
sen vuoksi tarvitaan myöskin erilaisia sijaishoitovaihtoehtoja ja myöskin lisää kotona teh-
tävää sijaishoitoa.

14.40 Jani Mäkelä ps (vastauspuheenvuoro): Arvoisa puhemies! Omaishoitajat tekevät
yhteiskunnan kannalta äärimmäisen tärkeää työtä. Erityisen tärkeää työ on inhimilliseltä
kannalta, mutta yhteiskunta myös säästää huomattavan summan, kun ihminen saa olla lai-
tospaikan sijaan kotona lähipiiriinsä kuuluvan ihmisen hoidettavana. Tässä voi perustellus-
ti sanoa, että euro johonkin asiaan tuo 2 euroa takaisin, ellei peräti enemmän. Kun
omaishoitaja jaksaa paremmin työssään ja hoitaa omaistaan, niin se on inhimillisesti hyvin
sijoitettu ja myös yhteiskunta säästää.

Se, että hallituksen esityksen mukaan nyt muun muassa mahdollistamme omaishoitajil-
le lisää vapaapäiviä, on pieni askel, ja muutakin tarvitaan. Esimerkiksi omavastuu vapaa-
päivistä on erikoinen käytäntö. Kuka muu joutuu maksamaan vapaapäivänsä viettämises-
tä?
10



Pöytäkirjan asiakohta PTK 69/2016 vp
Täytyy näin ensimmäisen kauden edustajana ihmetellä, miten näitäkin yksimielisiä pa-
rannuksia tehdään vasta nyt eikä tehty esimerkiksi edellisellä hallituskaudella. Osaako tä-
hän kysymykseen joku vastata?

14.41 Sari Sarkomaa kok (vastauspuheenvuoro): Arvoisa puhemies! Todellakin Sipi-
län, Orvon ja Soinin hallituksella on lämmin sydän, vahva sosiaalinen omatunto. Tämä on
erittäin tärkeä arvovalinta, että omaishoitoon panostetaan tänä vaikeana aikana. Tämä yh-
denvertaisuus, yhtenäiset kriteerit, on tärkeä tavoite. Vaikka rahaa oli näinkin paljon, ihan
kaikkea tällä ei saatu aikaiseksi, ja kyllä hallitus on ajatellut sitäkin, eli meillä on kärki-
hankkeissa mahdollisuus esimerkiksi tulevien sote-alueiden, maakuntien alueilla luoda yh-
tenäiset kriteerit omaishoitoon ja sitä kautta myöskin edistää tätä yhdenvertaisuutta. Kyllä
kannustan kansanedustajia tutustumaan näihin kärkihankkeisiin, joissa tätä asiaa viedään
eteenpäin.

Tosiaankin tulevaisuudessa, kun omaishoidon lainsäädäntöä kehitetään, tuo seurantatie-
tojen hankkiminen niistä haasteista, joita on omaishoidossa, on tärkeätä, mutta myöskin
sen hahmottaminen, että iäkkään muistisairaan hoitaminen on kovin erilaista kuin vaikka
kasvavan, vaikeasti kehitysvammaisen lapsen. (Puhemies koputtaa) On tulevaisuudessa
mietittävä, olisiko sitten erilaista lainsäädäntöä (Puhemies koputtaa) myöskin lapsille, kun
puhutaan omaishoidosta, mutta tämä on tulevaisuuden asia.

14.42 Hanna  Halmeenpää  vihr  (vastauspuheenvuoro):  Arvoisa rouva puhemies!
Omaishoitajien vapaapäiväoikeuksien ja sijaisapujärjestelyjen parantaminen ovat tietysti
aivan erinomaisen tärkeitä asioita. Tässä keskustelussa esiin jo noussut, yhtä olennainen
asia myös omaishoitajien ja hoidettavien kannalta on todella kuitenkin myös hoitajamitoi-
tus, iäkkäiden palveluissa erityisesti. Mitoituksen alentaminen nykyisestä minimistä, 0,5
hoitajaa asiakasta kohden, vielä entisestään, 0,4:ään, on aivan väärä suunta ja korjattava
ehdottomasti. On nimittäin niin, että mikään ammattitaito tai osaaminen ei valitettavasti
riitä, mikäli hoitavia ja auttavia käsipareja on vain yksinkertaisesti liian vähän hoidetta-
vien määrään ja korkealla ammattietiikalla tehtävään työhön käytettävissä olevaan aikaan
nähden. Tämä asia on sikäli suorassa yhteydessä omaishoitajiin ja hoidettaviin, että
omaishoitajat eivät halua omaisiaan palveluasuntoihin, hoitolaitoksiin viedä, mikäli nämä
asiat eivät ole kunnossa.

14.44 Rami Lehto ps (vastauspuheenvuoro): Arvoisa rouva puhemies! Omaishoitotehtä-
vää tukevana palveluna lakiin lisätään säännös kunnan velvollisuudesta tarvittaessa järjes-
tää omaishoitajalle hyvinvointi- ja terveystarkastuksia ja hänen hyvinvointiaan tukevia so-
siaali- ja terveyspalveluja. Tämä on hyvä parannus, sillä hoitaja voi olla fyysisesti lähes
yhtä heikossa kunnossa kuin hänen hoidettavansakin ja myös henkiset voimavarat voivat
olla vähäiset. On tiedossa tapauksia, joissa omaishoitaja on passitettu saman tien sairaa-
laan hänen tuodessaan hoidettavaa lääkärin vastaanotolle. Muistisairaat kuten myös kehi-
tysvammaiset hoidettavat voivat käyttäytyä aggressiivisesti ja vihamielisesti, joten
omaishoitajien mahdollisesti kokema väkivalta hoitotyössä olisi myös ensisijaisen tärkeää
tunnistaa.

Toinen varapuhemies Paula Risikko: Myönnän vielä viisi vastauspuheenvuoroa, joiden
jälkeen menemme sitten puhujalistaan, ja voimme sitten tokikin jatkaa debattia aina välil-
11



Pöytäkirjan asiakohta PTK 69/2016 vp
lä. Nämä viisi henkilöä ovat Mäkisalo-Ropponen, Juvonen, Lauslahti, Paloniemi, Nurmi-
nen. — Edustaja Mäkisalo-Ropponen, olkaa hyvä.

14.45 Merja Mäkisalo-Ropponen sd (vastauspuheenvuoro): Arvoisa puhemies! Edusta-
ja Juvonen ja monet muutkin täällä nostivat esille kaltoinkohtelun ja hoitomitoituksen. On
kyllä aivan selvä asia, että liian vähäinen hoitajien määrä altistaa myöskin kaltoinkohtelul-
le — puhun nyt niistä yhteisökodeista todellakin. Mitoitusten 0,5 ja 0,4 ero on se, että jos
hoitoyhteisössä on esimerkiksi 14 tai 15 asukasta, niin 0,5 tarkoittaa, että aamu- ja iltavuo-
rossa on kaksi hoitajaa ja yössä on yksi, mutta jos mitoitus on 0,4, niin se tarkoittaa, että
joko aamuvuorossa tai iltavuorossa on vain yksi hoitaja. Jokainen voi ymmärtää, että jos on
14 muistisairautta sairastavaa ihmistä ja heitä hoitaa yksi hoitaja työvuorossa, niin se ei voi
olla laadukasta hoitamista eikä silloin pystytä varmaankaan vastaamaan sen muistisairaut-
ta sairastavan henkilön tarpeisiin, vaikka olisi miten taidokas ja laadukkaasti ja (Puhemies
koputtaa) hyvin toimiva työntekijä.

Toinen varapuhemies Paula Risikko: Tuohon äskeiseen listaani lisään vielä, että ennen
kuin puhujalistaan mennään, edustaja Haatainen valiokunnan puheenjohtajana käyttää vie-
lä yhden vastauspuheenvuoron. — Mutta nyt siis edustaja Juvonen, olkaa hyvä.

14.46 Arja Juvonen ps (vastauspuheenvuoro): Arvoisa rouva puhemies! Olen työsken-
nellyt vuosia vanhustenhoivassa ja varsinkin omaishoitajien ja heidän hoidettaviensa pa-
rissa ja tavannut omaishoitajia, joista täällä on kannettu syystäkin huolta. He ovat usein hy-
vinkin väsyneitä ja itsekin tarvitsisivat jonkunlaista lääkärissäkäyntiä, voivat huonosti ja
tekevät kaikkensa sen läheisensä eteen, ja siinä mielessä tunnistan tämän ongelman, mistä
täällä puhutaan.

Meillä on paljon tehtävää, jotta sijaishoitopaikat ovat sellaisia, että siellä on riittävästi
myös sitä aktiviteettia ja kuntouttavaa toimintaa ja ihmiset kohdataan siellä sillä tavalla
kuin heidät kuuluu kohdata. Meillä on eri-ikäisiä omaishoidettavia — itse nyt puhun tässä
enemmän ikääntyneistä, mutta heissä on myös nuorempia muistisairaita — ja totta kai sit-
ten se hoidon tarve ja ne odotukset, mitä siltä hoivapaikalta vaaditaan, ovat erilaisia. On
hienoa, että tässä mietinnössä nostetaan nämä hoivapaikan tärkeät teemat esille ja viedään
niitä eteenpäin.

14.47 Sanna Lauslahti kok (vastauspuheenvuoro): Arvoisa puhemies! Mietin, mikä sana
kuvaisi tätä lakia. Kuvaisin tätä sanalla "välittävä": välittävä laki. Se laki sisältää konkreet-
tisia keinoja ja myöskin ihan silkkaa konkreettista rahaa omaishoitajien elämän, arjen, pa-
remmaksi saamiseksi. Jokainen omaishoitaja tekee arvokasta työtä lähimmäisen hoitami-
seksi, jotta he kumpikin voivat asua omassa kodissa.

Täällä on useammassa puheenvuorossa noussut esille omaishoitajien jaksaminen, ja voi
sanoa, että se on ehdottomasti tärkeintä — ennen kaikkea meidän työssä käyvien omaishoi-
tajiemme jaksaminen. He kasvattavat kansantuloa mutta samaan aikaan pitävät omasta lä-
himmäisestään huolta. Heidän kohdallaan tulee erityisesti kiinnittää huomiota jaksami-
seen.

14.48 Aila Paloniemi kesk (vastauspuheenvuoro): Arvoisa rouva puhemies! Edustaja
Nurminen viittasi elinkeinopolitiikkaan, kun hän puhui perhehoidosta ja lastensuojelujär-
12



Pöytäkirjan asiakohta PTK 69/2016 vp
jestöjen huolesta. Minä haluaisin toivoa sitä, että myös lastensuojelujärjestöt olisivat en-
nen kaikkea huolissaan siitä, että meillä Suomessa sijoitetaan lapsia ja nuoria aivan vääriin
paikkoihin — siitä on tehty erittäin runsaasti tutkimusta. Ja mistä se johtuu? Se johtuu tie-
tenkin osittain ja valtaosin siitä, että meillä ei ole vieläkään riittävästi perhehoitajia eikä si-
jaisvanhempia. Eli paletti ei ole valmis, niin että voitaisiin lapsen edun mukaisesti aina löy-
tää se juuri hänelle sopiva sijaishoitopaikka. Mutta tähän nyt toivottavasti saadaan paran-
nusta, kun seuraava lakiesitys on tämä perhehoidon uudistus: mahdollisuuksia paranne-
taan, ennen kaikkea perhehoitajien tukea lisätään. Norjassa yli 80 prosenttia lapsista ja
nuorista sijoitetaan perhehoitoon, koska Norjassa on lähdetty siitä, että perhehoitoa ja per-
hehoitajia tuetaan — ei kinastella siitä, onko perhehoito hyvää vai huonoa, vaan halutaan
siitä niitä hyvää kuin on mahdollista.

14.49 Ilmari Nurminen sd (vastauspuheenvuoro): Arvoisa puhemies! Lakiesitys sinäl-
lään on äärettömän hyvä ja tarpeellinen, mutta kuitenkin haluan korostaa sitä viitekehystä,
jossa me tällä hetkellä olemme: omaishoitajille tuen saantikaan itsessään ei ole tällä het-
kellä itsestäänselvyys. Monet kunnat saattavat kamppailla vaikeassa taloudellisessa tilan-
teessa ja odottaa budjetista vapautuvia rahoja. Tämä kertoo siitä, että me olisimme tarvin-
neet kokonaisuudistuksen, millä tätä viedä eteenpäin.

Täällä monet ovat kiinnittäneet huomiota tähän puheenvuoroon, jossa nostin nimen-
omaan perhehoidon osalta näitä elinkeinopoliittisia intressejä. Lähinnä nostin keskuste-
luun sen, että tästäkin puuttuu lapsivaikutusten arviointi ja tässä lisätään yksikön kokoa ja
kasvatetaan mitoitusta. Pohdin, että mielestäni on hyvä kuitenkin keskustella, onko se lap-
sen edun mukaista, ja mielestäni näin ei ole. (Aila Paloniemi: Kyllä on!) 

14.50 Tuula Haatainen sd (vastauspuheenvuoro): Arvoisa puhemies! Täällä salissa on
tästä omaishoitajien jaksamisesta kannettu huolta, ja se on todella se iso kysymys, ja siihen
tämä laki tuo tervetullutta helpotusta näitten vapaiden muodossa.

Mutta haluaisin nostaa tässä esille myös sen, että liian usein tilanne on se, että kun saa
omaishoidon tuen, niin sitten tämä hoitaja joutuu selviytymään yksin. Nämä omaishoitajat
eivät ole suinkaan ammattilaisia, ammattihoitajia. He joutuvat tekemään usein merkittäviä-
kin rakastaan koskevia ratkaisuja siellä arkipäivän hoitotilanteissa ja kärsivät usein myös
pelosta ja syyllisyydestä, kun kokevat riittämättömyyttä. Tämän puolen haluaisin nostaa
esiin, että näiden omaishoitajien tueksi tarvittaisiin kuitenkin kunnollinen paketti, että he
selviytyvät ja se hoito on sitten laadukasta. Helsingin Sanomissa oli maanantaina kolmen
iäkkään omaishoitajan kirjoitus, jossa he ihmettelivät muun muassa sitä, että riittävän te-
hokas unilääke lopetettiin heidän omaisiltaan ja he joutuvat nyt sitten kaikki valvomaan
yöt, niin hoitajat kuin hoidettavat. Eli näiden tilanteiden purkamiseksi tarvittaisiin siellä
kunnissa ja tulevissa maakunnissa se riittävä tuki, ja sitä huolta kyllä valiokunnan keskus-
teluissakin kannettiin. Tämä laki vie asioita eteenpäin, mutta toivon mukaan nämä käytän-
nöt olisivat sellaisia, että se koti oikeasti on sitten turvallinen ja hyvä myös sille hoitajalle.

Toinen varapuhemies Paula Risikko: Sitten mennään puhujalistaan.

14.52 Lea Mäkipää ps: Arvoisa puhemies! Tämä lakiesitys on hyvä alku hallituksen kär-
kihankkeelle, jonka tavoitteena on kehittää ikäihmisten kotihoitoa ja vahvistaa kaikeni-
käisten omaishoitoa. Meillä on käytettävissämme vuonna 2014 julkaistu Kansallinen
13



Pöytäkirjan asiakohta PTK 69/2016 vp
omaishoidon kehittämisohjelma, joka on erinomainen käsikirja tämän hankkeen toteutta-
miseksi.

Omaishoitajan jaksamisesta ja hyvinvoinnista on pidettävä huolta. Nyt esitetyt lisäykset
vapaisiin sekä valmennuksen ja terveydenhuollon lakisääteisyys ovat askel oikeaan suun-
taan. On kaikkien etu, että omaishoitaja jaksaa ja voi hyvin, jotta tämä inhimillisin ja kus-
tannustehokkain hoitomuoto saadaan hyödynnettyä täysimääräisesti.

Kuten valiokuntakin on huomioinut, merkittävä osa omaishoidon vapaaseen oikeute-
tuista henkilöistä jättää nykyisin vapaansa käyttämättä. Tähän tulisi kiinnittää huomiota.
Sijaishoitovaihtoehtoja on kehitettävä ja järjestettävä hoito niin, että se vastaa hoidettavan
yksilöllisiä tarpeita ja että omainen voi luottaa hoidettavan olevan hyvässä hoidossa.

Omaishoito maksaa yhteiskunnalle vuodessa runsaat 13 000 euroa palveluineen yhdeltä
hoidettavalta, kotihoito noin 28 000 euroa, tehostettu palveluasuminen noin 50 000 ja lai-
toshoito noin 77 000 euroa. Yli 70-vuotiaiden omaishoito säästi julkisia menoja keskimää-
rin 20 000 euroa hoidettavaa henkilöä kohden vuonna 2013. Omaishoitona tehtävän hoito-
työn laskennallinen arvo verrattuna vaihtoehtoisiin palveluihin oli Kelassa tehdyn arvion
mukaan runsaat 3 miljardia euroa vuonna 2013.

Arvoisa puhemies! Suomen ratifioiman ikäihmisten suojelua koskevan Euroopan so-
siaalisen peruskirjan mukaan kaikilla ikääntyneillä on oltava mahdollisuus viettää itsenäis-
tä elämää tutussa ympäristössä niin kauan kuin he haluavat ja ovat siihen kykeneviä. Esi-
tys tukee tavoitetta vähentää laitoshoitoa ja lisätä kotihoitoa sekä turvata vanhusväestön
mahdollisuutta asua entistä pidempään omassa kodissaan. Omaishoitajien palveluja kehit-
tämällä voidaan vähentää palveluasumista ja kotiin tuotavia palveluja sekä myöhentää ko-
din ulkopuolisen ympärivuorokautisen hoidon tarvetta.

On muistettava, että yli 65-vuotiaiden omaishoitajien osuus kaikista kunnan kanssa so-
pimuksen tehneistä omaishoitajista on kasvanut jatkuvasti. Vuonna 2012 omaishoidon tu-
ella hoidetuista 67 prosenttia oli täyttänyt 65 vuotta. Olisikin tärkeää ennakoida omaishoi-
tajien ikääntyminen ja kehittää ansiotyön ja omaishoidon yhteensovittamista sekä edistää
työikäisten mahdollisuuksia hoitaa iäkkäitä vanhempiaan. Meidän on pidettävä oikeassa
arvossaan omaishoitajia, jotka aivan liian pienellä korvauksella työskentelevät, ja näin yh-
teiskunta säästää valtavia summia rahaa.

Valiokunnan huomio lapsivaikutusten arvioinnin puuttumisesta on hyvä. Omaishoidon
tuella hoidettiin vuoden 14 aikana lähes 7 000:ta alle 18-vuotiasta lasta, ja monet näistä
lapsista ovat usein monisairaisia vammaisia. Lapsensa omaishoitajana toimimisessa on eri-
laiset haasteet kuin esimerkiksi iäkkäällä pariskunnalla. Vanhempien työelämän sovittami-
nen omaishoitoon voi olla todella haastavaa, ja jokainen tapaus pitäisikin nähdä yksilölli-
sesti ja lapsen edun mukaisesti.

Kuntakyselyn perusteella omaishoidon tuen hakemuksista hylättiin noin joka viides
vuonna 2011. Yleisimmät syyt olivat kunnan asettamien tuen myöntämiskriteerien täytty-
mättömyys ja määrärahojen riittämättömyys noin joka kuudennen hakemuksen kohdalla.
Omaishoitohankkeen kehittämistä onkin ripeästi jatkettava niin, että omaishoidon tuen kri-
teereitä yhdenmukaistetaan ja kaikilla kriteerit täyttävillä tulee olla subjektiivinen oikeus
tukeen, jonka määrää myös pitäisi tarkistaa ylöspäin.

14.57 Timo Heinonen kok: Arvoisa rouva puhemies! Tuossa nopeatempoisessa keskus-
telussa asiat varsin hyvin nousivat esille, ja itse toin siinä sen yhden ongelman, mikä mi-
nulle useammassa viestissä on tullut — ja kun tässä hivenen eri puolilta Suomea olevia
14



Pöytäkirjan asiakohta PTK 69/2016 vp
kansanedustajakollegoja kävin jututtamassa, niin samanlaista viestiä on tullut muillekin.
Eli meillä on näitä ihmisiä, jotka hoitavat omaa läheistään, tulevat varsin pienellä toimeen
ja ovat myös hyvin säästäväisiä ja jättävät silloin käyttämättä näitä vapaapäiviä, mitä myös
tässä esityksessä nyt ollaan lisäämässä. Tästä esityksestä sinänsä iso kiitos, mutta tärkeintä
olisi se, että nämä vapaapäivät olisivat tosiasiallisia kaikille, niin että se ei saisi jäädä aina-
kaan siitä kiinni, ettei olisi varaa niitä pitää. Mutta myös pitäisi kannustaa siihen, että jo-
kainen niitä käyttäisi, sillä se on omaishoitajan omankin jaksamisen kannalta äärimmäisen
tärkeää.

Omaishoito on edullista mutta myös inhimillistä. Ja kyllä oma koti on tietysti meille kai-
kille varmasti se rakkain paikka, missä mielellämme asumme niin pitkään kuin suinkin on
mahdollista. Usein tämä omaishoitaja on oma puoliso ja usein hänkin vielä aika iäkäs. Vii-
me vuonna meillä oli yli 43 000 omaishoidon tuen saajaa, joista 65 vuotta täyttäneitä oli
67 prosenttia. Tässä valiokunnan mietinnössä todetaan, että omaishoidon tuella hoidettiin
samana vuonna eli 2014 lähes 7 000 alle 18-vuotiasta lasta. Ja yhdyn siihen, että nämä vai-
kutusarvioinnit ovat kaikessa lainsäädännössä kyllä äärimmäisen tärkeitä. Ne eivät ole tä-
män hallituksen ongelma, vaan ne ovat olleet ongelmia jo pidemmän aikaa mitä erilaisim-
missa lainsäädäntötöissä. Eli ne pitäisi aina pystyä tekemään mahdollisimman hyvin, niin
että etukäteen olisi tiedossa, mitä vaikutusta milläkin päätöksellä on.

Tässä esityksessä siis esitetään lisättäväksi omaishoitajille oikeutta vapaaseen. Sitä laa-
jennettaisiin siten, että kaikilla omaishoitosopimuksen tehneillä omaishoitajilla olisi oi-
keus pitää vapaata vähintään kaksi vuorokautta kalenterikuukautta kohden ja tämän lisäksi
sitten niillä, jotka hoitavat ympärivuorokautisesti, myös kolmeen vuorokauteen olisi mah-
dollisuus. Ja kunnille tulee myös velvollisuus järjestää omaishoitajalle tarvittaessa valmen-
nusta, koulutusta sekä hyvinvointi- ja terveystarkastuksia.

Tämä asiakasmaksukysymys on se, minkä itse nostin. Meillä on varsin pienet nämä
omaishoidon tuet, ja niistä pienistä rahoista johtuen, kun sitten näitä maksuja kertyy, mo-
net jättävät niitä vapaita säästäväisinä ihmisinä käyttämättä, ja se ei ole hoidettavan etu,
mutta ei se ole myöskään tämän hoitajan, omaishoitajan, etu. Sen takia toivon, että näitä
asioita tarkastellaan huolellisesti.

Tässä keskustelussa on esille noussut myös se, että meillä on edelleen alueellisia eroja
kuntien välillä, eroja siinä, miten omaishoitoa käytetään. Kyllä tavoitteen tietysti pitäisi
olla se, että asuinpaikasta riippumatta omaishoito olisi samoilla kriteereillä, samoilla peri-
aatteilla kaikkien käytettävissä. Se on hyvä ja toimiva malli hoitaa läheisiä ja muitakin hoi-
toa tarvitsevia, kunhan se tapahtuu niin, että se ei ole pakko, mikä tässä myös on hyvin kes-
kustelussa esille tullut.

Tästä esityksestä lämpimät kiitokset hallitukselle. Vaikeina talousaikoina tehdään tällai-
sia inhimillisiäkin päätöksiä.

15.02 Arja Juvonen ps: Arvoisa rouva puhemies! Hyvät edustajakollegat! Täytyy sanoa,
että on todella huojentunut ja hyvä mieli, kun on tänään täällä eduskunnassa puhumassa
tästä hyvin tärkeästä lakiesityksestä, joka on nyt toteutumassa. Olemme kaikki katsomassa
ja nähneet omaishoitajiin päin ja tunteneet heidän tilanteensa ja sen, että on tarpeen tehdä
niitä parannuksia, mitä tässä lakiesityksessä on. On hienoa, että voimme tehdä tämän kaik-
ki yhdessä myös opposition kanssa.

Tämä hallituksen esityshän tuo kaikille omaishoitajille vapaata. Se tuo kaksi päivää va-
paata, ja niille, joilla on ympärivuorokautisesti hoidettava omainen siellä kodissa, vapaata
15



Pöytäkirjan asiakohta PTK 69/2016 vp
kertyy se kolme päivää kalenterikuukautta kohden. Vapaata voi myös jaksottaa, mikä on
hyvä asia omaishoitajalle. Laki tuo myös ohjauksen ja neuvonnan mahdollisuuden ja ter-
veystarkastukset, jotka kaikki ovat tärkeitä.

On hyvin tärkeää, että kun omaishoitaja sen oman hoidettavansa sinne sijaishoitoon
saattelee, niin se sijaishoito on oikea-aikaista ja oikeanlaatuista ja siellä huomioidaan sen
hoidettavan kaikki tarpeet. Meillä on paljon vielä tehtävää, että me saamme ja löydämme
jokaiselle oikean hoivapaikan. Täytyy olla aktivoivaa ja kuntouttavaa ja mielekästä hoivaa
tarjolla ja huomioida myös se, että omaishoidettavat ovat eri-ikäisiä. On olemassa nuorem-
pia muistisairaita ja sitten iäkkäämpiä, kaikilla on hieman erilaiset tarpeet. Vapaat jäävät
usein käyttämättä juurikin siitä syystä, että hoivapaikka ja hoidettava eivät kohtaa toisian-
sa. Olen itse ollut töissä omaishoitajien ja -hoidettavien parissa ja tunnen sen tilanteen ja
myönnän myös, että paljon siellä on vielä tehtävää.

Me voimme kaikki myös kunnissamme lähteä tukemaan omaishoitajia. Tein 2011 Es-
poon valtuustossa valtuustoaloitteen liittyen omaishoitajien maksuttomiin liikuntakorttei-
hin uimiseen ja kuntosaliin, ja tämän vuoden alusta se aloite meni vihdoinkin läpi — vie-
kää ihmeessä kotikuntiinne myös tämänkaltaisia ideoita. Eli kaikki omaishoitajat, joilla on
omaishoitosopimus, pääsevät tämän vuoden alusta ilmaiseksi uimaan ja kuntosalille. Se on
otettu ilolla vastaan myös niiden nuorempien omaishoitajien parissa, joilla on pieniä lapsia
kotona hoidettavana.

Täällä on mainittu siitä omaishoidon tuen ja hoitopalkkioiden ja niiden perusteiden,
kuinka myönnetään, yhdenvertaistamisesta. Tässä esityksessähän on todellakin tarkoitus
myös yhtenäistää maakuntien alueelle vuoteen 2019 mennessä näitä asioita, niin että maa-
kunnat voivat keskenään miettiä sitten, millä tavalla tuet määräytyisivät yhdenvertaisesti.

Täällä on nostettu hoitajamitoitus esille, mikä on tärkeä asia, eikä sitä saa sivuuttaa.
Meillä on vanhuslaki, 20 §, joka määrittelee sen, että hoivapaikassa on oltava siihen hoi-
vapaikkaan nähden riittävästi henkilöstöä, ja muun muassa saattohoitotilanteessa henkilös-
töresurssin on oltava kohdallaan. Haluan kuitenkin muistuttaa, että tästä hoitajamitoituk-
sesta on puhuttu Suomessa vuosikausia ja viime kaudella tehtiin mielestäni suuri heiken-
nys sinne ikäihmisten palvelujen laatusuositukseen, jossa mitoitukset olivat korkeammal-
la. Meillähän ei laki määrittele sitä itse mitoitusta, vaan me katsomme siihen laatusuosituk-
seen. Se oli se 0,6—0,8, mutta se silloisen hallituksen aikaan heikennettiin. Laatusuositus-
ta heikennettiin, ja siellä on tällä hetkellä 0,5 se raja. Kuitenkin kun me olemme realistisia,
niin me ymmärrämme, että todellisuudessa varmaan hyvin harvassa hoivapaikassa tästä ra-
jasta pystytään menemään alaspäin, ja se meidän tulee kaikkien myöntää. Jotta näin voi-
daan tehdä, niin silloin hoitoisuus pitää katsoa, onko se mahdollista, missä tarvitaan
useampi hoitaja, missä mahdollisesti vähemmän. Mutta pääsääntöisesti sitä heikennystä ei
pystytä tekemään. Olen itse sitä mieltä, että resursseja tulisi lisätä entisestään niihin paik-
koihin, missä hoitoisuus on raskasta.

Vietämme tänään Kätketyt äänet -päivää, joka on kaltoinkohtelun ennaltaehkäisypäivä
maailmanlaajuisesti, ja mielestäni meillä kaikilla on oma vastuumme tässä asiassa. Me
voimme kaikki tehdä toimia ja haastaa toinen toisiamme niin työpaikoilla kuin myös yh-
teiskunnassa katsomaan, mitenkä ikääntyneet meillä voivat. On mahdollista nostaa esille
myös näitä asioita. Kenenkään ei tarvitse tulla kaltoin kohdelluksi, ei kodissa eikä myös-
kään hoivapaikassa kenenkään toimesta.
16



Pöytäkirjan asiakohta PTK 69/2016 vp
15.07 Satu Taavitsainen sd: Arvoisa puhemies! Omaishoitolakiin on vihdoin tulossa pa-
rannuksia, joita omaishoitajat ovat jo pitkään toivoneet. On hyvä, että kaikille omaishoito-
sopimuksen tehneille taataan oikeus pitää vapaata vähintään kaksi vuorokautta kuukaudes-
sa ja vähintään kolme vuorokautta heille, jotka hoitavat omaistaan kokoaikaisesti tai pitä-
vät vain lyhyitä taukoja. Vapaat ovat erityisen tärkeitä työssä käyvien omaishoitajien uu-
pumisen ennaltaehkäisemiseksi. Omaishoitajan arki täyttyy jatkuvasta läsnäolosta, hoivas-
ta ja kotona tehtävästä työstä. Pitkäaikainen sitoutuminen hoitoon on kuormittavaa ja ve-
rottaa jaksamista.

Sosiaalihuoltolakiin ehdotettavilla muutoksilla vahvistetaan niiden henkilöiden oikeut-
ta vapaaseen, jotka toimivat omaishoitajina ilman omaishoitosopimusta. He ovat tähän
saakka olleet vapaajärjestelmän ulkopuolella. Pidän kuitenkin välttämättömänä, että kun-
nille annetaan kriteerit, joiden perusteella myös sopimuksettomat omaishoitajat ovat oi-
keutettuja vapaaseen. Kunnan oma harkinta voi johtaa ihmisten eriarvoisuuteen eri puolil-
la Suomea.

Mahdollisuus irtautua kodista ja omaishoitajan arjesta, levätä tai harrastaa, auttaa
omaishoitajaa jaksamaan. Se, että mahdollisuus vapaapäiviin kirjataan nyt lakiin, ei kui-
tenkaan yksin riitä. Vapaat jäävät herkästi pitämättä, jos hoidettava tai hoitaja ei koe si-
jaishoitoa tarpeeksi luotettavaksi, osaavaksi tai jos hoidettavaa kohdellaan kalseasti. Kun-
touttava työote vapaapäivien aikana on äärimmäisen tärkeää, jotta omaishoitajalla eivät
mene seuraavat viikot siihen, että hän kuntouttaa hoidettavaa takaisin siihen kuntoon, mis-
sä tämä oli ennen sijaishoitoa. Tällaisia tarinoita ovat ihmiset kertoneet todella paljon ei-
vätkä enää ole yhden kerran jälkeen halunneet laittaa omaistaan makaamaan vuodeosastol-
le. Vuodehoitoon joutuneet ikäihmiset menettävät merkittävän osan luustolihaksistaan jo
runsaan viikon makaamisella. Jotta mahdollisuus vapaisiin aidosti toteutuisi, on kehitettä-
vä sijaishoitoa ja panostettava sen laatuun. Sijaishoidon on oltava hoidettavan tarpeiden
mukaista, laadukasta ja kuntouttavaa, kuten sosiaali- ja terveysvaliokunta on mietinnös-
sään todennut. Omaishoidettavien joukossa on hyvin eri-ikäisiä ja erilaista hoitoa tarvitse-
via, ja siksi tarvitaan erilaisia sijaishoitovaihtoehtoja ja lisää kotona tehtävää sijaishoitoa.

Arvoisa puhemies! Nyt sijaishoidon tilanne on se, että vammaisille ja pitkäaikaissairail-
le lapsille ei ole tarjolla riittävästi sijaishoitopaikkoja. Osa vanhemmista haluaisi hoitajan
kotiin vapaajakson ajaksi, koska silloin lapsen ympäristö ja tavarat säilyisivät tuttuina ja
turvallisina vanhempien loman aikanakin. Mutta mistäpä omaishoitajavanhemmat tällai-
sen sijaisen löytäisivät, kun läheskään kaikissa kaupungeissa ei ole riittävästi sijaisia eikä
esimerkiksi avustajakeskusta, josta voisi varata hoitajan? Eri kaupunkien asukkaat ovatkin
tässä asiassa eriarvoisessa asemassa, kun toisessa voi varata avustajakeskuksesta sijaisen
tarvittaessa ja toisessa ei sijaista löydy mitenkään ja vapaat jäävät pitämättä. Tähän ongel-
maan pitää saada ratkaisu.

On myös valitettavaa, että omaishoitolain uudistuksessa ei tehty lapsivaikutusten arvi-
ointia, vaikka lapsen oikeuksien sopimus edellyttää, että lapsen etu otetaan huomioon en-
sisijaisena harkintaperusteena lapsiin kohdistuvia päätöksiä tehtäessä. Arviointiin olisi ol-
lut perusteet, kun tiedetään, että omaishoidon piirissä on noin 7 000 alle 18-vuotiasta lasta.
On myös selvää, että vammaisen lapsen hoivan tarpeet vaihtelevat paljon kasvamisen eri
vaiheissa ja eri ikäkausina.

Arvoisa puhemies! Eduskunnan oikeusasiamies on kertomuksessaan vuodelta 2015
muistuttanut  omaishoidon tukea käsittelevässä kirjoituksessaan myös tiedottamisen tär-
keydestä. Kertomuksessa todetaan muun muassa, että viranomaiset vastaavat siitä, että
17



Pöytäkirjan asiakohta PTK 69/2016 vp
kuntalaiset saavat ajantasaiset, oikeat ja riittävät tiedot palveluista. Tiedottaminen onkin
yksi omaishoitopalvelujen saatavuuden kulmakivistä. Vaativaa omaishoitotyötä tekevät
ansaitsevat helposti saatavat, sujuvat palvelut, ja heidän tulee tietää niistä.

15.13 Merja Mäkisalo-Ropponen sd: Arvoisa puhemies! Keskityn tässä lyhyessä pu-
heenvuorossani erityisesti muistisairautta sairastavien henkilöiden omaisten tilanteeseen. 

Omaishoidon kokonaisvaltainen kehittäminen on todella tärkeä asia, ja tämä laki on as-
kel oikeaan suuntaan, mutta työtä on edelleen jatkettava — valmiiksi ei tämä asia tullut
vieläkään. Rahallisten ja taloudellisten korvausten lisäksi omaiset tarvitsevat tietoa, oh-
jausta ja valmennusta omaishoitotehtävässään. Tämä on tullut selkeästi esille esimerkiksi
Muistiliitossa omaisten käyttämissä puheenvuoroissa. Ohjattu, neuvottu, tuettu omaishoi-
taja jaksaa hoitaa läheistään kauemmin kuin sellainen omainen, joka kokee jääneensä yk-
sin tässä vaativassa hoitotehtävässään. Myös tieto siitä, mistä saa välittömästi apua hanka-
lissa tilanteissa, auttaa omaista jaksamaan. Samoin hyvinvointi- ja terveystarkastusten tu-
lisi olla jokaiselle omaiselle itsestäänselvä oikeus. Omaishoitajien valmennuksesta on jär-
jestöillä hyvää kokemusta jo tällä hetkellä, ja tätä tietoa, taitoa ja osaamista tulee hyödyn-
tää jatkossa. Toivottavasti kunnat eivät lähde keksimään pyörää uudelleen eli aloittamaan
valmennusohjelmien kehittelyä alusta, kun jo nyt valmiita ja hyväksi havaittuja valmen-
nusmalleja ja -ohjelmia on olemassa.

Omaishoitajien vapaiden lisääminen on kannatettava ja hyvä uudistus, mutta valitetta-
vasti se ei auta, jos omaishoitajat eivät käytä heille kuuluvia vapaita. Muistisairautta sai-
rastavien henkilöiden omaishoitajien keskuudessa on tullut selkeästi esille, että laadukkai-
ta sijaishoito- ja vuorohoitopaikkoja on aivan liian vähän. Usein omaiset kokevat, että si-
jaishoitopaikassa hoito ei ole tarpeeksi laadukasta. Sairastunut saattaa jopa tulla fyysisesti
tai psyykkisesti huonommassa kunnossa kotiin kuin oli kotoa lähtiessään. Tämä muutos
voi tapahtua päivässä, parissa. Hyvin usein omaiset tuovat esille, että kaikilla ammattihen-
kilöillä ei kerta kaikkiaan ole valmiuksia kohdata muistisairautta sairastavia ihmisiä. Si-
jais- ja vuorohoitopaikan tulisi pysyä samana, ja hoidon pitäisi olla aina kuntouttavaa. Per-
hehoito, joko perhehoitokodissa tai sitten omaan kotiin annettuna, soveltuu monelle muis-
tisairautta sairastavalle vuorohoito- ja sijaishoitopaikaksi hyvin, jos perhehoitajalla siis on
riittävät valmiudet muistisairautta sairastavan kohtaamiseen ja auttamiseen.

Sitten kun omaishoito ei enää onnistu, jokaisella tulisi olla oikeus päästä hyvään hoi-
toon yhteisökotiin, niin kuin täällä debatissa oli jo puhettakin. Olen todella huolissani yh-
teisökotien henkilöstömitoituksesta: 0,4-mitoitus on ehdottomasti liian vähän, koska se to-
della tarkoittaa, että työvuorossa on vain yksi hoitaja 14:ää asukasta kohden. Toivottavasti
tätä muutosta ei todellakaan viedä käytäntöön. Omaisena ja läheisenä oleminen ei kuiten-
kaan pääty tässäkään vaiheessa eli silloin, kun sairastunut muuttaa sinne yhteisökotiin asu-
maan. Ammattihenkilöiden ja omaisten yhteistyöllä työtä tulisi jatkaa myös silloin, koska
yhteistyöllä on suuri merkitys hoidon onnistumisen ja elämänlaadun kannalta myös yhtei-
sökodissa. — Kiitos.

15.17 Rami Lehto ps: Arvoisa rouva puhemies! Hallituksen esitys on erittäin tervetullut
parannus omais- ja perhehoitajien asemaan: omaishoitajien jaksamista tuetaan ja
omaishoitajaksi ryhtymiseen kannustetaan. Omaishoitajien määrän arvioidaan lakimuu-
toksen jälkeen lisääntyvän noin 4 500:lla vuoteen 2020 mennessä. Omaishoitajien palve-
luja kehittämällä voidaan vähentää laitoshoitoa ja tukea kotona asumista entistä pidem-
18



Pöytäkirjan asiakohta PTK 69/2016 vp
pään inhimillisesti ja turvallisesti lähellä läheisiä. Ministeriön laskelmien mukaan se toisi
myös noin 180 miljoonan euron säästöt erilaisissa palvelumenoissa, kuten laitoshoidossa.

Tällä hetkellä läheisiään kotona hoitaa noin 43 000 omaishoitajaa, joilla on omaishoito-
sopimus kunnan kanssa. Ministeriön mukaan noin 15 prosenttia heistä ei ole oikeutettu va-
paisiin. Jatkossa kaikille omais- ja perhehoitajille taataan vähintään kaksi vuorokautta va-
paata kuukautta kohden. Lisäksi heille on luvassa säännölliset hyvinvointi- ja terveystar-
kastukset kuten myös valmennusta ja koulutusta.

Jotta omaishoitajat jatkossa käyttäisivät ansaitsemansa vapaapäivät, tulee sijaishoito-
paikkoja kehittää niin, että sopivia hoitopaikkoja löytyisi helpommin ja nopeammin. Riit-
tävät resurssit, osaaminen, aktiivinen ja kuntouttava hoito sekä yksilöllisten tarpeiden huo-
mioiminen ovat tärkeitä seikkoja, jotta omainen voi jättää hoidettavan sijaishoitopaikkaan
luottavaisin mielin.

Omaishoitotehtäviin liittyvä valmennus ja koulutus tukevat osaltaan myös työssäjaksa-
mista. Kotona tehtävä hoitotyö voi olla kuormittavaa sekä henkisesti että fyysisesti, mitä
voidaan helpottaa ammatillisella osaamisella, kuten oikeilla työasennoilla.

15.19 Hannakaisa Heikkinen kesk: Arvoisa rouva puhemies! Tässä keskustelussa, deba-
tissa, on jo tuotu valtavan paljon esiin niitä asioita, joiden takia tämä omaishoitolain uudis-
tus on todella tärkeä asia. Meillä jokaisella on oma työhistoria, ja sitä kautta erilaiset asiat
täällä eduskuntakäsittelyssä ovat meille merkityksellisiä. Itse olen ennen kansanedusta-
juutta toiminut sairaanhoitajana, erityisesti dementoivien sairauksien asiantuntijana ja van-
hainkodin osastonhoitajana osastolla, jolla oli myös näitä vuorohoitopaikkoja sitä varten,
että omaishoitajat saivat vapaittensa ajaksi omaisen sinne hoitoon tuoda. Siksi tämän lain
käsittely ja myös kohta käsiteltävänä olevan perhehoitolain käsittely ovat olleet itselleni to-
della tärkeitä asioita tässä viime viikkojen ja kuukausien aikana. Ja haluan korostaa, että
nämä panostukset omais- ja perhehoitoon ja kaiken kaikkiaan tämä kärkihanke, joka meil-
lä toteutetaan tämän meidän hallituksen toimesta, antavat isot panokset omais- ja perhehoi-
don kehittämiseen — tämän vuoden toisessa lisätalousarvioesityksessä 49,3 miljoonaa eu-
roa, ja vuosittainen lisärahoitus vuodesta 18 alkaen on yhteensä 95 miljoonaa euroa, ensi
vuonna 90 miljoonaa euroa. Olen todella onnellinen näistä panostuksista.

Tässä yhteydessä haluaisin korostaa sitä, että työskennellessäni omaishoitajien ja
omaishoidettavien kanssa on ollut joitakin asioita, jotka ovat olleet merkityksellisiä, koros-
tuneet kerta toisensa jälkeen niissä asiakastilanteissa: millä omaishoitaja joko jaksaa tai sit-
ten ei jaksa. Ja juuri niihin asioihin olemme pystyneet panostamaan tässä lakiesityksessä ja
ne nostamaan esille myös tässä meidän valiokunnan mietinnössä. On valtavan tärkeää, että
nämä hyvinvointi- ja terveystarkastukset toteutetaan omaishoitajille. Omaishoitaja voi hel-
posti esimerkiksi dementoivaa sairautta sairastavan omaisen hoitotilanteessa aivan huo-
maamattaan itse uupua siinä rinnalla ja aivan samalla tavoin ihan missä tahansa muussakin
omaishoitotilanteessa, hoidettaessa lasta tai kehitysvammaista omaista, niin että on tär-
keää, että on taho, joka tarkistaa sen tilanteen ja pystyy puuttumaan ajoissa esimerkiksi vä-
symiseen tai niihin muihin sairauksiin, mitä omaishoitajalla voi olla. Ja samoin tämä val-
mennus ja koulutus: Omaishoitajalle pitää tarjota jo ennen omaishoitotilannetta — siinä
vaiheessa, kun omaishoitaja miettii, onko minusta tähän, jaksanko minä, mistä minä saan
apua — tätä valmennusta ja koulutusta, siis myös sitten jo ennen tätä varsinaista omaishoi-
topäätöstä. Sen on oltava tarjolla ihmisille, omaishoitajille, jotka kokevat, että se on tar-
peen.
19



Pöytäkirjan asiakohta PTK 69/2016 vp
Arvoisa puhemies! Meillä Suomessa on tällä hetkellä noin 350 000 omaishoitotapausta.
Näistä 60 000 on sitovia ja vaativia, ja meillä on noin 43 000 omaishoitosopimusta. Näillä
lakimuutoksilla pystytään kattamaan sitä avuntarvetta, mitä on myös niillä omaishoitajilla,
jotka eivät ole tämän omaishoitosopimuksen piirissä. Tämä ulottuvuus on valtavan tärkeä
asia, se, että me pystymme niille muillekin, joilla ei ole sitä oman kunnan kanssa tehtyä
omaishoitosopimusta, tuomaan tukea ja jaksamista siihen tilanteeseen.

Arvoisa puhemies! Ehkä lopuksi vielä kaksi asiaa haluan mainita: sen, mitä täällä on jo
tullut esille, eli sen, että pitkäaikaishoidon tarve ei koskaan katoa — toimintakyky heikke-
nee monissa sairauksissa vääjäämättä jossakin vaiheessa, ja sen takia meillä pitää olla mah-
dollisuus laadukkaaseen pitkäaikaishoivaan sen jälkeen, kun omaishoito ei enää käy — ja
toisena asiana terveyden ja hyvinvoinnin edistämisen kuntien tehtävänä sote-uudistuksen
jälkeen. Tämä on yksi keskeinen asia, missä kunnilla on tekemistä, että pystytään kaikkia
ikäihmisiä tukemaan terveyden ja toimintakyvyn ylläpitämisessä, olipa kyseessä
omaishoitaja, omaishoidettava tai ihan muuten vain ikäihminen. — Kiitos.

15.24 Ilmari Nurminen sd: Arvoisa puhemies! Tämä hallituksen esitys on kannatettava
ja nimenomaan näitten palveluiden näkökulmasta hyvä. Vapaita pitää parantaa ja niiden
joustavuutta.

Mutta kuten täälläkin on tuotu esille, se ongelma on tällä hetkellä se, että todellisuudes-
sa iso osa niistä vapaista jää käyttämättä. Katsoin tuon THL:n tutkimuksen, jossa oli käsi-
telty näitä syitä. Yksi oli haluttomuus jättää hoidettava toisen hoitoon tai sitten hoidettavan
kieltäytyminen tai sopivan sijaishoidon puute. Nämä ovat kuitenkin asioita, joihin meidän
pitää paneutua kunnissa, ja tähän haasteeseen tämä laki ei kuitenkaan itsessään vastaa tai
puutu.

Toisaalta tästä kuntoutuksesta nostaisin esille sen tosiasian, että sitä on ensinnäkin vai-
kea saada, jos on vanha omaishoitaja. Usein heidän kohdallaan näitä hakemuksia hylätään,
koska hoitaja on jo liian vanha ja raihnas, mutta silti hoitaa edelleen. Tilanne näiden suh-
teen on myös epäselvä, ja siihen pitää puuttua.

Tietysti tämä tuo parannusta myös näiden omaishoitajien kohdalla, jotka hoitavat ilman
sopimusta. Mutta kuitenkin nämä kriteerit olisivat voineet olla ehkä vielä voimakkaammat
näistä vapaapäivistä juuri näiden tilanteiden kohdalla, vaikkakin laki tuo heille parannusta.

Sitten täällä on käytykin jo keskustelua paljon näistä lapsivaikutusten arvioista, jotka
ovat äärettömän tärkeitä, varsinkin tällaisten lakiesitysten kohdalla, jotka vaikuttavat hy-
vinkin voimakkaasti lapsiin. Kuitenkin korostaisin vielä sitä tämän hetken omaishoidon ti-
lannetta, että näiden palveluiden parantaminen on äärettömän tärkeää. Mutta kuten viime
kaudella on lähdetty valmistelemaan tätä Kansallisen omaishoidon kehittämisohjelman
mukaista kokonaisuudistusta, niin se on edelleen pidettävä kunnianhimoisena tavoitteena,
sekä hallituksen että oppositiopuolueiden yhteisenä, että se olisi subjektiivinen oikeus ja
pohdittaisiin ne kriteerit ja palkkiot ja saataisiin siihen selvyys. Tietenkin tämä tuleva sote-
uudistus varmasti tuo siihen jonkinlaista helpotusta, ainakin alueiden väliseen harmoni-
sointiin.

Minä olen toiminut pitkään Pirkanmaalla Omaishoitajien hallituksessa ja tukihenkilönä
ja nähnyt sen, kuinka jo pelkästään meidänkin maakunnassa on hyvinkin erilaisia kritee-
reitä liittyen eri kuntiin. Tietyissä kunnissa omaishoitajat odottavat budjetista vapautuvia
varoja ja saattavat vain unelmoida näistä vapaapäivien joustavista toiminnoista. Edelleen
haluan korostaa sitä fokusta, mihin vielä tulevaisuudessa pitää panostaa.
20



Pöytäkirjan asiakohta PTK 69/2016 vp
Sitten haluaisin vielä nostaa muutamia lisähuomioita tulevaisuuteen ja jatkovalmiste-
luun tätäkin silmällä pitäen. Täällä on puhuttu esimerkiksi näistä asiakasmaksuista, jotka
ovat hyvin tärkeitä. Omaishoitajan, joka aloittaa omaishoidon työn jo työikäisenä, eläke-
kertymä on huomattavasti pienempi. Tämä on myös johtanut näiden osalta siihen, että pie-
nituloisuus on hyvin yleistä omaishoitajien keskuudessa, ja tämä on hyvin voimakkaasti
pidettävä mielessä myös pohdittaessa näitä asiakasmaksuja. Toinen tärkeä huomio on se,
että jos me katsomme tulevaisuudessa potentiaalisten omaishoitajien määrää eli 65—75-
vuotiaita, niin heidän suhteellinen osuutensa koko ajan pienenee. Eli tärkeä huomio on se,
että kuka voi olla jatkossa yhä vanhemmaksi elävän ihmisen omaishoitaja. Tämä on myös
semmoinen tärkeä kysymys.

Arvoisa puhemies! Toivottavasti nämä panostukset näkyvät kunnissa voimakkaasti, ja
vaikkakaan näitä ei ole suoranaisesti korvamerkitty, niin tahto tässä on erittäin hyvä. Kiin-
nittäisin huomiota siihen, että tämäkin panostus maksaa itsensä takaisin. Se kertoo siitä,
että isompiakin panostuksia me voisimme tehdä, jos me puhuisimme pelkästään rahallisis-
ta kustannuksista. Mutta ennen kaikkea tämä on inhimillisesti erittäin tärkeää ja omaishoi-
to erittäin arvokasta työtä.

15.29 Annika Saarikko kesk: Arvoisa puhemies! Tässä ansiokkaassa keskustelussa on
paljon oleellisia näkökulmia nostettu jo esiin. Ehkä vähemmälle huomiolle on jäänyt tästä
hallituksen omaishoitajien aseman parannuskokonaisuudesta tuo omaishoitajuuteen val-
mentaminen ja siihen kouluttautuminen. Pidän tätä ikään kuin uutena avauksena hallituk-
sen esityksessä, tärkeänä osa-alueena omaishoidon kehittämisessä. On paljon ihmisiä, jot-
ka pohtivat vaikkapa oman läheisen ikääntyessä tai puolison sairastuessa, olisiko minusta
omaishoitajaksi, miten minua tuettaisiin, jos sellaiseksi ryhtyisin. Sen takia tämä suoma-
laisen kansalaisjärjestökentän kehittämä valmennusmalli on tosi tärkeä osa tätä esitystä, ja
kuntien on syytä ottaa se käyttöön, kun se nyt sitten täysimääräisesti on päätetty laittaa al-
kavaksi 2018 tämän esityksen valiokuntakäsittelyn jälkeen. Pidän tätä aivan yhtä tärkeänä
lisänä kuin noita terveystarkastuksia tai — kuten täällä on korostettu — hyvinvointitarkas-
tuksia, omaishoitajien jaksamisen kokonaisnäkökulman huomioimisessa.

Tämä koko paketti omaishoitoon liittyviä parannuksia pohjautuu siis kansallisen
omaishoidon kehittämisraporttiin viime vaalikaudelta, ja ottaen huomioon talouden tiukan
tilanteen olen varsin hyvilläni siitä, että saatiin kuitenkin tähän hallituksen esitykseen koot-
tua yhteen monia yksittäisiä parannuksia, jotka toivottavasti toimivat myös sitten kannus-
timena ryhtyä omaishoitajaksi. On ihan selvää, että jatkossakaan kaikista ei ole omaishoi-
tajiksi, kaikilla ei ole omaisia, jotka voisivat hoitaa, mutta yhteiskunnallisesti annamme
myös vahvan symbolisen viestin tämän toiminnan arvostamisesta vaikkapa tuon vapaapäi-
väjärjestelmän, terveystarkastusten, valmennuksen ja koulutuksen kautta, ja ne ovat mi-
nusta sellaisia viestejä, joita eduskunnan on näinä aikoina syytä lähettää myös, kun puhum-
me sanoja lähimmäisen vastuusta. Omaishoito on sitä parhaimmillaan konkreettisessa
muodossa.

15.31 Aila Paloniemi kesk: Arvoisa rouva puhemies! Tällä hetkellä noin 4,5 prosenttia
yli 75-vuotiaista on omaishoidon piirissä. Tuo osuus on viime vuosina pysytellyt samana,
vaikka valtakunnallisena tavoitteena on ollut osuuden nostaminen, puhutaan jopa 6—7
prosentista. Tämän puheena olevan uudistuksen keskiössä on omaishoitajien vapaajärjes-
21



Pöytäkirjan asiakohta PTK 69/2016 vp
telmän kehittäminen. Vapaista on täällä puhuttu paljon ja ansiokkaasti. Tällä hetkellä arvi-
olta noin 15 prosenttia omaishoitajista ei ole lakisääteisen vapaaoikeuden piirissä.

Uudistuksen myötä kaikilla omaishoitajilla olisi oikeus vähintään kahteen vapaavuoro-
kauteen kuukaudessa. Tämä parantaa esimerkiksi omaa lastaan hoitavien, työssä käyvien
omaishoitajien asemaa, joilla ei välttämättä ole ollut lainkaan mahdollisuutta raskaasta hoi-
tovastuusta irrottautumiseen. Niillä omaishoitajilla, joiden tekemä hoitotyö on ympärivuo-
rokautisesti ja jatkuvasti sitovaa, oikeus kolmeen vapaavuorokauteen säilyy samoin edel-
lytyksin kuin nykyäänkin.

Keskeisin ongelmakohta näissä omaishoitajien vapaissa on se, että arviolta lähes puolet
omaishoitajista ei pysty hyödyntämään tai halua hyödyntää oikeuttaan vapaaseen. Syynä
on ollut usein se, että kunnan tarjoamia sijaishoitovaihtoehtoja on pidetty varsin yksipuo-
lisina ja tarjolla on ollut useammin laitoshoitoa tai hoitoa palvelusasumisyksiköissä ja esi-
merkiksi kotiin annettavaa sijaishoitoa on ollut vain harvoille tarjolla. Mutta monet hoidet-
tavat eivät halua lähteä kodin ulkopuoliseen sijaishoitoon. Esimerkiksi muistisairaille, ku-
ten täällä on todettu, se on ollut vaikeaa. Eli tilanteen korjaaminen vaatii ennen kaikkea
kuntien toimintatapojen kehittämistä. Tähän pyritään ensinnäkin kärkihankkeiden toimen-
piteillä, joissa sijaishoidon monipuolistaminen on yksi ikäihmisten kärkihankkeen kulma-
kivistä. Lakimuutosten toimeenpanon yhteydessä keskeisessä asemassa on lyhytaikaisen
perhehoidon käytön laajentaminen myös omaishoitajien vapaan aikaisen hoidon järjestä-
misessä. Toimeenpanon ohjauksessa kiinnitetään huomiota toimeksiantosuhteiseen si-
jaishoitoon, jossa sijaishoitaja voisi olla esimerkiksi hoidettavan läheinen, sukulainen tai
tuttava, joka voisi tulla hoitajan vapaan ajaksi hoidettavan kotiin.

On hienoa, että tämän uudistuksen myötä myös omaishoitajien valmennus, koulutus
sekä hyvinvointi- ja terveystarkastukset nostetaan lain tasolle. Omaishoitajien hyvinvoin-
ti- ja terveystarkastukset ovat tärkeitä erityisesti niille omaishoitajille, jotka eivät ole työ-
terveyshuollon piirissä. Näin voidaan ennalta ehkäisevästi puuttua riskitekijöihin.

Arvoisa puhemies! Suomessa arvioidaan olevan tällä hetkellä noin 60 000 sellaista
omaistaan tai läheistään hoitavaa henkilöä, jotka täyttäisivät omaishoidon tuesta annetun
lain edellyttämät kriteerit omaishoitosopimuksen tekemiselle. Heistä noin 43 000 on tuon
sopimuksen tehnyt. Osa on ilman sopimusta omasta tahdostaan, osa siksi, että kuntien kri-
teerit sopimuksen tekemiselle ovat tiukat ja määrärahat joudutaan kohdentamaan vaati-
vampiin tilanteisiin. Kunnat voivat tukea ilman omaishoitosopimusta omaistaan tai läheis-
tään hoitavia henkilöitä sosiaalihuoltolain mukaisilla palveluilla. Nyt sosiaalihuoltolakia
ehdotetaan täsmennettäväksi siten, että kunta voisi järjestää päivittäin sitovaa hoitoa ja
huolenpitoa omaiselleen tai läheiselleen antavan henkilön vapaan aikaisen sijaishoidon.
Kunnan käytettävissä olisivat vastaavat keinot vapaan aikaisen sijaishoidon järjestämiseen
kuin omaishoidon tuessakin, ja vapaan aikaisista palveluista perittäisiin hoidettavalta asia-
kasmaksu vastaavin perustein kuin omaishoidon tuessa.

Pidän tätä lakiesitystä ja seuraavaksi keskustelussa olevaa perhehoitolakiesitystä aivan
erinomaisina. Nyt tämä hallitus kerta kaikkiaan panostaa omaishoitajien ja perhehoitajien
jaksamiseen.

15.36 Anne Louhelainen ps: Arvoisa puhemies! Tätä lakiesitystä on odotettu. Omaishoi-
tajien asemaa on pyritty parantamaan useamman vaalikauden ajan. Nyt omaishoitajien ase-
man parantaminen on yksi hallituksen kärkihankkeista. Tarkoitus on lisätä oikeutta vapai-
siin, koulutukseen ja valmennukseen. Niin ikään hyvinvointiin ja terveydenhuoltoon kiin-
22



Pöytäkirjan asiakohta PTK 69/2016 vp
nitetään huomiota. Sosiaalihuoltoon tehtävillä muutoksilla säädettäisiin omaistaan tai lä-
heistään hoitavan henkilön vapaista sekä kunnan velvollisuudesta vapaan aikaisen si-
jaishoidon tarkoituksenmukaisesta järjestämisestä. Sosiaali- ja terveydenhuollon asiakas-
maksulain muutoksella puolestaan omaistaan tai läheistään hoitavan henkilön vapaan
ajaksi järjestettävistä palveluista perittäisiin asiakasmaksu samoin perustein kuin
omaishoitajan vapaan aikaisissa palveluissa.

Edellä mainitut asiat eivät kuitenkaan tapahdu itsestään, ja niiden toteuttamiseen tarvi-
taan vielä paljon työtä ja paljon rahaa. Siksi onkin tärkeää, että kunnille annetaan taloudel-
liset resurssit päästä näihin erinomaisiin tavoitteisiin. Hallitus antaa kuntien valtionosuuk-
sien muodossa lisärahaa kunnille. Omais- ja perhehoidon kehittämiseen on varattu lisära-
hoitusta noin 50 miljoonaa euroa tämän vuoden toisessa lisätalousarvioesityksessä. Ensi
vuonna lisärahoitusta kuntiin saadaan 90 miljoonaa ja vuodesta 18 alkaen yhteensä 95 mil-
joonaa euroa.

Arvoisa rouva puhemies! Omaishoitotilanne voi tulla eteen pyytämättä ja yllättäen. Voi
syntyä sairas tai vammainen lapsi, tai läheinen voi saada sairauskohtauksen tai joutua on-
nettomuuteen, jonka jälkeen ei ole paluuta entiseen elämäntapaan. Usein tilanne vaatisi no-
peaa reagointia asioiden eteenpäinviemiseksi. Omainen voi olla šokin kaltaisessa tilantees-
sa, ja silloin tiedon on oltava lähellä ja helposti saatavissa. Valitettavan usein tilanne on
kuntien puolesta ollut se, ettei saatavilla ole kattavaa tietoa ja asiantuntemusta, ainakaan
yhden luukun periaatteella, vertaistuesta nyt puhumattakaan.

On tärkeää, että lakiin kirjataan hoitotehtävää tukevana palveluna säännös kunnan vel-
vollisuudesta tarvittaessa järjestää omaishoitajille valmennusta ja koulutusta, jonka tarkoi-
tuksena on tukea hoitajan työssä kehittymistä ja osaamista. Valiokunta totesikin ansiok-
kaasti mietinnössään, että valmennus ei kuitenkaan saa olla edellytys omaishoitajana toi-
mimiselle. Jokainen omaishoitosuhde on yksilöllinen ja ainutlaatuinen. Jokainen omais-
hoitosuhde koostuu myös erilaisista ajanjaksoista: on aika ennen omaishoitoa, varsinainen
omaishoitoaika ja aika omaishoidon jälkeen. Tukea ja neuvoja saattaa tarvita kaikissa eri
vaiheissa. Myös tähän valiokunta kiinnitti huomiota mietinnössään. Valiokunta kiinnitti ai-
heellisesti huomiota myös siihen, että kunnan pitäisi järjestää asianmukainen sijaishoito
valmennuksen ajaksi.

Nykyisin omaishoitajien valmennusta on järjestetty pääosin kolmannen sektorin eli jär-
jestöjen tuottamana ja vapaaehtoisvoimin. Omaishoitajat ja läheiset -liitto ry on kehittänyt
valmennusohjelmaa, jota liiton alaiset järjestöt ja yhdistykset kattavasti ympäri Suomen
ovat toteuttaneet. Toiminta on rahoitettu pääosin Raha-automaattiyhdistyksen tuella. Kan-
nan itse erittäin suurta huolta siitä, miten ja kenen toimesta valmennus jatkossa toteute-
taan. Myytäviin palveluihin ei RAY:n eli Raha-automaattiyhdistyksen avustusta voi käyt-
tää. Tämän huolen olen useampaan otteeseen tuonut myös ministeri Mäntylän tietoon. Ensi
vuoden alusta nimittäin RAY, Fintoto ja Veikkaus siirtyvät sosiaali- ja terveysministeriön
alle avustuskeskukseen, jonka tehtävistä säädetään tarkemmin valtioneuvoston asetuksel-
la. Toivottavasti yhteistyössä sosiaali- ja terveysministeriön kanssa löydetään mahdolli-
suus tukea yhdistyksiä ja niiden taloudellisia mahdollisuuksia toimia myös jatkossa. Sosi-
aali- ja terveysvaliokunta ehdottaakin, että omaishoitajien valmennus siirtyy kuntien jär-
jestämisvelvollisuuden piiriin vasta vuoden 2018 alusta lukien. Tällöin kolmannen sekto-
rin palvelujentuottajilla on mahdollisuus sopeuttaa valmennustoimintaansa niin, että ne
voisivat tuottaa palveluita hankintalain säännösten mukaisesti.
23



Pöytäkirjan asiakohta PTK 69/2016 vp
Arvoisa puhemies! Kuten tiedämme, tämän tärkeän kärkihankkeen toteutumiseen kun-
nille varatut rahat eivät ole korvamerkittyjä. Kannamme kaikki huolta siitä, että tähän
hankkeeseen tarkoitetut eurot myös siihen kunnissa käytetään. Kaikilla kuntapäättäjillä on
suuri vastuu siitä, että seuraamme kunnissa rahavirtojen käyttöä. Tärkeää on myös varmis-
taa, millaisia palveluita omaishoitajille järjestetään, jotta kaikki nämä hyvät mahdollisuu-
det voidaan toteuttaa.

15.41 Sari Sarkomaa kok: Arvoisa puhemies! Totean tässä, että todellakin omaishoidon
on tarkoitus olla palvelurakenteessa yksi vaihtoehto, ja selvää on, että se ei jokaiselle ole se
oikea. Esimerkiksi Helsingissä meillä puolet on yksin asuvien kotitalouksia, eikä puolella
helsinkiläisistä ole sitä omaista välttämättä lähellä. Mutta on tärkeää, että omaishoitoa to-
dellakin kehitetään. Se on valinnan mahdollisuus, ja on tärkeää, että omaishoitajia todella-
kin tuetaan.

Olin itse viime tammikuussa työssä Helsingissä kotihoidossa ja siellä haastattelin sai-
raanhoitajia. Tässä haluan sanoa sen, että heidän suurin huolensa omaishoitajista ja -hoidet-
tavista oli se, että jos siellä voimat loppuvat ja tarvitaan sitten muutakin kuin sitä omassa
kodissa asumista, niin sitä ei välttämättä esimerkiksi Helsingissä ole saatavilla. Kun täällä
on paljon kuntapäättäjiä, niin toivon, että täältä lähtee myöskin viesti siitä, että joustavasti
sitten päästään pois kotoa, ettei siitä omaishoidosta tule pakkohoitoa. Eli tämä on vakava
haaste.

Mutta haluan sanoa, kun oppositiosta todettiin, että tämä lakiesitys ei tuo vastausta sii-
hen, että niitä vapaita pidettäisiin, että tämä on päinvastoin, täällä on kolme pointtia, ja ha-
luan ne tässä tuoda esiin: Kyllä tämä valmennus ja koulutus on juuri se, missä koulutetaan
omaishoitajaa tunnistamaan omat voimavarat ja ottamaan palveluita vastaan. Se on tär-
keää, ja on tärkeää, että siinä on järjestöt mukana. Toinen on se, että lakiin on kirjoitettu nyt
se, että sitä sijaishoitoa pitää järjestää, ja mietinnössä on erityisesti kirjaukset sen laadusta
— tämä on toinen pointti. Ja kolmas on nämä hyvinvointi- ja terveystarkastukset. Se on
mahdollisuus siihen, kun omaishoitaja kohtaa sote-asiantuntijan, että voidaan kannustaa ja
tukea myöskin siihen, että näitä palveluita otetaan vastaan. Eli tässä on kolme tärkeää koh-
taa, joilla todellakin voidaan vaikuttaa siihen, että omaishoitajat myöskin ottaisivat vas-
taan palveluita ja käyttäisivät näitä tärkeitä vapaapäiviä.

Tämä on erinomainen lakiesitys, eli täysi tuki kokoomuksen eduskuntaryhmästä tälle
hallituksen esitykselle. On tärkeä arvovalinta tukea (Puhemies koputtaa) omaishoitajia.

15.43 Arja Juvonen ps: Arvoisa rouva puhemies! Hyvää keskustelua on täällä käyty. Ha-
luan vielä itse omassa puheenvuorossani nostaa esiin nämä työssä käyvät omaishoitajat ja
heidän tilanteensa, varsinkin ne äkkitilanteet, kun ykskaks huomaa, että omaishoitajalle
olisikin tarvetta, on se sitten lyhytaikaista tai pitempiaikaista hoivaa, ja se, millä tavalla
työnantaja tällaiseen toiveeseen suhtautuu. Meillähän on työsopimuslaki, jossa on sään-
nös, että työnantajan on pyrittävä järjestämään työt niin, että työntekijä voi jäädä määrä-
ajaksi hoitamaan perheenjäsentä tai muuta hänelle läheistä henkilöä, ja silloin sovitaan työ-
aika ja työasiat siellä keskenään. Tämä säännös on sellainen, mitä käytetään, mutta on toki
myönnettävä se, että se ei välttämättä toteudu aina niin riittävän tehokkaasti ja sen olemas-
saoloa ei tiedosteta eikä sillä tavalla osata asiaa viedä eteenpäin.

Nostan tässä esille muun muassa tällaiset lyhyetkin hetket, kun omaishoitajaa tarvitaan.
Esimerkiksi saattohoitoaika on yksi sellainen, tai sairaalassaoloaika. On hyvin tärkeää, että
24



Pöytäkirjan asiakohta PTK 69/2016 vp
asioista puhutaan ja myös tiedotetaan eteenpäin, että työntekijät tietävät, että heillä on
mahdollisuus jäädä hoitamaan sitä läheistään ja omaistaan.

On todella niin, että olen pari kertaa kohdannut erään työssä käyvän omaishoitajan, jolla
on nuori lapsi kodissaan. Hän on kertonut sitä, kuinka väsyttävää ja kuinka vaativaa ja
haasteellista se elämä voikaan olla niinä hetkinä, kun tuntuu, että ei enää jaksa mutta töissä
on käytävä ja sitten ympärivuorokauden, varsinkin yöaikaan, on sitä hoitotyötä kotona teh-
tävä. Kyllä se on haasteellista ja varmasti myös raskasta.

Tämä lakiesitys on yksi askel sitä kohti, että me tuemme ja näytämme sen, että
omaishoitajat ovat (Puhemies koputtaa) äärettömän arvokkaita.

15.45 Annika Saarikko kesk: Arvoisa puhemies! Vielä liittyen tähän omaishoidon tule-
vaisuuteen: Nyt käsittelyssä on hallituksen esitys, joka on täynnä monia pieniä parannuk-
sia, mutta aivan oikein täälläkin keskustelussa on nostettu esiin omaishoitajien välinen yh-
denvertaisuus. Pidän sitä edelleen tärkeänä, tavoiteltavana asiana, käytännössä siis
omaishoidon tuen Kela-siirtoa, joka takaisi tuen maksatuksen yhdenvertaisuuden kaikille
omaishoitajille. Mutta kiinnitän huomiota myös siihen, että nyt kun omaishoito jatkossa on
palvelu, joka kuuluu maakunnan järjestettäväksi, niin tulemme jo joka tapauksessa koke-
maan käytäntöjen yhtenäistämisen reformin siltä osin, että nykyiset sadat kuntapohjaiset
järjestäjät vaihtuvat 18 maakuntapohjaiseen järjestäjään ja sitä kautta käytännöt yhtenäis-
tyvät. Kannustan kuntia vahvasti siihen, että ne oman maakunnan parhaat käytännöt esi-
merkiksi omaishoitajien tukemisesta ja vertaisuudesta otettaisiin käyttöön koko maakun-
nan alueella.

Lisäksi haluan tukea täällä keskustelussa muistaakseni edustaja Räsäsen esiin nostamaa
arviota asiakasmaksuista. On aivan totta, että on kohtuutonta, että asiakasmaksu kuuluu
maksettavaksi, vaikka se pieninkin, silloin, jos käyttää omaa lakisääteistä vapaapäiväänsä.
Toivon, että jatkokehittämisessä pystyisimme jättämään nuo asiakasmaksut pois ja siten
tekemään yhä matalammaksi kynnystä hyödyntää tätä vapaapäiväoikeutta, sen lisäksi, että
täällä esiin nostettu sijaishoito toteutuisi paremmin. Jos pitäisi sanoa omaishoidosta kaksi
isoa kehittämiskohdetta, joita varmasti tullaan katsomaan tästä eteenpäin tarkasti, niin en-
simmäinen on tämä omaishoitajien välinen yhdenvertaisuus ja sitä kautta tapahtuva tasa-
arvo omaishoitajien välillä ja toinen on tämä työikäisten omaishoitajien asema, koska sii-
hen keinot ovat vähän toisenlaiset kuin niiden ihmisten osalta, jotka vaikkapa eläkeiässä
ryhtyvät omaa läheistään päätoimisesti hoitamaan. Siihen pieni parannus on nyt jo tämän
lain sisältämä vähäisen omaishoitajuuden tunnistaminen ja sen tukeminen myös julkisen
sektorin toimesta, ikään kuin askel siihen suuntaan, että omaistaan (Puhemies koputtaa)
voi hoitaa vähän ja sekin on jo merkittävää.

15.47 Hannakaisa Heikkinen kesk: Arvoisa rouva puhemies! Täällä keskustelussa on jo
tullut ansiokkaasti esille se, että valiokunnassa ja eduskunnassa tiedostamme, että
omaishoitajuutta ja omaishoitotilanteita on hyvin erilaisia — eri-ikäisiä, erilaisia hoidetta-
via — mutta haluaisin vielä nostaa yhden asian, jonka kyllä myös nostimme tähän mietin-
töön: Kun pidämme tärkeänä sitä, että kaikki päätöksenteko ja lakien kehittely paremmak-
si pohjautuu voimassa olevaan tietoon, niin yksi asia, mistä me myös tarvitsemme lisää tie-
toa, on etäomaishoitajuus. Meillä on varmasti tuhansia, tuhansia tilanteita Suomessa, jois-
sa usein työikäiset omaiset tai sisarukset, jotka ovat eri paikkakunnilla, kantavat suurta
huolta omaisensa pärjäämisestä toisella paikkakunnalla ja yrittävät sieltä kaukaa tehdä
25



Pöytäkirjan asiakohta PTK 69/2016 vp
omaishoitajuutta niillä resursseilla, mitä heillä on. Jatkossa meidän on huomioitava tämä
etäomaishoitajuus yhä paremmin ja mietittävä, kun me näitä rakenteita uudistamme sote-
uudistuksenkin myötä, kuinka me parannamme tiedonkulkua ja kuinka me kehitämme
muun muassa näitä tietojen salassapitosäännöksiä sillä tavoin, että ne eivät ainakaan estä
omaisia huolehtimasta läheisestään, joka asuu kaukana.

15.49 Anne Louhelainen ps: Arvoisa puhemies! Edustaja Juvonen nosti ansiokkaasti
esiin työssä käyvät omaishoitajat. Usein voi käydä niin, että työssä käyvä omaishoitaja ei
edes uskalla työpaikallaan kertoa olevansa omaishoitaja, jotta hänen työpaikalla tekemään-
sä työpanosta ei nostettaisi ikään kuin tikunnokkaan ja erityisen tarkastelun kohteeksi. On
muistettava, että jos vanhempi jää hoitamaan alle 10-vuotiasta äkillisesti sairastunutta las-
taan, sitä pidetään ihan yleisesti hyväksyttävänä ja työpaikka sen muuten hyväksyy eikä
kyseenalaisteta sitä oikeutta. Tätä tilapäistä hoitovapaata pitäisi työpaikoilla suoda ja so-
veltaa myös näille työssä käyville omaishoitajille laajemmin ja sitä kautta taata heille mah-
dollisuus ja hyväksyntä tehdä näitä molempia tärkeitä töitä.

Toinen varapuhemies Paula Risikko: Yleiskeskus... Jaha, siellä listalla on vielä edustaja
Juvonen.

15.50 Arja Juvonen ps: Arvoisa puhemies! Tuossa viime tippaan vielä painoin nappia,
kun edustaja Louhelainen esitti näin hyvän puheenvuoron, jossa esitti, että lyhyessäkin
hoivan tarpeessa tulisi työnantajan tätä vapaata antaa. Työsopimuslakihan on velvoittava,
eli kyllähän sen lain mukaan pitäisi mennä. Tosin lakiteksti on aina hankalaa tulkittavaa.
Kun sanotaan, että "on pyrittävä", niin voidaan tulkita niin, että no, kokeillaan nyt sitten,
onnistuuko vai ei ja pitääkö käyttää kenties omia vapaapäiviä vai millä tavalla sitä vapaata
on mahdollista saada. Mutta kyllä se niin on, että kun se on lakiin silloin 2011 kirjattu, niin
sitä lakia tulisi noudattaa ja tulee noudattaa.

Todellakin meillä hoitomuodot siirtyvät entistä enemmän kotiin, ja nostan vielä edel-
leen nämä saattohoitotilanteet. Ruotsissa on sellainen malli, että siellä pystyy lyhyeksi ai-
kaa saamaan vapaata, ja muun muassa saattohoitotilanteessa sitä on käytetty.

Nämä ovat hyvin tärkeitä teemoja, ja kaikki me varmaan ennemmin tai myöhemmin jou-
dumme myös itse pohtimaan näitä asioita, kun omat läheisemme ikääntyvät, millä tavalla
hoidetaan, ja myös etäomaishoitajana toimiminen on varmasti monelle siinä vaiheessa hy-
vinkin arkea.

Yleiskeskustelu päättyi.

Eduskunta hyväksyi hallituksen esitykseen HE 85/2016 vp sisältyvien 1.—4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
26


