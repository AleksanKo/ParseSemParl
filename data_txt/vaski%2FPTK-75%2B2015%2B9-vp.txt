















































DEM3FEF.tmpSave.xml


Pöytäkirjan asiakohta PTK 75/2015 vp
Pöytäkirjan asiakohta 

PTK 75/2015 vp

Täysistunto

Torstai 3.12.2015 klo 16.01—21.22

9. Hallituksen esitys eduskunnalle laiksi toimeentulotuesta annetun lain 9 §:n muuttamises-
ta

Hallituksen esitys HE 124/2015 vp
Valiokunnan mietintö StVM 11/2015 vp

Ensimmäinen käsittely

Toinen varapuhemies Paula Risikko: Ensimmäiseen käsittelyyn esitellään päiväjärjes-
tyksen 9. asia. Käsittelyn pohjana on sosiaali- ja terveysvaliokunnan mietintö StVM 11/
2015 vp. Nyt päätetään lakiehdotuksen sisällöstä.

Keskustelu

19.53 Jani Mäkelä ps: Arvoisa puhemies! On annettava hallitukselle kiitosta siitä, että
vaikeista ajoista huolimatta juuri köyhimpien asemasta pidetään huolta ja toimeentulotuen
riittävyys turvataan. Toimeentulotuki on se tuen muoto, jolla varmistetaan, ettei kukaan
joudu tyhjän päälle sen takia, etteivät rahat riitä vuokraan, lääkkeisiin tai terveyskeskus-
käynteihin. Toisin kuin oppositiosta usein väitetään, hallitus haluaa pitää huolta kaikkein
heikoimmassa asemassa olevista eikä kiirehdi ensi töikseen tarjoilemaan yhteisöveron
alennuksen kaltaista lahjaa rikkaille, kuten edellinen hallitus sosialidemokraattien ja vih-
reiden ja vasemmistoliiton siunauksella teki. Täytyy kysyä oppositiolta, miltä se päätös
tuntuu näin jälkikäteen, kun alennus valuikin osinkoihin. Kummallista, että opposition
mielestä tuleva hurja osinkokevät onkin tämän hallituksen syytä.

Arvoisa puhemies! Vaikka oppositio mielellään pitää oikeuden määritellä, kuka on
kaikkein heikoimmassa asemassa suomalaisessa yhteiskunnassa, niin varmaan kaikki sa-
lissa kuitenkin ovat sitä mieltä, että niitä ovat ne, jotka joutuvat elämään toimeentulotuella,
tavalla tai toisella joutuvat siihen turvautumaan. Kuulisin mielelläni myös oppositiosta kii-
tosta siitä, että köyhimpien asia on hallitukselle tärkeä.

19.55 Hannakaisa Heikkinen kesk: Arvoisa rouva puhemies! Tässä hallituksen esityk-
sessä ehdotettu toimeentulotuen perusosan korotus tulee säilyttämään toimeentulotuen pe-
rusosan vuoden 2015 tasolla myös ensi vuonna kansaneläkeindeksin 0,4 prosentin alene-
masta huolimatta. Me sosiaali- ja terveysvaliokunnassa pidämme ehdotusta heikoimmassa
taloudellisessa asemassa olevien kannalta myönteisenä.

Toimeentulotuki on sosiaalihuoltoon kuuluva viimesijainen taloudellinen tuki, jonka
tarkoituksena on turvata henkilön ja perheen ihmisarvoisen elämän kannalta vähintään
välttämätön toimeentulo ja edistää itsenäistä selviytymistä. Toimeentulotuki on tarkoitettu
lyhytaikaiseksi tueksi, joka palauttaisi asiakkaan nopeasti takaisin ensisijaisen turvan tai
ansiotulojen piiriin, mutta kuten tiedämme, tuesta on kuitenkin muodostunut useille hen-
 Tarkistettu
4.0



Pöytäkirjan asiakohta PTK 75/2015 vp
kilöille ja perheille pitkäaikainen tuki, mikä johtuu suurelta osin ensisijaisten etuuksien
riittämättömyydestä.

Arvoisa rouva puhemies! Toimeentulotuen asiakkuuksien määrän oletetaan ensi vuon-
na kunnissa kasvavan ensisijaisten etuuksien tason laskiessa negatiivisen kansaneläkein-
deksin vuoksi, mutta kuitenkin tätä paljon merkittävämmin asiakasmäärää tulee kasvatta-
maan toimeentulotuen myöntämisen siirtyminen Kelan hoidettavaksi vuoden 2017 alusta.
Siirron johdosta tuen alikäytön oletetaan huomattavasti vähentyvän ja tuovan tuen piiriin
noin 28 000 uutta kotitaloutta. Valiokunta korosti tässä yhteydessä myös, että toimeentu-
lotuen myöntämiseen liittyvien tehtävien siirto Kelaan ei saa merkitä toimeentulotukiha-
kemusten ruuhkautumista ja siten tukeen oikeutetun aseman heikentymistä viivytysten
johdosta. Kun siirrossa on turvattava toimeentulotuen maksatuksen jatkuminen saumatto-
masti, tulee Kansaneläkelaitoksessa olla riittävä määrä henkilöstöä asiakkaiden neuvon-
taan, ohjaukseen ja hakemusten käsittelyyn.

Arvoisa rouva puhemies! Pääministeri Sipilän hallituksen ohjelman mukaan kuluvalla
hallituskaudella tullaan toteuttamaan perustulokokeilu. Myös sosiaali- ja terveysvaliokun-
ta toteaa tässä mietinnössä, että kokeilun avulla on mahdollista saada kokemuksia ensisi-
jaisen ja viimesijaisen sosiaaliturvan yhteen nivomisesta ja yhtenäisen turvan toimivuudes-
ta sekä sen kannustavuudesta työn vastaanottamiseen.

Lopuksi, arvoisa rouva puhemies: olen iloinen, että tämä on mietintö, josta sosiaali- ja
terveysvaliokunta oli yksimielinen.

19.58 Kari Uotila vas: Arvoisa puhemies! Kun tuossa edustaja Mäkelä — oliko Mäkelä
— vähän haastoi oppositiota, että nyt on tullut todella suuri uudistus ja tämä nyt kääntää
sitten tämän hallituksen epäoikeudenmukaisen linjan melkeinpä päinvastaiseksi, niin täy-
tyy sanoa, että eihän se niin tee. Jos tästä nyt on yksimielisyys ja oikein pienellä lusikalla
annetaan ja samaan aikaan lapiolla otetaan monella tavalla, niin ei se muuta hallituksen pe-
ruslinjaa heikompiosaisia ja pienituloisia väestönosia kohtaan.

19.58 Päivi Räsänen kd: Arvoisa puhemies! Tämä esitys on todellakin yksimielinen, ja
mitään moitittavaa tässä ei todellakaan ole, mutta eihän tämä tietenkään minkään suuren
juhlankaan aihe ole.

Yksi keskeinen huomio, joka mietinnössäkin on todettu, on se, että toimeentulotuesta on
muodostunut käytännössä useille henkilöille ja useille perheille pitkäaikainen tuki, mikä
johtuu suurelta osin juuri näiden ensisijaisten etuuksien riittämättömyydestä. Tämähän on
se suuri huoli meillä ja tietenkin myös vaikea työttömyystilanne, joka ajaa ihmisiä toi-
meentulotuen piiriin.

Nyt kun toimeentulotuen myöntäminen on siirtymässä Kelan hoidettavaksi, niin tämä-
kin entisestään lisää, lähes 30 000 uutta kotitaloutta, tuen piiriin, joka tietenkin heille kuu-
luu.

Mutta kyllä tässä tarvitaan ja tarvittaisiin suurta remonttia, jotta päästäisiin tästä kier-
teestä eroon, siitä, että käytännössä vuodesta toiseen joudutaan elämään toimeentulotuen
varassa. Siihen eivät valitettavasti pelkät perustulokokeilut riitä, siinä tarvittaisiin suurem-
paa remonttia.

Kristillisdemokraattinen eduskuntaryhmä on valmistelemassa omaa perusturvamal-
liaan, jossa pyritään nimenomaan tällaisen kannustavan perusturvan suuntaan, ja toivon,
että hallitus kuuntelisi herkällä korvalla, mitä kristillisdemokraatit esittävät.
2



Pöytäkirjan asiakohta PTK 75/2015 vp
20.01 Hannakaisa Heikkinen kesk: Arvoisa rouva puhemies! Sinänsä Kela-siirto toi-
meentulotuen osalta on varmasti hyvä asia. Kelalla on kokemusta hoitaa tällaisia etuuksia
ja etuuksien maksatuksia, ja Kelassa on kaiken kaikkiaan viime vuosina tehty isoa sisäistä
uudistusta. Kelan valtuutettuna olen saanut nähdä, että kaiken kaikkiaan siellä asiat hoitu-
vat hyvin, ja he varmasti tästä selviytyvät, kunhan turvataan, että heillä on riittävät talou-
delliset ja henkilöresurssit tehdä tätä toimeentulotukea juuri ottaen huomioon se, että arvi-
oidaan, että 28 000 uutta kotitaloutta tulee hakemaan tämän Kela-siirron myötä sitten toi-
meentulotukea, joka heille todella kuuluu.

Mutta kaiken kaikkiaan meidän sosiaaliturva kaipaa remonttia, ja siitä me varmasti
olemme tässä salissa kaikki yhtä mieltä. Eikä vähiten sitä mieltä ole ollut aikoinaan SATA-
komitea, joka on linjannut monella tapaa sitä, että meidän tulisi lähteä viemään sosiaalitur-
vaa uudelle vuosisadalle. Mutta valitettavasti me emme ole semmoista yksimielisyyttä täs-
sä yhteiskunnassamme saaneet, jotta nuo uudistukset olisivat lähteneet toteutumaan, mutta
jospa tällä hallituskaudella jotenkin päästäisiin eteenpäin.

Kaiken kaikkiaan en usko, että toimeentulokokeilu sinänsä antaa meille yksiselitteistä
vastausta siihen, mitenkä suomalainen sosiaaliturva lähtee selkiytymään ja tästä eteen-
päin, mutta hyvä tuo kokeilu on kuitenkin tehdä. Siitä olen iloinen, että tämä hallitus kai-
ken kaikkiaan on rohkea uusille kokeiluille. Vain kokeilujen kautta näemme myös tämän-
kin asian kohdalla, soveltuuko se, miltä osin (Puhemies koputtaa) ja voisiko siinä olla meil-
le vastausta.

Yleiskeskustelu päättyi.

Eduskunta hyväksyi hallituksen esitykseen HE 124/2015 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.
3


