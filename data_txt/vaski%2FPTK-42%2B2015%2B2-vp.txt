















































DEMFC02.tmpSave.xml


Pöytäkirjan asiakohta PTK 42/2015 vp
Pöytäkirjan asiakohta 

PTK 42/2015 vp

Täysistunto

Keskiviikko 30.9.2015 klo 10.07—20.34

2. Valtioneuvoston tiedonanto eduskunnalle kustannuskilpailukykyä vahvistavista toimista
Valtioneuvoston tiedonanto VNT 2/2015 vp

Ainoa käsittely

Puhemies Maria Lohela: Ainoaan käsittelyyn esitellään päiväjärjestyksen 2. asia, valtio-
neuvoston tiedonanto kustannuskilpailukykyä vahvistavista toimista.

Pääministeri Juha Sipilän esittelypuheenvuoron jälkeen keskustelu käydään nopeatahti-
sena siten, että ryhmäpuheenvuorojen pituus on enintään 7 minuuttia. Muut ennakolta va-
ratut puheenvuorot käytetään ryhmäpuheenvuorojärjestyksessä, ja niiden pituus on enin-
tään 5 minuuttia. Puhemiesneuvosto suosittaa, että nopeatahtisen keskusteluosuuden jäl-
keenkin pidettävät puheenvuorot kestävät enintään 5 minuuttia.

Tiedonannon käsittelyn päätteeksi toimitetaan äänestys valtioneuvoston tai ministerin
nauttimasta luottamuksesta, jos keskustelun aikana on tehty ehdotus epäluottamuslauseen
antamisesta valtioneuvostolle tai ministerille. Eduskunta voi päättää lähettää asian valio-
kuntaan, jonka tulee tehdä ehdotus eduskunnan päätökseksi.

Keskustelu

10.09 Pääministeri Juha Sipilä (esittelypuheenvuoro):  Arvoisa rouva puhemies! Me
kaikki haluamme varmasti rakentaa parempaa Suomea. Eiköhän meillä kaikilla ole myös
tiedossa, että elämme yhtä Suomen taloushistorian heikoimmista ajanjaksoista. Suomalai-
sessa yhteiskunnassa on laajasti hyväksytty tosiasia, että kilpailukykymme on jäänyt noin
15 prosenttia keskeisistä kilpailijamaistamme. Sen seurauksena työttömyys kasvaa no-
peammin kuin muissa EU-maissa. Olemme velkaantuneet nopeammin kuin muut EU-maat
keskimäärin, ja työllisyysaste on kaukana kilpailijamaidemme tasosta.

Uskon, että jopa oppositio pääosin yhtyy hallituksen visioon vuoden 2025 Suomesta,
jossa muun muassa mainitaan näin: "Julkisessa taloudessa tulot ja menot ovat tasapainos-
sa. Emme elä velaksi. Suomessa palkitaan ahkeruudesta, työstä ja toimeliaisuudesta. Kas-
vava talous perustuu hyvään johtamiseen, vahvaan yrittäjyyteen ja omistajuuteen sekä
koko Suomen voimavarojen hyödyntämiseen." Ja edelleen: "Julkinen valta tekee yhdessä
suomalaisten kanssa vaikeitakin ratkaisuja tulevan hyvinvoinnin turvaamiseksi. Avoin ja
positiivinen asenne toisiimme ja ympäröivään maailmaan tekee Suomesta ainutlaatuisen,
hyvän maan." Tämä vuodelle 2025 rakennettu visio ohjaa hallituksen päätoimia 10 miljar-
din kestävyysvajeen nujertamiseksi seuraavilla päätoimilla: Teemme sovitut säästöt.
Viemme päätetyt rakenneuudistukset maaliin. Teemme hallitusohjelman mukaiset toimet
työllisyyden ja kasvun eteen.

Arvoisa puhemies! Työllisyys ja kilpailukyky eivät parane itsestään. Me olemme liian
kauan odottaneet ja toivoneet kasvun ihmeen tulevan ja pelastavan. Hallituskauden työlli-
 Tarkistettu
4.0



Pöytäkirjan asiakohta PTK 42/2015 vp
syys- ja kilpailukykyuudistukset lisäävät työn tarjontaa, yrittäjyyttä ja elinkeinorakenteen
monipuolistumista sekä vahvistavat julkista taloutta yli miljardilla eurolla. Tavoitteena on
nostaa työllisyysaste 72 prosenttiin ja vahvistaa työllisten määrää 110 000 henkilöllä. Ta-
voitteena on, että investoinnit viimeinkin lähtevät liikkeelle ja ylittävät poistojen määrän.

Käytännön keinona tavoitteeseen pääsemiseksi ovat seuraavat viisi kärkihanketta: En-
simmäisenä, kilpailukykyä vahvistetaan elinkeinoelämän ja yrittäjyyden edellytyksiä pa-
rantamalla. Toiseksi, työn vastaanottamista estäviä kannustinloukkuja puretaan ja raken-
teellista työttömyyttä alennetaan. Kolmanneksi, paikallista sopimista edistetään ja työllis-
tämisen esteitä puretaan. Neljänneksi, työvoimahallintoa uudistetaan. Viidenneksi, asunto-
rakentamista lisätään. Näiden toimien lisäksi hallitus purkaa normeja myös työllisyyden ja
yrittäjyyden tieltä.

Noin 15 prosentin kilpailukykyeroa hallitus lähtee kuromaan umpeen parantamalla kus-
tannuskilpailukykyä noin 5 prosentilla. Lisäksi tarvitsemme maltillisia palkkaratkaisuja, ja
viimeinen kolmannes tavoitteesta jää yrityksissä ja yhteisöissä tehtävän tuottavuuden pa-
rantamistoimien varaan. Kaikkien työelämän osapuolten panosta tarvitaan näissä talkois-
sa. Mikäli kustannuskilpailukykyhyppy ja palkkamaltti toteutuvat mitattavalla tavalla
vuonna 2017, hallitus luopuu ehdollisista säästötoimista ja parantaa selkeästi palkansaaji-
en ostovoimaa ensi vuoden budjetin 450 miljoonan euron lisäksi miljardin euron veronke-
vennyksillä.

Kustannuskilpailukyvyn parantamiseksi hallitus käynnisti kesäkuussa neuvottelut yh-
teiskuntasopimuksen solmimiseksi. Ensimmäinen yritys tehtiin jo hallitustunnusteluvai-
heessa. Kun työmarkkinajärjestöjen kanssa ei päästy yhteisymmärrykseen edes tavoittees-
ta, hallituksen vastuu ja velvollisuus oli ryhtyä valmistelemaan itse sellaisia toimia, jotka
ovat sen omissa käsissä. Perustuslain mukaan hallituksen velvollisuus on edistää työlli-
syyttä ja turvata peruspalvelut. Sitä olemme nyt tekemässä, ja sen tärkeämpää tekemistä
meillä ei voi olla.

Arvoisa puhemies! Hallitus esitteli omat keinonsa kilpailukyvyn parantamiseksi syys-
kuun 8. päivä. Tämän jälkeen olemme kuunnelleet tarkalla korvalla keinoista käytyä kes-
kustelua, julkista keskustelua ja palautetta, joka on tullut sekä tästä salista että työmarkki-
najärjestöiltä. Työmarkkinajärjestöt ovat yrittäneet vielä tämän jälkeenkin löytää korvaa-
via toimia hallituksen keinojen sijasta, mutta eivät päässeet siitä yhteisymmärrykseen. Nyt
onneksi viime viikolla työmarkkinajärjestöiltä tuli konkreettisia esityksiä pöytään. Ne on
syytä yhä katsoa rinnakkaisena prosessina hallituksen prosessin kanssa. Työmarkkinajär-
jestöt siis pyrkivät nyt hakemaan yhtä aikaa ratkaisua sekä kustannuskilpailukykytoimiin
että palkkamalttiin.

Arvoisa puhemies! Hallituksen syyskuun alussa julkistetun paketin suurin kritiikki koh-
distui sunnuntai- ja ylityökorvausten leikkaamiseen. Ne koettiin epäoikeudenmukaisiksi.
Nämä kaksi tointa olivat alusta pitäen myös hallituksen arvion mukaan sellaisia, että ne ei-
vät kohtele kaikkia palkansaajia tasapuolisesti. Hallituksen keinovalikoima on suppeampi,
mutta etsimme tosissamme vaihtoehtoisia keinoja. Pidämme tavoitteesta kiinni, mutta kei-
noja olemme alusta pitäen ilmoittaneet pitävämme auki. Käänsimme itsekin kaikki kivet,
kunnes parempi tapa löytyi. Keinona lomarahaan puuttumista pidettiin koko ajan parem-
pana, mutta koska asiasta ei ollut lainsäädäntöä ja se oli määritelty vain työehtosopimuk-
sissa, niin tulkinta oli, että siihen ei voida lainsäädännön keinoin puuttua. Ratkaisu kuiten-
kin löytyi säätämällä vuosilomalaissa lomarahasta.
2



Pöytäkirjan asiakohta PTK 42/2015 vp
Arvoisa puhemies! Hallitus tavoittelee 5 prosentin suuruista kilpailukykyloikkaa seu-
raavilla keinoilla kilpailukyvyn vahvistamiseksi.

Loppiainen ja helatorstai muutetaan palkattomiksi vapaapäiviksi vuosityöaikaa lyhentä-
mättä. Jos työtä ei tehdä näinä päivinä, vastaavat tunnit voidaan tehdä muuna aikana, jol-
loin työ tulee korvatuksi tehdyn työn mukaan. Aloilla, joilla tehdään työtä kaikkina päivi-
nä viikossa, loppiainen ja helatorstai eivät enää kuitenkaan ole sunnuntaikorvaukseen oi-
keuttavia työpäiviä, vaan niiltä työpäiviltä maksetaan yksinkertainen palkka.

Toiseksi, sairausloman palkkaa koskevaa säännöstä muutetaan siten, että ensimmäinen
työstä poissaolopäivä on palkaton ja sen jälkeisiltä kahdeksalta sairauspäivältä maksetaan
80 prosenttia normaalista sairausajan palkasta. Tämän jälkeen sairausajan palkka makse-
taan työhön sovellettavan työehtosopimuksen mukaan.

Kolmanneksi, vuosiloman enimmäispituudeksi säädetään kuusi viikkoa. Tämä merkit-
see pisimpien vuosilomien lyhentämistä julkisella sektorilla sekä joillakin yksityisen sek-
torin aloilla

Neljänneksi, työntekijälle säädetään lakisääteinen oikeus lomarahaan. Toimenpiteiden
tasapuoliseksi kohdentamiseksi säädetään vuosilomapalkan ja lomakorvauksen lisäksi
maksettaville lomarahoille enimmäismäärä. Se olisi noin 30 prosenttia vähemmän kuin
useimmilla aloilla nyt on.

Viidenneksi, yksityisen työnantajan sosiaaliturvamaksua alennetaan 1,72 prosenttiyksi-
köllä. Tarkemmin rahoituksen rakenne ja aikataulutus, mukaan lukien mahdollinen porras-
tus, kuvataan kevään 2016 julkisen talouden suunnitelman yhteydessä.

Arvoisa puhemies! Lisäksi hallitus parantaa työntekijöiden muutosturvaa irtisanomisti-
lanteissa, jotka tehdään tuotannollisten ja taloudellisten syiden perusteella. Tasaamme
myös perhevapaan kustannuksia. Irtisanottavalle työntekijälle tarjotaan yli 20 työntekijän
yrityksessä irtisanomisajan palkan ohella oikeus uudelleentyöllistymistä edistävään val-
mennukseen, jonka arvo vastaa vähintään yrityksen henkilöstön keskimääräistä kuukausi-
palkkaa. Toiseksi työnantajan on jatkossa tarjottava yli 20 hengen yrityksissä työterveys-
huollon palvelut kuuden kuukauden ajan irtisanomisajan jälkeen. Lisäksi nuorten naisten
tasa-arvoista kohtelua ja työllistymistä edistetään tasaamalla perhevapaista työnantajille
aiheutuvia kustannuksia 2 500 euron kertakorvauksella. Nyt tämä pitkään pöydällä ollut
asia tulee samalla kuntoon.

Viimeksi listalle tullut toimi eli lomarahat on herättänyt keskustelua. Tähän asti vuosilo-
mapalkan ja lomakorvauksen lisäksi maksettavasta lomarahasta on sovittu alakohtaisilla
työehtosopimuksilla. Nyt työntekijälle säädetään lakisääteinen lomarahaoikeus, jonka
enimmäismääräksi säädetään noin 30 prosenttia vähemmän kuin useilla aloilla nyt on.
Tämä tarkoittaa käytännössä sitä, että työnantajat, jotka noudattavat yleissitovaa työehto-
sopimusta tai ovat järjestäytymisensä perusteella sidottuja työehtosopimuksiin, ovat vel-
voitettuja noudattamaan noin 30 prosenttia alempaa lomarahaa, ellei työsopimuksissa pa-
remmista sovita. Aloilla, joilla ei noudateta mitään työehtosopimusta, työsopimuksella
voidaan sopia lomarahasta tai sen maksamisesta niin kuin tähänkin saakka. Jos ei mitään
sovita, noudatettaisiin vuosilomalakiin lisättävää säännöstä.

Kaikki hallituksen esittämien toimien yksityiskohdat täsmentyvät lainvalmistelussa, ja
ne valmistellaan normaaliin tapaan yhteistyössä työelämän osapuolten kanssa.

Arvoisa puhemies! Nämä esittelemäni toimet edellyttävät muutoksia työsopimuslakiin,
työaikalakiin ja vuosilomalakiin. Tavoiteltujen vaikutusten saamiseksi säännökset toteu-
tettaisiin enimmäispakottavina, eli niistä ei saisi sopia toisin työehtosopimuksissa. Sään-
3



Pöytäkirjan asiakohta PTK 42/2015 vp
nökset eivät koskisi lain voimaan tullessa voimassa olevia työehtosopimuksia eivätkä mil-
tään osin työsopimuksia. Hallituksen ehdottamilla toimilla on vahva linkitys perustusla-
kiin, siinä turvattuihin oikeuksiin ja asetettuihin velvollisuuksiin. On selvää, että sopimus-
järjestelmään puuttumista tulee arvioida perustuslain turvaaman ammatillisen yhdistymis-
vapauden ja siihen nojaavan sopimusvapauden kannalta. Niin hallitus on tiedonannossa
tehnytkin, ja säätämisjärjestystä tullaan perusteellisesti arvioimaan aikanaan annettavissa
lakiesityksissä.

Vähemmälle huomiolle tuntuu usein jäävän, että ehdottomilla toimillaan hallitus pyrkii
nimenomaan turvaamaan perustuslaissa säädettyjen sosiaalisten ja sivistyksellisten oi-
keuksien toteutumisen edellytyksiä. Nämä pystytään turvaamaan vain, jos julkisesta ta-
loudesta pidetään huolta. (Ben Zyskowicz: Näin on!) Työllisyyden edistäminen ja perus-
palvelujen turvaaminen on niin ikään säädetty julkisen vallan velvoitteiksi. Maamme ta-
louden tila, kantokyky tuottaa hyvinvointipalveluja ja suomalaisen työn kilpailukyvyn hei-
kentyminen ovat vallitsevassa tilanteessa painavat yhteiskunnalliset perusteet kyseisille
toimenpiteille. Hallituksen tarkoituksena on, että tiedonannossa todettuja toimenpiteitä
koskevien säännösten pakottavuus on voimassa kolme vuotta määräaikaisella lailla. Poik-
keuksellinen aika vaatii poikkeuksellisia toimia, ja siksi emme voi jäädä vain odottamaan.
Aika ei nyt hoida näitä ongelmia, ja emme voi antaa itsemme jäädä kansainvälisen kilpai-
lun jalkoihin.

Arvoisa puhemies! Keinot kustannuskilpailukyvyn vahvistamiseksi eivät ole hallituk-
sessa arvovaltakysymys. Tärkeintä on, että itse tavoite toteutuu. Olemme edelleen valmiita
keskustelemaan keinoista ja ottamaan työmarkkinajärjestöiltä vaihtoehtoja vastaan. Ta-
voitteenamme on, että nyt esitellyn pohjalta laaditut lakiesitykset hyväksytään eduskun-
nassa kesällä 2016. Kilpailukykyä vahvistavat toimet ovat vain yksi osa kokonaisuutta, jol-
la Suomen talouden uutta nousua luodaan. Tämän lisäksi tarvitsemme rakenteellisia uudis-
tuksia, kuntien tehtävien karsintaa, sosiaali- ja terveydenhuollon uudistuksen, työttömyys-
turvan uudistamista ja paikallisen sopimisen lisäämistä. Muuten talouden sopeutustoimet
leikkauslistoineen jatkuvat vuodesta toiseen, ja se koskee erityisesti ihmisiin, joilla ei ole
työn tuomaa turvaa.

Arvoisa puhemies! Suomen tilanne on vakava, mutta ei toivoton. Meillä vastuussa ole-
villa päättäjillä ei voi nyt olla mitään muuta tekemistä kuin Suomen suosta nostaminen.
Matkan varrella ei tyylipisteitä tule, mutta tärkeintä on suomalaisen hyvinvointiyhteiskun-
nan pelastaminen ja uudistaminen.

10.25 Matti Vanhanen kesk (ryhmäpuheenvuoro): Arvoisa puhemies! Kevään hallituk-
sen muodostamisen jälkeen myös voidaan katsoa, että ikään kuin tämä ongelmien syvyys
tulkitaan nykyään yhä paremmin. Se tiedostetaan paremmin. Yhä paremmin ymmärretään
myös se ketju meidän investointien näkökulmasta, että ensin pitää parantaa vientikilpailu-
kykyä, siitä syntyy parempi vienti, syntyvät edellytykset investoinneille, työllisyydelle ja
kasvulle. Hallitusohjelmassa oli tuo paljon tunnettu tavoite sopia näistä kysymyksistä laa-
jasti, ja hyvin tunnetuista syistä sille ei valitettavasti ole edellytyksiä ollut. Siksi on haetta-
va muita keinoja.

Kaikki palaa itse asiassa tämän kilpailukyvyn osalta yhteen suureen taustakysymyk-
seen, ja se on tämä yhteinen valuutta. Ei pidä ajatella, että siitä yhteisestä valuutasta saam-
me vain ne herkut, matalan korkotason ja sen, että ei tarvitse pelätä valuuttakurssiriskiä. Pi-
tää oppia myös elämään yhteisen valuutan kanssa. Siihen on oikeastaan kaksi perusmallia
4



Pöytäkirjan asiakohta PTK 42/2015 vp
olemassa. Ensimmäinen ja luonnollisin on se, että meidän tuotannon kilpailukyvyn ehdois-
ta pitää järjestöjen kyetä huolehtimaan — pitkäjänteisesti ja ennakoivasti. Toinen perus-
malli on se, että pitää olla riittävä paikallisen sopimisen vapaus, jotta yritystasolla kyetään
reagoimaan siihen, että kilpailukykyä ylläpidetään. (Kari Uotilan välihuuto) Ensimmäises-
sä mallissa emme ole 15 vuoden aikana onnistuneet, ja jälkimmäiseen toimintatapaan ei
ole olemassa mahdollisuuksia eikä oikeutta. Siksi jäljelle jää nyt se, että kun 15 vuoteen
tätä järjestelmää ei ole osattu säätää, niin nyt tätä säätöä haetaan keskellä kriisiä niillä vä-
lineillä, joita parlamentaarisella demokraattisella järjestelmällä on olemassa, eikä se ole
helppoa. Toimintarajoitteita on paljon enemmän kuin ehkä itse haluaisimmekaan.

Parhaat ja tasapuolisimmat keinot vastata tähän kriisiin olisivat järjestöillä. Voidaan sa-
noa, että nämä keinot ovat nyt järjestöjohtajien selkien takana ja nyt toimitaan niillä kei-
noilla, joita hallituksella on. Kesän aikana viesti tuli järjestöiltä aika selvänä. Ne ovat val-
miita keskusteluihin, kunhan ne tapahtuvat seuraavan tulopoliittisen kierroksen yhteydes-
sä. Se on näiden järjestöjen näkökulmasta, jotka jokainen ajavat omien jäsentensä etua, jol-
lain tapaa ymmärrettävää. Mutta kun asiaa tarkastellaan tämän kokonaisuuden kannalta,
niin kyllä eduskunnan ja hallituksen näkökulmasta olisi mahdotonta jäädä odottamaan lo-
pullista varmuutta tosiasiassa vuoden 2017 alkuvuoteen saakka. Ei voi ajatella niin, että ke-
väällä 2015 valittu eduskunta odottaisi kaksi vuotta yhdessä vaalikauden keskeisimmässä
asiassa varmuutta. Nimenomaan varmuutta ratkaisujen syntymiseen pitää saada aikaisem-
min.

Arvoisa puhemies! Tämän koko tilanteen haastavuutta ja vaikeutta kuvannee hyvin se,
että viime vaalikaudella hallitus ja eduskunta tekivät merkittäviä säästöpäätöksiä ja järjes-
töt tekivät maltillisen, tai ainakin melko maltillisen, pitkäaikaisen tulosopimuksen, mutta
silti nämäkään toimenpiteet eivät käännettä saaneet aikaan. Siksi nyt uskottavuutta toimiin
tarvitaan lisää, muuten ei hyvää seuraa.

Hallitus kuunteli, kuten pääministeri äsken kertoi, näitä reaktioita, joita tästä syyskuun
alun ehdotuksesta tuli, ja löysi tasapuolisemman tavan toimia. Ehkä suurin kritiikkihän
kohdistui siihen, että nämä toimet ovat pakottavia. Koettiin, että ne eivät sovi tähän mei-
dän järjestelmäämme. (Eero Heinäluoma: Eivät todellakaan!) Mutta minusta nyt sen mal-
lin, jossa keskellä kriisiä kriisitoimenpiteenä haetaan väliaikaista kolmen vuoden pakotta-
vuutta, pitää olla siedettävissä. Siihen tämän järjestelmän pitää kyetä taipumaan, ellei jär-
jestöjen puolelta tule omatoimisesti parempaa vaihtoehtoa.

Toinen kritiikki kohdistui sukupuolten kannalta hankalaan asetelmaan, jossa sunnuntai-
lisien koettiin erityisesti kohdistuvan naisvaltaisille aloille. Minä uskon, että sunnuntaili-
sien ja ylityökorvausten korvaaminen lomarahan leikkauksella kokonaisuudessaan on rat-
kaisu, jonka ihmiset, jos eivät nyt ehkä täysin täydellä innolla kannata näitä ratkaisuja, pys-
tyvät kuitenkin sietämään. Tästä sietämisestä on kyse sekä julkisen talouden leikkauksissa
että näissä ratkaisuissa. Minä uskon, että kansalaisten enemmistö on valmis sietämään
nämä tienä saadaksemme paremman kasvun ja paremman viennin aikaan.

Myönteistä on myös se, että järjestöt ovat nyt kuitenkin lähentyneet toisiaan. Ne tekevät
vakavasti omaa työtään ja tietävät, mikä mahdollisuus heillä on.

Arvoisa puhemies! Tämän paketin jälkeen seuraava tärkeä askel tähän samaan kokonai-
suuteen liittyen on rohkea paikallisen sopimisen mahdollisuuksien lisääminen. Siitä selvi-
tysmies on tekemässä ehdotuksia, ja keskustan eduskuntaryhmä toivoo, että ne ovat kun-
nianhimoisia esityksiä, jotka luovat edellytyksiä myös tulevaisuudessa tässä euroyhteisva-
luutassa parempaan selviämiseen.
5



Pöytäkirjan asiakohta PTK 42/2015 vp
Normien purku, jonka pääministeri myös äsken nosti esille, on toinen suuri kokonai-
suus, jolla luodaan edellytyksiä yritysten toiminnalle ja kasvun aikaansaamiselle.

Taloudessa ratkaisevaa on uskallus ottaa riskiä ja sijoittaa omaa rahaa hankkeeseen, jon-
ka tulevaisuuteen uskoo. Tästä kasvu lopulta syntyy. Tästä syntyy kasvu niissä yrityksissä,
joiden työllistämiskykyä me tarvitsemme. Eduskunnan on nyt tiedonantoäänestyksellä an-
nettava viesti näille uutta Suomen kasvua luoville, että täällä tiedetään, mitä kello on lyö-
nyt, ja kykenemme päätöksiin. Keskustan eduskuntaryhmä tulee äänestämään tiedonan-
non puolesta. (Hälinää — Puhemies koputtaa)

10.32 Sampo Terho ps (ryhmäpuheenvuoro): Arvoisa puhemies! Suomen taloustilanne
on surkea. Talouskasvu piiputtaa jo kolmatta vaalikautta. Liian kauan me olemme ummis-
taneet silmämme taloudellisilta tosiasioilta, lykänneet päätöksiä ja odottaneet ihmeparan-
tumista. Nyt uuden hallituksen on toimittava — ja toimittava kolmen vaalikauden edestä.

Suomen tilanne on kansainvälisestikin vaikea. Ongelma on jatkunut finanssikriisistä
saakka. Velkaa on kertynyt kymmeniä miljardeja. Enää ei pitäisi kenenkään kysyä, onko
korjausliike tarpeellinen. Viisaampaa on kysyä, miten syöksykierre oikaistaan, miten vas-
taava ahdinko voidaan välttää tulevaisuudessa, ja miksi päättäväinen korjausliike on kes-
tänyt näinkin kauan. Suomen talous eli hyviä vuosia, kun nousimme 90-luvun lamasta ko-
valla talouskuurilla. Samalla liityttiin EU:hun ja euroonkin, joiden oletettiin tukevan vien-
tiä ja talouskasvua, mutta jotka samalla pysyvästi, pysyvästi, muuttivat Suomen talouden
toimintaperiaatteet. Entinen ohjattu, suljettu ja tarvittaessa devalvaatiolla ylläpidetty ta-
lousjärjestelmä jäi menneisyyteen. Uusi avoin, kansainväliseen päätöksentekoon ja kilpai-
lukykyyn perustuva aikakausi alkoi.

Ajattelutavat eivät kuitenkaan muuttuneet yhtä nopeasti kuin toimintaympäristö. Uuden
aikakauden hyvät puolet luultiin saatavan ilmaiseksi, ilman tarvetta sopeutua uusiin peli-
sääntöihin ja avoimen talousjärjestelmän toimintalogiikkaan. Tämä erehdys syntyi sitäkin
helpommin, kun ajat olivat poikkeuksellisen pitkään poikkeuksellisen hyvät. Siksi, kun fi-
nanssikriisi ja sitä seurannut eurokriisi laukaisivat pitkän kansainvälisen taantuman, oli
Suomi yhä henkisesti valmistautumaton niihin päätöksiin, joita avoimessa taloudessa toi-
mivan maan on pakko tehdä. Kun vienti sakkasi mutta devalvaatio ei enää ollutkaan mah-
dollinen, seurasi vuosien hämmennys. Devalvaation vaihtoehto eli kilpailukyvyn sisäinen
kohentaminen ei kuulunut Suomen poliittiseen perinteeseen. Lopputulos oli, että ongelma
kiistettiin, päätöksiä lykättiin, nahisteltiin. Aikaa kului — sitä kului miltei vuosikymmen.
Suomesta tuli Euroopan sairas mies.

Vihdoin käännekohta on käsillä. Vasta nyt 20 vuotta EU-Suomessa elettyämme olem-
me riittävän kirkkaasti ymmärtäneet, kuinka paljon Suomen tilanne on muuttunut edelli-
seen lamaan nähden. Tänään ensimmäistä kertaa olemme kuulleet pääministerin esittele-
vän eduskunnalle sellaisia toimenpiteitä, jotka ovat uskottavia nykyisessä toimintaympä-
ristössämme. Olemme kansainvälisyyden ja avoimen talouden valitessamme myös valin-
neet maailman, jossa kustannuskilpailukyvystä huolehtiminen on välttämätöntä. Me emme
tietenkään pysty hinnalla kilpailemaan halpatuotantomaiden kanssa, mutta meidän on ol-
tava kilpailukykyisiä Suomen kaltaisten talouksien kanssa. Erityisen tärkeitä verrokkimai-
ta ovat Ruotsi ja Saksa, jotka ovat omat taloudelliset korjausliikkeensä tehneet jo aiemmin.

Arvoisa puhemies! Hyvinvointiyhteiskunta perustuu ajatukseen, että kaikki kynnelle
kykenevät tekevät tuottavaa työtä, jotta yhteiskunta heidän panoksensa turvin sitten kyke-
nisi huolehtimaan lapsista, vanhuksista ja sairaista. Hyvinvointiyhteiskunnan toiminta
6



Pöytäkirjan asiakohta PTK 42/2015 vp
edellyttää, että työllisyysaste on riittävän korkea. Tällä hetkellä Suomen työllisyysaste on
vajaat 69 prosenttia, mikä ei riitä. Muissa Pohjoismaissa työllisyysaste on useita prosent-
tiyksikköjä korkeampi.

Perussuomalaiset puolustaa jokaista suomalaista työpaikkaa kuin Salpalinjan viimeistä
poteroa. Niin tekee myös Suomen hallitus, eikä meille riitä torjuntavoitto. Meidän on luo-
tava uusia markkinaehtoisia työpaikkoja niille suomalaisille, jotka tällä hetkellä eivät ole
töissä. Suomen pelastaminen ei kuitenkaan ole mahdollista pelkästään hallituksen voimin.
Siihen tarvitaan kaikkia suomalaisia. Erityisen tervetulleita talkoisiin ovat työmarkkinajär-
jestöt omine ehdotuksineen. Hallituksella on yksin käytettävissään huomattavasti suppe-
ampi keinovalikoima kuin yhteistyössä työmarkkinaosapuolien kanssa. (Jari Myllykoski:
Onneksi näin on!) Tästä syystä on tärkeää, että työmarkkinaosapuolet voivat osallistua pro-
jektiin, mutta eivät käyttääkseen veto-oikeutta Suomen uudistamiseen, vaan tuodakseen
pöytään ideoita. Hallitus on kuunteleva ja yhteistyöhaluinen. Mitkään hallituksen esittä-
mät keinot kilpailukyvyn nostamiseksi eivät ole ideologisia. Hallituksen ainoa ideologia
on Suomen pelastaminen. Tästä emme tingi, kaikesta muusta neuvottelemme.

Arvoisa puhemies! Jos jatkamme syömävelan ottamista oman hyvinvointimme rahoit-
tamiseksi, olemme jättämässä lapsillemme ja lapsenlapsillemme perinnöksi ennennäke-
mättömän velkataakan. Ensi kertaa historiassamme on Suomessa 2000-luvulla pyritty le-
vittämään ajatusta, että velkaa voi ottaa ikuisesti, sitä ei tarvitse maksaa takaisin. Perussuo-
malaiset eivät hyväksy tällaista vastuutonta ajattelua. Budjettivaje on tasapainotettava, ja
se edellyttää vientisektorin kilpailukyvyn elvyttämistä. Suomea ei voida pelastaa velkael-
vytyksellä. Tätä on jo yritetty, ja se ei onnistunut. Lisäksi olemme myös sitoutuneet peli-
sääntöihin, jotka estävät velanoton kasvattamisen. Euroalueen jäsenenä olemme luvanneet
pitää budjettialijäämämme kurissa. (Ville Niinistö: Brysselkö täällä päättää?) Mittava vel-
kaelvytys vaatisi siis pelisääntöjen, lupaustemme, rikkomista tai Suomen eroa eurosta.
Tämä kannattaa pitää mielessä, jos joku aikoo vielä velkaelvytystä täällä esittää.

Arvoisa puhemies! Muutos parempaan ei synny itsestään eikä helposti. Tänään on esi-
telty yksi osa suuremmasta suunnitelmasta. Paljon muutakin on tehtävä: maltillinen palk-
karatkaisu löydettävä, byrokratiaa purettava, maahanmuutto saatava hallintaan, budjettiku-
ria ylläpidettävä, EU:ta kehitettävä. Perussuomalaiset tukevat hallitusta sen vaikeassa teh-
tävässä. Ajat ovat poikkeuksellisen vaikeat, mutta silloin vaikuttaminen on sitäkin tär-
keämpää. Suomessa ovat alkaneet suuret kansallistalkoot isänmaan tulevaisuuden pelasta-
miseksi. Näissä kansallistalkoissa meidän jokaisen on laitettava ryhmäetu toissijaiseksi ja
otettava kansallinen etu ensisijaiseksi. — Kiitos. (Välihuutoja)

10.40 Arto Satonen kok (ryhmäpuheenvuoro): Arvoisa puhemies! Tosiasioita ei pääse
pakoon. Julkisessa taloudessa on kymmenen miljardin kestävyysvaje. Velaksi eläminen
jatkuu seitsemättä vuotta, eikä selviä merkkejä käänteestä ole. Suomi velkaantuu vauhdil-
la, joka hipoo EU:n finanssipolitiikan sääntöjen rajoja. Tarvitaan isoja uudistuksia laajalla
rintamalla. Omissa käsissä olevat keinot on käytettävä. On saatava käänne aikaan. Meidän,
kansan valitsemien päättäjien, on tehtävä sitä, mihin kansa on meidät valinnut: päätöksiä.
Päätöksiä, joilla turvataan hyvinvointiyhteiskunta. (Eero Heinäluoma: Tekemään palkka-
ratkaisuja!)

Suomalaisen työn kilpailukyvyn palauttaminen on yksinkertaisesti välttämätöntä tehdä.
Reaaliset yksikkötyökustannukset ovat 2000-luvun aikana karanneet käsistä, ja sen me
suomalaiset olemme antaneet tapahtua ihan itse. (Eero Heinäluoma: Kiihottaneet siihen!)
7



Pöytäkirjan asiakohta PTK 42/2015 vp
Yhdessä nämä ongelmat on myös ratkaistava. Se on tehtävä, jotta voimme jatkossakin tar-
jota suomalaisille maksuttoman koulutuksen, laadukkaat terveyspalvelut ja välttämättö-
mät tulonsiirrot.

Pohjoismainen yhteiskuntamalli on maailman paras. Emme saa antaa sen Suomessa ro-
mahtaa päättämättömyyden seurauksena. Siksi meidän on itse, omilla päätöksillämme,
varmistettava rahoituspohjan kestävyys. Sen on oltava riittävän vahva palveluiden ja huo-
lenpidon varmistamiseksi myös tuleville sukupolville. Tästä on kysymys, ja siksi hallitus
teki kaikkensa, jotta tähän maahan olisi saatu yhteiskuntasopimus. Sen suomalaiset olisi-
vat tarvinneet. (Ben Zyskowicz: Ja ansainneet!) Vieläkin työmarkkinajärjestöillä on mah-
dollisuus, ja toivottavasti onnistuvat. Maltillinen palkkaratkaisu olisi tervetullut kilpailu-
kykyä vahvistavien toimien jatkoksi. Sen lisäksi tarvitaan kunnianhimoista paikallisen so-
pimisen edistämistä. Suomalainen työ pitää kustannuksiltaan palauttaa samalle lähtöviival-
le kilpailijamaiden kanssa. Näille uudistuksille kokoomuksen eduskuntaryhmä antaa täy-
den tukensa.

Arvoisa puhemies! Tosiasioiden kiistäminen on kaiken viisauden loppu. Työttömyys on
vuodessa kasvanut yli 30 000:lla — suunta on kestämätön. Näin korkealla työttömyyden
tasolla ei voida turvata kestävää hyvinvointia — se on fakta. Suomi on ainoa EU-maa, jon-
ka talous ei kasva, ikärakenteemme on epäedullinen, vuosien saatossa kasaantunut byro-
kratia ja normitaakka ovat heikentäneet aloitteellisuutta ja riskinottohalukkuutta. Malliop-
pilas on kiihtyvällä vauhdilla matkalla kohti kriisimaiden ja autettavien joukkoa.

Julkistalouden tasapainottamistarpeesta puolitoista miljardia on hallitusohjelmassa py-
ritty kattamaan ensisijaisesti yhteiskuntasopimuksella. On hyvä, että yhteiskuntasopimuk-
sen korvaavat toimet takaavat nyt saman vaikutuksen. Emme joudu nyt leikkaamaan lisää
emmekä korottamaan veroja. Suomi nousee tästä suosta turvaamalla nykyisiä työpaikkoja
ja luomalla uusia. Siksi me tämän nyt teemme.

Arvoisa puhemies! Nämä ovat poikkeuksellisia toimia poikkeuksellisina aikoina. Niitä
ei tehdä siksi, että haluttaisiin leikata työntekijöiden etuja. Nämä uudistukset tehdään sik-
si, että suomalaisilla olisi töitä: turvataan olemassa olevia työpaikkoja, luodaan uusia työ-
paikkoja työnsä menettäneille ja koulusta valmistuville, tehdään työntekijän palkkaami-
nen nykyistä kannattavammaksi. (Markku Rossi: Se on tärkeää!)

Arvoisa puhemies! Kokoomuksen eduskuntaryhmä on erittäin tyytyväinen siihen, että
perhevapaiden kustannuksia tasataan 2 500 euron kertakorvauksella. Tämä on pitkään
odotettu, merkittävä tasa-arvoteko, joka parantaa erityisesti nuorten naisten työmarkkina-
asemaa. Ei voi olla niin, että 2010-luvulla äitiriski estää naisia pääsemästä työuralla eteen-
päin.

Muutosturvapaketissa myös irtisanotuille annetaan tukea valmennukseen uuden työn et-
simistä varten sekä myös oikeus työterveyshuoltoon puoli vuotta irtisanomisen jälkeen.
Nämä ovat hyviä ja kannatettavia toimia.

Hallitus on ollut koko ajan johdonmukainen 5 prosentin kilpailukykytavoitteessa. Hy-
vään lopputulokseen voidaan päästä useampaa tietä. Onkin hyvä, että hallitus on vielä maa-
nantaina muokannut pakettia tasapuolisemmaksi siten, että ylityö- ja sunnuntaikorvausten
leikkauksista luovuttiin ja lomarahoista vastaavasti tingittiin. Näin on saatu kokonaisuus,
joka kohtelee reilusti eri aloilla työskenteleviä. Tämä oli tarpeellinen muutos.

Arvoisa puhemies! Edessä on vielä vuosien savotta. Nyt on kuitenkin otettu pitkä askel
oikeaan suuntaan. Toimeen on ryhdytty suomalaisen hyvinvointiyhteiskunnan pelastami-
8



Pöytäkirjan asiakohta PTK 42/2015 vp
seksi. Tähän työhön ovat tervetulleita mukaan kaikki ne, jotka ovat valmiita tosiasiat tun-
nustamaan.

Kokoomuksen eduskuntaryhmä tukee hallituksen esityksiä. 

10.47 Lauri Ihalainen sd (ryhmäpuheenvuoro): Arvoisa puhemies! Suomella on ollut
historiallisesti kaksi vahvaa kykyä ratkoa yhteiskunnallisia asioita: luottamus ja kyky yh-
teistyöhön erityisesti vaikeina aikoina. Uudistustyömme rakentajat ovat olleet parlamen-
taarinen demokratia ja sitä vahvistava sopimusyhteiskunta. Minua askarruttaa tässä ajassa,
miten historiatonta ja vähän tulevaisuuden toivoa antavaa viimeaikainen yhteiskunnalli-
nen keskustelu on ollut. Epävarmuuden keskellä on myös merkkejä henkisestä lamasta.
Miten on mahdollista, että olemme keskellä historiamme yhtä vakavimmista taloudellisis-
ta ongelmista ja kriiseistä ja samalla me ajaudumme hyvin nopealla ajalla luottamukseen ja
yhteistyöhön pyrkivästä politiikasta syyttelyn, syyllistämisen ja vastakkainasettelun tiel-
le? Vastaukseksi ei riitä palkansaajien ja heidän järjestöjensä syyllistäminen, se on politii-
kassa kaikkein helpoin laji.

Viime hallituskaudella lähes kaikki merkittävimmät kestävyysvajetta korjaavat ja kil-
pailukykyä vahvistavat uudistukset saatiin aikaan kolmikantaisen yhteistyön tuloksina.
Kevään vaalien alla pidettiin aika ponnekkaita puheita siitä, että konsensuksen aika on ohi.
Konsensuksen aika on ohi. Tämä uusi ajattelu näkyy myös hallitusohjelmassa.

Arvoisa puhemies! Sosialidemokraattinen eduskuntaryhmä ei voi hyväksyä hallituksen
työehtoja heikentävää pakkolakipakettia sellaisenaan, ja syitä on monia.

Hallituksen tiedonantoon sisältyvä pakkolakipaketti on syvässä ristiriidassa sopimusva-
pauden kanssa ja muutoksien jälkeenkin sisällöllisesti epäoikeudenmukainen. Näin ran-
kasti ostovoimaa heikentävät leikkaukset yhdistettyinä muun muassa lapsiperheisiin koh-
distuviin säästöihin ajavat monet pienituloiset perheet kunnallisen toimeentulotuen piiriin.
Ei ole ihme, että ihmiset kokevat tulleensa kohdelluksi epäoikeudenmukaisesti. Ihmiset
ymmärtävät myös sopeutustoimien tarpeellisuuden, jos ne ovat oikeudenmukaisia ja nii-
den kuormaa jaetaan myös paremmin maksukykyä omaaville.

Toiseksi: pakkolakipaketti ei anna vastauksia talouspolitiikkamme ja kasvun nyt tär-
keimpiin haasteisiin eli viennin vahvistamiseen, kotimaahan suuntautuvien investointien
lisäämiseen, tuottavuuden ja työllisyyden nostamiseen tai osaamisen vahvistamiseen. Oli-
si tärkeää, että hallitus keskittyisi talouspolitiikan perusasioihin.

Hallitus on pakkolakipaketilla tiedostaen tai tietämättään sitonut itsensä kauluksiaan
myöten työmarkkinasopimisen osapuoleksi ja työnantajille mieluisten esitysten muodos-
sa. Poliitikkojen sotkeutumisesta sopimus- ja palkkapolitiikkaan ei ole ollut hyviä koke-
muksia. Keskustelu lomarahoista kertoo siitä, miten sykkyrässä ja sotkussa taas ollaan.
Viisas hallitus pyrkii aktiiviseen roolin, mutta tasapainoisesti. Nyt työnantajat ovat voineet
antaa ahkerasti hyviä neuvoja palkansaajille hallituksen tuulensuojassa.

Sosialidemokraattinen eduskuntaryhmä tukee sitä, että työmarkkinajärjestöjen ja halli-
tuksen tasapuolisella tuella saadaan aikaan tuloksiin tähtäävä neuvottelutilanne. Oli hyvä,
että maanantaina hallituksen ja järjestöjen tapaamisessa sovittiin jatkoneuvotteluista. SAK
ja muut palkansaajajärjestöt ovat tehneet vastuullisia avauksia uuden sovun aikaansaami-
seksi. On hyvä, että neuvottelujen kohteeksi tulee muitakin asioita kuin vain tämä paketti:
palkkaratkaisut, työlainsäädäntöön, paikalliseen sopimiseen ja työttömyysturvaan liittyvät
asiat. Se antaisi paremman vakauden pitkällä aikavälillä siitä, mitä pitäisi tehdä.
9



Pöytäkirjan asiakohta PTK 42/2015 vp
Arvoisa puhemies! Koska kysymyksessä on merkittävä kokonaisuus ja kun julkisuudes-
sa on ollut uusia vaikutusarvioita, esitän, että tiedonanto lähtee työ- ja tasa-arvovaliokun-
nalle, jolle perustuslakivaliokunta, valtiovarainvaliokunta ja talousvaliokunta antavat lau-
suntonsa. 

Jos eduskunta ei päätä lähettää tärkeätä asiaa valiokuntien arvioitavaksi, teen seuraavan
epäluottamusesityksen: "Hallituksen valitsema toimintalinja loukkaa vapaata sopimusoi-
keutta ja työntekijöitten perusoikeuksia. Siksi eduskunta toteaa, ettei hallitus nauti edus-
kunnan luottamusta."

Lopuksi haluan sanoa: Olisi hyvä löytää yhteisymmärrys. (Ben Zyskowicz: Tästä sa-
maa mieltä!) Olisi hyvä, että työmarkkinapolitiikkakin säilyisi ensisijaisesti taito- eikä voi-
malajina. Meidän on palattava hyvän, luottamukseen rakentuvan kolmikantayhteistyön
tielle.

10.54 Ville Niinistö vihr (ryhmäpuheenvuoro): Arvoisa puhemies, ärade talman! Suomi
on tilanteessa, jossa on etsittävä uutta suuntaa. Suomalaiset ovat aina pärjänneet vaikeina
aikoina sillä, että olemme pitäneet yhtä. Olemme myös kansa, joka on kulkenut pitkän po-
lun 1900-luvun alun Euroopan laidan köyhästä maasta vauraaksi talouden, osaamisen ja
koulutuksen edelläkävijäksi. Yhtä meidän kannattaa pitää nytkin, ja sivistyksestä meidän
kannattaa pitää kiinni nytkin. Meidän on uudistettava hyvinvointivaltiota, jotta voimme
pelastaa sen. Hyvä uudistaminen tulee siitä, että kaikki ovat osallisia ja jakavat yhteisen
päämäärän. Mikä on tämä päämäärä nyt? 

Hallitus haluaa kyllä "tehdä edes jotain", mikä tarkoittaa suuria leikkauksia koulutuk-
sesta, pienituloisilta, heikompiosaisilta — ja nyt työtätekevien palkoista. Sillä ei ole kui-
tenkaan tarjolla visiota siitä, miksi näitä leikkauksia tehdään. Kyllä, velka on ikävä asia. Se
on se, mitä hallitus sanoo ja jankkaa. Mutta minkälaista Suomea näillä päätöksillä raken-
netaan? Tämä on hallituksen heikkous. Se ei osaa itsekään sanoa sitä. Teot kuitenkin pu-
huvat puolestaan. Hallitus ajattelee, että Suomen pitää kilpailla halvemmilla hinnoilla ja al-
haisemmilla palkoilla, pidemmillä työajoilla, heikommalla koulutuksella, heikommalla
ympäristönsuojelulla, perinteisillä luonnonvaroilla sekä sulkeutuvalla kansainvälisellä
asemalla. Näyttää kovasti siltä, että Sipilän hallituksen linjalla Suomesta tehdään kasva-
vien tuloerojen, halvan työvoiman ja matalan osaamisen raaka-ainevarastoa, mutta tällai-
sella strategialla ei ikinä päästä maailmantalouden edelläkävijäksi, ja maailmantalouden
edelläkävijät menestyvät aina paremmin kuin halvalla hinnalla kilpailevat peesaajat. Suo-
malaiset ansaitsevat siis parempaa.

Vihreät haluavat uudistaa Suomea, ei mennä näköalattomien ja ylisuurten leikkausten
tielle. 

Ensinnäkin, tulevaisuuden kasvusta leikkaaminen on hölmöläisten hommaa. Juuri sitä
Sipilän hallitus on tekemässä, kun se leikkaa koulutuksesta ja kasvatuksesta. Panostukset
innovaatioihin uudistavat talouttamme osaamiseen, jolla on kysyntää koko maailman siir-
tyessä älykkäisiin ratkaisuihin. Kustannuskilpailukykyä tärkeämpää on osaamisen, tekno-
logian ja sen soveltamisen kilpailukyky. Sillä saadaan tuottavuutta, ja sillä me olemme aina
pärjänneet.

Toiseksi, meidän on tuotava työmarkkinoidemme pelisäännöt reilulla tavalla 2000-lu-
vulla eikä katsottava peräpeiliin. Työelämäpaketissa on oltava myös parannuksia, jotka
vastaavat työn muuttumiseen. Pätkätyöläisten, pienyrittäjien ja itsensätyöllistäjien sosiaa-
10



Pöytäkirjan asiakohta PTK 42/2015 vp
liturvan vahvistamisella voidaan lisätä työn määrää. Perustulo olisi ratkaisu moneen. Myös
paikallinen sopiminen olisi hyvä tapa edistää joustavuutta niin työnantajalle kuin työnteki-
jällekin, mutta sekin edellyttää tasapuolisuutta ja luottamusta.

Arvoisa puhemies! Ei ole mitään takeita, että hallituksen esitys palkkojen leikkauksesta
lisäisi työpaikkoja. Se kyllä heikentäisi kotimaista kysyntää ja talouskasvua. Sisäinen de-
valvaatio on riskialtista hommaa, erityisesti näin huonosti tehtynä. Hallituksen alkuperäi-
nen suunnitelma oli leikata erityisesti pieni- ja keskipalkkaisten naisvaltaisten alojen palk-
koja pienentämällä sunnuntailisiä ja ylityökorvauksia. Hallitus oli valmis leikkaamaan
jopa 10 prosenttia sairaanhoitajien, kätilöiden, kaupan myyjien, poliisien ja palomiesten
palkkoja. (Jukka Kopra: Vanha juttu!) 

Onneksi suomalaiset ihmiset eivät olleet sitä valmiita nielemään. Haluan kiittää suoma-
laisia siitä, että yli 30 000 ihmisen mielenilmaus ja kätilöiden tv-esiintyminen saivat halli-
tuksen perääntymään lisien leikkaamisesta. Se osoittaa, että tämä hallitus ei voi tehdä mitä
vain — vaikka se haluaisi. Ihmiset voivat vaikuttaa, myös vaalien välillä.

Arvoisa puhemies! Hallituksen uusi esitys sisältää yhä ongelmia. Nyt kohteena ovat lo-
marahojen leikkaus, julkisen sektorin lomapäivät, arkivapaat ja sairauspäiväraha. Ehdotus
lomarahoista on askel eteenpäin. Se kohdistuu oikeudenmukaisemmin tulojen perusteella.
Mutta on kuitenkin myös ilmennyt, että pakottava esitys tuo yli 200 000 ihmistä lisää lo-
marahojen piiriin. Minkälainen sisäinen devalvaatio se on, jossa satunnaisin perustein toi-
set saavat lisää, kun toisilta leikataan? Ja miksi lomaksi neuvoteltu palkankorotus on lei-
kattava, jos ei rahaksi neuvoteltu?

Eräs tuttu lastentarhanopettaja kertoi suruaan alan arvostuksen puutteesta, itkien. Ryh-
mäkokoja kasvatetaan ja samalla aiotaan viedä 8 lomapäivää pois — vaikka tässä korkea-
koulutetussa ammatissa jää palkasta käteen vain noin 1 700 euroa kuussa. Lomaleikkuri
haiskahtaakin populistiselta kateudelta, ei tosiasioihin perustuvalta. Tälläkö Suomen vien-
nin pitäisi nousta? Tärkeiden ammattien arvostusta loukkaamalla. Hallituksen ei pitäisi
sotkeutua asioihin, jotka sille eivät kuulu. Palkkaneuvottelut ovat työntekijän ja työnanta-
jan välinen asia, aivan keskeinen asia, jossa on erilaisia ratkaisuja eri aloilla.

Ikävintä on myös on se, että hallitus näkee sairauden rangaistavana asiana. Ensimmäi-
sen sairauspäivän palkattomuus voi johtaa sairauksien pitkittymiseen. Pitkäaikaissairaat,
jotka joutuvat olemaan toistuvasti yksittäisiä päiviä hoidossa, häviävät tuhansia euroja pal-
kassaan. Se on yksiselitteisesti väärin. Kokemus osoittaa, että sairauspoissaoloja hillitsee
parhaiten luottamus ja hyvät käytännöt, ei kuri ja rangaistukset.

Arvoisa puhemies! Esitys ei ole edelleenkään tasapuolinen. Edelleen se kohdistuu
enemmän naisiin, ja edelleen se on sanelua. Paljon parempi ratkaisu saadaan aikaan, jos
hallitus antaa työntekijöiden ja työnantajien neuvotella siitä. Nyt ei ole kyse siitä, että hal-
litus laittaisi korporaatiot polvilleen. Nyt on kyse tavallisista ihmisistä, heidän perheistään,
heidän työnsä arvostuksesta, siitä, että hallitus haluaa tietoisesti leikata yhteiskunnalle tär-
keistä poliisin, opettajan ja hoitajan töistä ja siirtää rahaa yksityisille työnantajille. Palkois-
ta sopiminen on työmarkkinajärjestöjen perustehtävä, ja heidän on siitä sovittava.

Arvoisa puhemies! Hyvässä sopimuksessa siis parannetaan myös työntekijöiden ja pien-
yrittäjien asemaa. Kotimaista ostovoimaa ja pienituloisten palkkoja ei saa heikentää koh-
tuuttomasti. Siksi osa kustannuskilpailukyvyn lisäyksestä voitaisiin toteuttaa alentamalla
työnantajien sivukuluja laskematta palkkoja. Ilman samanaikaista elvytystä sisäinen deval-
vaatio johtaisi suurella riskillä vain syvenevään lamaan. 
11



Pöytäkirjan asiakohta PTK 42/2015 vp
Lopuksi, tärkeämpää kuin kustannuskilpailukyky on kuitenkin palkkamaltti sekä tuotta-
vuuden parantaminen. Jos näihin on työmarkkinoilla suurta valmiutta, ei sitä kannata uh-
rata riitelylle palkkojen leikkaamisesta.

Arvoisa puhemies! Lopuksi teen epäluottamuslause-esityksen: "Eduskunta katsoo, että
hallituksen toimet palkkojen ja sairauspäivärahan leikkaamiseksi heikentävät kotimaista
ostovoimaa ja suomalaisten työntekijöiden asemaa kohtuuttomasti. Hallitus ei ole pysty-
nyt osoittamaan, että yksipuolisella sanelulla tehty päätös auttaisi Suomen taloutta. Yhteis-
kunnan vakautta ja eheyttä heikentävien toimien perusteella eduskunta katsoo, että hallitus
ei nauti eduskunnan luottamusta."

11.02 Paavo Arhinmäki vas (ryhmäpuheenvuoro): Arvoisa rouva puhemies! "Työmies
on palkkansa ansainnut." Tätä perussuomalaisten puheenjohtaja Timo Soini toisteli ennen
vaaleja. Vaalien jälkeen tiukasta työväen puolustajasta on tullut Eteläranta kympin herro-
jen puudeli, joka haukkuu aitoja työväenpuolueita ja saa silityksiä vuorineuvoksilta. (Nau-
rua)

Työntekijöiden palkkoja halpuutetaan eli pannaan pienipalkkaisia naisia ja miehiä hal-
valla. Lomarahoja leikataan pakkolailla. Ihmisiä pakotetaan sairaana töihin, kun heillä ei
ole varaa jäädä sairastamaan. Mihin Elinkeinoelämän keskusliitto EK tarvitsee enää ko-
koomuslaista toimitusjohtajaansa Jyri Häkämiestä, kun heillä on hallituksessa edustaja-
naan pääministeri Juha Sipilä? Pakkolaeilla leikataan työntekijöiltä, mutta työnantajille
esitetään vain hurskaita toiveita. Hallitus ojentaa hopealautasella työnantajille lähes kaikki
heidän toiveensa. EK ei ole ollut halukas käymään neuvotteluja, koska hallitus antaa sille
mistään luopumattakin. Onko koskaan ennen nähty tilannetta, jossa työnantajille ei kelpaa
keskitetty pitkäaikainen nollaratkaisu palkansaajaliikkeen sitä tarjotessa? (Eduskunnasta:
Ei ole nähty!)

Arvoisa puhemies! Se tiedetään, että kokoomus on ajanut sairauspoissaolopäivien oma-
vastuuta jo pitkään. Mutta miten sitä kommentoivat kahden suurimman hallituspuolueen
puheenjohtajat lähes päivälleen kolme vuotta sitten? "Kokoomus on nostanut Ruotsin mal-
lista esiin sairauspoissaolopäivän omavastuun nostamisen. Tähän meidän ei pidä Suomes-
sa lähteä. Sairauspoissaoloja ehkäistään parhaiten hyvällä johtajuudella ja työhyvinvointia
parantamalla". Näin linjasi keskustan puheenjohtaja Juha Sipilä. (Jukka Gustafsson: Se oli
hyvin sanottu!) Vielä jyrkempi oli perussuomalaisten puheenjohtaja Timo Soini: "On ai-
van posketonta, että tässä tilanteessa, kun ihmiset pelkäävät työpaikkojensa puolesta ja eu-
rokriisi velloo, kokoomus ottaa puolueena kannan siihen, että sairastaminen kriminalisoi-
daan taloudellisessa mielessä." Näin siis perussuomalaisten puheenjohtaja Timo Soini.
Näitä lukiessa ei voi tulla mieleen kuin tuttu lastenlaulu — sitä mukaillen [laulaa]: "Kas
näin heiluu takki, ja takki heiluu näin. Kas näin heiluu takki, ja takki heiluu näin." (Edus-
kunnasta: Hyvä ääni! — Hälinää — Puhemies koputtaa)

Arvoisa rouva puhemies! Hallituksen pyrkimys leikata palkkoja on väärää talouspoli-
tiikkaa. Hallitus pitkittää taantumaa omalla leikkauspolitiikallaan tappamalla kotimaista
kysyntää. Palkkojen eli ostovoiman pakkoleikkaaminen pahentaa vain entisestään Suo-
men työttömyystilannetta ja hidastaa kasvua. Palkansaajien lisäksi kärsijöinä ovat erityi-
sesti pienet yrittäjät. Kun pienipalkkaisilla ihmisillä ei ole varaa kuluttaa palveluihin, yrit-
täjien tulot laskevat ja heidän mahdollisuutensa työllistää heikkenee dramaattisesti.

Myöskään hallituksen perusteet, joiden mukaan Suomen talouden ongelmat ensisijai-
sesti johtuvat hintakilpailukyvystä ja palkoista, eivät pidä paikkaansa. Hallitus on halun-
12



Pöytäkirjan asiakohta PTK 42/2015 vp
nut vertailla Suomea erityisesti Saksaan, Ruotsiin ja Tanskaan. Katsotaanpa, mikä on tilan-
ne: Suomessa maksetaan pienempää palkkaa ja tehdään pidempää vuotuista työaikaa kuin
näissä hallituksen listaamissa kilpailijamaissa. No, entä sitten ne yksikkötyökustannukset
teollisuudessa, joiden perusteella palkkaleikkauksia ajetaan? Eurostatin tilastojen mukaan
Suomen teollisuuden yksikkökustannukset olivat vuonna 2013 samalla tasolla Ruotsin
kanssa ja alemmat kuin Saksassa ja Tanskassa. Tämän jälkeen maltilliset palkkaratkaisut
ovat parantaneet vielä lisää Suomen suhteellista kustannuskilpailukykyä verrattuna kilpai-
lijamaihin.

Arvoisa rouva puhemies! Suomen ongelma ei siis ole esimerkiksi kätilöiden, lastentar-
hanopettajien sairaanhoitajien, poliisien tai metalli- ja paperityöläisten liian suuret palkat.
Mutta miksi siis hallitus haluaa hyydyttää kotimaista kysyntää ja työllisyyttä palkkaleik-
kauksilla? (Puhemies koputtaa) Syynä täytyy olla ideologinen halu rikkoa sopimusyhteis-
kuntaa ja murentaa työntekijöitä puolustavien ammattiliittojen asemaa. Kysymys on sa-
malla valtavasta tulonsiirrosta valtiolta ja työntekijöiltä työnantajille. Pakkolaeilla siirre-
tään miljardeja euroja työntekijöiden rahoja työnantajille, ja sosiaaliturvamaksun alenta-
minen tuo 800—900 miljoonan euron vuotuisen aukon sosiaaliturvan rahoitukseen. Halli-
tus toivoo, että työnantajat käyttäisivät nämä lisärahat työllistämiseen ja investointeihin.
Mutta miten te, pääministeri Sipilä, voitte täällä vakuuttaa ja taata, että niin myös käy? Mit-
kä ovat ne keinot? Kela-maksun poiston ja yhteisöveron alentamisen luvattiin lisäävän työ-
paikkoja ja investointeja, mutta lähinnä ne ovat vain paisuttaneet osingot ennätyssuuriksi
ja vielä tilanteessa, jossa Suomi on samaan aikaan lamassa. Kaiken lisäksi näistä osinko-
tuloista paljon valuu ulkomaille ja veroparatiiseihin. Ennätysosinkoja jaetaan potkujen
ohella. (Puhemies koputtaa) Esimerkiksi...

Puhemies Maria Lohela: Edustaja Arhinmäki, nyt on laulu laulettu. (Naurua)

...Nokian Renkaat ilmoitti maanantaina 122 työntekijän irtisanomisesta, samaan aikaan
kun yritykset ovat jakaneet viimeisen neljän vuoden aikana 735 miljoonan euron... (Puhe-
mies koputtaa) — Arvoisa puhemies, edustaja Niinistö puhui 8 minuuttia.

Arvoisa puhemies! Tällä perusteella teen seuraavan epäluottamuslause-ehdotuksen:
"Pääministeri Sipilän hallitus kohdistaa epäoikeudenmukaisesti leikkaukset eläkeläisiin,
työttömiin, opiskelijoihin, lapsiperheisiin ja sairaisiin. Hallitus horjuttaa yhteiskuntarau-
haa hyökkäämällä työssä käyvien ja ammattiyhdistysliikkeen kimppuun. Tällä perusteella
eduskunta toteaa, että hallitus ei nauti eduskunnan luottamusta."

11.11 Carl Haglund r (ryhmäpuheenvuoro): Arvoisa puhemies, fru talman! Jag lovar att
inte sjunga, så ni kan vara helt lugn.

Finland är inte längre det framgångsrika land vi har vant oss vid. Tyvärr hör vi till de få
EU-länder där ekonomin inte växer just nu. Det finns alltså goda skäl att reformera vår eko-
nomi. Det här förklarar också varför vi i vår riksdagsgrupp redan före valet efterlyste ar-
betsmarknadsreformer. Målet bör vara att skapa jobb, för jobben upprätthåller som känt
den finländska välfärden. 

Teillä, herra pääministeri, oli viime keväänä, kun käytiin vaalikeskusteluita, iso vaalilu-
paus, yhteiskuntasopimus. Asia oli tärkeä, ja moni halusikin uskoa, että gallupeja johtava
Juha Sipilä kykenisi solmimaan laajan yhteiskuntasopimuksen. Moni meistä tosin epäili jo
13



Pöytäkirjan asiakohta PTK 42/2015 vp
silloin, että tämä ei tule onnistumaan, ja niin myös kävi. En ainakaan itse ollut hirveän yl-
lättynyt. Tämä on epäonnistuminen teiltä, herra pääministeri. Tämä oli teille tärkeä vaali-
lupaus, ja olette myös tosi nöyrästi myöntänyt, että ette onnistunut tässä tehtävässänne.
Teille on kuitenkin nostettava hattua siitä, että ette ole antanut periksi. Te jatkatte edelleen
työtänne uudistaa meidän työmarkkinoita. Viimeksi maanantaina me saimme taas kuulla
uusista toimenpiteistä.

Maanantaina siis meille kerrottiin, että neuvottelut jatkuvat, ja nyt neuvotellaan myös
palkkaratkaisusta ynnä muusta. Hyvä näin, kaikki me toivomme yhteistä ratkaisua. Samal-
la kun te olette tosiaan viestineet, että te tarvittaessa olette vielä halukkaita avaamaan, her-
ra pääministeri, tätä teidän pakettianne — tämä on varmasti hyvä asenne — haasteeksi
muodostuu lähinnä nyt tämä teidän prosessikaavionne. Ainakin minulle on ollut hieman
vaikea hahmottaa, miten neuvottelut voivat jatkua. Samalla me täällä eduskunnassa olem-
me perjantaina äänestämässä hallituksen luottamuksesta, kun tiedämme, että on edelleen
mahdollisuus, että asiat muuttuvat. Tämä ei ainakaan minun maailmassani ole kovin järke-
vä tai looginen prosessikaavio. Olisi ehkä ollut loogisempaa lykätä koko tätä asiaa, tätä
keskustelua ja äänestystä, parisen viikkoa nyt. (Välihuutoja) — Käydään neuvotteluita
muualla samalla, kun meidän edellytetään äänestävän asiasta. Tämä ei, edustaja Vanha-
nen, ole hyvä tapa toimia.

Ärade fru talman! Svenska riksdagsgruppen tycker det är synnerligen viktigt att vi har en
mera jämställd arbetsmarknad, och regeringen ska få beröm för de insatser man nu gör för
att stöda kvinnor på arbetsmarknaden. Den här 2 500 euros engångsersättningen är ett bra
initiativ, det tycker vi om. Det ska ni få en portion beröm för.

Myönteistä on myös se, että hallitus ei vie eteenpäin niitä uudistuksia, joissa pienipalkkai-
set naisvaltaiset alat olisivat joutuneet maksajiksi. Siitä olemme täällä salissa puhuneet
meidän eduskuntaryhmän toimesta viime viikkoina, ja peräänkuulutimme myös teiltä, her-
ra pääministeri, tasa-arvovaikutusten arviointia. Sitä emme koskaan saaneet, mutta saim-
me sentään muutosta aikaiseksi, ja tästä teille kiitokset. Toivomme kuitenkin, että kun lo-
pulta tuotte nämä esitykset, niin tuotte sen sukupuolivaikutusten arvion myös meidän edus-
tajien tiedoksi. 

Ärade fru talman! Det är självklart att vi skulle kunna diskutera uppnådda fördelar i vårt
samhälle med en dålig ekonomi. Semestern behöver kanske inte vara längre än sex veckor
och söckenhelgerna behöver inte vara lediga dagar framledes. Vi tycker också att de är lo-
giskt att man ser på de här semesterpenningarna. Samtidigt vet vi ju nu det att det finns så-
dana branscher som inte har semesterpenning. 

Te, herra pääministeri, pyritte äsken avaamaan tässä teidän puheessanne, miten te ratkai-
sette niiden yrittäjien aseman, jotka nyt joutuvat vaikeaan tilanteeseen, kun alatte säätä-
mään lakisääteisestä lomarahasta. Mielestäni on ainakin hyvä, että te olette mieltäneet, että
olitte tehneet tässä virheen. Se, mikä on haasteellisempaa, on se, että en usko, että tämä tei-
dän korjaava liikkeenne kaikilta osin korvaa sen tilanteen monelle yrittäjälle. Tämä on ikä-
vä tosiasia. Toivottavasti voitte vielä harkita, miten te tämän asian hoidatte.

Arvoisa rouva puhemies! Muun muassa edustaja Vanhanen puhui täällä hyvin paikalli-
sesta sopimisesta. Tämä on tärkeä asia. RKP on pidemmän aikaa peräänkuuluttanut enem-
14



Pöytäkirjan asiakohta PTK 42/2015 vp
män paikallista sopimista, koska tiedämme, että sen kautta voimme ylläpitää työllisyyttä,
voidaan huomioida eri toimialojen, alueiden ja yritysten tilanne, kun talousajat ovat vaikei-
ta. Tässä toivomme edelleen hallitukselta kunnianhimoisia esityksiä, ja näitä on nyt aina-
kin luvattu. Jäämme niitä odottamaan. Toinen hyvä esitys, mikä on syytä ottaa talteen, on
SAK:n ehdotus siitä, että vientiteollisuus asettaisi riman tuleville palkkaratkaisuille. Tämä
on oikea tie, jos haluamme ylläpitää kilpailukykyistä Suomea.

Arvoisa puhemies! Suomen työmarkkinoiden kannalta maahanmuuttajat ovat keskei-
sessä asemassa tulevaisuudessa. Tämä on varsin selvää. Suomeen saapuu nyt samalla hy-
vin monia pakolaisia, ja moni heistä todennäköisesti myös jää Suomeen. Nyt kysymys kuu-
luu, mitä voimme tehdä tehdä sen eteen, jotta nämä ihmiset pääsisivät mahdollisimman no-
peasti meidän työmarkkinoille. Olisi mielenkiintoista tietää, mitä hallitus tekee tässä, mil-
loin aikansa elänyt ulkomaalaisen työvoiman tarveharkinta poistetaan ja niin edelleen. 

Tarvitsemme kunnianhimoisia toimenpiteitä, muuten moni näistä pakolaisista helposti
juuttuu sinne pakolaiskeskuksiin vailla mitään tarkoituksenmukaista tekemistä. Se ei po-
vaa hyvää. Yksi vaihtoehto voisi olla Keski-Euroopassa paljonkin käytetty oppisopimus-
järjestelmä, jossa saadaan ihmisiä työmarkkinoille sujuvalla tavalla.

Ärade fru talman! Som nämnt är det en dag som denna svårt att ta ställning till någonting då
vi inte sett någonting slutgiltigt och regeringens planer ändrar hela tiden, också om de nu
delvis har ändrat i en positiv riktning. Ni ändrar också på era tidtabeller. Att regeringen är
målmedveten, det är välkommet, det behövs förändringar på vår arbetsmarknad. Svenska
riksdagsgruppen tycker för sin del att en förhandlingslösning skulle vara bäst. Det tycker vi
väl alla. Och vi anser framför allt att alla parter måste bjuda till, till exempel Akava och
STTK har visat en stor vilja att förhandla, och det är en bra sak. Vi är alla medvetna om att
arbetsmarknaden måste förändras, och det bästa sättet är att förändra den tillsammans. —
Kiitos, tack.

11.18 Päivi Räsänen kd (ryhmäpuheenvuoro): Arvoisa rouva puhemies! Laiha sopu on
parempi kuin lihava riita. Kristillisdemokraattinen eduskuntaryhmä kannusti hallitusta yh-
teiskuntasopimukseen, johon kaikki työmarkkinaosapuolet olisivat sitoutuneet. Oli petty-
mys, ettei se toteutunut. Annan pääministeri Sipilälle tunnustuksen siitä, että vastarinnasta
huolimatta tavoitteesta kilpailukyvyn parantamiseksi ei luovuttu ja toisaalta ovea neuvot-
telupöytään ei ole suljettu.

Annan tunnustuksen myös etujärjestöille siitä, että ne toivat konkreettisia kilpailukykyä
parantavia esityksiä, vaikka yhteistä esitystä ei vieläkään syntynyt. Erityisen kannatetta-
vaa on se, että pitkälle ulotettava palkkaratkaisu on nyt nostettu pöytään, sillä palkankoro-
tuksilla pystyttäisiin helposti leikkaamaan se hyöty, mikä nyt esitettävillä uudistuksilla
saataisiin aikaan. Toivomme, että neuvottelut tositarkoituksella jatkuvat ja vielä syksyn ai-
kana löydetään sellainen ratkaisu, jonka työmarkkinaosapuolet ja suomalaiset voivat laa-
jasti hyväksyä. Yhdessä sovitut toimenpiteet Suomen kilpailukyvyn parantamiseksi, ala-
kohtaiset erot huomioiden, antaisivat suomalaisille uutta uskoa maamme tulevaisuuteen.

Ilman omaa itsenäistä rahapolitiikkaa lamakausina ei enää voida parantaa kilpailukykyä
heikentämällä oman valuutan arvoa. Tämä on johtanut siihen, että meillä ei oikeastaan
enää ole kuin yksi nopeasti vaikuttava väline kilpailukyvyn parantamiseksi: sisäinen de-
valvaatio. Työvoimakustannusten alentaminen suhteessa kilpailijamaihin leikkaamalla
palkkoja on huomattavasti vaikeampaa ja ikävämpää kuin olisi rahan arvoa alentamalla.
15



Pöytäkirjan asiakohta PTK 42/2015 vp
Tämän me kaikki saimme huomata edellisviikon perjantaina, kun Suomi pysähtyi poliitti-
sen mielenilmaisun ajaksi, joka muun muassa metsäteollisuudelle aiheutti yli 40 miljoo-
nan euron menetykset.

Ennen lamakausia pitäisi harjoittaa tiukkaa talouspolitiikkaa ja pyrkiä maltilliseen palk-
kakehitykseen, jotta kustannukset eivät karkaisi. Tähän ei Suomessa ole kyetty. Päinvas-
toin, juuri kun kansainvälinen finanssikriisi iski Suomeen viime vuosikymmenen lopulla,
nähtiin ennätyssuuria palkankorotuskierroksia kaikilla aloilla. Pitkän nousukauden päät-
teeksi poliittiset päättäjät lisäsivät vaalilupauksiensa kanssa paineita suurille palkankoro-
tuksille. Toivottavasti me olemme nyt oppineet näistä virheistä.

Kokonaistuotantomme on laskenut yli 5 prosentilla vuoden 2008 tasosta. Tilanne on va-
kava. Finanssikriisin myötä Suomen vienti romahti ja samalla yritysten kannattavuus on
heikentynyt, ja tämä on johtanut työttömyyden rajuun kasvuun viime vuosina. Kansainvä-
linen kysyntä on edelleen heikkoa, ja finanssikriisin lisäksi erityisesti Venäjän-kaupan ty-
rehtyminen vaikeuttavat taloutemme nousua. Tällä hetkellä vientituloja puuttuu jopa 30
miljardia euroa vuodessa, jotta julkisen sektorin menot kyettäisiin rahoittamaan ilman lisä-
velkaantumista. 

Kristillisdemokraatit ymmärtävät tilanteen vakavuuden. Pidämme hallituksen tavoitetta
parantaa Suomen kilpailukykyä yhteensä 15 prosentilla oikeana. Ilman järeitä toimenpitei-
tä emme saa aikaan talouskasvua emmekä luotua paljon kaivattuja uusia työpaikkoja. Kil-
pailukyvyn parantaminen ja työn lisääminen ovat välttämättömiä, mikäli haluamme yllä-
pitää hyvinvointiyhteiskunnan palvelut. Hallituksen esittämät kustannuskilpailukykyä
vahvistavat toimet parantavat yritysten toimintaedellytyksiä. Esitys yksityisen sektorin so-
siaaliturvamaksun alentamisesta on tarpeellinen uudistus uusien työpaikkojen luomiseksi.
Kysymykseksi jää kuitenkin, miten tämä mittava uudistus rahoitetaan, siihen ei saatu sel-
vää vastausta tiedonannosta.

Pidämme myös tarpeellisena esitystä vanhemmuuden kustannusten tasaamisesta 2 500
euron kertakorvauksen avulla. Tämä edistää nuorten naisten työllisyyttä ja helpottaa erityi-
sesti naisvaltaisilla aloilla toimivien yritysten edellytyksiä. Hallitus ansaitsee kiitoksen
myös siitä, että se on muuttanut esitystä järkevämmäksi niin, että tuki maksetaan kaikille
työnantajille, jotka maksavat palkkaa äitiyspäivärahakauden aikana. Aiempi ehdotus, jos-
sa tuki olisi maksettu vasta työhön paluun jälkeen, olisi kohdellut työnantajia eriarvoisesti.
Vanhempainvapaiden ja hoitovapaiden kesto vaihtelee suuresti, ja aina äiti ei palaa saman
työnantajan palvelukseen.

Kristillisdemokraattien eduskuntaryhmä on tyytyväinen siihen, että hallitus kuunteli
herkällä korvalla kansalaisia luopumalla epäoikeudenmukaisesti kohdistuvasta sunnuntai-
lisien leikkaamisesta. Tämä uudistushan olisi iskenyt erityisesti naisvaltaisille matalapalk-
ka-aloille. Lomarahan alentaminen 30 prosentilla kohtelee palkansaajia tasapuolisemmin
ja on näin ollen hyväksyttävämpi. Kuitenkin ilman lomaraha-oikeutta olevia järjestäyty-
mättömien pienyrittäjien työntekijöitä on Suomen Yrittäjien arvion mukaan 157 500, ja lo-
marahan maksaminen voisi aiheuttaa jopa 235 miljoonan euron lisäkulun. Miten hallitus
aikoo huomioida näitä yrityksiä uhkaavan kilpailukyvyn heikkenemisen? 

Hallituksen esittämät toimet hintakilpailukyvyn parantamiseksi eivät vielä riitä, kuten
hallitus itsekin toteaa. Tarvitsemme maltillisia palkkaratkaisuja ja muita kilpailukykyä pa-
rantavia toimia pitkälle tulevaisuuteen. Tästä syystä on ensisijaisen tärkeää, että hallitus
yhdessä työmarkkinaosapuolten kanssa pyrkii löytämään kokonaisratkaisun, jonka kaikki
osapuolet voisivat hyväksyä. Vetoamme myös työmarkkinajärjestöihin. Työntekijäpuolel-
16



Pöytäkirjan asiakohta PTK 42/2015 vp
ta tarvitaan joustoa, samoin työnantajaosapuolelta vaaditaan yhteiskuntavastuuta ja todel-
lista halua luoda ja säilyttää työpaikat Suomessa.

Arvoisa puhemies! Kristillisdemokraattien eduskuntaryhmä tukee valtioneuvoston tie-
donantoa ja tulee äänestämään sen puolesta. 

Puhemies Maria Lohela: Seuraavaksi myönnän puheenvuoron pääministeri Juha Sipiläl-
le, 5 minuuttia tästä puhujakorokkeelta, sen jälkeen debatti.

11.25 Pääministeri Juha Sipilä: Kiitoksia, arvoisa rouva puhemies! (Hälinää — Puhe-
mies koputtaa) Kiitoksia myöskin rakentavista puheenvuoroista. Poimin sieltä kysymyk-
siä, joihin pyrin tässä nyt vastaamaan.

Ensinnäkin, mikä on syynä tälle toimelle? Kyllä syynä on pelkästään se, että nostamme
työllisyysastetta ja saamme työttömyyden kuriin. Tämä on merkittävä toimi 110 000 uu-
den työpaikan synnyttämisessä. Mutta eihän tämä yksin riitä, se on selvä asia, että tarvi-
taan useita toimia — sanoisin, että tämä on yksi kymmenesosa siitä, mitä tarvitaan. Ja tar-
vitaan monia muitakin toimia. Tuolta netistä löytyvät nämä liitetiedostot ja taustamuistiot,
joissa on muun muassa työpaikkojen syntymisestä arvio.

No, mitä odotetaan työmarkkinajärjestöiltä nyt? Kiitoksia, edustaja Ihalainen, rakenta-
vasta puheenvuorosta. Työmarkkinajärjestöt, SAK nimenomaan, toivat pöytään nyt uuden
ehdotuksen, kokonaan uuden lähestymistavan, jolla lähestytään tätä 5 prosentin kustannus-
kilpailukykyosuutta ja sitten palkkamaltin osuutta. Totta kai tartumme tähän tarjoukseen ja
toivomme todella, että nämä meneillään olevat neuvottelut johtavat tulokseen ja saamme
näihin kahteen asiaan yhtä aikaa ratkaisun.

Kiitoksia, edustaja Ihalainen, siitä, että olette taustalla vaikuttanut näihin keskustelui-
hin, ja toivon, että vaikutatte edelleenkin, että muutamassa viikossa nyt saisimme sieltä yh-
teisen ehdotuksen, jolla tämäkin paketti voitaisiin kompensoida. Jos saamme ratkaisun ai-
kaan näistä kahdesta, niin silloinhan meillä on oikeastaan jo vuoden etuajassa tieto siitä,
että pystymme myöskin tulemaan sitten veronalennuksella vastaan ja voimme näistä ikä-
vistä lisäsäästötoimista luopua.

Sitten täällä oli kysymyksiä työnantajamaksun alentamisesta ja tästä fiskaalisesta deval-
vaatiosta. Ilmeisesti se nyt oli tässä suurimmalle osalle oppositiopuolueista ainoa toimi,
joka voidaan hyväksyä, tämä sotu-maksun alentaminen. Me lähdimme liikkeelle pohti-
maan tätä pakettia siitä, että pudottaisimme työnantajamaksuja ja rahoittaisimme sen ar-
vonlisäveroa korottamalla. Mutta kun tätä vaihtoehtoa mietittiin, niin arvonlisäveroa olisi
pitänyt korottaa todella paljon. Tämä olisi maksanut niin paljon, ja sen maksajiksi olisivat
tulleet myös ne, jotka eivät ole työssä käyviä, jotka ovat työelämän ulkopuolella: opiskeli-
jat, työttömät, eläkeläiset ja niin edelleen, jotka osallistuvat säästötoimiin jo tämän 4 mil-
jardin säästöjen kautta. Sen takia lähdimme hakemaan ratkaisua, joka rahoittaa itse itsen-
sä, eli haimme semmoisen tason sotu-maksun alentamiselle, joka voidaan rahoittaa julki-
selle sektorille tämän paketin myötä tulevilla säästöillä. Ja, edustaja Räsänen, tämä oli sa-
malla vastaus teidän kysymykseenne tästä, että millä se sotu-maksun alentaminen rahoite-
taan. Se rahoitetaan julkiselle sektorille tulevilla säästöillä.

Sitten, edustaja Haglund, kysyitte yrittäjien huolesta, nostaako tämä kustannuksia. Minä
toistan sen, mitä esitin jo puheessanikin, eli työnantajat, jotka noudattavat yleissitovaa työ-
ehtosopimusta tai ovat järjestäytymisensä perusteella sidottuja työehtosopimuksiin, nou-
dattavat totta kai sitä, mitä on lomarahasta säädetty, niin kuin tähänkin saakka, nyt 30 pro-
17



Pöytäkirjan asiakohta PTK 42/2015 vp
senttia alemmalla tasolla. Ja nillä aloilla, joilla ei noudateta mitään työehtosopimusta,
työsopimuksella voidaan sopia lomarahasta tai sen maksamisesta, niin kuin tähänkin saak-
ka. Ja jos mitään ei sovita — tulee uusi työsopimustilanne, ja siinä ei sovita mitään, ja on
kysymys työnantajasta ja alasta, jolla ei noudateta mitään työehtosopimusta — niin silloin
noudatetaan totta kai vuosilomalakiin lisättävää säännöstä. Tämä yksityiskohtainen lain-
säädäntö sitten valmistuu aikanaan, ja siitä käydään tarpeellinen keskustelu ja tehdään tar-
peelliset arvioinnit. — Kiitos.

Puhemies Maria Lohela: Pyydän niitä edustajia, jotka haluavat osallistua keskusteluun,
nousemaan seisomaan ja painamaan V-painiketta. Ryhmäpuheenvuorojen pitäjien ensim-
mäiset puheenvuorot voivat kestää 2 minuuttia ja sen jälkeen kaikki muut puheenvuorot
sitten 1 minuutin.

11.31 Matti Vanhanen kesk (vastauspuheenvuoro): Arvoisa puhemies! Pääministeri oli
hyvin diplomaattinen kiittäessään rakentavista puheenvuoroista. Minusta puheenvuoroista
kaikki eivät olleet kovin rakentavia tähän tilanteeseen nähden. Itse asiassa monissa oppo-
sition puheenvuoroissa, ruotsalaisen ryhmän ja kristillisdemokraattien lisäksi, ei jäänyt
juuri kiveä kiven päälle niistä esityksistä, joita hallitus on tekemässä, eli teidän on selvästi
vaikea hyväksyä oikein mitään.

Edustaja Arhinmäellä oli hyvä laulu. Minä en ollut täällä viime kaudella, mutta muis-
taakseni te olitte hallituksessa alentamassa yhteisöveroa 900 miljoonalla ja korotitte kaik-
kia arvonlisäverokantoja 800 miljoonalla. (Eduskunnasta: Ohhoh!) Minä en ole lauluihmi-
siä, mutta ehkä tämä "Eestaas, eestaas tiellä taistojen" sopisi ehkä tässä teidän siteeratta-
vaksi. (Naurua)

Arvoisa puhemies! Tämä tiedonantokeskustelu on sillä tavalla tärkeä vaihe, että vaikka
me olemme eri mieltä näistä yksityiskohdista, minä uskon siitä huolimatta, että tämä tie-
toisuus tästä ongelmien syvyydestä on mennyt lävitse. Ja demokratiassa on myös vaiheita,
joissa on tärkeätä, että tehdään ratkaisuja ja viedään niitä eteenpäin, toimeenpannaan ne.
Nyt me elämme semmoista erityistä vaihetta, että tämä on nyt meidän tehtävämme, mutta
tässä rinnalla on edelleen järjestöillä mahdollisuus tehdä se työ, joka järjestöjen tehtäväksi
kuuluu. Elleivät ne siihen pysty, niin me emme voi välttää meidän vastuutamme.

11.32 Sampo Terho ps (vastauspuheenvuoro): Arvoisa puhemies! Kiitokset oppositiolle
näistä kommenteista. Yritän ottaa sieltä niitä rakentavia.

Ihalainen puhui henkisestä lamasta. Se on varmasti suuri uhka maalle, joka on näin pit-
kään ollut taantumassa, mutta se ei korjaannu yksinomaan valtion tuilla tai valtion ohjauk-
sella. Meidän on ennen kaikkea luotava yrittämisen vapautta ja yrittämisen ilmapiiriä, us-
koa siihen, että omalla toimeliaisuudella voi pärjätä. Se on paras tie eteenpäin. (Eva Biau-
det: Lisärahaa Team Finlandille!)

Puhuitte myös kolmikannan tuloksellisuudesta ja sen merkityksestä. No, tätähän emme
ole missään vaiheessa millään periaatteellisella tasolla kiistäneet, päinvastoin yrittäneet
tätä kautta edetä asioissamme ja tavoitteissamme, mutta tähän mennessä kokemukset ja tu-
lokset ovat olleet laimeita. Edelleen otetaan ehdotuksia vastaan. On myös hyvä, että pu-
huitte siitä, että kaikenlainen syyttely on turhaa, yhteisymmärryksen hakeminen hyvä —
ainakin ennen kuin esititte meille epäluottamusta.
18



Pöytäkirjan asiakohta PTK 42/2015 vp
No, Niinistölle vastaisin: Oletteko tosissanne, että Suomesta muka ollaan tekemässä
kouluttamatonta halpatyömaata? Suomesta, jossa korkeakoulutettuja on noin 40 prosenttia
25—34-vuotiaiden ikäluokasta (Jyrki Kasvi: Tutkintomääriä lasketaan!) — tähän ei ole tu-
lossa merkittävää muutosta — Suomesta, missä palkat ovat moninkertaiset halpatyömai-
hin nähden? Ajatuskin on älytön.

Arhinmäelle kommentoin — tästä on vaikea löytää niitä rakentavia osuuksia: Kutsuitte
puheenjohtajaamme puudeliksi. Huomaan, että te arvostelette puudelia mieluummin hä-
nen ollessaan poissa. (Välihuutoja vasemmiston ryhmästä) Myös ilahdutitte meitä tällä
laulunumerolla, johon en nyt vastaa laulaen, mutta kehotan, ettette vielä luovu päivätyös-
tänne.

Mitä tulee ylipäänsä opposition kommentteihin, (Eva Biaudet: Missä ministeri on?) nii-
tä yhdistää lähinnä se — nimenomaan pääoppositiopuolueita — että mikään vaihtoehto ei
kelpaa. Mikään ei käy, mitään ei voi tehdä. Hallituksella ei ole tätä luksusta. Meidän on
pakko toimia, me olemme sen luvanneet äänestäjillemme, (Puhemies koputtaa) ja meidän
on vietävä Suomea eteenpäin (Puhemies: Aika!) rutinasta huolimatta.

11.35 Arto Satonen kok (vastauspuheenvuoro): Arvoisa puhemies! Jos lähdetään siitä,
mistä varmaan pitkälti ollaan yhtä mieltä, niin kaikkihan tässä salissa varmaan toivovat si-
tä, että työmarkkinajärjestöt löytäisivät yhteisen ratkaisun, yhteisenä sekä tämän kilpailu-
kyvyn vahvistamisen että maltillisen palkkaratkaisun. Ja on hyvä, että siellä kaikissa jär-
jestöissä on osoitettu huomattavasti enemmän realismin tajua kuin osassa opposition pu-
heenvuoroista. Eli se on hyvä lähtökohta, mutta — aivan kuten täällä taisi edustaja Terho
sanoa aikaisemmin — ei voi olla veto-oikeutta, vaan on niin, että jos sopimukseen ei pääs-
tä, niin hallituksen pitää vastuunsa kantaa, koska viime kädessä hallituksella on vastuu sii-
tä, että Suomen työllisyystilanne on sellainen, että hyvinvointipalvelut voidaan rahoittaa ja
myös tuleville sukupolville hyvinvointi turvata. Tätä vastuuta ei voi ulkoistaa, eikä sitä ku-
kaan vastuullinen päättäjä tee.

Sitten täällä viitattiin siihen tekniseen seikkaan, että tämä tiedonanto tulisi laittaa valio-
kuntakäsittelyyn. Näen sen asian niin, että kun sitten aikanaan nämä hallituksen esitykset
tulevat, niin esitykset varmaan ovat useammankin valiokunnan käsittelyssä. Silloin käy-
dään se parlamentaarinen prosessi. Tässä vaiheessa kyse on tiedonannosta, josta nyt ker-
ralla sitten päätetään, hyväksytäänkö se vai eikö hyväksytä. Ja kuten sanoin, kokoomuksen
eduskuntaryhmä on sen hyväksymisen kannalla.

Aivan lopuksi en voi olla kommentoimatta edustaja Niinistön puheenvuoroa. Te sanoit-
te näin, jos sain lainauksen oikein: "Hallituksen ei pidä sotkeutua asioihin, jotka eivät sille
kuulu". Eli jos ratkaisua työmarkkinoilla ei tule, niin pitäisi toimia kuten tähänkin asti: ei
tehdä mitään. Siis teidän viestinne on se, että jatketaan vapaata pudotusta, hyvinvointiyh-
teiskunnan palvelut romahtavat. (Hälinää) Tämäkö se on se teidän viestinne? (Puhemies
koputtaa) Toivon, että se ei ole.

11.37 Lauri Ihalainen sd (vastauspuheenvuoro): Arvoisa puhemies! Kahteen asiaan kiin-
nittäisin huomiota.

Toinen on siis se, että olisi äärettömän hyvä, että saataisiin tämmöinen laajempi ratkai-
sukokonaisuus aikaan, siis kahden loikan kokonaisuus, jossa on pitkäkestoinen, maltilli-
nen työmarkkinaratkaisu, jossa on toimenpiteitä työlainsäädännön kehittämiseksi, paikal-
lisen sopimisen kehittämiseksi ja ratkaisut työttömyysturva-asiaan. Tästä kokonaisuudesta
19



Pöytäkirjan asiakohta PTK 42/2015 vp
pitäisi neuvotella eikä vain sen osista. Se olisi monessa mielessä tärkeää. Pitkäkestoista va-
kautta ja ennustettavuutta tarvitsevat ennen kaikkea yritykset tässä maassa, ja olisi ihan hy-
vä, että joku talouspolitiikan kulmakivi, tällä kertaa työmarkkinapolitiikka, olisi kiinni,
kun muuten tämä talouspolitiikan tilanne on niin levotonta ja elävää ja monet ongelmat tu-
levat eteen. Joku näköala puoltaisi tämmöistä ratkaisua.

Toiseksi paikallisen sopimisen kehittäminen, jos me sitä haluamme aidosti tehdä. Jos on
tämmöinen pakkolakipaketti, joka rajaa paikallista sopimista, ja jos huonosti valmistellaan
paikallisen sopimisen kehittämistä, niin että se on työnantajaehtoista, niin siitä ei synny hy-
vää jälkeä, joka lisää luottamusta työelämässä, ja tuo hyvää paikallista sopimista. Tuotta-
vuuden nostamista ei tehdä poliittisilla päätöksillä, vaan tuottavuus voi nousta työelämäs-
sä vain hyvällä yhteistyöllä, hyvällä osaamisella. Sen seuraus on hyvä tuottavuus. Meidän
ei pidä tärvellä sitä ilmapiiriä, jota työelämässä tarvitaan tuottavuuden nostamiseksi, ja sen
vuoksi siitä pitäisi tehdä toimialakohtaisesti, työpaikkakohtaisesti, yhteisen sopimisen
kova asia.

11.38 Ville Niinistö vihr (vastauspuheenvuoro): Arvoisa puhemies! Toivoisin nyt vaka-
vuutta tämän asian äärellä. Ihmiset ovat todella huolissaan. Se palaute, mitä on tullut esi-
merkiksi monilta julkisen sektorin ammateilta, on, että edelleenkin lomapäiväleikkuri mu-
kaan lukien voi lähteä lähes 10 prosenttia palkasta. Se on kova päätös, jos hallitus lähtee
tällaista tekemään. Ja ei sovi naureskella, sanoa, että ei ole rakentavaa kyseenalaistaa tätä
politiikkaa. Ihmettelen hallituspuolueiden asennetta. Suomessa ei ole vuoden 1940 jälkeen
lähdetty siihen, että hallitus yksipuolisesti päättäisi rajoittaa työoikeutta ja määritellä kat-
toja työntekijöiden oikeuksille, kun työoikeus on ollut aina pohja niille. Tätä myös profes-
sorit ovat arvostelleet.

Se, mitä vihreät hakee, on se, että me tunnistamme, että meillä on syytä parantaa kilpai-
lukykyä, mutta ensisijaista on kuitenkin tuottavuuden parantaminen, työhyvinvoinnin mer-
kitys. Paikallisella sopimisella voidaan auttaa myös näitä asioita, jos luottamus on kunnos-
sa. Sitä ei kannata kovin helpolla vaarantaa, pääministeri Sipilä.

Ja toiseksi: palkkamaltti. Pitkän aikavälin maltilliset työmarkkinasopimukset ovat ne-
kin tärkeämpiä kuin lähteä tällaisella hallituksen hyvin epävarmalla keinovalikoimalla no-
peasti ja vähän väkivalloin leikkaamaan palkkoja.

Käydäänpä läpi teidän esitystänne ja sen ongelmia. Te sanotte, että se luo työpaikkoja,
mutta asiantuntijat sanovat, että se on hyvin epävarmalla pohjalla. Mihin teidän lukunne
perustuvat? Teidän omissa taustalaskelmissanne on arvioitu, että ei voida tietää sairauspäi-
väleikkurin tehoa, ja on jopa niin, että esimerkiksi Hämeenlinnan kaupungissa kokemuk-
set osoittavat, että kun esimies voi myöntää pitempiä sairauspoissaoloja, niin menot ovat
pienentyneet ja luottamus on parantanut järjestelmän tehokkuutta, luottamus on usein pa-
rempi. Sama pätee tähän lomapäiväleikkuriin, ja sama pätee muihinkin ehdotuksiinne.
Tämä on "toivotaan, toivotaan" -ajattelua, jossa ainoa varma asia on se, että julkisen sek-
torin kysyntä laskee, ihmisten palkat laskevat, mutta työpaikkojen lisääminen on täysin sen
varassa, että kaikki ne rahat, jotka siirretään suuryritysten tulokseen, toisivat työpaikkoja,
ja todennäköisesti iso osa niistä (Puhemies: Aika!) menee osinkoihin ja jopa ulkomaille.

11.40 Paavo Arhinmäki vas (vastauspuheenvuoro): Arvoisa rouva puhemies! Edustaja
Vanhanen sanoi, että opposition puheenvuorot eivät olleet rakentavia. Eivät ole kyllä ko-
20



Pöytäkirjan asiakohta PTK 42/2015 vp
vin rakentavia myöskään hallituksen toimet, esimerkiksi pakottaa ihmisiä sairaina töihin,
kun ei ole varaa sairastaa. (Välihuutoja)

Arvoisa puhemies! Edustaja Terho puhui Brysselin herrojen suulla, sanoi, että nämä pi-
tää tehdä, koska Bryssel käskee. Tämä on kummallinen näkemys perussuomalaisilta. Hän
vetosi kansallistalkoisiin. Edellisen kerran kansallistalkoot pidettiin 1993, kun Kansallis-
Osake-Pankki teki osakeannin. Pari vuotta myöhemmin se johti pankin tuhoutumiseen ja
fuusioon. Toivottavasti nämä kansallistalkoot eivät johda siihen.

Mutta, arvoisa puhemies, oleellista on se, minkä edustaja Vanhanen sanoi. Viime kau-
della todella alennettiin yhteisöveroa. Silloin elinkeinoelämä lupasi, että se luo uusia työ-
paikkoja ja se luo investointeja. Nyt nähdään, mitä on käynyt. Ennätysosinkoja jaetaan,
tänä vuonna historialliset osingot, ja samaan aikaan yt-neuvottelut ja irtisanomiset ovat jat-
kuneet. Nokian Renkaat maanantaina ilmoitti irtisanovansa 122 työntekijää — samaan ai-
kaan, kun neljän vuoden aikana on nostettu 736 miljoonaa euroa osinkoja.

Kysymys olikin pääministerille se, että miten te voitte vakuuttaa ja taata, että kun työn-
tekijöiltä siirretään miljardeja euroja työnantajille ja sote-maksun alentamisella 800—900
miljoonaa euroa, niin nämä nyt tällä kertaa luovat työpaikkoja ja investointeja, kun Kela-
maksun poisto tai yhteisöveron alentaminen, joiden näitä luvattiin tuovan, päinvastoin ovat
johtaneet siihen, että osingot ovat kasvaneet ja irtisanomiset ovat lisääntyneet.

11.42 Anna-Maja Henriksson r (vastauspuheenvuoro):  Arvoisa puhemies, värderade
talman! Det är mycket bra att regeringen har förstått att backa när det gäller det första för-
slaget att slopa övertidsersättningar och söndagstillägg. Men den här processen hur man
kom fram till det gör att man blir tvungen att ställa vissa frågor. Nämligen om det är så att
vi här i riksdagen har efterlyst en könskonsekvensutredning, och regeringen säger att det
finns en sådan, men man presenterar inte den. Vi har från många ledamöters sida framfört
att det här kom att falla ut tokigt, och det enda som får regeringen att reagera är två duktiga
barnmorskor i direktsändning i tv, som får en att vakna till. Då kan man fråga sig på vilken
nivå lagberedningen och beredningen av stora reformer ligger just nu i Finlands regering. 

Arvoisa puhemies! Hallitus on perääntynyt ehdotuksestaan poistaa sunnuntai- ja ylityökor-
vaukset, ja tämä on erittäin hyvä asia. Mutta kummallista on joka tapauksessa, että hallitus
ei aiemmin selvittänyt ehdotuksensa vaikutuksia vaan heräsi sen asiallisen tiedon perus-
teella, jonka kaksi kätilöä onnistui antamaan suorassa tv-lähetyksessä, ja tämä saa minut
joka tapauksessa ihmettelemään sitä, millä tasolla tällä hetkellä hallituksen tärkeitä hank-
keita valmistellaan.

Mutta sitten, arvoisa rouva puhemies, vielä toinen asia: Hallitus sivuuttaa nyt kokonaan
yhden kaikkein merkittävimmän tekijän tuottavuuden ja kilpailukyvyn vahvistamisessa.
Nimittäin Terveyden ja hyvinvoinnin laitos on arvioinut, että työpahoinvointi maksaa noin
30 miljardia euroa vuodessa, ja suurin osa tästä johtuu ennenaikaisista eläköitymisistä.
Elikkä me tarvitsisimme panostuksia työhyvinvointiin, jaksamiseen ja johtamiseen, ja mei-
dän on myös puututtava mielenterveys- ja alkoholiongelmiin. Tämä on tähän asti jäänyt
huomioimatta täysin hallituksen esityksissä. Mitä hallitus aikoo näille tärkeille asioille teh-
dä?

11.45 Päivi Räsänen kd (vastauspuheenvuoro): Arvoisa rouva puhemies! Toivon, että
me kaikki, hallitus- ja oppositiopuolueet yhdessä, etsisimme kansallista yhtenäisyyttä tä-
21



Pöytäkirjan asiakohta PTK 42/2015 vp
män suuren haasteemme edessä, ja edelleen kyllä haluan luottaa siihen, että tämän syksyn
aikana tuo yhteinen sävel myös löytyy. Nythän täällä on jokainen laulanut omia laulujaan.

Edustaja Haglund tuossa ryhmäpuheessaan teki teille, pääministeri Sipilä, tärkeän kysy-
myksen liittyen maahanmuuttoon. Te olette itse todennut, että maahanmuutto on tällä het-
kellä talouttakin suurempi ongelma ja haaste meille. Todellakin tuo turvapaikanhakijoiden
räjähdysmäinen kasvu merkitsee paitsi kasvavia vastaanottomenoja myös sitten suurta
haastetta kotouttamiselle ja työllistämiselle. Se tarjoaa myös valtavan suuren mahdollisuu-
den, jos osaamme sen mahdollisuuden käyttää, ja kun tuota budjettikirjaa on nyt päästy tut-
kimaan, olen kyllä huolestunut siitä, että nuo kotouttamisen määrärahat eivät tule riittä-
mään siihen, että saamme nopeasti sitten oleskeluluvan saaneet turvapaikanhakijat ja pa-
kolaiset kotoutumaan ja työhön. Toivon, että vastaatte tähän kysymykseen.

Mutta sitten lopuksi vielä, pääministeri Sipilä, yksi kysymys: kun kirkolliset arkipyhät,
loppiainen ja helatorstai, nyt tässä esityksessä muutetaan palkattomiksi vapaapäiviksi,
miksi vappua ei otettu mukaan tähän samaan, jolloin oltaisiin voitu luopua vaikkapa tuon
helatorstain osalta? Olisi otettu yksi kirkollinen juhlapyhä ja sitten vappu mukaan.

11.47 Elsi Katainen kesk (vastauspuheenvuoro): Arvoisa puhemies! Minun mielestäni
suurin ongelma tässä tämän salin keskustelussa on tässä ajassa olevien vaihtoehtojen puu-
te. Olette valmistelemassa tietysti opposition puolelta omianne, mutta nyt pelkkä hallituk-
sen esitysten teilaus ei hirveästi vie tätä keskustelua eteenpäin. Olette tietyllä tavalla huo-
lissanne velkaantumisesta mutta ette pidä sitä riittävänä syynä kuitenkaan tehdä näitä toi-
mia, mitkä meidän mielestämme ovat aivan ensiarvoisen tärkeitä.

Minun mielestäni tämä hallitus on osoittanut myös tekevänsä, ja te tietysti ohitatte tä-
män asian. Esimerkiksi se, että naisten osuus on nyt kerrankin nostettu ihan teon tasolle, on
pitkästä aikaa huomioitava asia. Tuo kahden ja puolen tonnin kertakorvaus työnantajalle
on merkittävä muutos nuorten naisten työllistymisessä ja myöskin siinä, (Puhemies koput-
taa) että vihdoin naisvaltaiset alat (Puhemies: Aika!) pääsevät kilpailukykyisiksi.

11.48 Ari Jalonen ps (vastauspuheenvuoro): Arvoisa puhemies! Ennen vaaleja kaikki
puolueet olivat samaa mieltä, (Välihuutoja vasemmalta) että tämän kauden tärkein asia on
talouden kuntoon saattaminen, ja ennen vaaleja kaikki puolueet olivat suurin piirtein yhtä
mieltä sen suunnasta ja ongelman laajuudesta. Kaikki puolueet olivat myös samaa mieltä
siitä, että tehtävät päätökset eivät tule olemaan helppoja.

Nyt hallitus tekee näitä vaikeita päätöksiä ja kantaa vastuunsa. (Eduskunnasta: On vaih-
toehtoja, aina on vaihtoehtoja!) — Juuri niin, odotan, missä viipyvät ne opposition vastuul-
liset vaihtoehdot, (Välihuutoja vasemmalta) mihin te yhdyitte ennen vaaleja. Kantakaa se
vastuunne ja tuokaa niitä vaihtoehtoja.

11.49 Anne-Mari Virolainen kok (vastauspuheenvuoro): Arvoisa puhemies! Pääminis-
teri, sanoitte esittelypuheenvuorossanne, että matkalla ei tyylipisteitä jaeta. Rohkenen olla
eri mieltä, sillä te olette päättäväisellä toiminnalla näyttäneet, että jos järjestöt eivät saa
päätöksiä aikaiseksi, niitä pitkäjänteisiä ja ennakoitavia päätöksiä, joilla tämän maan kil-
pailukykyä parannetaan, niin Suomen hallitus käyttää niitä toimia, joita sillä on. Ja te olet-
te lisänneet siihen keinovalikoimaan myös yhteistyötarjouksen näille järjestöille. Myös
kuuntelusta hallitus saa tyylipisteet. Viisautta on, että korjataan suuntaa silloin, kun huo-
22



Pöytäkirjan asiakohta PTK 42/2015 vp
mataan, että mennään vikaan. Sunnuntailisien ja ylityölisien leikkauksella te toimitte juuri
näin.

Perhevapaiden kustannusten kertakorvaus antaa myös uskoa naisvaltaisille aloille. Se
antaa myös uskoa näille nuorille naisille, että he voisivat saada pysyvämpiä työsuhteita pk-
sektorilla. Se voi myös edistää naisyrittäjyyttä. Ja ennen kaikkea se kannustaa naisia huo-
lehtimaan omasta työura- ja (Puhemies koputtaa) palkkakehityksestään ja näin vaikuttaa
(Puhemies: Aika!) myös tulevaan... [Puhemies antoi puheenvuoron seuraavalle puhujalle.]

11.50 Antti Rinne sd (vastauspuheenvuoro): Arvoisa puhemies! Pääministeri Sipilä, tei-
dän hallituksenne jakaa kansaa kahtia näillä epäoikeudenmukaisilla leikkauksilla. Toisaal-
ta sitten talouspolitiikan linja on väärä suhteessa niihin ongelmiin, jotka meillä ovat ole-
massa. Ja kolmanneksi te olette nyt sotkemassa työmarkkinoita todella rajulla tavalla tällä
pakkopaketilla. Tämä kritiikkinä.

Mutta varsinainen kysymys kohdistuu näihin laskentaperusteisiin. Meillä on vuosilo-
mien lyhennyksien osalta 7.9. päivätty taustamuistio valtiovarainministeriöstä, jossa tode-
taan, että tässä suhdannetilanteessa ei ole suositeltavaa tätä lomien leikkausta toteuttaa. Se
tulisi vain lomarahaleikkauksina valtiolle ja kunnille ja merkitsisi merkittäviä irtisanomi-
sia julkiselta sektorilta. 7.9. päivätyssä muistiossa teillä on tämän rakenneyksikön arvio
valtiovarainministeriöstä 3,92 prosenttia näitten säästöjen vaikutuksista, ja sitten seuraava-
na päivänä teidän omissa kalvoissanne 5,02 prosenttia. Mistä tämä reilu prosentin kasvu
näihin vaikutuksiin tuli vuorokaudessa, kun ei näytä mitään taustamuistiota kuitenkaan
olevan siihen suuntaan?

11.51 Outi Alanko-Kahiluoto vihr (vastauspuheenvuoro): Arvoisa puhemies! Hallitus
syyttää nyt oppositiota siitä, että oppositio ei tarjoa vaihtoehtoja. Tosiasiassa hallitus itse
on keväästä lähtien hokenut, että ei ole mitään muuta vaihtoehtoa kuin leikata kaikkein
köyhimmiltä ja kurjistaa palveluita. (Ari Jalonen: Tuokaa ne vaihtoehdot!) 

Ja tosiasia on myöskin se, että oppositio on esittänyt vaihtoehtoja. Meillä vihreillä on ol-
lut oma vaihtoehtomme. Voitte lukea sen meidän nettisivuiltamme, ja olemme tuoneet sitä
joka päivä esille näissä keskusteluissa. Vaikuttaakin vahvasti siltä, että silloin kun muut
ovat eri mieltä, hallitus kutsuu sitä vaihtoehdottomuudeksi.

On kuitenkin hyvä, että hallitus luopui jääräpäisestä esityksestään leikata ylityö- ja sun-
nuntailisiä. Mutta tässä nyt käsillä olevassa esityksessä ehkä kaikkein pahin ongelma sisäl-
tyy vielä tähän esitykseen, että ihmiset pakotettaisiin (Puhemies: Aika!) sairaana töihin.
Suosittelisin tässäkin... [Puhemies antoi puheenvuoron seuraavalle puhujalle.]

11.52 Aino-Kaisa Pekonen vas (vastauspuheenvuoro): Arvoisa puhemies! Tässä kovasti
perätään oppositiolta vaihtoehtoja, ja uskon, että niitä todellakin on tulossa. Mutta nyt me
olemme keskustelemassa täällä valtioneuvoston tiedonannosta. Hyvä hallitus, teillä on
mielenkiintoinen strategia huonojen päätösten esittelylle. Ensin te ilmoititte, että eläkeläis-
ten asumistuki muuttuu yleiseksi asumistueksi, minkä seurauksena osa eläkeläisistä olisi
menettänyt jopa satoja euroja kuukaudessa. Nyt te korjaatte esitystänne niin, että maksimi-
menetys onkin 60 euroa kuukaudessa. (Välihuutoja oikealta) Te myös ilmoititte, että kil-
pailukyvyn parantamiseksi ylitöistä ja pyhätöistä maksettavia korvauksia leikataan jatkos-
sa, ja nyt te peruitte tämän esityksen ja ehdotatte kaikilta leikattavaksi lomarahoista kol-
manneksen. Aivan kuin luokanopettaja ilmoittaisi tänään, että koko luokka istuu kolme
23



Pöytäkirjan asiakohta PTK 42/2015 vp
tuntia jälki-istunnossa ja huomenna aamulla ilmoittaisikin, että jälki-istunto onkin vain
tunnin mittainen. (Hälinää) Pitääkö kaikkien oppilaiden olla tyytyväisiä?

11.54 Antero Laukkanen kd (vastauspuheenvuoro): Arvoisa puhemies! Samalla kun
kristillisdemokraatit harjoittavat rakentavaa oppositiopolitiikkaa, meillä on täällä huolen-
kohtiakin. Niin kuin kaikki tiedämme, mitä niittää, sitä kylvää. Jos niittää kurjuutta, niin
niittää syrjäytymistä ja köyhyyttä. (Eduskunnasta: Toisinpäin! — Naurua) Jos kylvää, an-
teeksi, kurjuutta, ei kun siis kaikkea... — No, viesti meni perille, (Naurua) vaikka sanat me-
nivät solmuun. — Otetaan uudestaan: jos kylvää kurjuutta, niin niittää syrjäytyneisyyttä.
Tässä on meillä nyt kipupiste. Tämä kannattaisi tarkistaa, onko todella kaikista tärkeintä
leikata niiltä pienituloisilta niin paljon kuin nyt tapahtuu.

11.55 Timo Kalli kesk (vastauspuheenvuoro): Arvoisa puhemies! Suomen kansa odottaa
näinä viikkoina hallitukselta, eduskunnalta ja työmarkkinajärjestöiltä ainoastaan sitä, ky-
kenemmekö luomaan edellytyksiä muuttuvassa maailmassa ja muuttuvassa Suomessa uu-
delle työlle — sellaiselle työlle, josta pystytään maksamaan sellaista palkkaa, jolla ihmi-
nen tulee toimeen. Mitä sitten tavallinen Suomen kansan edustaja voi tässä tilanteessa seu-
raavien viikkojen aikana tehdä? Hyvät edustajat, se ainut tehtävä on tukea hallitusta ja tu-
kea työmarkkinajärjestöjä, (Hälinää) että he seuraavien viikkojen aikana löytävät ne kulta-
jyvät, joilla nämä kaksi loikkaa pystytään tekemään, ja jos tässä me kykenemme antamaan
tukea, niin lopputulos saattaa olla hyvä.

11.55 Antti Lindtman sd (vastauspuheenvuoro): Arvoisa puhemies! Täällä toistellaan si-
tä, että nyt nämä palkanalennukset näillä pakkolaeilla on pakko tehdä, jotta työllisyys saa-
daan kasvuun, ja on kerrottu, mikä näiden työllisyysvaikutus on. Olemme aikaisemmin
kuulleet, että nämä tuovat 50 000 uutta työpaikkaa. Kun olemme kysyneet, mihin laskelma
perustuu — siis se, että ihmisten ostovoimaa leikataan pakkopalkanalennuksilla ja se tuo
lisää työpaikkoja — niin nythän se selvisi, kun eilen paljastui näistä VM:n muistioista, mi-
hin tämä perustuu. Tarkka sitaatti: "Työllisyysvaikutusten arviointi on haastavaa ja asian-
tuntijoiden näkemyksissä on huomattavaa hajontaa." Ja niin kuin äsken puheenjohtaja Rin-
ne totesi, niin yhdessä vuorokaudessa tuli yli prosenttiyksikkö lisää, ennen kuin hallitus
esitteli nämä keinot. Mihin valmisteluun tämä perustuu? Mihin arvioon perustuu se, että
nämä tuovat työpaikkoja, koska se on selvää, että nämä palkanalennukset tuovat välittö-
mästi työttömyyttä, joka heikentää kotimarkkinoita (Puhemies: Aika!) ja... [Puhemies an-
toi puheenvuoron seuraavalle puhujalle.]

11.57 Harri Jaskari kok (vastauspuheenvuoro): Arvoisa rouva puhemies! Kuulimme,
miten pääministeri juuri sanoi omassa puheenvuorossaan, että työllisyys ja kilpailukyky ei-
vät parane itsestään, on tehtävä jotakin, ja hallituksen pitää tehdä se oma roolinsa. Pari
kommenttia.

Ensinnäkin edustaja Ihalaiselle. Sanoitte, että tarvitaan laajempi paketti, täytyy olla ko-
konaisuus. Tässähän yritetään luoda nyt sitä kokonaisuutta, mutta me tarvitsemme myös-
kin sen, että täytyy tehdä jotain heti, että päästään liikkeelle. Toivotaan, että tulee tämä ko-
konaisuus mukana siinä. Me emme voi enää odottaa vuotta tai kahta sitä, että Suomeen tu-
lee taas 30 000 tai 60 000 työtöntä lisää.
24



Pöytäkirjan asiakohta PTK 42/2015 vp
Edustaja Niinistö ja myöskin edustaja Lindtman, jos ei tiedetä lopullisia vaikutuksia,
niin se ei ole sitä, että jättää tekemättä. Nyt on pakko tehdä, on pakko tehdä näitä asioita, ja
sitten katsotaan, miten tämä homma menee. Me uskomme, ja myöskin yritykset ja yrittäjät
uskovat, että nämä vievät siihen suuntaan, joka luo niitä aitoja työpaikkoja. Tekemättä ei
voi jättää.

11.58 Eero Heinäluoma sd (vastauspuheenvuoro): Arvoisa puhemies! Edustaja Jaskari
sanoi yhden todella tärkeän oivalluksen, ja se on se, että hallituksen pitää tehdä oma osan-
sa. Oma osansa. Mutta mistä lähtien Suomessa tai missään länsimaassa palkka ja palkkaan
liittyvien ehtojen sopiminen kuuluu hallitukselle? Sanokaa joku maa, missä eduskunnan
käsittelyssä olisi tämmöinen paketti, minkä pääministeri Sipilä on tänään tuonut tänne. Se
on työntekijöiden ja työnantajien välinen sopimus, miten palkka määräytyy, miten loma-
rahat määräytyvät, ja kun hallitus on lähtenyt perustuslain kannalta erittäin kyseenalaiselle
linjalle tuomalla tämmöisen paketin tänne ja vaatimalla hallituspuolueilta sen hyväksyn-
tää, syntyy sotku, niin kuin on nähty, suuri sotku. Edestakaisin kuljetaan, kelle tämä loma-
raha tulee. Ensin se pitää antaa, jotta se voidaan ottaa pois. Sitten se annetaankin niille, joil-
la sitä ei ole ollut, ja sitten heidän pitää ryhtyä tekemään henkilökohtaisia ratkaisuja. Olem-
me saaneet sotkun. Jos palaisitte perustuslain mukaiseen järjestykseen, hoitaisitte näitä vä-
lillisiä maksuja mutta jättäisitte palkat järjestöille, niin oltaisiin paljon (Puhemies: Aika!)
paremmassa tilassa.

11.59 Ville Niinistö vihr (vastauspuheenvuoro): Arvoisa puhemies! Varmaan tässä on
erimielisyys siitä, mitä on pakko tehdä.

Onko hallituksen pakko sotkea työmarkkinat sillä, että se lähtee vähän väkivalloin teke-
mään hyvin heikkojakin esityksiä? Kun me katsomme ne läpi, niin tämä lomarahaesitys on
sellainen, että ei vaikuta kauhean mielekkäältä, kun osa saa ja osalta otetaan. Sitten on lo-
mapäivien leikkaus. Miksi lomapäivä on huonompi palkankorotus kuin se, että neuvotte-
lee neuvotteluissa palkkaa lisää itselleen? Eli hallitus on valinnut sieltä täältä yksittäisiä
keinoja, jotka eivät ole kauhean tehokkaita johtuen juuri siitä, että palkan sopiminen on
työntekijöiden ja työnantajien välinen asema, ja sitä voidaan parhaiten ja maltilla arvioida
uudestaan työntekijöiden ja työnantajien välisessä yhteisymmärryksessä. Sille hallituksen
pitää antaa tilaa, koska hyvä johtaja kuuntelee, hyvä johtaja pyrkii löytämään hyviä komp-
romisseja. Tässä nyt uhrataan hyvin tehottomilla keinoilla ihmisten palkkoja, ja samaan ai-
kaan ei tiedetä, saadaanko sillä yhtään mitään hyvää. Täysi hokkuspokkustemppu, ja sitten
katsotaan, tuleeko työpaikkoja ehkä. Hosumalla ei Suomea uudisteta.

Puhemies Maria Lohela: Seuraavaksi ministeri Stubb paikaltaan 3 minuuttia, ja sitten jat-
ketaan tätä debattia.

12.00 Valtiovarainministeri Alexander Stubb: Arvoisa rouva puhemies! Jos sanoisin
yhden tällaisen yleishuomion ja sitten yhden vähän yksityiskohtaisemman.

Yleishuomiona ehkä tuohon edustaja Heinäluoman puheenvuoroon: Olen aina uskonut
vahvasti, että paras yhteiskunta syntyy yhdistelmällä liberaalidemokratia ja sosiaalinen
markkinatalous. Liberaalissa demokratiassa ja sosiaalisessa markkinataloudessa on tietty
roolitus. Hallitus on demokraattisessa vastuussa eduskunnalle ja eduskunnan äänestäjille.
Työmarkkinoilla on oma roolinsa työmarkkinajärjestelmän kehittämisessä, ja yksityissek-
25



Pöytäkirjan asiakohta PTK 42/2015 vp
torilla on rooli, joka luo sitä hyvinvointia tähän yhteiskuntaan, niitä verovaroja. Nyt olem-
me minun mielestäni tilanteessa, jossa nämä kaikki elävät symbioosissa. Me olemme tilan-
teessa, jossa kaikilla on yhteinen tilannekuva Suomen taloudesta, joka ei tällä hetkellä ve-
dä.

Joku sanoi tuossa, olisiko ollut edustaja Jaskari, että tekemättä ei voi jättää. Me olemme
tilanteessa, jossa meillä kaikilla on tulosvastuu. Hallituksella on tulosvastuu. Oppositiolla
on minun mielestäni täysi oikeus kritisoida hallituksen toimia. Mutta me emme voi jättää
työllisyyttä ja talouskasvua muiden varaan. Sen takia me olemme esittäneet nämä neljä
plus yksi tointa. Sen takia tässä samalla kulkee polku työmarkkinajärjestöjen kautta.

Silloin me tulemme tähän yksityiskohtaiseen huomioon. Se on se, että me pidämme
kiinni meidän tavoitteistamme, jotka ovat 5 plus 5 plus 5 prosenttia. Näistä me emme tingi,
ja me olemme alusta saakka antaneet mahdollisuuden työmarkkinajärjestöille esittää eri-
laisia keinoja, ja he hakevat niitä keinoja tällä hetkellä. (Välihuutoja) Tämä maali ei liiku,
mutta ne keinot siinä sisällä ilman muuta liikkuvat.

Eli me pidämme tavoitteista ja aikatauluista kiinni, mutta olemme valmiit keskustele-
maan näistä keinoista. Se, mitä me ehkä hallituksen puolelta vielä kertaalleen pyytäisimme
teiltä, opposition puolelta: kertokaa, millaisia vaihtoehtoisia keinoja voisimme käyttää,
niin pääsemme silloin siihen yhteiseen rakentavaan keskusteluun, joka meillä tällä hetkel-
lä työmarkkinajärjestöjen kanssa on.

12.03 Tarja Filatov sd (vastauspuheenvuoro): Arvoisa puhemies! Me olemme varmasti
yhtä mieltä siitä, että sairastavuuserot tässä yhteiskunnassa ovat suuret, ja se on yksi kiperä
yhdenvertaisuus- ja tasa-arvo-ongelma. Jos nyt katsomme näitä välineitä, joita hallitus on
varannut, niin se lähtee siitä, että sairaslomaan tulee karenssi. Jos tarkastelemme, miten tuo
karenssi toteutuu teidän omien arviointinne pohjalta, niin siellä sanotaan, että tietopohja on
hyvin epävarma, ei voida luottaa niihin tuloksiin, mitä tästä seuraa, ja että sairaana työssä-
käynti voi lisääntyä ja toisaalta myös sitä kautta sijaisuudet vähenevät ja sen työllisyysvai-
kutukset ovat kyseenalaiset. Mutta me tiedämme sen, että vaikkapa keskivertoa alle sairas-
tavan, kiinteistöalalla työskentelevän ihmisen vuosipalkasta tuo karenssipäivä leikkaa 700
euroa.

Mutta kaikkein huolestuttavinta on ne, jotka ovat vakavasti sairaita, vaikkapa syöpää
sairastava ihminen, joka joutuu useamman kerran olemaan hoitojen takia poissa (Puhe-
mies koputtaa) työelämästä, tai reumaa sairastava ihminen. Toivoisin, että kun mietitte tätä
mekanismia, niin ajattelisitte myös näitä ihmisiä.

12.04 Juhana Vartiainen kok (vastauspuheenvuoro): Arvoisa puhemies! Täällä on epäil-
ty, tuleeko hallitus järjestöjen tontille. Voin vakuuttaa kaikille täällä, että tämän hallituk-
sen lähtökohtana on nimenomaan sopimusvapaus, mutta nyt kun meidän kustannustasom-
me on noussut korkealle, niin sitä on väliaikaisesti ohjattava alaspäin tässä poikkeustilas-
sa. Mutta ilman muuta pyritään sopimusvapauteen ja siihen, että tähänastista joustavam-
min vidaan sopia työehdoista yrityksissäkin.

Haluaisin korostaa sitä, että kun täällä monet puhuvat kauniisti sopimusvapaudesta, niin
ei se ole ollenkaan toteutunut monissa pienissä yrityksissä, joissa Suomessa yksilötasolla
poikkeuksellisen pakottava työehtosopimus on estänyt tekemästä sellaisia ratkaisuja, joil-
la voitaisiin lisätä Suomeen työllisyyttä ja investointeja. Nämä asiat eivät ole selvästikään
26



Pöytäkirjan asiakohta PTK 42/2015 vp
kiinnostaneet edustajia Heinäluoma ja Ihalainen heidän aikaisemmassa roolissaan. — Kii-
tos.

12.05 Eero Heinäluoma sd (vastauspuheenvuoro): Arvoisa puhemies! Alamme olla tä-
män asian ytimessä, edustaja Vartiainen. Kun te sanotte, että sopimusvapaus on voimassa,
niin onko se nyt voimassa tällä pakkolainsäädännöllä? Eihän se ole voimassa, te olette te-
kemässä päätöstä, jolla kielletään tekemästä mitään muuta kuin mitä te päätätte. Ei saa so-
pia paremmin, vaan te leikkaatte lomarahat ja sanotte, että tämä on maksimi. Te estätte sai-
rausajan korvausten maksamisen ja laitatte ihmiset ilman sairausajan korvauksia sairaus-
lomalle. Aika kovaa lainsäädäntöä. Se on pakkolainsäädäntöä. Tällä teidän linjallanne, mi-
nisteri Stubb, ei ole mitään tekemistä liberaalidemokratian kanssa.

Nyt tämä ehdotus pitäisi lähettää ehdottomasti lakivaliokuntien käsittelyyn, että katso-
taan tämä huolella lävitse. On saatu aika paljon uutta tietoa eilen valtiovarainministeriön
laskelmista, joita meille ei kerrottu ollenkaan. Onko nytkään kaikki vielä tiedossa? Siis toi-
von, että tämä lähtee valiokuntakäsittelyyn ja eduskunta haluaa kokonaisuudessaan paneu-
tua tähän, mitä tällä ollaan tekemässä ja miten tämä vaikuttaa perusoikeuksiin. Jos tämä
hyväksytään, niin seuraavaksi varmaan säännellään vuokrat.

12.06 Seppo Kääriäinen kesk (vastauspuheenvuoro): Herra puhemies! Pääministeri ker-
toessaan hallituksen suunnitelman vetosi sekä puheenvuoron alussa että sitten myöhem-
minkin työmarkkinajärjestöihin, että ne nyt sopisivat ne asiat, jotka ovat ottaneet sopiak-
seen. Siihen myös edustaja Ihalainen ja moni muukin on vedonnut. Varmasti näiltä osin se
sopimus olisi parempi vaihtoehto kuin se, mitä tässä käsillä on. Mutta totta kai hallituksen
pitää kantaa vastuu joka tilanteessa ja sillä pitää olla suunnitelma, kuinka edetä, jos sopi-
musta ei synnykään. Mutta prosessinhan pitää tukea sitä työmarkkinajärjestöjen prosessia.
Sillä olisi myös ilmapiiriin nähden vaikutusta ja vältettäisiin vastakkainasettelua. Sitä pait-
si materiaalista apuahan tulisi, veronalennuksia plus sitten ikäviä leikkauksia voitaisiin ve-
tää pois.

Loppuun sanon vain sen, että jos tässä maassa katoaa sopimisen taito ja tahto, ei meillä
ole kummoistakaan tulevaisuutta.

12.07 Jari Myllykoski vas (vastauspuheenvuoro): Arvoisa herra puhemies! On kyllä jär-
kyttävää, kun vaikutusten arviointia ei tehdä. Kerroitte omissa tavoitteissanne, että ratkai-
suja tehdään mahdollisimman tasapuolisesti. Kyllä tämä teidän sairausajan leikkauksenne
on kaikkea muuta kuin tasapuolinen. Pienikin katselmus tuonne palvelualan sektoreille,
missä kaupan alalla on paljon osa-aikaisia naisia töissä: Te olette viemässä tällä ratkaisulla
50 prosenttia työntekijän viikkotyöajasta monessakin tapauksessa. Esimerkiksi Alkossa
osa-aikaisia työntekijöitä on 95 prosenttia kausivaihtelut huomioiden. Siellä on paljon ih-
misiä, joittenka työviikko kestää 10 tuntia, ja te olette viemässä siitä yhden päivän osalta
merkittävän osan. Kuinka te kehtaatte? — Mutta kyllä te kehtaattekin.

12.08 Mikaela Nylander r (vastauspuheenvuoro): Arvoisa puhemies! Mielestäni yksi
tosi vaikea kohta tässä hallituksen esityksessä on se, että hallitus ehdottaa, että ensimmäi-
nen sairauspäivä olisi palkaton. Ruotsissa tämä otettiin käyttöön jo muutamia vuosia sit-
ten, ja tällä hetkellä Ruotsissa käydään debattia siitä, kannattaako tästä järjestelmästä pitää
kiinni. Löytyy sekä puolestapuhujia että niitä, jotka kritisoivat tätä järjestelmää. Kysynkin
27



Pöytäkirjan asiakohta PTK 42/2015 vp
nyt, kuinka paljon hallitus, ennen kuin ehdotti tätä samaa järjestelmää Suomeen, tarkasteli
niitä kokemuksia, mitä Ruotsista löytyy tästä kokonaisuudesta.

Talman! Hur mycket övervägde regeringen och hur mycket tittade man faktiskt på Sveri-
ges erfarenheter om att den första dagen är lönefri då när man är sjuk? För det finns tydli-
gen både och-erfarenheter i Sverige.

12.10 Kaj Turunen ps (vastauspuheenvuoro): Arvoisa puhemies! Kyllä olen tyytyväi-
nen oikeastaan siihen, että kyllähän tämä keskustelu tässä salissa on hyvinkin rakentavaa,
jos oikein herkällä korvalla sitä kuuntelee. Jopa edustaja Arhinmäen lauluesitys on minun
mielestäni aika rakentava — ja positiivinen, jos kuunnellaan, mitä edustaja Arhinmäki sii-
nä lauloi. Tehän lauloitte, että "Näin heiluu takki, takki heiluu näin". No, tässä salissa var-
maan kaikkien takki heiluu, koska muutoksen tuulet puhaltavat, mutta positiivista tässä on
se, että, edustaja Arhinmäki, ette alentunut niin alas, että olisitte puhunut mistään takin-
käännöstä, vaan ainoastaan heilumisesta, ja tämäkin on nähtävä positiivisena asiana. (Nau-
rua)

Se on aivan niin kuin pääministeri sanoi: Miksi näitä toimenpiteitä tehdään? Niitä teh-
dään työllisyyden parantamiseksi ja niin, että saadaan 110 000 uutta työpaikkaa, ja sillä on
suora yhteys velanottoon.

Meillä tänä päivänä annetaan vauvalle äitiyspakkaus, jonka hinta on 274 euroa, mutta
sinne äitiyspakkaukseen, patjan väliin, on laitettu 17 000 euron velkakirja. Ja haluaako op-
positio lisätä tämän velkakirjan määrää?

12.11 Antti Lindtman sd (vastauspuheenvuoro): Arvoisa puhemies! Täällä jälleen ker-
ran — niin kuin äsken Turunenkin viittasi näihin työllisyysvaikutuksiin — kun kysyin äs-
ken valtiovarainministeriltä, hän jätti vastaamatta, mihin nämä arviot perustuvat, kun hä-
nen omien virkamiestensä tekemissä muistioissa todetaan, että työllisyysvaikutusten arvi-
ointi on haastavaa ja asiantuntijoiden näkemyksissä on huomattavaa hajontaa.

Nämähän tulisivat voimaan vasta 2017, ja nyt yritetään hakea nopeita keinoja. Tämä on
suuri sotku ja vaikea polku, jolle te olette lähdössä viemään. Tämä on täysin väärä tie.

Ja kun kysyttiin vaihtoehtoa, kaikki olemme sitä mieltä, että olisi parempi, jos työmark-
kinajärjestöt ja hallitus pääsisivät sopuun. Mutta hallituksen oma toiminta vaikeuttaa sitä,
kun te toiselle neuvotteluosapuolelle laitatte veitsen kurkulle ja sanotte, että nyt sopikaa
niin kuin toiset haluavat. Sen osoittaa esimerkiksi laskelmanne tästä sairaussakosta, se pe-
rustuu EK:n laskelmiin. Olette antaneet yhden osapuolen vaikuttaa niihin päätöksiin ja pe-
rusteluihin, joita olette tehneet. Onko tämä tasapuolista?

12.12 Johanna Karimäki vihr (vastauspuheenvuoro): Arvoisa puhemies! Sairauspäivän
karenssi on todella vastuuton, jos ajattelee monia hoito- ja hoiva-alalla olevia työntekijöi-
tä. Heillä on perhe elätettävänä. He miettivät, onko varaa menettää päivän palkka pikku
flunssan vuoksi. Ehdottaisin, että tätä pohdittaisiin myös joltakin yhteiskunnallisesti tasa-
puoliselta näkökantilta, koska on kuitenkin väärin myös se, että pienyrittäjä joutuisi mak-
samaan siitä, että työntekijät sairastavat paljon. Tähän voisi hakea jotain yhteisvastuullista
ratkaisua, kuten on tehty tässä vanhemmuuden kustannusten kertakorvauksessa. Tätä pyy-
täisin harkitsemaan.
28



Pöytäkirjan asiakohta PTK 42/2015 vp
Sitten ihmettelen sitä, koska on kysymys kilpailukykypaketista, missä ovat tiedot di-
giloikasta ja sen kilpailukykyvaikutuksista. Jo viime kaudella aloitettiin esimerkiksi palve-
luväylähanke, alusta, joka tarvitaan siksi, että eri ohjelmistot ja eri tietokannat voivat jous-
tavasti ja kitkattomasti kommunikoida keskenään. Kysyisin hallitukselta, missä vaiheessa
on kansallinen palveluväylä.

Ensimmäinen varapuhemies Mauri Pekkarinen: Tähän minuutti, ministeri Lindström,
paikan päältä.

12.13 Oikeus- ja työministeri Jari Lindström (vastauspuheenvuoro):  Arvoisa puhe-
mies! Lyhyesti. Tänne tuli minulle muutama kysymys liittyen ensinnäkin nyt sitten paikal-
liseen sopimiseen. Muutamia huomioita:

Edustaja Ihalainen kiinnitti huomiota siihen, että eihän tässä nyt ole kyseessä työnanta-
jalähtöinen paikallisen sopimisen kehittäminen. Ei ole. Siellä ei lue muuten se sana "sopi-
minen". Sopiminen tarkoittaa sitä, että molemmat osapuolet ovat samaa mieltä. Sanelu on
jotain ihan muuta. Ja tämä selvitysmies Harri Hietala — minä olen monta kertaa hänen
kanssaan keskustellut tässä matkan varrella — tosiaan 15.10. antaa tämän raporttinsa, ja
hänelle on evästetty, että hän antaa kunnianhimoisen raportin ja kunnianhimoisen selvityk-
sen. Ja tämä on vastaus tähän kysymykseen, tähän paikalliseen sopimiseen. Se on parhaim-
millaan erinomainen asia, että paikallista sopimista kehitetään. Se ei ole sanelua.

Pahoittelen, että aika on lyhyt. Vastaan seuraavaksi, jos aikaa on, tähän kotouttamisky-
symykseen ja moniin muihinkin huomioihin, mutta tämä vastauksena paikalliseen sopimi-
seen.

12.14 Arto Satonen kok (vastauspuheenvuoro): Arvoisa puhemies! Kun tätä keskustelua
nyt on kuunnellut, niin tässä alkavat näkemykset aika lailla selkiytymään.

Jos olen ymmärtänyt oikein sen, mitä esimerkiksi edustajat Heinäluoma ja Lindtman
ovat täällä sanoneet, niin me kaikki olemme siitä samaa mieltä, että parasta olisi, että työ-
markkinajärjestöt yhdessä löytäisivät sellaisen ratkaisun, joka tekee sekä tämän kilpailu-
kykyloikan että maltillisen palkkaratkaisun. Mutta jos sitä ratkaisua ei synny, niin teidän
viestinne on se, että sitten pitää nostaa kädet pystyyn eikä tehdä yhtään mitään, kun taas
hallituksen viesti on se, että siinä tilanteessa, että sitä ratkaisua ei synny, hallituksen pitää
kantaa vastuunsa Suomen työllisyydestä ja hyvinvointiyhteiskunnan rahoittamisesta ja
viedä sitten omat ratkaisut läpi, jos yhteiseen sopimukseen ei päästä. Ja tässä on todella iso
ja merkittävä ero, ja se on hyvä, että se on nyt tämän keskustelun aikana käynyt selväksi.

12.15 Tuula Haatainen sd (vastauspuheenvuoro): Arvoisa herra puhemies! Kyllä tämä
on todella iso soppa ja sotku. En ole ennen urani aikana nähnyt tällaista, että hallitus tekee
esityksiä, peruu niitä ja menee sellaisille alueille, jotka eivät hallitukselle kuulu. (Välihuu-
toja)

Mutta erityisesti minua hämmästyttää tämän valmistelun heikko laatu. Täällä tehtiin esi-
tys vuosiloman lyhennyksestä ja sitä perusteltiin kustannussäästöillä. Nyt valtiovarainmi-
nisteriön omassa muistiossa, joka on julkistettu, sanotaan, että "Vuosilomien lyhennys
alentaisi valtion ja kuntien menoja suoraan vain lomarahan verran. Muutoin säästövaiku-
tus toteutuu vain, jos kyseiset tahot sitoutuisivat merkittäviin henkilöstövähennyksiin hy-
vin lyhyellä aikavälillä". Tätä ei muuten kuitenkaan esitetä eikä suositella.
29



Pöytäkirjan asiakohta PTK 42/2015 vp
Minä olen sitä mieltä, että tämä asia on niin iso, että tätä ei tässä huutokaupassa voida
päättää eikä ratkaista, vaan tämä pitäisi viedä valiokuntaan, asiantuntevat valiokunnat an-
taisivat lausunnon. Tähän voidaan varata kuukausi aikaa, ja katsotaan, mikä tämä kokonai-
suus on, eikä säkki päässä puhuta asioista.

Ensimmäinen varapuhemies Mauri Pekkarinen: Poikkeuksellisesti nopeasti uusi mi-
nisteripuheenvuoro, ministeri Stubb, paikan päältä 1 minuutti.

12.16 Valtiovarainministeri Alexander Stubb (vastauspuheenvuoro): Arvoisa herra pu-
hemies! Lyhyen kaavan mukaan: Edustaja Haatainen ei tainnut olla täällä edellisellä kau-
della. Voin todeta, että pariinkin otteeseen tapahtui niin, että hallitus teki esityksen ja sitten
perui sen. (Välihuutoja)

12.17 Antti Rinne sd (vastauspuheenvuoro): Arvoisa puhemies! Minä pyydän nyt valtio-
varainministeri Stubbia vastaamaan siihen esitettyyn kysymykseen, mitä nämä laskelmat
tarkoittavat teidän mielestänne ja suositellaanko siellä tätä vuosilomien leikkaamista.
Onko se näin vai ei?

Ensimmäinen varapuhemies Mauri Pekkarinen: Edustaja Rossi. (Eduskunnasta: Anne-
taan ministerin vastata!) — Puhemies johtaa työtä. (Matti Vanhanen: Ei tämä kyselytunti
ole!)

12.17 Markku Rossi kesk (vastauspuheenvuoro): Arvoisa herra puhemies! (Välihuuto-
ja) — Minulla on puheenvuoro. — Herra puhemies, kyllä selvästi käy ilmi, että tilanneku-
va ei ole vieläkään auennut. Jotenkin ymmärrän kyllä nyt edellisten hallitusten tilannetta
huomattavasti paremmin, kun entiset hallituspuolueet ovat täällä täysin käsijarru päällä.
Niin te olitte muuten viime hallituskaudellakin. Suomi ei pystynyt uudistumaan. Ja nyt ol-
laan tässä kansan valtakirjan kautta, kolmen suurimman puolueen yhteistoiminnan kautta
uudistamassa Suomea.

Täällä puhutaan päivän palkasta ääni väristen. Herranen aika! Missä on solidaarisuus
työttömiä kohtaan? (Välihuutoja — Paavo Arhinmäki: Te leikkaatte työttömiltä!) Tässä-
hän on kysymys juuri siitä, että me luomme työtä ja sitä kautta parannamme Suomen tilan-
netta.

Herra puhemies! Täällä todettiin myös edustaja Ihalaisen puheenvuorossa, että työmark-
kinapolitiikka ei ole voimalaji vaan taitolaji. Minulle kyllä tulevat mieleen metsäteollisuu-
den 42 miljoonan euron tappiot sen takia, kun Puuliitto ja Paperiliitto (Puhemies koputtaa)
pitivät vuorokauden mittaisen lakon, poliittisen lakon.

12.18 Lauri Ihalainen sd (vastauspuheenvuoro): Arvoisa puhemies! Edustaja Vartiai-
nen, empiirisiin selvityksiin perustuen Suomessa työlait ja -sopimukset tarjoavat suurem-
pia paikallisen sopimisen mahdollisuuksia kuin käytetään. Empiirisiin selvityksiin perus-
tuen Suomessa on EU-maista joustavimmat työaikajärjestelyt.

Toiseksi, edustaja Jaskarille: Se kokonaisuus olisi paljon nopeammin aikaansaatavissa
kuin se pakkopaketti, joka tulisi 2017 voimaan, eikö niin? Tämä asia, mistä me nyt puhum-
me, pitäisi neuvotella paljon aikaisemmin ja luoda uskottavuutta meidän talouteen, työ-
markkinoille, palkanmuodostukseen ja niin poispäin. Eräs neuvo voisi olla — tai ainakin
30



Pöytäkirjan asiakohta PTK 42/2015 vp
toivomus — hallitukselle: Älkää tuoko näitä pakkolakiesityksiä tänne eduskuntaan hosu-
malla. Jättäkää aikaa järjestöille rauhassa nyt neuvotella.

Ensimmäinen varapuhemies Mauri Pekkarinen: Edustaja Haglund ja sen jälkeen mi-
nisteri Stubb.

12.19 Carl Haglund r (vastauspuheenvuoro): Arvoisa puhemies! Paikallinen sopiminen,
juuri niin kuin edustaja Ihalainen totesi, on teoriassa Suomessa mahdollista hyvin. Hyvin-
kin näin, mutta tiedämme myös kaikki sen, että tämä ei käytännössä toteudu. Tämä on
myös se syy, minkä takia tarvitaan toimenpiteitä, koska paikallinen sopiminen käytännös-
sä voi mahdollistaa sen, että ei mennä tähän raskaaseen yt-menettelyyn, niin kuin Suomes-
sa hyvin usein tehdään, ja se näkyy meidän työllisyystilastossamme varsin rumina lukuina.
Tämä on kyllä kaikkien pakko myöntää.

Te, herra pääministeri, varsin hyvin täällä vastasitte jo näihin huomioihin, jotka liittyvät
yrittäjiin. Minun huoleni on taas se, että tuolla netissä pyörii paljon asiantuntijoita, jotka
epäilevät sitä, onko tämä oikeasti mahdollista hoitaa niin, että yrittäjät eivät joudu kärsijä-
osapuoleksi. Toivottavasti tämä on mahdollista, koska muuten tulee aikamoinen pannu-
kakku tästä teidän viime hetken muutoksestanne.

Te, herra pääministeri, viime kaudella olitte aika ärhäkkänä tuolla isossa vanhassa salis-
sa, moititte edellistä hallitusta siitä, että oli huonosti valmisteltuja esityksiä, jotka tuotiin
nopeasti tänne. Nyt te olette itse vähän syyllistynyt samaan, joten pankaa tämä korvan
taakse, koska se ei helpota meidän edustajien työtä. Mutta kannustan teitä jatkamaan mää-
rätietoisia muutosten valmisteluja.

Ensimmäinen varapuhemies Mauri Pekkarinen: Ministeri Stubb, paikan päältä 1 mi-
nuutti, ja sitten vähän pidemmän edustajapuheenvuorokierroksen jälkeen ministerit saavat
yhtä minuuttia pidemmät puheenvuorot. Nyt 1 minuutti.

12.21 Valtiovarainministeri Alexander Stubb (vastauspuheenvuoro): Arvoisa herra pu-
hemies! Vastaisin kahteen kysymykseen.

Ensimmäinen liittyy ehkä edustaja Rinteen ja Haglundin kysymykseen. Edustaja Rinne,
entisenä valtiovarainministerinä te varmasti hyvin tiedätte, että ennen kuin me lähdemme
lainvalmisteluun sinällään, niin me teemme erilaisia laskelmia valtiovarainministeriössä.
Me katsoimme esimerkiksi tämän paketin kohdalta emme vain niitä neljää toimenpidettä
vaan, niin kuin hyvin tiedätte, sunnuntailisiä, me katsoimme ylityökorvauksia, ja me kat-
soimme myös alv-kokonaisuutta. Jatkuvasti eri osastot meillä laskevat ja katsovat erilaisia
muodostelmia tästä kokonaisuudesta. Ja sitten, kuten tuossa totesimme, tavoittelemme 5:tä
prosenttia, ja kun lainsäädäntövalmistelu alkaa, niin me myös todennamme sen 5 prosent-
tia.

Sitten, edustaja Ihalainen, te viittasitte tuossa äsken paikalliseen sopimiseen. En tiedä,
moniko teistä on nähnyt eilen World Economic Forumin tutkimuksen ja ulostulon, jossa
me tipuimme kilpailukyvyssä kahdeksanneksi 140 maasta. Meidän vahvuuksiamme ovat
terveys ja peruskoulutus, talouden ja yhteiskunnan instituutioiden toimivuus ja innovaati-
oiden runsaus, mutta meidän heikkoutemme, suuri heikkous, on se, että 140 maan joukos-
sa paikallisessa sopimisessa Suomi on 140:s.
31



Pöytäkirjan asiakohta PTK 42/2015 vp
Ensimmäinen varapuhemies Mauri Pekkarinen: Edustajat Rinne, Arhinmäki, Lepomä-
ki ja Niinistö, tässä järjestyksessä.

12.22 Antti Rinne sd (vastauspuheenvuoro): Arvoisa puhemies! Aivan totta, valtiova-
rainministeri Stubb, juuri tuolla tavalla toimitaan ministeriössä, kun asioita valmistellaan.
Ehkä meidän ja teidän välinen ero on se, että minä kuuntelin niitä ratkaisuja ja selvityksiä,
joita sieltä tuli. Nyt näyttää siltä, että sairausajan palkka on pelkästään EK:n, Elinkeinoelä-
män Keskusliiton, pohjille rakennettu, se arvio sieltä. Tämä kyllä tuntuu hyvin oudolta.
Kyllä sieltä ministeriöstä löytyy niitä asiantuntijoita myöskin tätä arvioimaan. Miksi sitä ei
tuotu tänne ministeriön arvioon?

12.23 Paavo Arhinmäki vas (vastauspuheenvuoro): Arvoisa puhemies! Valtiovarainmi-
nisteriön julkistamat laskelmat osoittavat, että hallituksen esitykset ovat hataralla pohjalla.
Luvut ovat olleet hataralla pohjalla aikaisemminkin. Puhuttiin 50 000 uudesta työpaikasta,
nyt pääministeri Sipilä puhui jo 110 000 työpaikasta. Tätä vauhtia tämä paketti tuo meille
jo puoli miljoonaa työpaikkaa ennen kuin se säädetään, jos vauhti on tämä.

Mutta, arvoisa puhemies, olen kysynyt pääministeri Sipilältä, kysynyt valtiovarainmi-
nisteri Stubbilta: millä te takaatte, että nyt, kun annetaan miljardeja palkansaajien rahoja ja
800—900 miljoonaa valtion rahoja työnantajille, niillä syntyy työpaikkoja ja investointe-
ja? Te ette ole millään tavalla kertoneet, miten te voitte sen taata. Työministeri Lindström,
teidät tunnetaan rehtinä miehenä, joka kertoo suoraan, miten asiat ovat. Kertokaa te, mikä
on se mekanismi, jolla nämä rahat siirtyvät suoraan työllistämiseen ja investointeihin.

12.24 Elina Lepomäki kok (vastauspuheenvuoro): Arvoisa puhemies! Edustaja Arhin-
mäkihän tuossa jo aikaisemmassa puheenvuorossaan hämmästeli sitä, kun yritykset mak-
savat osinkoja. Ne maksavat osinkoja siksi, koska niiden ei kannata investoida tähän maa-
han.

Ministeri Stubb kertoi tuossa juuri World Economic Forumin uusimmasta tutkimukses-
ta, ja se kertoo aika karua kieltä siitä, että paitsi että meillä eivät työmarkkinat toimi, niin
tänne ei tosiaankaan valu niitä sijoituksia. Ulkomaisia sijoituksia ei tule sen vertaa kuin ko-
timaisiakaan. Ollaan sijalla 80, jos katsotaan niitä. Tosiaan tällaisilla mukavilla, pehmeillä
arvoilla mitattuna meillä menee täällä hyvin, mutta meillä menee varmaan niin kauan hy-
vin kuin meillä vielä riittää rahaa.

Ja aika huonolta tämä tältä osin näyttäisi, jos opposition käsiin tämä maa uskottaisiin.
Sen takia paikallisen sopimisen ja sopimusvapauden edistäminen on tässä työlistalla en-
simmäisenä. Ja toisin kuin vanhan liiton miehet täällä haluavat meille uskotella, sopimus-
vapaus ei tarkoita työmarkkinajärjestöjen sopimusvapautta, vaan sitä, että sitä voidaan yk-
sikkökohtaisesti soveltaa työpaikkatasolla.

12.25 Ville Niinistö vihr (vastauspuheenvuoro):  Arvoisa puhemies! Edustaja Vartiainen
puhui aikaisemmin varsin hyvin paikallisen sopimisen merkityksestä, ja haluaisinkin sii-
hen tarttua. Me vihreät näemme kyllä paljon mahdollisuuksia paikallisessa sopimisessa, ja
tässä on kuitenkin asia, josta täällä ollaan varsin yksimielisiä. Nyt pitäisi puhua vain siitä,
miten se toteutetaan niin, että sekä työntekijät että työnantajat hyötyvät siitä. Ruotsissa
meillä on esimerkkimaa, jossa ei ole lähdetty siihen, että hallitus lähtisi yksipuolisesti te-
kemään tällaisia päätöksiä, mitä nyt tehdään. Siellä keskustasolla tehdään hyvin yleistason
32



Pöytäkirjan asiakohta PTK 42/2015 vp
raamit, ja siellä on tilaa paikalliselle sopimiselle paljon enemmän. Olennaistahan on se,
että työehtosopimuksissa määrätään perusta ja siitä voidaan poiketa vain yhteisellä sopi-
muksella.

Itse näen myös, että Suomen yrittäjien ja pienyrittäjien asemaa näissä keskusteluissa pi-
tää vahvistaa, koska Elinkeinoelämän keskusliitto edustaa vain hyvin pientä vähemmistöä
suomalaisista yrityksistä. Sekin kannattaa muistaa, että maailma muuttuu, mutta olennais-
ta on se, että hallitus vaarantaa työntekijöiden ja työnantajien yhteisen halun tehdä sekä
työehtosopimuksissa alakohtaista joustoa että paikallista sopimista, jos te (Puhemies ko-
puttaa) sanelette heidän ohitseen.

12.26 Annika Saarikko kesk (vastauspuheenvuoro): Arvoisa puhemies! Aivan kuten op-
positiojohtaja Niinistö sanoi, maailma muuttuu, mutta muutummeko me? Minun täytyy
kuvata syvä ajatteluero edustajien Haatainen ja Pekonen kanssa, jotka täällä ovat irvailleet
ja harmitelleet hallituksen muuttavan päätöksiään. Minä taas näen, että esimerkiksi se pää-
ministerin puheenvuoro siitä, että kätilöiden mielipide vaikutti siihen, että hallitus vielä
kerran halusi katsoa, että paketin oikeudenmukaisuus toteutuu, on kansalaisten suuntaan
semmoinen viesti, että heitä kuunnellaan ja näkemyksiä arvostetaan. Ja toinen puoli tätä
asiaa on se, että minä en ole ehkä kuullut täällä nyt oppositiolta varsinaisia vaihtoehtoja,
miten te tämän kilpailukykyasian hoitaisitte, mutta minun oikeudentajuuni, kun on ollut
ajatus siitä, että esimerkiksi olisi edetty sen arvonlisäveron korottamisen kautta, ei mahdu,
miksi työntekijäporukka ei osallistuisi tähän asiaan.

12.27 Maria Tolppanen ps (vastauspuheenvuoro): Arvoisa puhemies! Ihan ensimmäi-
seksi täytyy sanoa, että minä tiedän, että lapsilla on valikoiva kuulo, ja nyt näyttää siltä, että
oppositiolla on kyllä valikoiva lukutaito.

Ensinnäkin, kun puhutaan paikallisesta sopimisesta, niin pitää muistaa se, että silloin tu-
lee työsopimuslaki, ja tässä hallituksen esityksessä sanotaan selvällä suomen kielellä, että
nämä hallituksen toimet ja pakkokeinot eivät koske miltään osin työsopimuksia. Sen lisäk-
si siinä sanotaan, että ne eivät koske voimassaolevia työehtosopimuksia. Pelkäättekö te si-
tä, että työsopimuksella ei ole mitään voimaa tässä maassa? Pelkäättekö te työnantaja- vai
työntekijäpuolta tässä kohdassa? Työsopimuksia voidaan aina tehdä.

Sen lisäksi te ette ole huomioineet ollenkaan sitä, että kun nyt saamme lomarahan sille
10 prosentille työllisestä työvoimasta — ihmisistä, jotka tekevät työtä — jolla ei sitä aikai-
semmin ole ollut, niin se on ehdottomasti tasa-arvoa. Se on ehdottomasti tasa-arvoisuutta,
ja se tuo työntekijöille samanlaiset oikeudet kaikilla aloilla. Tämä näkyy (Puhemies koput-
taa) muun muassa sillä alalla, joka on minulle kaikkein tutuin.

Ensimmäinen varapuhemies Mauri Pekkarinen: Edustaja Uotila ja sen jälkeen edusta-
ja Heinäluoma.

12.28 Kari Uotila vas (vastauspuheenvuoro): Arvoisa puhemies! Minä olen huolissani
tulevasta kustannuskilpailukyvystä. Kuuntelin lauantaina herkällä korvalla EK:n Häkä-
miestä ja myöskin maanantaina. Lauantaina hän totesi, että kompromisseille ei ole tilaa,
maanantaina hän torjui edelleen keskitetyn tulosopimuksen aikaansaamisen ja sanoi, että
on liittokohtaisten vuoro. Mutta hän näytti vihreätä valoa sille SAK:n ehdotukselle, että
tehtäisiin ratkaisu, jossa teollisuuden avoimen sektorin ratkaisut löisivät läpi kaikilla muil-
33



Pöytäkirjan asiakohta PTK 42/2015 vp
lakin aloilla. Nyt te olette tällä pakkolainsäädännöllä tekemässä todella kovat kompensaa-
tiovaatimukset myöskin vientisektorille leikkaamalla palkkoja, jatkamalla työaikaa ja käy-
mällä sairausajan palkan kimppuun. Miten te turvaatte sillä ratkaisulla palkkakehityksen,
kun vientialat, vaikkapa paperi, metalli, ryhtyvät käymään liittokohtaisia sopimusneuvot-
teluja tämä taakka niskassaan? Millä te turvaatte maltillisen palkkakehityksen ja sen palk-
kakehityksen, joka sitten tämän heidän esimerkkinsä mukaan levitetään kaikille muillekin
(Puhemies koputtaa) aloille?

12.30 Eero Heinäluoma sd (vastauspuheenvuoro): Arvoisa puhemies! Edustaja Tolppa-
nen puuttui ihan tämän kysymyksen ytimeen, kun hän sanoi, että pelätäänkö täällä, että
työehtosopimukset enää ei ole voimassa, että eikö ole luottamusta niihin. Kyllä ne ovat
voimassa, mutta hallitushan pyytää nyt teiltä, edustaja Tolppanen, valtakirjaa siihen, että
tämä päättyy vuoden 2016 syksyllä. Siitä eteenpäin eduskunta tai hallitus tekee päätöksiä
työehdoista, säätää maksimit sille, mitä saadaan sopia. Se on pakkoyhteiskuntaa, ja se ei
kuulu länsimaiseen demokratiaan, ja toivon, että eduskunta todella miettii, annetaanko täl-
le linjalle tuki.

Kun te puhuitte lomarahoista, että eikö ole hienoa, jos 150 000 ihmistä saa lomarahan,
niin sehän on hienoa, mutta olen kuunnellut keskustaryhmän puheenjohtaja Matti Vanhas-
ta, joka on sanonut, että ei näin ole tarkoitus toimia. Ei näin ole tarkoitus toimia, hän sanoi,
se pitää ottaa jotenkin pois. (Välihuuto: Miten jotenkin?) — No, se on vähän auki, miten se
otetaan, mutta siellä työpaikoilla pitäisi sitten jotain tehdä, jotta sitä ei tarvitsekaan mak-
saa. Nyt tulee yrittäjiä — älkää nyt yhtään naureskelko — tulee yrittäjiä, jotka sanovat, että
he eivät halua, että hallitus tulee sotkemaan sen heidän työpaikkansa ilmapiirin, että hei-
dän pitää ensin antaa jotain ja sitten ottaa pois. Kohta ovat kaikki suuttuneet teihin, päämi-
nisteri Sipilä.

12.31 Maria Tolppanen ps (vastauspuheenvuoro): Arvoisa puhemies! Kyllä minä edel-
leenkin muistuttaisin oppositiota myös siitä, että meillä on olemassa työlainsäädännössä
työsopimuslaki, ja tämä hallituksen esitys antaa työsopimukselle mahdollisuuden kävellä
hallituksen pakkotoimien yli. Kyllä meillä keinoja on pitää myöskin työntekijöiden puolia
tässä maassa, ja hallitus ei halua niitä viedä, vaan hallitus haluaa ehdottomasti sen, että saa-
taisiin tasapuolisempaa olemista tähän maahan ja saataisiin myöskin koulutusta ihmisille,
jotka joudutaan irtisanomaan, ja sen lisäksi saataisiin myöskin työterveyttä kuudeksi kuu-
kaudeksi sen jälkeen, kun työpaikka on mennyt alta.

Lisäksi ehdottoman hyvä asia on se, että 2 500 tulee rahaa myöskin sille työnantajalle,
jonka palveluksessa oleva nainen tulee raskaaksi. Sehän on erittäin hieno asia. Se on myös-
kin tasa-arvoa. Se on sen kaltaista kehitystä, mitä tässä maassa kannattaa viedä eteenpäin.

12.32 Hannu Hoskonen kesk (vastauspuheenvuoro): Arvoisa herra puhemies! Hämmäs-
tyttää tässä keskustelussa se, että kun pääministeri Sipilä on esitellyt ihan todellisen oikean
vaihtoehdon, miten Suomi nostetaan suosta, ja mitä Matti Vanhanen omassa puheenvuo-
rossaan totesi, niin eikö meillä vieläkään tämä kriisitietoisuus ole tässä maassa levinnyt tä-
män pitemmälle edustajien keskuuteen. Ihmettelen suuresti sitä, että ikään kuin tämä ve-
lanotto, mitä tällä hetkellä Suomessa tehdään, olisi joku pikku juttu. Tämä on varmaan
Suomen taloushistorian vaikeimpia tilanteita.
34



Pöytäkirjan asiakohta PTK 42/2015 vp
Yksi asia pitää vielä sanoa, arvoisa puhemies, ja se on se, että kansainväliset luottoluo-
kituslaitokset seuraavat Suomen tilannetta äärimmäisen huolestuneina ja ovat tekemässä
meidän luottokelpoisuuteemme laskua, mikä tarkoittaa välittömästi velan koron nousua.
Sitäkö hallitus jäisi odottamaan, että meidän velan korkomme nousee? 100 miljardille las-
kettuna jokainen prosentti on miljardi pois valtion budjetista. Se iskisi kaikkein pahimmin
työttömiin, pienituloisiin, sairaisiin ihmisiin, mikä olisi todella kova juttu tämän maan tu-
levaisuudelle ja ihmisten hyvinvoinnille. Älkää, hyvät ihmiset, jääkö enää (Puhemies ko-
puttaa) odottamaan kädet levällään, mitä tapahtuu. Tehdään tämä asia paremmaksi itse.

12.33 Touko Aalto vihr (vastauspuheenvuoro): Arvoisa herra puhemies! Kysyn, onko
pääministeri Juha Sipilä eri mieltä yritysjohtaja Juha Sipilän kanssa, joka vuonna 97 sanoi
vakuuttavasti, että Suomi voi kilpailla vain osaamisella, ei työvoiman hinnalla. Ja kysyn
samoin, missä vaiheessa ja miksi päädyitte muuttamaan mielenne, että sairaussakko onkin
hyvä idea, etenkin kun maa, josta malli on kopioitu, on tekemässä päinvastaisia muutoksia.

Valtiovarainministeri Stubb, olen eilen kaksi kertaa kysynyt, mihin laskelmiin tämä hin-
takilpailukyvyn surkeus perustuu. En ole saanut vastausta. Voitteko vastata, koska olisi hy-
vin tärkeää, että tämä sali puhuu samoista luvuista?

12.34 Sari Sarkomaa kok (vastauspuheenvuoro):  Arvoisa puhemies! Kilpailukyky ja
työllisyys eivät todellakaan kohene itsestään. On arvokasta, että voimme käydä tätä kes-
kustelua tässä, lähetekeskustelua siitä, miten hallitus vie tärkeitä toimenpiteitä eteenpäin,
jotta Suomeen syntyisi työtä.

Mielestäni opposition linja on todellakin jääkylmä ja kivikova. Teidän puheenvuorojan-
ne kun kuuntelimme, te sanoitte, että mikään ei käy, mikään ei kerta kaikkiaan käy. (Väli-
huutoja) Sillä linjalla ei tule Suomeen yhtään työpaikkaa. Ehdotankin sopimusta, arvoisa
oppositio: aina kun te sanotte "ei käy", kerrotte, miten sitten. Kertokaa vaihtoehtoja. Suo-
mi ei nouse tästä suosta, jos emme tee toimia ja toimi. Mielestäni hallitus on todellakin vas-
tuullinen.

Tässä kilpailukykyloikkapaketissa myöskin tasa-arvo loikkaa. Kiitän siitä, että pitkään
puhuttu vanhemmuuden kustannusten tasaus on todellakin tulossa. Se on oiva osoitus siitä,
että tämä hallitus tekee todellista tasa-arvopolitiikkaa.

12.35 Johanna Ojala-Niemelä sd (vastauspuheenvuoro): Arvoisa herra puhemies! Halli-
tus yritti ensin yhteiskuntasopimusta, joka kariutui, koska se olisi kohdellut kovimmin ma-
talapalkka- ja vuorotyötä tekeviä naisvaltaisia aloja, joilla rahallinen menetys olisi ollut
suhteellisesti suurin. Sitten hallitus ilmoitti, että se toteuttaa työvoiman kustannussäästöt
muulla tavalla. Kaikki esitykset toteutetaan pakkolailla, jota yleensä käytetään maissa,
joissa demokratia ottaa ensiaskeliaan — siis Suomessa, jossa kahden vuoden kuluttua vie-
tetään demokratian ja kansanvallan satavuotisjuhlaa. Onhan tämä aivan absurdia.

Hallituksen lääkkeet ovat kovat: lomat lyhenevät, lomarahat pienenevät, pyhät palkatto-
miksi, sairauskarenssi lanseerataan ja niin edelleen. Ministeri Lindström, olitte ennen vaa-
leja työmiehen paras ystävä. Kysyn: miten teistä teidän taustallanne tuli työmiehen kurit-
taja?

12.36 Antti Rantakangas kesk (vastauspuheenvuoro): Arvoisa puhemies! Kustannuskil-
pailukykypäätökset ovat osa kokonaisuutta. Eilen keskusteltiin menosopeutuksesta ja kas-
35



Pöytäkirjan asiakohta PTK 42/2015 vp
vua lisäävistä kärkihankkeista. Hallitus on ollut kyllä reilu ja pitkämielinen tässä proses-
sissa, ja siitä pitää antaa tunnustusta. Nyt on annettu kolmas tilaisuus työmarkkinajärjes-
töille löytää ratkaisu, jossa kustannuskilpailukykyä parantava ratkaisu löytyy työmarkki-
najärjestön omilla eväillä ja myös maltillinen palkkaratkaisu. Tämän vastineeksi hallitus
on antanut lupauksen miljardin euron veronkevennyksestä ja uusista säästöistä luopumi-
sesta. Tämä on niin hyvä tarjous, että se kannattaa kyllä ottaa vastaan. (Eduskunnasta: Sa-
noo Häkämies!)

Mutta se on tässä huolestuttavinta, että meillä on tällä hetkellä oppositio, jolla ei ollut ei-
len mitään omia esityksiä, ei ole tänään mitään omia esityksiä eikä varmasti ole huomen-
nakaan omia esityksiä. (Välihuutoja) On vain kritiikki hallituksen toimintaan. Vähän lisäi-
si teidän uskottavuuttanne, kun toisitte pöytään omia esityksiänne ja kertoisitte, että nämä
ovat parempia. Erityisesti vihreitten osalta täytyy ihmetellä: vihreät ovat esiintyneet täällä
kaikista taantumuksellisimmalla tavalla. Voi sanoa, että sitä on kyllä vaikea uskoa, mutta
pakkohan se on uskoa.

12.37 Antti Rinne sd (vastauspuheenvuoro): Arvoisa puhemies! Teillä on ilmeisesti huo-
no kuuntelutaito, kun miettii eilistä keskustelua. Siellä tuli paljon esityksiä, ja kerrottiin
myöskin se, että marraskuussa on tulossa meidän talouspoliittinen vaihtoehtomme budje-
tin yhteydessä esitettäväksi.

Haluaisin kysyä kuitenkin pääministeri Sipilältä nyt, onko lomarahaoikeus tulossa kai-
kille niille, jotka eivät tällä hetkellä ole työehtosopimusten piirissä, vai ei. Siis tähän yksin-
kertaiseen kysymykseen vastaus.

Sitten haluaisin kysyä valtiovarainministeri Stubbilta, voisitteko yksinkertaisesti vasta-
ta, mitkä tämän pakkolakipaketin vaikutukset ovat, miten se tulee vaikuttamaan verotuloi-
hin ja miten se vaikuttaa 2016 budjettiin ja siitä eteenpäin taloussuunnitelmaan. (Eero Hei-
näluoma: Hyvä kysymys!)

Ensimmäinen varapuhemies Mauri Pekkarinen: Ministerit vastaavat kohta, mutta vie-
lä muutama edustajapuheenvuoro.

12.38 Kimmo Kivelä ps (vastauspuheenvuoro): Arvoisa herra puhemies! Kun tätä oppo-
sition marinaa tässä kuuntelee, niin ei voi olla tulematta mieleen paljon siteerattu mäkihyp-
pylegenda, joka sanoi, että tekemätöntä ei saa tekemättömäksi. (Naurua) Hallituksella on
suuria suunnitelmia asioiden muuttamiseksi, mutta kun ei ole absoluuttista tietoa lopputu-
loksista, niin oppositio pitää parempana sitä, että ei tehdä mitään. Mutta tätä jahkailua ja
vatulointia on jatkettu liian kauan. On parempi, että todellakin pannaan pyörät pyörimään
ja saadaan sitä tulevaisuudenuskoa kuin että ei kerta kaikkiaan tehdä mitään. Tämä mäki-
kotkan tekemätöntä ei saa tekemättömäksi -linja ei ole oikea, ja sitähän te ilmeisesti haluat-
te.

12.39 Ozan Yanar vihr (vastauspuheenvuoro): Arvoisa puhemies! Tässä on niin monta
asiaa, mitä voisi kritisoida. Minä aloitan nopeasti.

Hallituksen leikkausten työllisyysvaikutuksista me emme tiedä mitään, mutta me tie-
dämme, että ostovoima sen sijaan tulee laskemaan. On myös todella iso ongelma, että hal-
litus tekee päätöksiä miettimättä niitten seurauksia, kuten viime päivinä tässä on tullut esil-
le.
36



Pöytäkirjan asiakohta PTK 42/2015 vp
Me osallistuimme aika monet kansanedustajat talouden puolustuskurssille viime kuus-
sa, ja siellä eräs hallituspuolueen kansanedustaja kysyi, nousiko Nokia alhaisten työkus-
tannusten vai laadukkaiden tuotteiden takia. Me tiedämme, että vastaus on jälkimmäinen.
Mutta mitä tekee hallitus? Te leikkaatte koulutuksesta, te leikkaatte tutkimuksesta ja yh-
denvertaisesta hyvinvointiyhteiskunnasta eli meidän tulevaisuudestamme. Tämä ei ole oi-
keisto—vasemmisto-kysymys. EK:n suunnalta, Etlan suunnalta on tullut viestejä siihen
liittyen, että tämä ei kannata. Tässä on 150 vuoden taloustutkimusta takana. (Puhemies ko-
puttaa) Eikö tämä ole ristiriitaista politiikkaa? Miten tällä parannetaan kilpailukykyä?

12.40 Olavi Ala-Nissilä kesk (vastauspuheenvuoro): Arvoisa herra puhemies! Edustaja
Ihalainen piti täällä puheen, jossa oli hyviä kohtia. Hän on ennenkin pitänyt hyviä puheita.
Lainaan tässä SAK:n valtuustopuhetta, joka on otsikoitu, että SAK:n on syytä tukea Suo-
men osallistumista Emuun. Hän hyvin toteaa, että "yhteiseen rahaan siirtyminen merkitsee
Suomessa selkeätä pelisääntömuutosta. Devalvaatio jää pois. Sopeutuminen matalaan in-
flaatioon on välttämätöntä. Tässä tavoitteessa epäonnistumista ei voida hyvittää valuutta-
kurssipäätöksillä, vaan joudumme itse kantamaan seuraukset".

Tällaisessa maailmassa meidän ei kannata katsoa taaksepäin, me emme ole tällaisessa
maailmassa koskaan ennen eläneet. Jatkuva globaali rakennemuutos, digitalisaatio, mobi-
lisaatio, robotiikka etenee. Tässä meidän pitää rakentaa sitä työllisyyden siltaa ja juuri teh-
dä näitä uudistuksia, mitä tässä on ollut esillä. Hyvä on myöskin opposition nähdä tämä
muutos, mikä meillä on meneillään. (Hälinää)

12.41 Lauri Ihalainen sd (vastauspuheenvuoro): Puhemies! Lainaus oli ihan oikea. Täs-
tä kaikestahan seuraa, että devalvaation ja inflaation jatkuva kierre saatiin sillä ratkaisulla
pois. Mutta siitä seuraa se, että kun yksi talouspolitiikan väline kansallisesti poistuu, raha-
politiikka, niin tulee entistä tärkeämmäksi finanssi-, budjetti- ja työmarkkinapolitiikan yh-
teensovittaminen, ei hajottaminen. Ja se on se meidän vahvuus. Tästä Emu-ratkaisusta seu-
raa tämä, ja siihen ei mahdu, että me hajotamme koko sopimusjärjestelmän, vaan meidän
pitää juuri näistä talouspolitiikan lähtökohdista koettaa sitä yhteensovittamista vahvistaa.

12.42 Jari Leppä kesk (vastauspuheenvuoro): Herra puhemies! Juuri näin. Ja kun äänes-
täjät vaaleissa ja myös vaalien jälkeen ovat halunneet poliittisilta päätöksentekijöiltä päät-
täväisyyttä, uudistuksia, ratkaisuja ja johtajuutta, niin sitähän Juha Sipilä pääministerinä ja
koko hallitus on osoittanut. Se myös luo uutta poliittista kulttuuria, juuri sitä, mihin edus-
taja Ihalainen tässä vetosi, asettamalla tavoitteet, selkeät tavoitteet, mutta ei tekemällä ar-
vovaltakysymyksiä niistä ratkaisuista, joilla niihin päästään. Tämähän antaa pelivaraa kai-
kille mahdollisille yhteiskunnallisille toimijoille, tämähän on uutta kulttuuria. Ehkä juuri
siksi se on vähän vaikea hyväksyä joillakin paikoilla. Valittu eduskunta ja hallitus on ainoa
tässä maassa, joka katsoo kokonaisuuksia. Ei niitä oikeasti katso kukaan muu, ja siksi hal-
lituksella ja eduskunnalla on täysi vastuu siitä kokonaisuudesta, että se onnistuu. Talous-
politiikan perusasiat on ykkösasia, jota täällä hallitus haluaa eteenpäin viedä uudistuksia
tehden.

12.43 Tytti Tuppurainen sd (vastauspuheenvuoro): Arvoisa puhemies! Eilinen kilpailu-
kykyraportti moitti Suomea palkanmuodostuksen jäykkyydestä. Mutta mitä hallitus on te-
kemässä? Se on jäykistämässä sitä entisestään, viemässä päätöksenteon pois sieltä, missä
37



Pöytäkirjan asiakohta PTK 42/2015 vp
asiantuntemus on kaikkein paras, eli työmarkkinaosapuolilta. Mikä se teidän poliittinen
uusi kulttuurinne, teidän uudistuksenne on? Palkkasäätely! Siis tämä hallitus, joka on otta-
nut tavoitteekseen purkaa säätelyä, tulee työmarkkinaosapuolten tontille palkkasäätelyllä
puuttumalla valtioneuvoston toimin lomapalkkoihin, sairausajan palkkoihin ja ylipäätään
siihen palkanmuodostusmekanismiin, joka on ollut meille perinteinen tapa huolehtia Suo-
men kilpailukyvystä. Nyt pitäisi olla malttia odottaa työmarkkinaosapuolilta laaja ratkai-
su, jossa sovittaisiin palkoista, ehdoista, työttömyysturvasta, paikallisesta sopimisesta ja
niin edelleen. Sen lisäksi pitäisi huolehtia meidän pitkäjänteisestä kilpailukyvystämme sat-
saamalla koulutukseen, tutkimukseen ja tuotekehitykseen ja ylipäätään sosiaaliseen kestä-
vyyteen — siihen, että jokainen voi täällä luottaa siihen, että kaikki voivat omalla työllä ja
yrittämisellä (Puhemies koputtaa) elättää itsensä.

12.44 Ben Zyskowicz kok (vastauspuheenvuoro): Arvoisa herra puhemies! Mielestäni on
välttämätöntä, että etenemme tällä hetkellä kahdella raiteella. Yhtäältä hallitus on sitoutu-
nut kilpailukyvyn kohentamiseen ja sitä kautta työllisyyden parantamiseen. Samalla työ-
markkinaosapuolet neuvottelevat siitä, löytyisikö heidän keskensä yhteisymmärrys, jolla
voitaisiin nämä kilpailukyvyn kohentamiset saavuttaa. Aikaa neuvotteluille tällä hetkellä
kyllä on. Totta kai on parempi, jos ratkaisut saavutetaan yhteisymmärryksessä. Silloin
koko paletti on käytössä, ja silloin myöskään ei synny sellaisia tummia pilviä ajatellen vuo-
den päästä olevia palkkaratkaisuja.

Täällä on vaadittu hallitukselta takeita siitä, että jos kilpailukykyä kohennetaan, se to-
della johtaa työllisyyden parantumiseen. Minä toistan kysymykseni: sanokaa sieltä oppo-
sitiosta edes yksi asiantuntija, joka kiistäisi sen, että kilpailukyvyn kohentuminen johtaa
pitkän päälle työllisyyden parantumiseen.

12.45 Laura Huhtasaari ps (vastauspuheenvuoro): Arvoisa puheenjohtaja! Oppositiolla
on tungokseen asti asioita, mihin he sanovat "ei". Jos sanoo kaikelle "ei", johtaa se siihen,
että Suomesta tulee periferia ja maa näivettyy. Me emme kysy oppositiolta tai professoreil-
ta, saako tätä maata johtaa. Me johdamme tätä maata. (Naurua) Hyvä johtaja kuuntelee
kansaa, ja sekin teille näytti olevan ongelma. Hallitus kuunteli kätilöä, joka perusteli asian-
sa. Johtajan pitää demokratiassakin olla vahva. Johtamista ei tapahdu, jos ei pysty teke-
mään myös ikäviä päätöksiä. Johtaminen tarkoittaa sitä, että me sitoudumme siihen tavoit-
teeseen. Jos te ihmettelette, minkä takia ei rahaa ole jaossa, opposition jäljiltä meillä ei ole
kuin velkaa. 

12.46 Kari Uotila vas (vastauspuheenvuoro): Arvoisa puhemies! Vetoan vielä hallituk-
seen siinä, että kantakaa vastuuta vähän pitemmällä aikavälillä. Kannattaako nyt ihan oi-
keasti ajaa alas se sopimusyhteiskuntamalli? Koko suomalainen yhteiskunta, itse asiassa
pohjoismainen yhteiskuntamalli, jota ympäri maailmaa katsotaan, on perustunut siihen,
että täällä osataan sopia, täällä tehdään työmarkkinaratkaisuja, täällä tehdään yhdessä kol-
mikantaa hallituksen ja työmarkkinaosapuolten kanssa. Älkää vaarantako tätä pitkää lin-
jaa, joka on ollut suomalaisen yhteiskunnan vahvuutena vuosikymmeniä.

Toistan sen kysymyksen: minkälainen riski sisältyy siihen, että Elinkeinoelämän kes-
kusliitto EK toistuvasti torjuu keskitettyyn työmarkkinaratkaisuun pyrkimisen ja sillä ta-
valla vaarantaa meidän kustannuskilpailukykykehityksemme pitemmällä aikavälillä? Vai-
kuttakaa tähän nyt jollain tavalla älkääkä vain kurkkiko sieltä EK:n selän takaa.
38



Pöytäkirjan asiakohta PTK 42/2015 vp
12.47 Eero Lehti kok (vastauspuheenvuoro): Arvoisa herra puhemies! Saksa oli suunnil-
leen 20 vuotta sitten samassa tilanteessa kuin Suomi nyt. Vuonna 2000 silloinen liittokans-
leri sosialidemokraattien Gerhard Schröder teki niin sanotun Hartz-sopimuksen, jossa luo-
pumatta yleissitovuudesta paikallinen sopiminen jätettiin mahdollisuudeksi myös työnan-
tajapuolella. Käytännössä se johti siihen, että työehdoista, myös palkanalennuksista ääriti-
lanteessa, saatettiin sopia yrityskohtaisesti. Jälkeenpäin kun katsotaan, mihin tämä johti,
sinänsä Schröder menetti kyllä vaaleissa paikkansa, mutta Saksa ryhtyi käynnistymään.
Tällä hetkellä Saksa on ainoa, joka tällä euron kurssilla menestyy oikeastaan kaikilla mark-
kina-alueilla, ja ne analyytikot, jotka ovat pohtineet, mistä tämä johtuu, ovat tulleet siihen
johtopäätökseen, että nimenomaan paikallinen sopiminen on jättänyt niin paljon joustoa,
että sekä työntekijän että työnantajan kannattaa (Puhemies koputtaa) paikallisesti hyödyn-
tää tilanne.

12.48 Pia Viitanen sd (vastauspuheenvuoro): Arvoisa puhemies! Kyllähän tämä kallis
soppa muun muassa silloin syntyy, jos esimerkiksi tehtaat päästetään lakkoaallossa seiso-
maan.

Jos me olemme ihan rehellisiä, arvoisa puhemies, niin kyllähän tämä koko sotku, missä
me nyt olemme, lähti siitä, kun koko hallitus pääministeri Sipilän johdolla hyppäsi Elin-
keinoelämän keskusliiton pukukoppiin. Siellä vain Soinin kääntyneen takin helmat liehu-
vat ovenpielessä, ja siellä pukukopissa ollaan. Elinkeinoelämän keskusliittoa johtaa ko-
koomuskaksikko Häkämies—Oksala, ja nyt tähän ketjuun on sitten liittynyt myös päämi-
nisteri Sipilä, ja siellä pukukopissa on sitten myös tämä jälki kirjoitettu. Täällä on esitetty
esimerkiksi kysymys siitä, että nyt kansalaisille tuleva sairaussakko on tavallaan ainoas-
taan Elinkeinoelämän keskusliiton laskelmien varassa tuomittu.

Te sanotte, arvoisa pääministeri, että poikkeavat ajat vaativat poikkeavia toimia, ja se il-
meisesti tarkoittaa sitä, että nyt meillä on käsissämme (Puhemies koputtaa) historiallinen
sotku. Jos ette kuuntele Lauri Ihalaista, kuunnelkaa Lasse Laatusta, joka...

Ensimmäinen varapuhemies Mauri Pekkarinen: Ja tässä vaiheessa ministeri Stubb, 3
minuuttia paikan päältä, ja sen jälkeen pääministeri.

12.50 Valtiovarainministeri Alexander Stubb: Arvoisa puhemies! Vastaisin kolmeen
esitettyyn kysymykseen, jotka ovat oikeastaan tulleet monelta suunnalta mutta erityisesti
edustaja Aallolta ja edustaja Rinteeltä.

Ensimmäinen kysymys oli, että mihinkä nämä arviot perustuvat. Niitä on työstetty oike-
astaan monta viikkoa, ja niin kuin aina, ne perustuvat meidän parhaaseen virkamiesasian-
tuntijaosaamiseen sekä valtiovarainministeriössä, oikeusministeriössä että sitten työ- ja
elinkeinoministeriössä. Eli ne tekevät erilaiset laskelmat. Kuten edustaja Rinne tietää hy-
vin, valtiovarainministeriössä paljolti budjettiosasto ja kansantalousosasto tekevät ne las-
kentamallit, joihinka kaikki meidän toimenpiteemme sitten loppujen lopuksi perustuvat. Ja
totta kai nämä matkan varrella liikkuvat, koska eihän taloustiedekään ole eksaktia tiedettä.
Mutta kyllä se vahvaan asiantuntemukseen perustuu, että tämä ei ole niin sanottua out of
my stetson -politiikkaa, vaan tässä on tosi tarkkaan käyty läpi se kokonaisuus. Ja ne ovat
nyt netissä niin pitkälle kuin ne on sinne pystytty nyt toistaiseksi pistämään. Ja totta kai he
sitten keskustelevat ekonomistien, juristien, professoreiden kanssa matkan varrella.
39



Pöytäkirjan asiakohta PTK 42/2015 vp
Toinen kysymys liittyi tähän työllistämiskysymykseen. Ymmärrän, koska nehän ovat
aika karkeita arvioita, mutta se lähtökohta on — myös valtiovarainministeriön laskelmat
totta kai perustuvat erilaisiin asiantuntemuksiin, mutta vaikkapa Martti Hetemäki on to-
dennut — että jos yksikkötyökustannukset laskevat, se laskennallinen kaava siitä on, että
työllisyystilanne paranee noin 2,5 prosenttia. Ja jos se paranee sanotaan 2—3 prosenttia,
silloin puhutaan haarukasta 50 000—75 000 työpaikkaa. Voiko tämän todentaa ja sanoa,
että näin tulee tapahtumaan? Ei tietenkään. Osa siitä on dynaamisia vaikutuksia, ja osa on
sitten mallinnettu muualta maailmasta.

Viimeinen kysymys oli edustaja Rinteeltä, että olemmeko tietoisia fiskaalisista vaiku-
tuksista tai vaikutuksista julkiseen talouteen ja niin edespäin. Olin siinä käsityksessä, että
koko tämä keskustelu pohjautuu meidän perusmuistioon "Yksikkötyökustannuksia alenta-
vien toimenpiteiden arvioiden tausta". Nämä taulukothan ovat tässä kolmessa osiossa, jois-
ta ensimmäisessä käydään läpi meidän toimenpidepaketin yksikkötyökustannusvaikutuk-
set, se on se 5 prosentin taulukko. Sitten tässä seuraavaksi käydään läpi, mikä on laskelmi-
en vaikutus valtion ja kuntien säästöjen osalta, ja tämän mukaan, ihan vain lukaisen no-
peasti: "Valtion ja kuntien bruttosäästöt yhteensä 1 538 miljoonaa euroa. Tästä summasta
suoria säästöjä noin 682 ja epäsuoria 856." Eli se on se vaikutus. Ja sitten täällä on viimei-
nen vaikutus täällä loppupuolella, julkiseen talouteen ylipäätään: "Toimenpiteiden julkista
taloutta heikentävä vaikutus, vaikutus palkkasummasta maksettaviin veroihin ja veroluon-
teisiin maksuihin", ja ne löytyvät tästä kolmannesta taulukosta. (Antti Rinteen välihuuto)
Mitkä ovat sitten dynaamiset verovaikutukset... — No, minä toivon, edustaja Rinne, että
ennen tätä keskustelua te olette lukenut. Minä voin toki tässä lukea, mutta nyt on kellossa 2
minuuttia ja 59 sekuntia. Minä voin tuoda tämän teille, jos te ette ole lukenut. (Välihuutoja)

Ensimmäinen varapuhemies Mauri Pekkarinen: Nyt pääministeri, 3 minuuttia, ja hä-
nen jälkeensä vielä jatkamme debattia, mikäli keskusteluvoimia riittää, noin puolen tunnin
ajan ja sen jälkeen siirrymme sitten varsinaisiin puheenvuoroihin. Nyt pääministeri.

12.53 Pääministeri Juha Sipilä: Arvoisa puhemies! Tätä asiaa ei todellakaan tehdä kiu-
salla. Tämä todellakin sisältää sellaisia toimia, joita ei olisi ikinä halunnut lähteä teke-
mään. Tämä johtuu siitä, että emme ole kyenneet elämään Emu-ajassa ja sopeuttamaan kil-
pailukykyämme tähän tilanteeseen. Meillä on seitsemän vuoden historia, jossa talous ei ole
vieläkään saavuttanut 2008 vuoden tasoa.

Pitäisikö järjestöjen sopia tässä tilanteessa paremmista ehdoista ja itse asiassa tehdä
tämä paketti? Kyllä pitäisi. No, onko sitä yritetty? Kyllä on yritetty, kolme kertaa, itse
asiassa neljäs kerta on tällä hetkellä jo menossa. (Välihuutoja) Mutta aika turhauttavaa on
se, että emme saaneet elokuun 21. päivään sovittua edes tavoitteesta. Ja kun ei saada edes
tavoitteesta sovittua, niin kyllä oikeutetusti hallituksella silloin on huoli, että jääköhän
tämä tekemättä. Silloin hallituksen täytyy tarttua omilla toimillaan siihen ja lähteä vie-
mään asioita eteenpäin. Todella toivon, että nyt tämän muutaman viikon aikana, kun ikku-
na vielä on auki, ennen kuin nämä lait annetaan eduskuntaan ja juna lähtee etenemään, siel-
tä tulee nyt sellainen ehdotus, joka osoittaa sen, että pystymme sopeutumaan kilpailuky-
vyn vaatimuksiin Emu-olosuhteissa.

Sitten näihin tulevaisuuden ennustamisiin. Edustaja Rinne ja moni muukin kyselee tääl-
lä. Ei todellakaan tulevaisuuden ennustaminen ole helppoa, se perustuu aina arvioihin. Pys-
tytäänkö siitä antamaan joku takuu? Kuka pystyy tulevaisuudesta antamaan takuun? Mutta
40



Pöytäkirjan asiakohta PTK 42/2015 vp
niin kuin edustaja Zyskowicz sanoi, aina kilpailukyvyn paraneminen takaa työllisyyden
paranemisen. Se on varma asia. Tämä on yksi pieni osa kilpailukyvyn paranemisessa. Suo-
men pitää edelleenkin osaamisella kilpailla, ja tämä paketti ei missään tapauksessa vie sitä
kilpailuetua pois. Ei missään tapauksessa vie sitä kilpailukykyä pois. Me olemme vain nyt
liian kauan jättäneet tekemättä.

Edustaja Rinteelle vastaan uudelleen. Niilä aloilla, joilla ei ole mitään työehtosopimusta
ja joilla ei noudateta työehtosopimusta, työsopimuksella voidaan edelleenkin sopia loma-
rahasta tai sen maksamisesta, niin kuin tähänkin saakka. (Antti Rinne: Entä jos se nyt ei ole
sovittu?) — Jos ei ole sovittu, niin sitten tietenkin laki määrää sen, se on selvä asia. (Va-
semmalta: Leikataanko se pois?) — Ei, jos on sovittu. Kyllä työsopimuksella voi sopia
myöskin paremmista eduista. Aina voidaan sopia paremmista eduista.

Edustaja Haatainen kysyi julkisesta sektorista.— Arvoisa puhemies! Saanko vielä mi-
nuutin käyttää?

Ensimmäinen varapuhemies Mauri Pekkarinen: Annetaanpa armon käydä oikeudesta
ja pääministerille 1 minuutti lisää.

Kysyitte julkisesta sektorista. Tämä lomien vähentäminenhän lisää työaikaa ja sillä ta-
valla vähentää henkilöstön tarvetta pitkällä aikavälillä, ja tämä sopeutuminen voidaan teh-
dä eläköitymisen kautta ilman irtisanomisia.

Edustaja Henriksson, nostitte esille työpahoinvoinnin, päihteet ynnä muut. Totta kai
nämä ovat tärkeitä asioita, niitä ei tällä paketilla ratkota, mutta niiden kimppuun pitää käy-
dä sitten toisilla asioilla. Kysyitte myös, onko maahanmuutto mahdollisuus. Kyllä, maa-
hanmuutto on myöskin mahdollisuus meille.

Edustaja Ihalainen, nostitte tuottavuustoimet esille. Se on yksi osa tätä 5 prosentin ko-
konaisuutta. Niitä tarvitaan ehdottomasti.

Edustaja Karimäki, nostitte digiloikan esille. Se on yksi hallituksen kärkihankkeista.
Edustaja Räsänen, kysyitte vapusta ja muista. Monia vaihtoehtoja tutkittiin, mutta näi-

hin kahteen päädyttiin.
Edustaja Uotila, kysyitte, mitä me voimme tehdä, että EK saadaan pöytään. Voi, kyllä

monta tekstiviestiä ja puhelua olen sinne kannustuksena laittanut, että menkää ihmeessä
nyt ja tarttukaa tähän (Puhemies koputtaa) SAK:n tuomaan mahdollisuuteen.

Edustaja Hoskonen, luottoluokituksen putoaminen on meillä suuri huoli, mutta se on
myöskin huoli asuntolainaa ottaville. Se on myöskin huoli yrityksille, jotka ottavat inves-
tointilainaa.

Ensimmäinen varapuhemies Mauri Pekkarinen: Ja nyt, pääministeri, pidetään sopi-
muksista kiinni. Seuraavana edustaja Gustafsson.

12.57 Jukka Gustafsson sd (vastauspuheenvuoro): Arvoisa puhemies! Palautan mieleen
edustaja Kääriäisen puheenvuoron, jossa oli järjen ääni, kun kannoitte huolta aidosti tästä
sopimusyhteiskunnasta ja neuvottelukulttuurista. Arvoisa pääministeri, harrastan histo-
riaa, aatehistoriaa. Te sinällään oikeasti toteatte, että tässä on ollut kolme neljä kierrosta
hallituksen taholta, mutta kun historiaa tutkitaan ja kerrotaan, niin tullaan toteamaan se,
että nämä ensimmäiset neuvottelut olivat sen kaltaisia, että työmarkkinajärjestöt aidosti
kokivat, että maan hallitus teidän johdollanne istuu samassa pukukopissa sama peliasu
41



Pöytäkirjan asiakohta PTK 42/2015 vp
päällä kuin Elinkeinoelämän keskusliitolla. Minä sanon ja arvioin näin, että historiankir-
joitus tulee osoittamaan tämän. Nyt tilanne on varmaan toisen tyyppinen, ja itse toivon, että
te myöskin nyt arvioitte vähän näitä teidän neuvonantajianne, että aidosti (Puhemies ko-
puttaa) nousette valtiomiestasolle ja irrotatte tämän... 

Ensimmäinen varapuhemies Mauri Pekkarinen: Kiitoksia, ja nyt edustaja Arhinmäki.

12.59 Paavo Arhinmäki vas (vastauspuheenvuoro): Arvoisa puhemies! Valtiovarainmi-
nisteri Stubb sanoi, että näitä toimia on viikkoja työstetty. No, lomarahan leikkaaminen
keksittiin maanantaina, ja niin kuin tästä keskustelusta on käynyt ilmi, niin itsekään ette
tiedä, mitä olette tekemässä.

Mutta, arvoisa puhemies, pääministeri Sipilä, joka juuri poistui täältä, totesi, että kilpai-
lukyvyn parantaminen on aina parantanut työllisyyttä. Jos katsoo muutamaa viime vuotta,
niin nimenomaan suomalaisen työn kilpailukyky suhteessa kilpailijamaihin maltillisten
palkkaratkaisujen myötä on parantunut. Mutta mitä on tapahtunut? Työttömyys on lisään-
tynyt, yt-neuvottelut lisääntyneet, irtisanomiset lisääntyneet. Kun Kela-maksu poistettiin,
kun yritysten maksamaa veroa alennettiin, vedottiin niihin dynaamisiin vaikutuksiin, joi-
hin te nyt, Stubb, myös vetoatte. Vielä kerran kysyn: Mitkä ovat ne keinot, joilla huoleh-
ditte siitä, että se osingonjakovara ei mene kasvaviin osinkoihin, (Puhemies koputtaa) vaan
se menee työllistämiseen ja investointeihin? Mitkä ne ovat ne teidän keinonne?

Ensimmäinen varapuhemies Mauri Pekkarinen: Ja vielä perä perää kolmas oppositio-
kysymys, elikkä edustaja Heinäluoma.

13.00 Eero Heinäluoma sd (vastauspuheenvuoro): Arvoisa puhemies! Ikävä kyllä pää-
ministeri poistui, mutta palaan tähän hänen perusjuttuunsa, joka lähtee siitä, että kun halli-
tuksella on hyvä tavoite ja sen nimi on kilpailukyky, niin sitten perusoikeudet väistyvät. —
Älkää naurako, ministeri Stubb. (Alexander Stubb: Aivan käsittämätöntä!) — Kyllä perus-
oikeuksiin kuuluu oikeus sopia työehdoista. Nyt te kerrotte meille, että kun kaikkea kama-
laa tuhkaa tulee taivaalta, niin teillä on oikeus ryhtyä päättämään työntekijöiden työehdois-
ta hallituksen päätöksellä. Se on kaiken sen demokratian vastaista, mitä itse olen tottunut
arvostamaan ja mitä näen kaikissa länsimaissa. Eivät nämä teidän kauheutenne kilpailuky-
vystä oikeuta siihen, että teillä olisi kaikki valta tässä maassa. Kyllä täytyy kunnioittaa
työntekijöiden oikeutta sopia omista työehdoistaan työnantajansa kanssa. Jos te ette tätä
kunnioita, niin sitten ovat kaikki perusoikeudet vaarassa. Tätä ei lievennä se, niin kuin
edustaja Vartiainen sanoi, että tämä sopimusoikeus menee vain kolmeksi vuodeksi.

13.01 Sampo Terho ps (vastauspuheenvuoro): Arvoisa puhemies! Täältä on opposition
taholta useaan kertaan penätty hallitukselta malttia ja kaukonäköisyyttä. Malttia jos mitä
Suomi on osoittanut tämän kriisin hoidossa jo aivan ylen määrin. Noin kymmenen vuotta
kestänyt taantuma meillä on käsillä, ja yhä pyydetään malttia ja kaukonäköisyyttä, jolla
kaukonäköisyydellä tarkoitetaan toimenpiteiden lykkäämistä. Se ei yksinkertaisesti enää
käy. Sopimusyhteiskunta on hyvä asia, ja se on ollut hallituksenkin ensisijainen ratkaisu-
malli nykytilanteessa. Mutta jos sopimusyhteiskunta ei saa tarvittavia päätöksiä aikaisek-
si, nyt, melkein kymmenen vuoden jälkeen, ne sitten tehdään vaihtoehtoisella tavalla. Ja tä-
hän ei voida enää jäädä, että sopimusyhteiskunta tarkoittaa veto-oikeutta estää uudistumi-
42



Pöytäkirjan asiakohta PTK 42/2015 vp
nen. Sen pitää tarkoittaa ratkaisumalleja. Me emme enää voi pysyä tässä, niin kuin te op-
position taholta kutsutte, sopassa ja sotkussa, joka ei ole syntynyt tästä hallituksen muuta-
man kuukauden taipaleesta, vaan siitä edeltävästä kymmenestä vuodesta, jolloin tämän so-
pan annettiin palaa pohjaan liedellä (Puhemies koputtaa) eikä saatu yhtäkään kunnollista
uutta ainesosaa mukaan siihen keittoon.

13.02 Hannakaisa  Heikkinen kesk (vastauspuheenvuoro):  Arvoisa puhemies! Niin,
hyvä oppositio, näitä toimia tehdään sen takia, että niin monta vuotta on tehty joko vääriä
asioita tai sitten ei olla tehty juuri mitään. Täällä eilen budjetin lähetekeskustelussa usein
oppositio siteerasi Nobel-palkittua tutkijaa Joseph Stiglitziä, joka on sanonut, että nyt pi-
täisi edelleen elvyttää. Vuodesta 2008 vuoteen 2014 on elvytetty 57,5 miljardilla eurolla,
(Välihuuto) lisävelkaa per kotitalous 23 000 euroa. Kyllä. Ilman tätä elvytystä kymmenet
tuhannet kuntien ja valtion palveluksessa olevat olisivat joutuneet työskentelemään 1—2
kuukautta ilman palkkaa saatikka ilman lomarahoja ja sadattuhannet ihmiset olisivat jää-
neet ilman välttämättömiä tulonsiirtoja. Jokainen ymmärtää, että näin ei voi jatkua. Nobe-
listilta on lapsellista väittää, että talouden kuntoon saattamisella viedään lastemme suusta
tulevaisuuden leipä. Päinvastoin, nyt tehdään toimia, että myös sillä työttömän lapsella oli-
si oikeus ja mahdollisuus siihen leipään.

Ensimmäinen varapuhemies Mauri Pekkarinen: Edustajat Oinonen, Jaskari ja Rinne, ja
sen jälkeen ministeri Lindström, paikalta 3 minuuttia. Eli seuraavana edustaja Oinonen.

13.04 Pentti Oinonen ps (vastauspuheenvuoro): Arvoisa puhemies! Aiemmassa puheen-
vuorossaan SDP:n edustaja Ojala arvosteli voimakkaasti työministeri Lindströmiä ja hä-
nen toimiaan. Edelliseltä hallitukselta jäi työministeri Lindströmille perinnöksi lähes
200 000 työtöntä — toistan, lähes 200 000 työtöntä. Tämä työttömien massa jäi silloisessa
hallituksessa olleilta SDP:ltä, vasemmistolta, RKP:ltä, vihreiltä ja kristillisiltä nykyisen
työministerimme Lindströmin hoidettavaksi. Selittelitte työttömien suurta määrää maail-
manlaajuisella lamalla, vaikersitte, ettei vienti vedä. Nyt syytätte häpeämättömästi minis-
teri Lindströmiä työttömien suuresta määrästä ja siitä, ettei hän tee työttömyyden vähentä-
miseksi juuri mitään.

Tällaiseen alhaiseen oppositiopolitiikkaan en ole huomannut, että edellisen hallituksen
aikana olisi sorruttu, ainakaan työministeri Ihalaisen osalta. (Puhemies koputtaa) Kiitte-
limme silloista työministeri Ihalaista aktiivisesta otteesta. Ministeri Lindström, muistiku-
vani mukaan ette koskaan oppositiossa ollessanne sekä ryhmänne vetäjänä sortunut henki-
lökohtaisuuksiin edellistä työministeri Ihalaista kohtaan. Kysynkin, ovatko mielestänne
nykyisten oppositiopuolueiden kansanedustajien kielenkäyttö ja käyttäytyminen sekä syy-
tökset teitä kohtaan ja tässä tilanteessa oikeudenmukaisia. (Hälinää)

Ensimmäinen varapuhemies Mauri Pekkarinen: Edustaja Lindtman halua tähän välttä-
mättä.

13.05 Antti Lindtman sd (vastauspuheenvuoro): Arvoisa puhemies! Kun täällä salissa on
yritetty kysyä, minkä takia työministeri ei edes itse esittänyt lisää työllisyysmäärärahoja,
vaikka omat virkamiehet ely-keskuksessa sanovat, että on huutava tarve, niin aina edelli-
nen työministeri edellisessä hallituksessa puolusti näitä aktiivitoimenpiteitä, työllistämis-
43



Pöytäkirjan asiakohta PTK 42/2015 vp
rahoja. Nyt meillä on työministeri, joka ei ole edes esittänyt. Tästä on kyse, näistä asioista.
Kun Soini aikanaan perusteli, että tähän oikeusministeriön ja työministeriön yhdistelmään
päädyttiin, kun myös työelämään liittyy paljon oikeusalan säädöstöä, niin nyt tiedämme,
mitä se tarkoittaa. Liittyy todella paljon säädöstöä, ja erityisesti toivoisin, että ottaisitte
huomioon nämä työntekijöiden perusoikeudet sopia toisin.

Arvoisa puhemies! Leppä otti täällä tärkeän asian esiin, nimittäin ne puheet viime vaa-
lien alla, ja mihin hallitus on saanut mandaatin. Minä kannatin sitä yhteistyösopimusta, jos-
ta Sipilä puhui ennen vaaleja. Minä kannatin sitä ajatusta, että pakko on pelolla johtamista
ja menneisyyden maailmaa. Nyt te johdatte pakolla, (Puhemies koputtaa) ja ongelma on se,
että ei saada tasapainoa, koska olette menneet EK:n pukukoppiin. (Matti Vanhanen: Höpö,
höpö!)

13.06 Harri Jaskari kok (vastauspuheenvuoro): Arvoisa herra puhemies! Opposition
puolella nyt haastetaan, että täytyisi löytää vaikutusarviointia. Nythän esimerkiksi edusta-
ja Lehti sanoi, että Saksassa on 15 vuoden kokemus paikallisesta sopimisesta. Eiköhän täs-
sä olisi jo vaikutusarviointia, että voisimme ruveta miettimään sitä paikallista sopimista,
miten me toteutamme sen niin, että työllisyys kasvaa, kilpailukyky kohenee. Nyt esimer-
kiksi edustaja Tuppurainen sanoo, että nyt te viette vallan työmarkkinaosapuolilta, jotka
ovat parhaat asiantuntijat. Minä väitän, että vieläkin parempia asiantuntijoita löytyy, eli
siellä paikallisella yritystasolla olevat asiantuntijat ovat vielä parempia kuin työmarkki-
naosapuolet. Ja oikein hienoa, jos lokakuun puolessa välissä löytyisi jo niitä keinoja, mitä
voisimme ruveta käsittelemään.

Toinen asia. Edustaja Ihalainen sanoi, että malttaisitte odottaa tätä kokonaispakettia.
Odotettiin kuukausia, ja edelleenkin halutaan sitä. Jos ei päästy elokuun 20. päivä edes ta-
voitteista minkäänlaiseen käsitykseen, kuinka monta vuotta meidän pitäisi vielä odottaa,
kuinka (Puhemies koputtaa) monta kymmentä tuhatta työpaikkaa meidän vielä pitää me-
nettää?

13.08 Lauri Ihalainen sd (vastauspuheenvuoro): Arvoisa puhemies! Täällä on nyt use-
ampaan otteeseen viitattu Saksan ratkaisuihin. Se on totta, että siellä tämä minijob-järjes-
telmä varmaan toi osa-aikatyötä lisää, mutta johti se myös käytännössä siihen, että syntyi
tämmöistä työssä käyvää köyhälistöä, joka ei päässyt avoimille työmarkkinoille.

Se, mitä Saksassa tehtiin, kun tehtiin paikallisia kriisisopimuksia — tästä olen päämi-
nisteri Sipilänkin kanssa puhunut — siellä yritys, firma, konserni, sitoutui sen kriisisopi-
muksen ajaksi siihen, ettei ketään irtisanota. Missäs ovat nämä puheet täällä Suomessa?
Syntyisikö jotakin sellaista uutta Suomessakin, että kun tulee kriisiratkaisuja, niin yritys si-
toutuu siihen, ettei ketään irtisanota? Siinä olisi jotakin tasapainoa eikä vain työntekijöi-
den kimppuun käymistä.

Ensimmäinen varapuhemies Mauri Pekkarinen: Arvoisat edustajat, tästä teemasta vie-
lä muutama lisäpuheenvuoro ja sitten ministeri Lindström vähän pitempään. Seuraavana
edustaja Myllykoski. 

13.09 Jari Myllykoski vas (vastauspuheenvuoro): Arvoisa herra puhemies! Tärkeä asia,
mitä Lehti toi esille: pitää huomioida meillä täällä kotimaassa, Suomessa, missä tämä so-
44



Pöytäkirjan asiakohta PTK 42/2015 vp
pimisen kulttuuri on sieltä tammikuun kihlauksesta asti ollut mahdollista ja sille on demo-
kraattiset perinteet.

Jos nyt hallitus tekee ratkaisun lisäämällä paikallista sopimista, niin haluan kysyä sitten
ministeri Lindströmiltä: Mitä tarkoitatte sillä tavoitteella, paikallisella sopimisella? Tar-
koittaako se sitä, että voidaan sopia paikallisesti alle yleissitovan työehtosopimuksen?
Mitä se tarkoittaa silloin työmarkkinajärjestöille neuvotteluosapuolina, jotka neuvottele-
vat yleissitovasta työehtosopimuksesta? Te romutatte sen. No, samalla kertaa tietysti Ete-
läranta kympissä tulee paljon tyhjiä liikehuoneistoja. Ei kenenkään työnantajan enää kan-
nata järjestäytyä, jos ei sillä omalla yleissitovalla työehtosopimuksella olekaan sopimuk-
sellista pohjaa vaan se voidaan paikallisesti pois sopia. Toivoisinkin, että voisitte ajatella,
että jos paikallista sopimista laajennetaan käsittämään yleissitovan työehtosopimuksen tä-
mänhetkisiä tasoja, niin (Puhemies koputtaa) se voitaisiin tehdä järjestäytyneen työnteki-
jän kanssa työpaikalla.

13.10 Tarja Filatov sd (vastauspuheenvuoro): Arvoisa puhemies! Sopiminen on aina
kahden kauppa. Työelämä- ja tasa-arvovaliokunta oli juuri käymässä Saksassa ja kuuli laa-
jasti niin työnantajapuolta, työntekijäpuolta kuin myös tutkijoita siitä, mikä on ollut se Sak-
san mallin salaisuus. Se on ollut nimenomaan se, että molemmat osapuolet ovat saaneet sii-
nä jotakin: siinä on tullut työpaikkatakuuta, jos on sitten joustettu niissä työvoimakustan-
nuksissa. Mutta itse asiassa laaja evaluaatio osoittaa, että verouudistus, eläkeuudistus, bud-
jettiratkaisut, nopeutettu työnvälitys ja yksinkertaistettu työttömyysturva ovat ne avainsa-
nat, jotka Saksassa ovat tuoneet tuota hyötyä. Ja tässä rinnalla on ollut myös europolitiik-
ka, joka on Saksan markkinoille tällä hetkellä suotuisa.

13.11 Tapani Tölli kesk (vastauspuheenvuoro): Arvoisa puhemies! Yhteinen hyvä on pa-
ras hyvä. Äsken pääministeri Sipilä puhui perustellusti siitä, miten tärkeää on nyt päästä
sopimukseen, ja antoi sille täyden tukensa.

Edustaja Ihalainen ryhmäpuheenvuorossa korosti luottamuksen ja sopimisen merkitys-
tä. Tämä on tietyllä tavalla kohtalonkysymys Suomelle: pystytäänkö nyt sopimaan? Mutta
minä en ole ihan varma, haluavatko kaikki tässä salissa, että sopimus syntyy. Sillä tavalla
päästään kuitenkin vaikuttavasti parhaaseen tulokseen. On jotenkin hämmästyttävää se,
kun kuuntelee opposition puheenvuoroja, miten asetutaan vastustamaan melkein kaikkia
asioita. Erityisesti, kun vihreiden puheenvuoroja kuuntelee, jos kaikkia asioita vastustaa,
niin varmasti joskus osuu kohdalleenkin.

Edustaja Viitanen eilen otti esille sen, miten hän voimakkaasti odottaa, on odottanut te-
hokkaita työllisyystoimia, innovaatioita ja kasvuun vahvasti vaikuttavia toimia (Puhemies
koputtaa) hallitukselta. Teillä oli neljä vuotta valtiovarainministeriö, niitä kaivattuja toi-
menpiteitä todella odotettiin. Tulokset olivat huonoja.

13.12 Mika Niikko ps (vastauspuheenvuoro): Arvoisa puhemies! Edustaja Gustafsson,
syytitte hallitusta EK:n asiamiehenä toimimisesta. Jos hallitus istui EK:n pukukopissa, niin
eikö silloin SDP toiminut pelin tuomarina ja puuttunut peliin, ennen kuin pelaajat edes pää-
sivät pelikentälle? Tunnustakaa tämä tosiasia, että te ette halunneet, että hallitus onnistui
niissä neuvotteluissa, ja tämän tähden teitte osannne siinä, että yhteiskuntasopimusta ei
päästy solmimaan. (Välihuutoja) Teitä ei haittaa se, että maan talous menee alaspäin. Teil-
45



Pöytäkirjan asiakohta PTK 42/2015 vp
le on tärkeämpää se, että te saatte tuoda sitä oppositiopolitiikkaa (Eduskunnasta: Ohhoh!)
sillä intohimolla, mitä te olette tänään täällä esittäneet.

Mutta itse asiassa tosiasia on kuitenkin se, että hallitus ei luo yhtään työpaikkaa. Am-
mattijärjestöt eivät luo yhtään työpaikkaa. (Välihuutoja) Yksittäinen teko, mikään teko ei
luo mitään työpaikkoja. Yritykset luovat työpaikkoja, hyvinvointia ja perusturvaa kaikille
perheille. Tätä hallitus yrittää tehdä: luoda toimintaedellytykset, jotta meidän yrityksem-
me voivat hyvin ja saavat luotua lisää työpaikkoja. (Puhemies koputtaa) Miksi te ette tähän
työhön lähde mukaan?

13.13 Ville Niinistö vihr (vastauspuheenvuoro): Arvoisa puhemies! Tässä on puhuttu
paikallisen sopimisen merkityksestä, ja itse näen, että se on suunta, mihin pitäisi mennä,
mutta Saksassa ja Ruotsissa myös työntekijöiden myötämääräämisoikeutta siinä on vah-
vistettu. On tullut tämä työllisyystakuu, on tullut esimerkiksi edustajia yhtiöiden hallituk-
sissa. Onko Suomen hallitus valmis edistämään näitä keinoja, joilla saadaan luottamusta
siihen, että paikallinen sopiminen olisi tasapuolista? Minä uskon, että se olisi kaikille hyvä
asia, ja tässä tullaan siihen, että kyllähän se, että hallitus tekee työehtosopimustasolla pa-
kottavaa lainsäädäntöä, joka estää tekemästä parempia sopimuksia työntekijöiden kannal-
ta, vahvasti rajoittaa työntekijöiden halua myös siitä alemmalla tasolla työsopimuksissa
luottaa siihen, että heillä on vahva neuvotteluasema, kun heidän oikeuksiaan juuri rajattiin
työehtosopimuksissa. Aika harva yritys on valmis tarjoamaan siitä enemmän, mitä hallitus
on kieltänyt työehtosopimuksessa. Kannattaa muistaa tämä asia eli se, että jos me uskom-
me siihen, että tuottavuus on ensisijaista ja palkkamaltti on myös tärkeätä, niin suuri kysy-
mys on se, onko hallitus vaarantamassa nämä tärkeät tavoitteet sillä, että se tekee nämä
pakkolait. (Puhemies koputtaa) Minun mielestäni näyttää siltä, ja siksi tämä ei paranna kil-
pailukykyä vaan heikentää sitä.

Ensimmäinen varapuhemies Mauri Pekkarinen: Edustaja Rinne, sitten edustaja Eestilä
ja vihdoin ministeri Lindström.

13.14 Antti Rinne sd (vastauspuheenvuoro): Arvoisa puhemies! Saksan malli tarkoitti
näitten uudistusten jälkeen sitä, että 1 700 000 ihmistä ansaitsee alle 5 euroa tunnissa palk-
kaa ja osa-aikatyöntekijöitten määrä nousi 18 prosenttiyksikköä. Se ehkä talouteen kyllä
vaikutti, mutta tavallisten ihmisten näkökulmasta todella onnetonta politiikkaa pitkälläkin
vaihtoehdolla.

Arvoisa valtiovarainministeri, minä nyt kävin läpi näitä muistioita, jotka valtiovarainmi-
nisteriöstä on laitettu, ja minä löydän yhden muistion 29.9.2015, 6-sivuinen muistio, jossa
on yksi taulukko ja sen alla yksi lause, joka liittyy verotuksen vaikutuksiin. Siellä tode-
taan, että palkkamaltti hidastaa keskipitkällä tähtäimellä verotulojen kehitystä. Täällä vii-
tataan aiemmassa tekstissä yksikkötyökustannusten alentamiseen. Voisiko niistä verotulo-
vaikutuksista saada yksityiskohtaisemman laskelman kuin tämä yksi lause?

13.15 Markku Eestilä kok (vastauspuheenvuoro): Arvoisa puhemies! Opposition näkö-
kulmasta tässä on tällä hetkellä menossa historiallinen, ennennäkemätön sotku. Minua hie-
man ihmetyttää, että jos hallitus ei sanele, niin se on sotku. Ehkä olette avanneet hieman
omaa arvomaailmaanne tällä lauseella.
46



Pöytäkirjan asiakohta PTK 42/2015 vp
Minusta hallitusta täytyy kiittää siitä, että hallitus on avoimesti esittänyt oman linjansa,
mitä Suomessa pitää tehdä, koska hallitus on vastuussa veloista, velanotoista ja pääoma-
vastuista, joita muistaakseni on 17 miljardia budjetissa. Kun hallitus näin on menetellyt,
sehän on käytännössä avannut tarjouskilpailun kaikille — oppositiolle, Suomen kansalai-
sille, kaikille päivystäville dosenteille, jotkut kätilöt tähän tarjoukseen ovat jo tarttuneet.
Minun mielestäni, jos on avoin tarjouskilpailu olemassa, niin ei kannattaisi hirveästi moit-
tia sitä perustarjouksen tehnyttä vaan esittää omat tarjoukset, jotta se linja, minkä hallitus
on esittänyt, saadaan täyteen yhteistyössä ja neuvotellen.

Ensimmäinen varapuhemies Mauri Pekkarinen: Ministeri Lindström, 3 minuuttia.

13.16 Oikeus- ja työministeri Jari Lindström: Arvoisa herra puhemies! Jos lähdetään
siitä, mitä edustaja Ihalainen ryhmäpuheessaan toi esille, tämän syyttelyn ja syyllistämisen
tien, niin ikävä kyllä tässä keskustelussa sitä on paljon ollut. Minulla on aika paksu nahka,
joten ei siinä mitään, antaa tulla lunta tupaan, mutta siinä vaiheessa, kun minua aletaan
epäilemään, että en ole enää työmiehen paras ystävä, niin vedän herneen nenään ja tuke-
vasti. Minä en istuisi tässä hallituksessa päivääkään, jos en uskoisi siihen, mitä tässä teh-
dään. Tässä työmiehelle ja sille työttömälle yritetään saada työpaikkoja. Siitähän tässä on
kyse... (Välihuuto) — Työntekijöille ja työttömille, kaikille yritetään saada työpaikkoja ai-
kaiseksi. Meidän täytyy tehdä asioita uudella tavalla.

Tämä on minun mielestäni järkyttävää kuultavaa, tämmöinen "EK:n pukukoppi". Minä
en ole SAK:n pukukopissa, en EK:n pukukopissa, en edes Paperiliiton pukukopissa, vaik-
ka olen Paperiliiton jäsen. Olen hallituksen pukukopissa, ja siellä tehdään yhdessä näitä
asioita. Minä en kaikesta tykkää, niin kuin olen moneen kertaan julkisuudessa sanonut. Osa
näistä ratkaisuista on semmoisia, että jos itse saisin päättää, niin varmaan tekisin toisella ta-
valla. Mutta nyt olen hallituksen joukkueessa. Siellä on paljon entisiä ministereitä. Te tie-
dätte, että te joudutte puolustamaan sellaisia asioita, joista te olette lähtökohtaisesti eri
mieltä. Niin joudun minäkin tekemään, ja niin joutuvat perussuomalaiset tekemään, niin
joutuu tekemään kokoomus ja keskusta. Tämä on hyvä muistaa.

Edustaja Räsänen omassa puheenvuorossaan ainoana toi esille sen, mistä tässä on isossa
kuvassa kysymys, ainoana. 30 miljardia euroa puuttuu vientituloja, joilla pystytään katta-
maan tämä julkinen sektori. Se puuttuu. Kertokaa meille, millä tavalla te katatte tämän.
Sitä hallitus yrittää tässä tehdä. Se yrittää katkaista velkaantumisen, samaan aikaan nostaa
taloutta, samaan aikaan puuttua työttömyyteen.

Minua syytetään siitä, että en vaadi työllisyysmäärärahoja lisää. Minähän hyppisin vaik-
ka päälläni ja pomppisin ja heittäisin kuperkeikkaa, jos se auttaisi asiaa yhtään. Me me-
nemme näillä raameilla, missä menemme. Minä olen kertonut, että me teemme myös työt-
tömyyden hoitoon rakennemuutosta. Se tarkoittaa sitä, että asioita pitää tehdä toisella ta-
valla, kun rahaa ei ole käytettävissä loputtomiin.

Kiitän edustaja Ihalaista siitä, että hän on ollut rakentava. Hän puhuu ryhmäpuhujana
tietenkin oman ryhmänsä suulla, mutta aina hän on ollut rakentava. Minulle ei tullut mie-
leenkään edellisellä kaudella arvostella hänen toimiaan, vaikka hänen aikanaan työttö-
myys paheni. Teilläkin oli tavoite 100 000 työpaikkaa, te ette sitä saavuttaneet. Ette te sille
voineet mitään. Te varmaan teitte kaiken niistä lähtökohdista, omista arvoistanne lähtien,
minkä te voitte. Nyt on tämän hallituksen vuoro yrittää.
47



Pöytäkirjan asiakohta PTK 42/2015 vp
Aina vedotaan asiantuntijoihin ja siihen, että asiantuntijat sanovat sitä. Jokainen meistä
varmaan löytää jonkun asiantuntijan, joka tukee juuri hänen ajatuksiaan. Hallitus on valin-
nut tämän tien, ja tällä mennään eteenpäin.

13.20 Outi Alanko-Kahiluoto vihr (vastauspuheenvuoro): Arvoisa puhemies! Ministeri
Lindström, hallitus on selvästi löytänyt EK:sta asiantuntijan, jota kuuntelee silloin, kun on
kyse pienipalkkaisten ihmisten työehtojen tai palkkojen heikentämisestä. On aika surullis-
ta lukea tätä hallituksen taustamuistiota, jossa esitetään ensimmäisen sairauspäivän muut-
tamista siten, että työntekijä joutuu sen itse maksamaan. Siinähän on kuunneltu nimen-
omaan EK:ta. Ymmärrän myös, että ministeristä on ikävä kuunnella, kun oppositio kriti-
soi, mutta se on tässä parlamentarismissa ja demokratiassa opposition tehtävä.

Mutta ihmettelen kovasti sitä, että työministeri vähättelee työllisyysrahojen merkitystä.
Kyllä totuus on se, että ensinnäkin, kun starttirahat ovat loppu koko maasta ja ovat olleet
loppu heinäkuusta lähtien, meillä jää satoja ellei tuhansia yrityksiä syntymättä Suomessa.
Samoin palkkatukirahoilla (Puhemies koputtaa) pystytään työllistämään esimerkiksi osa-
työkykyisiä, jotka ovat sitten paremmassa työkunnossa, kun tämä lama toivottavasti jo-
nain päivänä menee ohi.

13.21 Sanna  Marin sd (vastauspuheenvuoro):  Arvoisa puhemies! Minun mielestäni
edustaja Aalto kysyi täällä aikaisemmin hyvän kysymyksen siitä, että te, pääministeri Si-
pilä, olette aikaisemmin ollut vahvasti tätä sairaussakkoa, sairauskarenssia, vastaan ja olet-
te kuitenkin mielenne tässä muuttanut. Aivan yhtä lailla olette aikoinaan sanonut Ylen
haastattelussa yritysjohtajana, että Suomi ei voi kilpailla millään muulla kuin osaamisella,
me emme voi kilpailla työvoimakustannuksilla, meidän pitää luottaa siihen, että tänne ra-
kennetaan vahvaa osaamista. Samaan aikaan kun nyt tämä Suomen oikeistohallitus on
päättänyt ja jopa ääneen kertonut poliittiseksi tavoitteekseen laskea suomalaisten koulutus-
tasoa ja tekee tällä hallituskaudella lähes 3 miljardin leikkaukset koulutukseen, sivistyk-
seen, osaamiseen ja tutkimukseen, tehdään Ruotsissa täysin päinvastaista politiikkaa, siel-
lä satsataan lähes saman verran näihin asioihin.

Minä haluaisinkin kysyä hallitukselta, kumpi maa teidän arvionne mukaan tulee ole-
maan kilpailukykyisempi tulevaisuudessa: se, joka leikkaa lapsiltamme koulutuksesta ja
osaamisesta, vai se maa, joka panostaa näihin (Puhemies koputtaa) asioihin?

13.22 Kai Mykkänen kok (vastauspuheenvuoro): Arvoisa puhemies! Minkä takia Ruotsi
panostaa koulutukseen ja terveyteen nyt eri tavalla kuin me? Sen takia, että he lähtivät 10
vuotta sitten tekemään niitä kipeitä työmarkkinauudistuksia, joita meiltä puuttuu.

Edustaja Niinistö sanoi, että Ruotsissa ei säädetä pakkolakeja. Tosiasiassahan siellä on
tehty sairausasioissa, siellä on muutettu työttömyysturvaa kannustavammaksi tavalla, joka
meillä kilpistyi kolmikantaan muun muassa viime kaudella. Kyllä tämä on askel siihen,
mitä Ruotsi lähti 10 vuotta sitten tekemään. Meillä on tuottavuus romahtanut, se on patou-
tunut, irtisanomisaalto on tulossa, jos ei jotain tehdä. Jos nyt onnistutaan, niin 10 vuoden
päästä voidaan panostaa koulutukseen, osaamiseen ja terveyteen. Toivon todella sitä, että
tässä salissa enemmistö kannattaa, että mennään näin. — Kiitos.
48



Pöytäkirjan asiakohta PTK 42/2015 vp
13.23 Ari Jalonen ps (vastauspuheenvuoro): Arvoisa puhemies! Pidän kyllä merkillisenä
tuota syyttelyä, mikä täältä oppositiosta kaikuu, ettekä edes lopeta sitä sen jälkeen, kun mi-
nisteri vastaa esitettyihin kysymyksiin. Ihmettelen tätä.

Lisäksi te puututte joihinkin pieniin yksityiskohtiin, teette tikusta asiaa, ettekä katso tätä
isoa kokonaiskuvaa. Tämän päivän keskustelu on vain pieni osa tätä kokonaisuutta, juuri
niin kuin pääministeri sanoi, ja te puututte johonkin yksittäiseen taustamuistioon, josta
olette löytäneet epämiellyttävän sanan teidän omaan politiikkaanne nähden. Me kuunte-
lemme kaikkia asiantuntijoita, totta kai, mutta hyväksykää nyt se, että me yritämme par-
haamme, ja esittäkää omat vaihtoehtonne, jos nämä eivät miellytä teitä. (Välihuutoja)

13.24 Antti Lindtman sd (vastauspuheenvuoro): Arvoisa puhemies! Mitä tulee näihin
yksityiskohtiin tarttumisiin, niin kun tuli palkansaajilta esitys, ensimmäisenä valtiovarain-
ministeri ilmoitti, että 4,2 on vähemmän kuin 5. Nyt näistä taustamuistioista on käynyt il-
mi, että yhtäkkiä, simsalabim, yhden yön yli neljännes lisää tuli niihin vaikutuksiin, mitä
valtiovarainministeriön virkamiehet vielä edellisenä päivänä olivat arvioineet. Ja sitten te
syytätte meitä täällä, että yksityiskohtiin puututaan. Eihän tässä ole mitään järkeä.

Käydäänpä vielä läpi. Työllisyysvaikutukset ovat ilmassa, yhden yön aikana ilmestyi li-
sää vaikutuksia, sairauskarenssi perustuu EK:n erittäin hatariin arvioihin, ja nämä säästöt
julkiselta sektorilta edellyttäisivät lähes 20 000 ihmisen irtisanomista, jota edes valtiova-
rainministeriön virkamiehet eivät suosita, ja sitten on tämä lomapalkkasotku. Eihän tässä
nyt ole ihan pienistä yksityiskohdista kyse, sen takia tämä pitää saada valiokuntiin.

Arvoisa puhemies! Sanon vielä, että Mika Niikko antoi lähimmäisestä väärän todistuk-
sen. Olemme koko ajan tarjonneet hallitukselle auttavaa kättä, Lauri Ihalaista selvitysmie-
heksi, jolloin sopimus olisi syntynyt, mutta te ette ole siihen tarttuneet. Miksi ette?

13.25 Mika Niikko ps (vastauspuheenvuoro): Arvoisa puhemies! Kyllä se, edustaja Lin-
dtman, on niin, että jos tässä kaksi kertaa yhteiskuntasopimusta (Eduskunnasta: Silloista!)
yritettiin saada — silloista yhteiskuntasopimusta — käyntiin neuvotteluilla, niin te tyrmä-
sitte ensimmäisenä, aivan samoin kuin täällä on keskusteltu nytten. Teiltä ei ole tullut yh-
tään konkreettista esitystä siitä, mitkä ne vaihtoehdot ovat sille, mitä hallitus nytten on esit-
tänyt. Niitä vaihtoehtoja ei haluta antaa. Yhtään siimaa ette ole antaneet hallitukselle, vaan
tarkoituksena on saada hallitus kölin ali ja siellä pysymään ja sinne jäämään.

Teillä oli aikaa kaikilla oppositiopuolueilla viime hallituksessa tehdä niitä päätöksiä,
mutta minkä perinnön te jätitte meille? Tekemättömät päätökset. Nämä tekemättömät pää-
tökset maksavat nyt monin verroin, ja siitä joutuu maksamaan hintaa jokainen. Nyt olisi
tärkeätä löytää se yhteinen linja. Neuvotteluihin ei voida palata, kuten pääministeri sanoi,
vaan nyt pitäisi löytyä muita ehdotuksia, ja silloin ne ikävät päätökset pystytään torju-
maan, jos niitä pystytään toisella tavalla paikkaamaan. Tämä on se keskeinen kysymys, mi-
hin meidän pitäisi aikaamme käyttää.

Ensimmäinen varapuhemies Mauri Pekkarinen: Jatkamme keskustelua vielä noin 5—6
minuutin ajan, ja sen jälkeen, mikäli asianomaiset ministerit haluavat vastata, annetaan
heille puheenvuoro, ja sitten siirrytään varsinaisiin puheenvuoroihin, joidenka välissä aika
ajoin käymme myöskin debattia.
49



Pöytäkirjan asiakohta PTK 42/2015 vp
13.26 Markku Pakkanen kesk (vastauspuheenvuoro): Arvoisa puhemies! Täällä on käy-
ty arvokasta keskustelua työmarkkinaosapuolista ja siitä, kuinka tärkeää neuvotteluosa-
puolien kunnioittaminen ja neuvotteluissa sopimukseen pääseminen on. Itse olen samaa
mieltä ja tässä vaiheessa tuenkin hallituksen näkemystä siitä, että tässä tilanteessa hallitus
tukee työmarkkinajärjestöjä, jotta maanantaina syntyneen esityksen jälkeen päästäisiin so-
puun ja mentäisiin eteenpäin tässä muutaman viikon aikana.

Täällä on myös keskusteltu lomarahasta. Se on myös yksi neuvottelukohde, ja ihmette-
lenkin sitä, kun vasemmistosta aika paljon tulee sellaista näkemystä, että siihen lomara-
haan puuttuminen on nyt jotenkin huono asia, kun sitä noin 200 000 ihmistä Suomessa tu-
lee saamaan. (Välihuutoja) Itse kuulun niihin yrittäjiin, jotka sen mahdollisesti joutuvat
maksamaan, mutta tämäkin on neuvottelukysymys. On esitetty, että neuvottelupöydässä
tämä asia ratkaistaan, ja toivon, että siinä vaiheessa kuunnellaan suomalaisia yrittäjiä ja
työmarkkinaosapuolia, ja jos neuvottelusopimus syntyy, niin silloin asia etenee.

13.28 Paavo Arhinmäki vas (vastauspuheenvuoro): Arvoisa puhemies! Olen aina arvos-
tanut ministeri Lindströmiä ja arvostan edelleen. Hän on rehellinen ja suorasanainen, ja te
olette vaikeassa tilanteessa. Puheenjohtaja Soini on häipynyt näissä keskusteluissa taka-
alalle ja työntänyt teidät puolustamaan näitä kohtuuttomia esityksiä.

Mutta, ministeri Lindström, ei eduskunnan toiseksi suurin hallituspuolue mikään ajo-
puu ole. Teidän puheenvuorostanne sai sellaisen käsityksen, että teillä ei ole vaikutusval-
taa, te ette pysty omalla tahdollanne vaikuttamaan päätöksiin. Ne vain tulevat jostain ulko-
puolelta.

Oleellista on se, että kotimarkkinoiden työllisyys heikkenee, kun ostovoima heikkenee.
Työttömyys lisääntyy VM:n arvioiden mukaan julkisella sektorilla, koska pitää irtisanoa
ihmisiä. Osingonjakovara kasvaa, mutta ei ole mitään elementtejä, millä ne ohjattaisiin
kasvuun tai investointeihin. Kaiken lisäksi on täysin epäselvää, tuleeko 200 000 ihmiselle
lomarahat vai eikö tule. (Puhemies koputtaa) Näihin kysymyksiin olemme pyytäneet vas-
tauksia. Yhteenkään emme ole saaneet.

13.29 Heli Järvinen vihr (vastauspuheenvuoro): Arvoisa puhemies! Yhtenä keinona hal-
lituksen työkalupakissa on sairauspäivien vähentäminen ja niiden korvausten pienentämi-
nen. Valtiovarainministeriö on yrittänyt tehdä vaikuttavuusarvioita, mutta pitänyt sitä vai-
keana sen takia, että etenkin lyhyet sairauslomat on niin huonosti tilastoitu. Itse tein neljä
vuotta töitä muun muassa vanhemmuuden kustannusten parissa tiukasti ja törmäsin sa-
maan ongelmaan. Tässä maassa ei kukaan eikä yksikään instanssi tiedä, kuinka paljon ras-
kaudet aiheuttavat poissaoloja. Se on johtanut niin huvittavaan tilanteeseen, että esimer-
kiksi ministeriöt väittävät, että raskaus ei aiheuta poissaoloja, mikä tietenkin on aivan ab-
surdia, ja sen jokainen synnyttänyt äiti tässä salissa tietää.

Siksi kysynkin: voisiko jatkossa hallitus jollakin tavalla yhteistyössä sosiaali- ja terveys-
ministeriön ja vaikka Työterveyslaitoksen kanssa määritellä sitä ja selvittää, kuinka paljon
Suomessa on lyhyitä sairauslomia ja kuinka paljon niitä pidetään sairauksien ja kuinka pal-
jon raskauksien takia? (Puhemies koputtaa) Tämä auttaisi päätöksentekoa, jota voisi sen
jälkeen tehdä tiedon eikä vain uskomusten pohjalta.

13.30 Simon Elo ps (vastauspuheenvuoro): Arvoisa herra puhemies! Edustaja Arhinmäki
luetteli tässä madonlukuja liudan, mikä on pielessä. Jos ajatellaan sitä, millaisilla konkreet-
50



Pöytäkirjan asiakohta PTK 42/2015 vp
tisilla toimilla voitaisiin saada yrityksiä esimerkiksi sijoittamaan takaisin yrityksiin, niin
kyllä tässä täytyy muistuttaa valtiovarainministeri Stubbin toteamuksesta, että Viron yri-
tysveromallin soveltuvuus tutkitaan hallituskauden aikana. Kirjalliseen kysymykseeni saa-
massani vastauksessa ministeri toteaa, että valmista tulee vuoden 2016 lopussa. Me olem-
me vaikeassa tilanteessa. Tällaisia piristysruiskeita kaivataan. Tosin voisin veikata, että
Arhinmäki, joka kaipaa konkretiaa, ei kuitenkaan tällaisia esityksiä hyväksy.

Arvoisa valtiovarainministeri Stubb, toivon todella, että tällaiset verotusjärjestelmän uu-
distukset otetaan tosissaan. Amerikkalaisen Tax Forum -ajatuspajan tuoreen tutkimuksen
mukaan OECD-maista Virolla on kaikkein kilpailukykyisin verojärjestelmä. Niin kuin
edustaja Marin sanoi sinänsä oikein, niin pitää katsoa vähän naapurimaihinkin, mitä on teh-
ty oikein, ja ehkä ottaa sieltä myös sitten oppia.

13.31 Paavo Arhinmäki vas (vastauspuheenvuoro): Arvoisa puhemies! Ehkä nyt kannat-
taisi kuitenkin ensin hallituksen vastata kysymyksiin, joita täällä on esitetty, kritiikkiin ja
hämmennykseen sen itse esittämistä toimista, ennen kuin aletaan luettelemaan taas uusia
toimia, joita toteutetaan.

Ne kysymykset olivat: Kotimarkkinoiden työllisyys heikkenee ostovoiman heikentyes-
sä. Eikö se vähennä työllisyyttä eikä lisää sitä? VM:n omien taustapapereiden mukaan
työttömyys lisääntyy julkisella sektorilla näillä ratkaisuilla. Eikö se lisää työttömyyttä eikä
vähennä sitä? Mitä konkreettisia keinoja hallituksella on siihen, että osingonjakovaran kas-
vaessa nämä ohjautuvat myös investointeihin ja työllistämiseen? (Puhemies koputtaa)
Suunnitteleeko hallitus esimerkiksi pakkolakeja, joilla ohjataan nämä samalla lailla, kuin
on pakkolakeja työntekijöiden suuntaan, myös yritysten suuntaan? (Puhemies koputtaa)
Viimeinen kysymys oli se, tuleeko 200 000 ihmiselle lomaraha.

13.32 Sari Tanus kd (vastauspuheenvuoro): Arvoisa puhemies! Sairausloman ensimmäi-
sen päivän palkattomuutta on vaikea hyväksyä, eikä se kohtele kansalaisia yhdenvertaises-
ti. On paljon työpaikkoja, joissa esimerkiksi flunssakautena tartuntariski on paljon suurem-
pi, ja toisaalta työpaikkoja, joissa on ehdottoman tärkeää, että sairaana ei saa tulla töihin
tartuttamaan toisia. Pitkäaikaissairaat joutuvat aika ajoin olemaan poissa päivän töistään
hoitojensa vuoksi. Usein nämä ovat hyvin sitoutuneita työhönsä, ja jos vain työnkuvaan
liittyen on mahdollista, usein he hoitavat myös poissaolopäivän työt tavalla tai toisella itse.

Hyvä pääministeri, minä vetoan ja kysyn: voisiko hallitus kääntää vielä kiviä, (Puhe-
mies koputtaa) löytää vaihtoehdon ja poistaa ensimmäisen sairauslomapäivän palkatto-
muuden? (Eero Heinäluoma: Hyvä puheenvuoro!)

13.33 Sanna Lauslahti kok (vastauspuheenvuoro): Arvoisa puhemies! Maailma ajoi
Suomen ohitse, ja kuvittelimme, että vanhoilla pelisäännöillä pärjäämme, kun muu maail-
ma ketterästi toimii. Tässä kohdin Suomella ei ole muita vaihtoehtoja kuin hakea ketteryyt-
tä, vielä enemmän ketteryyttä kuin niillä meidän kilpailijamaillamme. Ehdotankin näin,
että keräämme ne kaikki parhaimmat käytännöt kassiimme ja lähdemme toteuttamaan nii-
tä. Voin sanoa, että kun on seurannut tätä ammattiyhdistysliikkeen jaakaamista, kun on an-
nettu kuukausikaupalla mahdollisuus osallistua mutta ei mitään tule ulos, jossain kohdin
täytyy sanoa, että pitää peli viheltää poikki. Silloin se päätöksenteko tulee olla hallituksel-
la. Tässä on kysymys suomalaisesta työstä, työpaikoista ja siitä, että me pystymme työllis-
51



Pöytäkirjan asiakohta PTK 42/2015 vp
tämään. Ihmettelen, eivätkö oppositiota kiinnosta ne lukuisat työttömät ihmiset, jotka ha-
luavat päästä töihin.

13.35 Joona Räsänen sd (vastauspuheenvuoro): Arvoisa puhemies! Oikeastaan, kun tätä
keskustelua täältä on kuunnellut, niin aika hyvin on tullut selville se, että olisi todella syytä
nyt harkita sitä, että tätä perusteellisemmin käytäisiin tässä vaiheessa jo valiokuntatyös-
kentelyssä läpi. Täällä on kaivattu, että tämä lisää työllisyyttä, pienentää kustannuksia, vä-
hentää kaiken maailman asioita, mutta sitten kun kysytään, mihin nämä vaikutukset perus-
tuvat, mistä ne arvioidaan, niin sitten todetaankin, että ei näitä ole vielä arvioitu vaan se tu-
lee ehkä tässä matkan varrella.

Nyt on hyvä puuttua ensin tähän lomarahakysymykseen, kun täällä on sanottu, että se
tuo nyt 200 000 ihmiselle lomarahat. Sitten kun täällä on sanottu, että ei se tuokaan, niin
mitä se tekee? Ollaanko tässä nyt lisäämässä kustannuksia vai vähentämässä kustannuk-
sia? Samoin joku sanoi, että tästä tulee 50 000 työpaikkaa, ja toisaalta sanotaan, että jos
nämä toimenpiteet viedään eteenpäin, niin tämä lisää työttömyyttä. Mitä tämä tekee? Olisi
varmaan nyt syytä ottaa tässä vaiheessa järki käteen ja jo tässä vaiheessa käsitellä tämä asia
perusteellisesti eduskunnan valiokunnissa, ennen kuin lähdetään mitään peruuttamatonta
viemään eteenpäin.

Ensimmäinen varapuhemies Mauri Pekkarinen: Seuraavana edustaja Leppä ja hänen
jälkeensä edustajat Kasvi, Heinäluoma ja Li Andersson ja sitten ministeri Lindströmin vas-
taus.

13.36 Jari Leppä kesk (vastauspuheenvuoro): Herra puhemies! Sen lisäksi, että Suomi
on taloudellisesti halvaantuneessa tilassa, niin meillä on myöskin investointilama. Ja miksi
meillä on investointilama? Siksi, että yritykset eivät uskalla investoida Suomeen, ja juuri
sen takia me tarvitsemme tuottavuusloikkaa, kilpailukykyloikkaa, jotta me saamme myös-
kin pyörät pyörimään investointien näkökulmasta. Ja kun täällä on peräänkuulutettu sitä,
voidaanko taata jotenkin, että nämä toimet saavat nämä asiat liikkeelle, niin ei tietenkään,
mutta ei mikään yritys elä pelkästään osinkoja maksamalla, se kehittämistyö loppuu sii-
hen. Me tarvitsemme kehittämistyötä yrityksissä, investointeja, innovaatioita. Vain sillä ta-
valla myös yritysten näkökulmasta kilpailukyvyssä pärjätään. Muut menevät joka tapauk-
sessa ohitse. Ei se tarkoita sitä, että pelkästään osinkoihin menisi se hyvä, jota tällä kilpai-
lukykyloikalla aikaansaadaan. Kyllä se saa aikaan investointeja ja kehittämistyötä ja sitä
kautta työpaikkoja.

13.37 Jyrki Kasvi vihr (vastauspuheenvuoro): Arvoisa puhemies! Täällä on vähätelty
yksityiskohtia, mutta yksittäiselle ihmiselle ne yksityiskohdat voivat olla todella suuria.
Otetaan esimerkiksi tämä ensimmäisen sairauspäivän palkka. Mitä mahtaa ajatella se kroo-
nisesti sairas työntekijä, jolla on usein lyhyitä sairauslomia? Jos otetaan esimerkiksi vaik-
ka se miesten neljänneksi yleisin syöpä, rakkosyöpä, niin sen uusimiseen ehkäisyyn käy-
tetty BCG-huuhtelu tarkoittaa aina yhden, kahden päivän sairauslomaa ensin kerran vii-
kossa, myöhemmin kerran kuussa. Se alkaa olemaan yksilön kohdalla jo todella iso asia ja
kannustaa hakeutumaan työkyvyttömyyseläkkeelle, koska tämä tilanne ei muuten talou-
dellisesti kannata hänelle.
52



Pöytäkirjan asiakohta PTK 42/2015 vp
13.37 Eero Heinäluoma sd (vastauspuheenvuoro): Arvoisa puhemies! Tässähän kun kes-
kustelu on kulkenut eteenpäin ja on tultu myös isompaan talouspoliittiseen keskusteluun,
niin useampi edustaja on täällä todella voimakkaasti tuominnut velkaelvytyksen. — Näen
hyväksyviä katseita siellä salin oikealla laidalla. (Olavi Ala-Nissilä: Sitähän tehdään koko
ajan!) — No juuri näin, sitä velkaelvytystä tehdään, ja se on täällä tuomittu erittäin anka-
rasti ja sanotaan, että nyt siihen enää ei ole varaa. — Kun ministeri Stubb aloitti puheen-
vuoronsa alkupuolella keskustelua, hän sanoi, että sitten palkintona tästä kaikesta on mil-
jardin euron veronalennukset. (Olavi Ala-Nissilä: Työn verotuksen alennukset!) Miljardin
euron veronalennukset. No, milläs ne rahoitetaan? Millä ne rahoitetaan? Velalla. (Edus-
kunnasta: Kasvulla) — Velalla. (Eduskunnasta: Kasvulla) — No, nyt löytyi aika olennais-
ta: kyllä te olette valmiit velkaa ottamaan, kun veronalennuksia tehdään, ja te uskotte, että
se toimii. Mutta työntekijöille, arvoisa pääministeri, te tarjoatte miinus 5 prosenttia (Puhe-
mies koputtaa) ja olette hyvin tyytymätön, kun he eivät suostu sitä sopimaan. (Juha Sipilän
välihuuto) — Ei se ole nolla, vaan miinus 5.

13.39 Li Andersson vas (vastauspuheenvuoro):  Arvoisa puhemies! Kyllä oppositiota
kiinnostaa työllisyys, ja juuri siitä syystä olemmekin tästä paketista huolissamme. Suurin
ongelma tässä on, kun ollaan kuultu se epävarmuus, johon tämä kokonaisuus perustuu, juu-
rikin se, että nämä väitetyt positiiviset vaikutukset tästä paketista ovat ne, joista meillä ei
ole mitään varmaa tietoa ministerin omienkaan taustaselvitysten mukaan. Tässä saattaa siis
hyvinkin käydä niin, että tämä palkkojen alennus kyllä toteutuu, jolloin ostovoima heikke-
nee, sairauspäivän karenssi kyllä toteutuu, jolloin työhyvinvointi heikkenee, ja tulonsiirrot
työnantajille kyllä toteutuvat, mutta työllisyysvaikutukset eli nämä positiiviset vaikutuk-
set jäävät toteutumatta. Hallitus on siis ottamassa valtavan ison riskin julkisen talouden ja
palkansaajien kustannuksella tässä ja kaiken lisäksi myöskin tekemässä sitä sellaisilla kei-
noilla, jotka romuttavat tätä luottamusta työmarkkinaosapuolten välillä.

Ensimmäinen varapuhemies Mauri Pekkarinen: Ja nyt ministeri Lindström paikan
päältä 3 minuuttia, ja katsotaan vielä sen jälkeen, jos ihan välttämättömintä debattia löytyy
lyhyesti. Nyt ministeri Lindström.

13.40 Oikeus- ja työministeri Jari Lindström: Kiitos, arvoisa puhemies! — Jos men-
nään ekana tuohon kotouttamiseen, kun siitä on jonkun verran kyselty, kotouttamisen mää-
rärahoihin ja niitten riittävyyteen. Jokainen tietää, että kun tämä tilanne elää koko ajan, niin
mehän reagoimme siihen, mitä me olemme arvioineet näitten tulijoitten määräksi, ja siihen
ollaan sitten suhteutettu tätä rahaa. Kyllä se niin on, että kun nämä määrät kasvavat, niin
silloin siihen täytyy sitten vastata, ja se vastaus on sitten lisätalousarvio, jos tarvetta ilme-
nee. Ja mitä tulee siihen isoon kuvaan, niin me olemme suhtautuneet tähän turvapaikkaky-
symykseen todella vakavasti, perustaneet maahanmuuton ministeriryhmän, jotta tämä tie-
to kulkee ministeriltä toiselle ja tiedämme joka päivä, missä mennään näihin asioihin liit-
tyen. Kotouttamisen puolella on esimerkiksi semmoinen idea, että siinä vaiheessa, kun ih-
minen tulee maahan ja hänet rekisteröidään, kysytään sosiaaliturvatunnusta ynnä muuta
tietoa, mahdollisimman nopeasti kartoitetaan myös hänen osaamisensa, ja silloin voidaan
nopeuttaa näitä toimenpiteitä. Kyllä tätä seurataan ja koko ajan mietitään, sanotaan ennak-
koon, mitä ollaan tekemässä.
53



Pöytäkirjan asiakohta PTK 42/2015 vp
No, nyt sitten työllisyysmäärärahat ja suhtautuminen niihin. En todellakaan väheksy
työllisyysmäärärahoja. Nehän ovat työkalut, millä minun pitäisi toimia. Mutta kun ne vä-
henevät, joka puolelta vähenee raha, niin pitää miettiä, miten asioita tehdään toisella taval-
la. Tämä ei ole pelkästään omaa ajatteluani, vaan se on myös te-keskusten johtajien ajatte-
lua. He ovat valmiita tekemään asioita uudella tavalla. Tiedän täysin hyvin starttiraha- ja
palkkatukitilanteen, mikä se on eri puolilla maata. Se on ongelmissa. Mutta kun se on toi-
miva keino, niin emmehän me nyt semmoista keinoa ole lopettamassa, ettei tule nyt sem-
moista kuvaa.

Ja kun nyt päästiin tämmöiseen positiiviseen vireeseen, niin haluaisin kysyä — te var-
maan olette samaa mieltä, kun tämä työhyvinvointi nousi tässä keskustelussa esille: Työ-
elämä 2020 -hanke jatkuu. Eikö se ole hyvä asia? Se on nimenomaan sellainen asia, missä
eri partit ovat kaikki sitä mieltä, että tätä on syytä jatkaa. Sitä on vain viime kaudella käyty
vähän ylätasolla. Nyt tämän tulevan neljän vuoden aikana se on tarkoitus oikeasti viedä
työpaikoille, ja se on se haaste, millä saadaan nämä asiat ja hyvät toiminnot vietyä myös
pienille työpaikoille. (Välihuutoja) — No niin, tämä asia on tietysti oma keskustelunsa.
Mutta ettei nyt tulisi sitä kuvaa, että jotenkin väheksyisin työllisyysmäärärahoja tai vähek-
syisin työhyvinvointia, niin haluaisin kertoa, että on myös positiivisia asioita, joista olen
valtiovarainministerin kanssa paininut ja voittanut tämän Työelämä 2020 -hankkeen.

Ensimmäinen varapuhemies Mauri Pekkarinen: Edustaja Salonen ja edustaja Rossi ja
sen jälkeen edustaja Kankaanniemi, ja kyllä me yritämme sitten siirtyä varsinaiseen lis-
taan.

13.43 Kristiina Salonen sd (vastauspuheenvuoro): Arvoisa puhemies! Minä ymmärrän,
että sieltä ministeriaitiosta käsin voi alkaa tuntua siltä, että sitä paksua nahkaa tarvitaan
suhteessa ulkopuolisiin ihmisiin. Mutta sitä paksua nahkaa tarvitaan ennen kaikkea nyt
siellä hallituksen sisällä — puolustaakseen niitä asioita, joita itse pitää tärkeinä. Ministeri
Lindström toi esille juuri nämä työelämän kysymykset, ja sairaussakko on kaikkea muuta.
Olen aivan varma siitä, että se on kaikkea muuta kuin sitä, mihin te, ministeri Lindström,
uskotte.

Ministeri Sipilä sanoi, että näihin työelämän sisältökysymyksiin vastataan jossain muus-
sa paketissa kuin nyt tässä pakkopaketissa. Mutta aivan samaan tulokseen voidaan päästä
niillä mukavilla ja pehmeillä arvoilla: niillä, että panostetaan työhyvinvointiin, puututaan
sairauspoissaoloihin, niiden takana oleviin ongelmiin — siis hyvällä johtamisella. Meillä
on tutkittua tietoa tästä. Oma muistionne taas sanoo sairaussakoista näin: "Kaiken kaik-
kiaan laskelman suurimmat epävarmuudet liittyvät tietopohjan heikkouteen." (Puhemies
koputtaa) Näinhän ei voi olla. Uskokaa tutkittuun tietoon.

13.44 Markku Rossi kesk (vastauspuheenvuoro): Arvoisa puhemies! Kiitos teille, edus-
taja Kasvi. Nimittäin tuo näkökulma tähän sairauspäivän karenssiasiaan on tietysti hyvin
moninainen. Uskon, että viisas hallitus esitystä tehdessään, ja viimeistään eduskunta, huo-
mioi sen, että jos kyseessä on henkilö, jolla on hoitotarve, joka toistuu, niin siihen ei sovel-
leta sitä samaa ajatusta kuin että ikään kuin se ensimmäinen sairauspäivä tulee sitten eteen.
Nämä ovat niitä yksityiskohtia, jotka sitten, kun hallitus tekee esitystään ja eduskunta sen
lopullisesti käsittelee, tulee tietystikin siinä valiokuntakäsittelyssä ja eduskunnan käsitte-
lyssä ottaa huomioon. Eihän tämänkään esityksen tarkoitus ole todellakaan rangaista ke-
54



Pöytäkirjan asiakohta PTK 42/2015 vp
tään, ei ollenkaan sitä, että ihminen sairastaa. Mutta me kaikki tiedämme myös, että sillä on
tietty vaikutus siihen, (Kristiina Salonen: Tutkimukset tukevat päinvastoin juuri!) kuinka
paljon ihmiset sitten todellisuudessa käyttävät vapaapäiviä perjantaisin tai vaikkapa maa-
nantaisin. Kyllä tällä on oma merkityksensä, (Puhemies koputtaa) jota ei voi kieltää.

13.45 Anneli Kiljunen sd (vastauspuheenvuoro): Arvoisa herra puhemies! Haluaisin jat-
kaa edustaja Kasvin ja Rossin puheenvuorojen perusteella. Ensinnäkin on todella ongel-
mallista se, että hallitus puuttuu sairauspäivärahojen leikkaamiseen. Se heikentää sairaana
olevien ihmisten toimeentuloa, heikentää heidän terveyttään ja hyvinvointiaan, ja kuten
täällä ministeri Lindström totesi, niin hallituksen pitäisi panostaa todella voimakkaasti työ-
hyvinvointiin ja työkyvyn parantamiseen, koska se tuo todellista yhteiskunnallista säästöä.
Tästä syystä meidän olisi myös kysyttävä ei ainoastaan sitä, mitä tämä tarkoittaa sairaille
ihmisille, vaan sitä, mitä se tarkoittaa myös, jos sairaanhoitaja, lääkäri tai lastentarhanopet-
taja tulisi sairaana töihin. Mitä lisäkustannuksia se toisi, jos työyhteisössä ihmiset sairas-
tuisivat, ja mitä se merkitsisi myös potilasturvallisuudelle, jos lääkäri tai sairaanhoitaja tu-
lisi sairaana töihin ensihoitoon tai muualle? Tämän takia meillä on olemassa toimialoja,
joissa tämä sairauspäivärahan leikkaus ei yksinkertaisesti (Puhemies koputtaa) onnistu,
emmekä me voi tämän takia riskeerata muun muassa potilasturvallisuutta.

Ensimmäinen varapuhemies Mauri Pekkarinen: Tähän debattivaiheeseen viimeinen
vastauspuheenvuoro, edustaja Kankaanniemi.

13.46 Toimi Kankaanniemi ps (vastauspuheenvuoro): Herra puhemies! Sopimusvapaus
on meillä koko ajan olemassa, on ollut tämän kesän ja on tänä päivänä ja on varmaan vielä
vähän aikaa tällaisena (Naurua) edelleenkin, mutta kun työmarkkinajärjestöt eivät ole so-
pimusvapauttaan käyttäneet, niin ei voida ajelehtia vapaalla tavalla eteenpäin, vaan silloin
valtiovalta kuuluu kansalle, jota edustaa valtiopäiville kokoontunut eduskunta, ja sen luot-
tamusta nauttiva hallitus on velvoitettu pelastamaan kansantalouden. Me olemme nyt sel-
laisessa ajossa, että on vaarassa, niin kuin pääministeri alkuun puheenvuorossaan sanoi,
että perustuslain 16 §:n ja 19 §:n mukainen perusturva, oikeus sivistykseen ja sosiaali- ja
terveysturvaan, on vaarassa pitemmällä aikavälillä. Vastuu kansantaloudesta (Puhemies
koputtaa) on nimenomaan hallituksella, ja se on sitä näin käyttämässä määräaikaisella kol-
men vuoden paketilla, (Puhemies koputtaa) ja näin juuri pitää vastuullisesti tehdä.

Ensimmäinen varapuhemies Mauri Pekkarinen: Ja nyt siirrymme varsinaisiin puheen-
vuoroihin.

13.48 Elsi Katainen kesk: Arvoisa herra puhemies! Tänään käyty tiedonantokeskustelu
maamme kilpailukykyyn liittyen on ollut laaja ja tulee varmasti jatkumaan vielä vuosia ja
vuosia. Tästähän seuraa myöskin se laaja ja monitahoinen (Hälinää — Puhemies koputtaa)
lainsäädäntötyö, jonka aikana valiokunnat tulevat kyllä varmasti hyvin ja laajasti kuulluk-
si myöskin. Sen takia keskustan eduskuntaryhmä katsookin, että tässä vaiheessa tämä tä-
mänpäiväinen keskustelu on riittävä ja tältä pohjalta, jos oppositio näin haluaa, voimme
tiedonannosta äänestää, oli ajankohta sitten tällä tai ensi viikolla.

Arvoisa puhemies! Koska toivomme, että vastakkainasettelua pyrittäisiin nyt häivyttä-
mään tässä valtakunnassa, niin haluan ihan näin alkuun antaa jotain positiivista palautetta
55



Pöytäkirjan asiakohta PTK 42/2015 vp
myös työmarkkinaosapuolille. Esimerkiksi SAK on pitänyt esillä työntekijöiden vahvem-
paa osallisuutta ja vaikutusmahdollisuuksia yritysten hallinnossa, jos ja kun se paikallinen
sopiminen etenee. Voin myös täysin allekirjoittaa vaatimuksen siitä, että kriisin aikana yri-
tyksiltä edellytetään äärimaltillisuutta ylimmän johdon palkitsemisessa ja osingoissa.

Harmaan talouden ongelmaan puuttumisen tarpeen me allekirjoitamme kaikki, ja halli-
tus onkin siinä edennyt. Toivoisin kuitenkin, että kun ostovoiman kehityksestä ollaan niin
kovin huolissaan, niin huomioitaisiin ennen muuta se, että työttömille pitäisi saada osto-
voimaa elikkä työpaikkoja. Näitä uusien työpaikkojen luomiseen tähtääviä opposition täs-
mätoimia työttömyyden nujertamiseksi olisin tämän päivän keskustelussa todellakin jää-
nyt kaipaamaan.

Hallitusta puolestaan voi kiittää siitä, että esitetyillä ratkaisuilla parannetaan olennaises-
ti työntekijöiden muutosturvaa ja että nuorten naisten asemaa työmarkkinoilla perheva-
paat uudistamalla on parannettu. Nämä positiiviset asiat on haluttu sivuuttaa täysin julki-
sessa keskustelussa. Naisten asema itsessään on poliittisessa keskustelussa valitettavasti
aina vähän mopen roolissa. Kun poliittiset päätökset muuttuvat vaikeiksi, naisten asia nos-
tetaan väittelyiden etulinjaan. Näin on käynyt nytkin, ja uudistuksia kustannuskilpailuky-
vyn parantamiseksi on esitetty. Näyttää kuitenkin siltä, että harvoin naisten asiat ovat eden-
neet puheiden kanssa samalla mitalla. Esimerkiksi samapalkkaisuus on toistaiseksi edel-
leen pelkkä haave, vaikka SDP on siitä puhunut niin Suomen kuin vaikkapa SAK:n kes-
keisillä paikoilla. Naisten työmarkkina-aseman parantaminen ei kuitenkaan vuosien myö-
tä ole todellisuudessa noussut SDP:n etulinjaan.

Arvoisa puhemies! Kustannuskilpailukyvyn kohenemisessa on olennaista, että paikal-
lista sopimista edistetään, työllistymisen esteitä puretaan ja että normeja puretaan yrittä-
jyydenkin tieltä. Tämän lisäksi on selvää, että tarvitsemme rakenteellisia uudistuksia, teh-
tävien karsintaa, sote-uudistuksen, työttömyysturvauudistamisen ja niin edelleen. Hallitus-
ohjelmassahan aivan oikein linjataan, että hallitus käynnistää tarvittavat työaikalainsää-
dännön ja muun työlainsäädännön uudistukset, jotka tukevat paikallisen sopimisen edistä-
mistä. On hyvä muistaa, että paikallista sopimista on nyt jo todella paljon, mutta sitä tarvi-
taan vielä lisää, ja tuolla lisäyksellä olisi merkitystä juuri kustannuskilpailukyvyn kannalta.
Suunta kohti paikallista sopimista on järkevää siitäkin näkökulmasta, että paikallisesti asiat
ja tarpeet tunnetaan kaikista parhaiten. Paikallinen sopiminen edustaa sitä tarvittavaa jous-
tavuutta, jolla on merkitystä tässä kokonaisuudessa myöskin olemassa olevien työpaikko-
jen turvaamisessa ja siinä, että työntekijät myös sitoutuvat yritykseen ja työn tekemiseen.

Arvoisa puhemies! Kun työpaikkoja luodaan, on tietysti edistettävä yrittäjyyttä ja yrit-
täjien mahdollisuuksia luoda työpaikkoja. Tästä näkökulmasta laitan itse paljon painoar-
voa sille, että yrittäjät ovat suhtautuneet hallituksen kilpailukykypakettiin erittäinkin
myönteisesti. Uskon itse, että hallituksen suunnitelmat kilpailukyvyn parantamiseksi ovat
toteutuessaan merkittäviä.

13.53 Ritva Elomaa ps: Arvoisa puhemies! Haluaisin kohdistaa huomion tiedonannosta
löytyviin positiivisiin ja taloutta rakentaviin puoliin. Niitä nimittäin löytyy paljon, vaikka
opposition puheenvuoroista voisi päätellä toisin. 

Hallitus on asettanut päätavoitteekseen velkaantumisen pysäyttämisen. Kustannuskil-
pailukykyä vahvistavat toimet ovat hyvä työkalu kyseisen tavoitteen saavuttamiseksi. Sa-
malla yrityksille tarjoutuu paremmat olosuhteet selvitä kansainvälisillä markkinoilla ja pa-
56



Pöytäkirjan asiakohta PTK 42/2015 vp
rantuneet olosuhteet palkata työntekijöitä. Tämä puolestaan edistää maamme kilpailuky-
kyä ja vientiä sekä edistää työllisyyden kasvua. 

Hallituksen toimet tulevat edistämään myös uusien vientituotteiden kehittämistä. Kehit-
tämispotentiaalia on etenkin koulutusviennissä, joka on Suomessa vielä lapsenkengissä.
Monille tulee yllätyksenä, että luovat alat ovat EU-alueen kolmanneksi suurin työllistäjä.
Luovat alat, kuten muotoilu, musiikki, peliala, tulevatkin olemaan Suomessa kasvava työl-
listäjä lähitulevaisuudessa.

Suomalaisen maatalouden ja alkutuotannon kustannuskilpailukyvyn vahvistamisesta
hyötyy jokainen kansalainen. Uskon, että puhdas suomalainen ruoka ja vesivarannot tule-
vat olemaan tärkeä ja merkittävä vientivalttimme. Tulee huomioida, että jo nyt elintarvike-
tuotanto ja siihen liittyvä liiketoiminta työllistää huomattavan määrän ihmisiä. Venäjän
vastaiset pakotteet ovat heikentäneet huomattavasti maataloustuotteittemme menekkiä, jo-
ten uusia markkina-alueita on löydettävä. Lisäksi Suomen maatalouden EU:lta saama
kompensaatio Venäjä-kaupan hiipumisesta jäi vaatimattomaksi, kuten ylipäätänsä EU:n
maataloustuet muihin jäsenmaihin verrattuna. Kaikesta tästä johtuen onkin tärkeää, että pi-
dämme kiinni vahvasta vientivaltistamme — puhtaasta ja geenimuuntelulta vapaasta tuo-
tannosta. Jotta suomalaiset tuotteet ja palvelut kävisivät kaupaksi, pitää niitä markkinoida
tehokkaasti kansainvälisillä markkinoilla. Haasteena Suomen viennissä on tehokkaiden
markkinamiesten puute. Kustannuskilpailukyvyn vahvistaminen ei yksin ratkaise kyseistä
ongelmaa, joten toivon, että hallitus tarttuu tähän haasteeseen pontevasti.

Arvoisa puhemies! Eräänä esimerkillisenä menestystarinana mainitsen kotiseutuni Vak-
ka-Suomen. Siellä on useita kohtuullisen hyvin pärjääviä yrityksiä: siellä valmistetaan
Mersuja, ja Vakka-Suomi toimii kotipaikkana mös Vahterus-nimiselle menestyvälle vien-
tiyritykselle, joka vie lämmönsiirtotuotteitaan maailmanlaajuisesti. Vahterus työllistää 230
työmiestä ja -naista. 

Vakka-Suomen lisäksi Varsinais-Suomessa hyviä uutisia tuottaa Turun telakka, joka on
viime aikoina vastaanottanut uusia tilauksia. Siellä toimii myös Muotikuu, vaatealan fir-
ma, joka työllistää suomalaisia hyvin laajasti, nimittäin ompelijat ompelevat näitä vaattei-
ta Turussa. Pitääkin kysyä, miksi nämä firmat ovat pärjänneet. Se tieto olisi tosi tärkeä.
Hallituksen kilpailukykytoimet tulevat luomaan paremmat olosuhteet vastaavanlaisten
menestystarinoiden syntymiseen. 

Hallitus on ryhtynyt tositoimiin Suomen viennin ja työllisyyden parantamiseksi. Toi-
von todella, että sopimus työmarkkinajärjestöjen kanssa syntyy. Tällöin niin työntekijät
kuin yrittäjätkin voivat ryhtyä yhteistuumin edistämään Suomen asiaa. — Kiitos.

13.57 Sanna Marin sd: Arvoisa rouva puhemies! On hyvä aloittaa puheenvuoro kannat-
tamalla edustaja Ihalaisen tekemää esitystä lähettää tiedonanto valiokuntakäsittelyyn ja hä-
nen tekemäänsä ehdollista epäluottamuslausetta. Haluan myös kiittää edustaja Ihalaista
hyvästä ja rakentavasta puheenvuorosta. Voisi jopa sanoa, että puheenvuoro oli valtio-
miesmäinen.

Suomi on perinteisesti sijoittunut kilpailukykymittauksissa hyvin. Vahvuuksiamme
ovat olleet ja ovat edelleen muun muassa hyvä koulutus ja osaamistaso, vahva innovointi-
kyky, vakaa yhteiskunta ja vähäinen korruptio. Näitä asioita on pitkään pidetty arvossa,
mutta valitettavasti hallitus on politiikallaan ja toimintatavoillaan murentamassa sekä kou-
lutustasoamme, osaamistamme että vakaata yhteisymmärrykseen ja sopimiseen pyrkivää
suomalaista kulttuuria. Yhdessä tekemisen tilalle on tullut keskinäisen luottamuksen ra-
57



Pöytäkirjan asiakohta PTK 42/2015 vp
pauttaminen, puutteelliseen valmisteluun perustuvat pakkolait ja pelolla johtaminen. Osaa-
misen vahvistamisen ja uudistumisen tilalle puolestaan ovat tulleet leikkaukset ja perin-
teisten vahvuuksiemme murentaminen.

Suomen talouden kaksi keskeistä ongelmaa ovat liian hidas kasvu ja työttömyys. Tämän
arvion me varmasti kaikki jaamme, vaikka toki muitakin tekijöitä on. Heikko kasvu ja kas-
vanut työttömyys ovat seurausta paitsi finanssi- ja eurokriisiä seuranneesta investointi- ja
kysyntälamasta, johon myös hallituspuolella tänään viitattiin, myös elinkeinorakenteem-
me muutoksesta eli siitä, että elinkeinoelämämme ei ole kyennyt tällaisessa taloudellisessa
tilanteessa viemään tuotteita maailmalle, vastaamaan siihen kysyntään, mitä edelleen oli-
sikin. Tarvitsemme siis toimia, joilla tuetaan kotimaista kysyntää ja ostovoimaa, saadaan
investointeja liikkeelle ja vauhditetaan elinkeinorakenteemme ja vientisektorimme raken-
nemuutosta ja uudistumista. 

Valitettavasti hallitus on kuitenkin päätynyt talouden ongelmien analyysissään sekä tätä
kautta tehtävissä johtopäätöksissään toisenlaisiin lopputulemiin. Tästä johtuen se tekee
kurjistavaa talouspolitiikkaa, joka ei tule toimimaan vaan päinvastoin johtaa heikompaan
kasvuun ja kasvavaan työttömyyteen. Hallitus nojaa politiikkaansa prosentteihin, mutta se
ei vaivaudu perustelemaan niitä tai käyttämiään lukuja eikä altistamaan niitä avoimelle ja
kriittiselle tarkastelulle. Hallituksen esittämät kovat ja väärin kohdennetut leikkaukset ih-
misten toimeentuloon, ostovoimaan, palveluihin sekä ennen kaikkea koulutukseen ja osaa-
miseen ovat haitallisia kasvun ja uudistumisen näkökulmasta. Nämä leikkaukset heikentä-
vät kilpailukykyämme ja talouttamme tilanteessa, jossa nimenomaan uudistuminen, osaa-
misen vahvistaminen ja luovuuden tukeminen ovat tärkeämpiä kuin aiemmin.

Hallituksen työmarkkinapaketissa — sitä kutsutaan täällä kilpailukykypaketiksi, mutta
minun mielestäni on ehkä reilumpaa ja rehellisempää puhua työmarkkinapaketista — on
monia elementtejä, joihin pitää tarttua, monia kohtia, joita jokainen järkevä ihminen ky-
seenalaistaisi ja kritisoisi. Näitä ovat muun muassa sairaussakko, palkkojen leikkaaminen
ja tavallisten työssä käyvien ihmisten ostovoiman heikentäminen. Haluan kuitenkin nostaa
esiin paketin kohdan, joka on tässä salissa mielestäni jäänyt liian vähälle kriittiselle arvi-
oinnille. Kyse on hallituksen esittämästä yksityisten työnantajien sosiaaliturvamaksun
alentamisesta 1,72 prosenttiyksiköllä. Kyse on todella merkittävästä tulonsiirrosta yksi-
tyisten työnantajien hyväksi, ja tämä maksaa valtiolle vuosittain 847 miljoonaa euroa, siis
joka vuosi. Hallitus uskoo, että tämä luo kymmeniä tuhansia uusia työpaikkoja. 

Työnantajakustannusten merkittävä alentaminen ei kuitenkaan ole uusi keksintö. Myös
edelliset hallitukset ovat tarjonneet samaa keinoa työllisyyden lisäämiseksi sekä talousti-
lanteen ja kilpailukyvyn parantamiseksi. Vuonna 2010 työnantajilta poistettiin Kela-mak-
su ja vuonna 2014 alennettiin yritysten maksamaa yhteisöveroa 4,5 prosenttiyksikköä.
Kumpikin muutos on maksanut valtiolle lähes miljardin joka vuosi. Nyt esitetyn sosiaali-
turvamaksun alentamisen kanssa puhutaan jo noin 2,5 miljardin euron vuosittaisista mene-
tyksistä julkiselle taloudelle. On tärkeä kysyä nyt tässä vaiheessa, ovatko nämä toimet te-
honneet, ovatko ne toimineet vai onko nyt tämän sosiaaliturvamaksun alentamisen kanssa
tehty vain miljardien aukkoja valtiontalouteen. Ainakaan nyt tässä huonossa suhdanneti-
lanteessa isoille yrityksille ja työnantajille suunnatut tulonsiirrot eivät ole merkittävässä
määrin aktivoineet niitä investoimaan tai palkkaamaan lisää työvoimaa. Sen sijaan yritys-
ten ulos maksamien osinkojen määrä on pysynyt korkealla tasolla, jopa kiihtynyt. Yrityk-
set ovat siis maksaneet rahaa ulos eivätkä käyttäneet sitä uudistumiseen. Varovainenkin
58



Pöytäkirjan asiakohta PTK 42/2015 vp
johtopäätös on, ettei tämä harjoitettu politiikka ole ollut erityisen vaikuttavaa huomioon ot-
taen, kuinka paljon se on maksanut.

Kannattaisiko jo vihdoin hakea myös konkreettisia vaikutuksia paljon puhuttujen dy-
naamisten vaikutusten sijaan? Mitä jos olisimme käyttäneet tai käyttäisimme 2,5 miljardia
investointeihin joka vuosi? Tällä rahalla, jonka olemme nyt antaneet pois, olisimme var-
masti saaneet myös oikeita vaikutuksia pelkkien dynaamisten vaikutusten sijaan. Tämä in-
vestointivetoinen politiikka loisi uusia työpaikkoja, tukisi vientiä ja elinkeinorakenteem-
me uudistumista, turvaisi ja loisi hyvinvointia, tukisi kasvua ja kääntäisi näin myös velka-
suhteemme pitkällä aikavälillä laskuun, toisin sanoen parantaisi meidän kilpailukykyäm-
me. Vaihtoehtoja on myös talouspolitiikassa, jos me haluamme ne nähdä ja niihin tarttua.
Toivon, että tämä puheenvuoro halutaan kuulla myös hallituspuolueiden edustajien tahol-
ta.

14.03 Outi Alanko-Kahiluoto vihr: Arvoisa puhemies! Kannatan aluksi edustaja Niinis-
tön esittämää pontta.

Sipilän hallitus on hokenut viime keväästä lähtien, ettei vaihtoehtoja ole. Palveluista on
leikattava ja ihmisten palkkoja pienennettävä. Jääräpäinen hallitus joutui kuitenkin luopu-
maan sunnuntailisien ja ylityökorvausten leikkauksista julkisen paineen alla. Tämän pai-
neen saivat aikaan tavalliset työtä tekevät ihmiset, jotka hallitus pakotti mielenosoituksiin
puolustamaan tienestejään hallituksen kynsiltä. Vaikka hallitus on väittänyt, ettei vaihto-
ehtoja ole, se itse joutui perääntymään halustaan leikata erityisesti pieni- ja keskipalkkais-
ten naisalojen palkkoja. Jos hallitus olisi saanut tahtonsa läpi, kärsijöitä olisivat olleet esi-
merkiksi lähihoitajat, lastentarhanopettajat, tarjoilijat ja kaupan myyjät. Myös vuorotyötä
tekevät miesvaltaisten alojen työntekijät, kuten poliisit ja palomiehet, olisivat kärsineet
hallituksen pakkolaista.

Hallituksen esityksessä kilpailukykyloikaksi on edelleen suuria ongelmia, pahimpana
ensimmäisen sairaspäivän palkattomuus. Se johtaa sairaana töihin tulemiseen, kun pieni-
palkkaisella ei ole varaa olla pois töistä. Ongelmallista on myös palkkoja ja työelämää kos-
keva sanelu, vaikka pakottava lainsäädäntö olisi määräaikainen. Jos kaksi kätilöä saa pää-
ministerin perumaan ylityö- ja sunnuntailisien leikkaamisen, kuinka monta flunssaista kä-
tilöä tarvitaan perumaan palkaton ensimmäinen sairaslomapäivä? Kuinka monta raskaan
päivätyön tehnyttä keittäjää, siivoojaa tai lähihoitajaa tarvitaan kertomaan hallitukselle,
että vanhemmiten yhden päivän poissaoloja väistämättä tulee, että se on ainoa tapa pärjätä
töissä, jaksaa vähän pitempään ennen putoamista eläkkeelle, joka ei riitä, koska asuminen
on liian kallista ja kalliimmaksi tulee, kun hallitus seuraavaksi uhkaa leikata eläkkeensaa-
jilta asumistukea 60 euroa kuukaudessa?

Viime keväänä hallitusohjelmaa kirjoitettiin Suomessa niin, että kolme miestä kuunteli
13:a miestä asiantuntijoinaan. Kyllä kannattaisi laventaa asiantuntijoiden alaa, määrää ja
sukupuolta, ja etenkin silloin, kun asioita ei vielä ole päätetty, vaan niitä vasta pohdiskel-
laan. Nyt koko Suomi on huolissaan hallituksen osaamisesta ja harkintakyvystä. Taikurin
hatusta vedetään esityksiä, joista kukaan ei tiedä, miksi ne vielä paljastuvat.

Hallituksen perääntyminen sunnuntai- ja ylityölisien leikkaamisesta vahvistaa todeksi
sen, ettei hallituksen pitäisi puuttua palkkaratkaisuihin, vaan jättää ne työntekijöiden ja
työnantajien sovittaviksi. Peruessaan sunnuntai- ja ylityölisien leikkaamisen hallitus kui-
tenkin ilmoitti päättäneensä, että nyt kaikkien lomarahoja leikataan 30 prosenttia. Julkisen
sektorin lomapäiviä ja arkivapaita vähennetään ja ensimmäinen sairaslomapäivä muute-
59



Pöytäkirjan asiakohta PTK 42/2015 vp
taan palkattomaksi. Edelleen kuritetaan niitä, jotka tekevät raskasta, kuluttavaa työtä ja sii-
tä huolimatta kituuttavat vielä ikääntyneinäkin töissä. Kun ensimmäisestä sairaspäivästä
tulee palkaton, nämä ihmiset eivät enää pärjää työelämässä.

Hallituksen politiikka on kovaa, kylmää ja todellisuudelle vierasta. Kätilöitä, hoitajia ja
siivoajia kannattaisi kuunnella myös etukäteen, ei vasta jälkikäteen. Miksi nämä ihmiset
pakotetaan mielenosoituksiin? Eikö hallituksen ja työlainsäädännön pitäisi pitää heikom-
man puolta? Työelämän tuntemuksesta ei perusoikeistohallitusta voi kehua. Pääministeri
Sipilälle tuli yllätyksenä, että ylityö- ja sunnuntailisät ovat olennainen osa palkkaa hyvin
monilla aloilla. Nyt pääministeri Sipilä tunnusti, ettei hän tiennyt, että lomarahat eivät kos-
ke kaikkia työntekijöitä.

Hallituksen esityksistä prekariaatti loistaa poissaolollaan. Hallitus ei ole tehnyt ainoata-
kaan epävarmassa asemassa olevien työntekijöiden, pätkätyöläisten ja pienyrittäjien ase-
maa parantavaa ehdotusta, ei ainoatakaan, vaikka nopeimmin kasvava töitä tekevien jouk-
ko ovat juuri itsensä työllistäjät. Pääministerin viesti on ollut, että Suomessa pitää saada ai-
kaan enemmän vähemmällä. Jostain syystä tämä vaatimus kohdistuu vain pienituloisiin.

Vaihtoehdottomuuden retoriikkaa toistava hallitus väittää, ettei oppositiolla ole vaihto-
ehtoja. Tämä ei pidä paikkaansa. Vihreät ovat esittäneet sekä vaihtoehtoisen hallitusohjel-
man että vaihtoehtoiset talouslinjauksemme, ja vaihtoehtobudjettimme valmistuu lähi-
päivinä. Pääministerin kilpailukykypuheessa ei mainittu osaamista, koulutusta tai tutki-
musta sanallakaan. Ne kuitenkin olisivat tie ylös lamasta ja avain tuottavuuden kohenemi-
seen. Hallitus sen sijaan on ottanut tietoiseksi tavoitteekseen kansalaisten osaamistason
laskemisen.

Hallitusta voi kiittää yhdestä asiasta: siitä, että se on tänään julkistanut taustamuistiot,
joihin se perustaa päätöksentekonsa. Niistä ilmenee, että hallitus on kuunnellut asiantunti-
joita valikoivasti. Taustamuistioista ilmenee myös, että vaihtoehtoja olisi ollut, (Puhemies
koputtaa) jopa sellaisia, joilla oltaisiin voitu tehdä sosiaalisesti oikeudenmukaista politiik-
kaa (Puhemies: Aika!) ja kaventaa tuloeroja. Valitettavasti se ei vain ole hallituksen tavoit-
teena.

14.09 Jari Myllykoski vas: Arvoisa rouva puhemies! Ensin kiitoksia pääministerille sii-
tä, että avasi Kesärannan ovet ja sitä kautta mahdollisti työmarkkinajärjestöjen edelleen
jatkuvat neuvottelut. Tietysti on pakko todeta, että kyllähän muutokseen pitää olla hallituk-
sessa mahdollisuutta, mutta pakko kyllä sanoa, että hallitus ja pääministeri Sipilä ovat ol-
leet kyvykkäitä omien näkemystensä muuttamiseen ja asiat ovat edenneet oikeampaan
suuntaan. Mutta remontti on vielä raju. (Eduskunnasta: Eikös pakkoa pitänyt välttää?)

Nyt on tärkeätä, että hallitus puntaroisi keskuudessaan tämän karenssipäivän vaikutuk-
set, vaikka edustaja Rossi vähän värikkäästi koetti sanoa, että joku puolustaa täällä ääni vä-
risten yhden päivän palkan menettämistä. Ettekö te yhtään ole solidaarisia työttömiä koh-
taan? Nämä asiat kun eivät ole yhteismitallisia laisinkaan. Kysymys on siitä yksinhuolta-
jaäidistä, joka on kaupassa kassalla töissä ja jolla on vaikka viikkotunnit 25 tuntia viikossa
tai 10 tuntia. Kun sieltä viedään yksi päivä pois, niin se tarkoittaa, että tämä henkilö me-
nettää viikkoansioistaan yli 50 prosenttia. (Kaj Turunen: Miten niin viedään päivä pois?)
— Se on täysin mahdotonta lähteä tähän, koska jos viikossa on tuntimäärä vain 10, niin
edustaja Turunen, kyllä se tarkoittaa yli 50:tä prosenttia, jos olet päivän pois töistä etkä saa
siitä palkkaa. Mutta me voimme jatkaa tätä keskustelua. Minä en ole matematiikassa kovin
lahjakas, mutta tämän asian minä kyllä tiedän. Minulle ovat kaupan alan ihmiset ja monet
60



Pöytäkirjan asiakohta PTK 42/2015 vp
tuttavat, jotka ovat kaupassa töissä, kertoneet tästä mahdottomasta tilanteesta, minkä tämä
tuo eteen.

Pakkolait ovat huono asia. Tärkeätä on myös katsoa paikallisen sopimisen edistämisen
polku, ja jos nyt sitten käydään tätä keskustelua, niin nämä nyt ovat edustaja Myllykosken
näkemyksiä ehkä niistä asioista, mitä nyt pitäisi tehdä tässä talouden tilanteessa, mihin
suuntaan näitä asioita myös voitaisiin edistää. Ilman muuta tämä tarkoittaa sitä, että nämä
paikalliset sopimukset voitaisiin minun näkemykseni mukaan — enkä usko, että Hakanie-
mestä kovasti tulisi vastustusta — vaikka heti tänä päivänä sopia niin, että kun sopijaosa-
puolena on järjestäytynyt työntekijä, niin paikallisen sopimisen kulttuuri voidaan ulottaa
myös niille järjestäytymättömille työnantajille. Mutta jos nyt hallitus kaavailee sitä, että
mennään alle yleissitovan työehtosopimuksen, niin tämäkään ei tietysti ole sellainen rat-
kaisu. Mutta uskoisin, että tällä menettelyllä, että kunnioitetaan sitä yleissitovan luontei-
suutta, että siellä paikallinen pääluottamusmies on se sopijaosapuoli, kun tehdään paikal-
lisia sopimuksia, tätä rakennetta pystyttäisiin kehittämään.

Oppisopimiskoulutuksen uudistus on tärkeä siltä osin, että meidän on pakko saada pk-
sektorille toimiva järjestelmä, ja se tapahtuu sillä lailla, että yhteiskunta... (Kaj Turusen vä-
lihuuto) — Kyllä on pakko saada. Jos edustaja Turunen malttaa kuunnella, niin tulee niitä
vaihtoehtoja. — Meidän on nimenomaan pakko luoda mahdollisuudet sille, että oppisopi-
musjärjestelmä toimii pienillä työpaikoilla, ja se tarkoittaa sitä, että meidän on yhteiskun-
nalta suunnattava mahdollisuuksia, että siellä todellakin tämä työssäoppiminen mahdollis-
tuu. Sille mestarille täytyisi meidän maksaa se 30 prosenttia siitä palkasta, minkä työnan-
taja hänelle maksaa, koska pienillä työpaikoilla ei ole resursseja mahdollistaa tätä työssä-
oppimista, että se laadullisesti olisi todellakin hyvällä tasolla. Työaikapankkien käyttö
niin, että tehty tunti korotetaan 20 prosentilla ja laitetaan sinne pankkiin: sen jälkeen pie-
nissä yrityksissä suhdannevaihteluita voidaan ilman yt-neuvotteluja ja lomautuksia hyö-
dyntää niin, että sieltä pankista otetaan sitä rahaa siihen taloudelliseen notkoon tilauskan-
nassa, joka siellä yrityksissä on.

No, minä olisin valmis heti siihen, että kun on 200 päivää ollut työtön taikka nuori työ-
tön ja on työnantaja, joka palkkaa tämmöisen työttömän, niin vapautuu palkan sivukuluis-
ta ensimmäisenä vuonna 100 prosenttia, seuraavana 70 ja kolmantena 30, ja tämä väli ka-
tettaisiin sillä ansiosidonnaisen päivärahan perusosalla taikka työmarkkinatuesta, jolloin
vaikutukset kansantalouteen olisivat positiiviset jo toisena vuonna. Ensimmäisen vieraan
työntekijän palkkaaminen niin, että annetaan palkka- ja sivukuluja vähentää tuloksesta en-
simmäisenä vuonna 100 prosenttia, seuraavana vuonna 50 prosenttia, on kustannusvaiku-
tuksiltaan neutraali. Päinvastoin valtio menettäisi yhteisöveroa vähän vajaa 70 miljoonaa,
mutta saisi verotuloina 72 miljoonaa, ja jos nämä kaikki olisivat työttömiä ja 10 000 työl-
listyisi, valtio säästäisi 69 miljoonaa (Puhemies koputtaa) euroa työttömyysturvamaksuis-
sa.

14.15 Mats Nylund r: Ärade fru talman, arvoisa rouva puhemies! Huomaa, kun edustaja
Myllykoski puhuu, että hän on ollut mukana neuvottelemassa, puhuu asiaa, vasemmisto-
lainen kansanedustaja tässä tapauksessa. 

Hallitus on aivan oikeassa siinä, että Suomen tulee vahvistaa kilpailukykyään. Hallituk-
sen ehdotukset ovat tietenkin vaikeita, ja se on tullut esille monta, monta kertaa tänään,
koska ne iskevät toisiin aloihin kovemmin kuin toisiin. Mutta on ilahduttavaa nähdä, että
suunnitellut sunnuntai- ja ylityölisien leikkaukset lainsäädännöllä nyt peruuntuivat. Pa-
61



Pöytäkirjan asiakohta PTK 42/2015 vp
rempi vaihtoehto, aivan kuten hallitus nyt esittää, ja eritoten tasapuolisempi ratkaisu on lo-
marahojen leikkaaminen. Pienyrittäjille ja muille yrittäjille, jotka eivät maksa tätä nyt, se
voi tarkoittaa uutta kustannusta, vaikka pääministeri esimerkiksi sanoi, että se on mahdol-
lista välttää, jos se aiheuttaa ahdinkoa. Sitä on pakko pystyä helpottamaan sitten.

Ärade talman! Det bästa skulle givetvis vara om arbetsmarknadsparterna själva skulle kun-
na komma med en lösning som regeringen kan omfatta, och det har regeringen visat bered-
skap till så här långt, en som höjer konkurrenskraften tillräckligt. Här spelar FFC en nyck-
elroll. För att få Finland på benen så krävs det att vi jobbar tillsammans och att samhälls-
friden säkras. Där är det viktigt att fackförbunden inkluderas och då måste de också inse sitt
ansvar. Det är inte bara minimilöner och olika ersättningar som är allmänbindande, också
arbetsfreden är allmänbindande. Olagliga strejker leder, förutom till infekterat samhällskli-
mat, till enorma kostnader och problem med konkurrenskraften, leveranstider, och vi beta-
lar alla för det i slutändan. 

Arvoisa puhemies! Yrittäjien tilannetta voidaan myös helpottaa ilman leikkauksia ja ilman
vaikeita työlainsäädännön tehtäviä. Normitalkoilla on tärkeä rooli kilpailukyvyn vahvista-
misessa. Ei voi olla niin kuin se on nyt, että jopa miljardiluokan investointeja ei voi tehdä,
koska lupaprosessit ja valitusprosessi vievät niin kauan aikaa. Nämä ovat olleet ongelma ja
ovat ongelmia esimerkiksi tuulivoimaa rakennettaessa, turvelupien lupaprosessissa. Nämä
ovat vain pari esimerkkiä. Vähentämällä byrokratiaa valtio ja kunnat voivat säästää rahaa
ja yrityksien toimintaedellytykset parantuvat. Odotan, toivon ja odotan, että ratkaisu näi-
hin ongelmiin tulee vielä tänä syksynä. Tiedän, että ne ovat valmisteluputkessa ministeri-
össä. — Kiitos.

14.19 Antero Laukkanen kd: Arvoisa rouva puhemies! Suomi on uuden edessä. Suomi
on uudistuksen edessä. Varmaa on, ettemme voi nykytiellä jatkaa. Vuonna 2003 Saksa
käynnisti työreformin. Reformin, jonka käynnistivät sosialidemokraatit ja saattoivat lop-
puun kristillisdemokraatit. Muutos on vienyt aikaa 12 vuotta. Muutoksessa olivat mukana
kaikki yhteiskunnan merkittävät toimijat. Ensin ammattiyhdistysliike vastusti muutosta,
lopussa se kiitti muutosta. Ensin työttömyys kasvoi, lopulta väheni. Ensin palkat joustivat,
sitten nousivat. Nyt Saksan työttömyysaste on noin 6,5 prosenttia, joillakin alueilla alle 2
prosenttia. Suomi on nyt samassa tilanteessa kuin Saksa 2003. Työttömyys pahenee, ja jäy-
kät rakenteet estävät muutoksen ja kasvun ja uusien toimialojen syntymisen.

Arvoisa rouva puhemies! Tässä nopeasti muuttuvassa maailmassa on pienen maan lisät-
tävä ketteryyttä ja joustavuutta. Se tarkoittaa muutosta koko yhteiskunnan tasolla, erityi-
sesti etujärjestöjen toimintakulttuurin muutosta. Molemmin puolin pöytää on etsittävä uu-
sia tapoja edistää työpaikkojen syntymistä ja kilpailukyvyn parantumista. Suomen talous
on heikentynyt merkittävästi viime vuosina. Vientitulot ovat noin 30 miljardia vähemmän
kuin julkisen sektorin menot edellyttäisivät.

Arvoisa puheenjohtaja! On hyvä, että hallitus on tarttunut rohkeasti toimeen ja haluaa
uudistaa niin rakenteita kuin toimintatapoja. Suomen kaksi edellistä hallitusta ovat vastan-
neet kansainväliseen sekä kotimaiseen nopeaan toimintaympäristön muutokseen lähinnä
velkaa ottamalla. Kaikki välttämättömät rakenneuudistukset jäivät tekemättä poliisihallin-
non uudistusta lukuun ottamatta. Taloutta on pitänyt yllä kotimarkkinoiden ostovoiman
pysyminen kohtuullisena, mutta sekin rakentui velalle, jonka maksun aika on nyt. Joten nyt
62



Pöytäkirjan asiakohta PTK 42/2015 vp
niitämme velanhoitokuluja, innovaatioiden puutetta, yrityksien investointien siirtymistä
ulkomaille ja massatyöttömyyttä. Olemme tilanteessa, jossa suomalaiset tuotteet eivät
mene maailmalla kaupaksi samaan tahtiin kuin ennen, kotimainen ostovoima hiipuu ja
kaupan alalla on odotettavissa merkittäviä irtisanomisia.

Nykyhallitus on lähtenyt etsimään tähän tilanteeseen uusia keinoja ja kustannuskilpai-
lukyvyn paranemista. Pyrkimys on oikea ja hyvä, ja sitä tulee kannustaa kaikkien tässä sa-
lissa. Hallituksen keinovalikoimassa on kuitenkin useita kohtia, joita tulisi arvioida uudes-
taan. Hallitus pitää lähes yksinomaan kilpailukyvyn esteenä työvoiman liian korkeita kus-
tannuksia, joten hallituksen toimien painopisteenä on palkkojen leikkaus, sen jälkeen palk-
kamaltti ja nollalinja palkankorotuksiin useiksi vuosiksi sekä yrityksien toimintaedellytyk-
sien parantaminen ja kustannuksien alentaminen. Onkin huomattava, että yksi keskeisin
strateginen virhe hallituksen linjauksissa on se, että lähes kaikki esitetyt muutokset johta-
vat kotimaisen ostovoiman heikkenemiseen, joten jos hallitus olisi nyt viisas, se kuuntelisi
tämän vasemman laidan huomioita tältä alueelta ja olisi valmis korjaamaan joitakin esityk-
siä.

On huomattavaa, arvoisa rouva puhemies, että Suomi on siirtynyt tytäryhtiötalouteen.
Yhä useampi Suomessa toimiva yritys on siirtynyt ulkomaiseen omistukseen. Täällä tuo-
tettu taloudellinen voitto ei enää jää Suomeen vaan menee kansainvälisille sijoittajaryhmil-
le. Hallitus ei ole esittänyt mitään keinoa siihen, miten nyt yrityksille annettavat taloudel-
liset helpotukset jäävät Suomeen, että ne käytettäisiin investointeihin Suomeen ja suoma-
laisen työvoiman palkkaamiseen. Nyt on vaarana, että koko tämä hyöty, joka yrityksiin ka-
navoidaan, päätyy ulkomaisen omistajan tulotaskuun.

Myös tämä käsittämätön poikittaisraideliikenteen alasajo vain 15 miljoonan tähden ni-
menomaan alueilla, joilla on kasvua, joilla on sellaista, jonne on rakennettu teollisuutta,
työtä, asuntoja — nyt 15 miljoonan tähden näille raiteille pistetään stoppi. Infralle, arvoisa
puhemies, infralle, joka on rakennettu kestämään sata vuotta, sille laitetaan stoppi. 

Arvoisa puhemies! Aikani on ylittynyt. Palaan asiaan myöhemmin. — Kiitos.

14.25 Markku Rossi kesk: Arvoisa rouva puhemies! Aivan aluksi haluan kiittää kristil-
lisdemokraattista eduskuntaryhmää ja edellistä puhujaakin, edustaja Laukkasta, erinomai-
sen rakentavasta ja hyvästä suhtautumisesta hallituksen kustannuskilpailukykyä vahvista-
viin toimiin ja niiden arvioimiseen. Itse asiassa oppositiossa itsekin muutaman kerran eri
vaalikausina olleena täytyy todeta, että harvoin oppositioryhmistä löytyy niin jäntevää ja
pitkälle löytyvää katsantoa yli hallitus—oppositiorajojen. Tästä tunnustus ilman muuta, ni-
menomaan tähän äänestyksen lopputulokseen vielä sitten viitaten, tulevaan sellaiseen.

Arvoisa puhemies! Tämä valtioneuvoston tiedonanto on todella merkittävä asiakirja.
Sehän ei ole loppuunsa asti valmis, mutta hallitus on määritellyt siihen tietyntyyppisen kol-
miloikkansa yhden osan. Tämä 5 prosentin kilpailukyvyn parantaminen on totta kai meille
kaikille tärkeä. 

Sen verran edelliseen, edustaja Laukkasen, puheenvuoroon, että kun hän arvioi, jääkö
tämä kilpailukykyhyöty Suomeen, niin on todettava, että ne toimenpiteet, siis jotka kosket-
tavat kaiken kaikkiaan hallituksen esityksen viittä eri toimenpidekokonaisuutta — siis lop-
piaista, helatorstaita, sairausloman palkka-asiaa, vuosilomakysymystä, lomaraha-asiaa ja
työnantajan sosiaaliturvamaksukysymystä — muodostavat kokonaisuuden, joka säteilee
koko yhteiskuntaan.
63



Pöytäkirjan asiakohta PTK 42/2015 vp
Esimerkiksi Pohjois-Savon sairaanhoitopiirin puitteissa laskimme sen, mitä tämä tar-
koittaisi, jos nämä hallituksen esitykset toteutuisivat. Se vastaisi kokonaisuudessaan tuol-
laista 8—9 miljoonan euron säästöä koko sairaanhoitopiirin kustannuksissa. Meillä on ensi
vuoden talousarvion laadinta meneillään, ja siellä on noin 6 miljoonaa sellaista, joita täy-
tyy vielä järjestellä, jotta tasapaino saavutetaan oikein 1 prosentin kasvulla, jota viedään
eteenpäin. Tässä kokonaisuudessa lomarahat vastaavat hyvin samaa kokoa, 8,8 miljoonaa
oli tuo tarkka summa.

Näin ollen katson, arvoisa puhemies, että nämä toimenpiteet, joilla tätä meidän kustan-
nusrakennetta kevennetään, heijastuvat myös samalla kaikkiin näihin toimijoihin. Tässä ta-
pauksessa puhutaan sairaanhoitopiiristä, 4 200:sta, vähän päälle, työntekijästä, niin nimen-
omaan näillä toimenpiteillä pystytään turvaamaan näiden työpaikkojen säilyminen jatkos-
sakin paremmin, koska se on edullisempi ylläpitää, jotta pystytään sairaat hoitamaan.
Muussa tapauksessa helposti ollaan sillä tiellä, että väkeä on pakko vähentää. 

Ja tämä, edustaja Laukkanen, on se asia, joka näkyy sitten sekä tuolla meidän yrityksis-
sä että myös esimerkiksi meidän kunnissa julkisella sektorilla kaikkien toimijoiden kes-
ken. Tätä kautta sitä työtä ollaankin turvaamassa enemmän eikä vähentämässä, niin kuin
oppositio on halunnut kaiken kaikkiaan — siis tämä vasemman reunan oppositio, vihreät
mukaan lukien — kertoa, että näillä toimenpiteillä heikennetään työllistämistä. Tilanne on
käytännössä juuri päinvastoin. Tämä on juuri hallituksen valitsema oikea linja, ja siksi sitä
lämpimästi myös kannatan.

Edustaja Heinäluoma tuossa debatissa aiemmin totesi, että hallituspuolueet, käyttikö
hän termiä "pakotetaan" kannattamaan tätä. Ei Herra paratkoon tätä pakoteta. Päinvastoin
hallituspuolueessa me olemme käyneet tämän asian etukäteen läpi, ja hallitus toteuttaa nii-
tä linjauksia, mitä eduskuntaryhmissä on sovittu ja päätetty. Näinpäin tämä kulkee. Mei-
dän kansanedustajien pitää myös muistaa ihan oikeasti, että jos tässä järjestelmässämme
valta kuuluu kansalle, niin kyllä se vaan näin on, että hallitus nauttii eduskunnan luotta-
musta eikä päinvastoin. Sen vuoksi kyllä on ollut äärimmäisen tärkeää, mikä on minusta
ollut tällä kaudella todella käsin kosketeltavan hienoa, että nämä kolme suurinta eduskun-
taryhmää, keskusta, kokoomus, perussuomalaiset... (Kimmo Kivelä: Väärä järjestys!) —
Korjaan, edustaja Kivelä, pyydän anteeksi. — Keskusta, perussuomalaiset, kokoomus ovat
pystyneet yhdessä myös eduskuntaryhmiensä kansanedustajien kanssa käymään nämä kes-
kustelut läpi ja hakemaan sen linjan. Se, että täällä löydetään varmaan tuhansia — minäkin
pystyn niitä löytämään — yksityiskohtia, joissa voidaan todeta, että "no, tässä se menee
pieleen", niin ehkä opposition tarkoitus onkin, kun hallitus toteuttaa tietyntyyppistä savot-
taa, sitten kaataa puita siihen väliin ja muutama konkelokin sinne vielä pyörimään.

Eihän sillä lailla Suomen asioita ratkaista, arvoisa puhemies, vaan me todellakin olem-
me sillä tiellä, että Suomea on uudistettava, Suomea on vietävä eteenpäin. Tässä mielessä
kyllä keskustan eduskuntaryhmä omalta osaltaan ja hallitus on viemässä näitä asioita
eteenpäin, mutta SAK:nkin ja ammattiyhdistysliikkeen (Puhemies koputtaa) kanssa neu-
votellaan. Siellä myös nämä viestit on otettava vakavasti.

14.30 Sari Multala kok: Arvoisa rouva puhemies! Tänään julkistetun raportin mukaan
olemme tilanteessa, jossa Suomen pitkän aikavälin talouden kasvuedellytyksiä mittaava
kilpailukyky on huonoimmillaan 2000-luvulla. Suurimpia heikkouksiamme ovat raportin
mukaan kireä verotus, työmarkkinoiden jäykkyys ja kotimarkkinoiden pieni koko. Näistä
kahteen ensimmäiseen pystymme vaikuttamaan.
64



Pöytäkirjan asiakohta PTK 42/2015 vp
Talouskasvun edellytykset ovat heikentyneet merkittävästi, ja kustannuskilpailukyky
verrattuna kilpailijamaihimme on heikko. Nyt käsiteltävät toimet ovat merkittävä askel
suuntaan, jossa työllisyydelle annetaan mahdollisuus kasvaa.

Työpaikat syntyvät yrityksissä. Siksi on tehtävä toimia, jotka kannustavat yrityksiä kas-
vamaan ja työllistämään. Nyt ehdotettavat uudistukset tähtäävät siihen, että entistä useam-
milla suomalaisilla olisi töitä. Ilman riittävän korkeaa työllisyyttä ja menestyviä yrityksiä
meillä ei ole palveluiden ja tulonsiirtojen maksamiseen tarvittavia verotuloja.

Hyvä puhemies! On hyvä, että hallitus määrätietoisesti pitää tavoitteistaan kiinni mutta
on kuitenkin valmis joustamaan keinoista. Sunnuntai- ja ylityölisien poisto olisi kohtuut-
tomasti kurittanut naisvaltaisia vuorotyöaloja. Näillä aloilla lisät muodostavat huomatta-
van osan palkasta. Ehkä tästäkin löytyisi tulevaisuudessa jotain korjattavaa.

Hallituksen päätös tasata vanhemmuuden kustannuksia on oikea askel tasa-arvoisen
työelämän edistämiseksi ja tulee edistämään naisten työmarkkina-asemaa sekä helpotta-
maan yrittäjän taakkaa naisvaltaisilla aloilla. Meillä on kuitenkin suuri joukko korkeasti
koulutettuja naisia, joille eivät tällä hetkellä työmarkkinat aukea pitkien perhevapaiden jäl-
keen. Työtä tasa-arvoisen työelämän edistämiseksi vielä riittää, jotta kaikilla aloilla naisen
euro olisi yhtä suuri kuin miehen euro.

Arvoisa puhemies! Hallitus käyttää nyt niitä keinoja, joita sillä on. Kukaan ei halua eh-
doin tahdoin heikentää tärkeää työtä tekevien julkisen sektorin työntekijöiden, kuten las-
tentarhanopettajien, poliisien tai hoitoalalla työskentelevien, asemaa. On kuitenkin niin,
että julkinen sektori ei voi rahoittaa itseään. Siksi on löydettävä keinot, joilla yksityisen
sektorin kasvua ja työllistämistä edesautetaan. Nyt pallo tasapuolisempien keinojen löytä-
miseksi on työmarkkinajärjestöillä. Hallitus on omien sanojensa mukaan valmis keskuste-
lemaan keinoista, mutta tavoitteista ei tingitä. Olen varma siitä, että niin työntekijät kuin
työnantajatkin ovat valmiita tekemään osansa Suomen tulevan hyvinvoinnin eteen. Toivot-
tavasti keinoista vielä päästään järjestötasolla yhteisymmärrykseen. Tasa-arvoinen ratkai-
su toivottavasti löytyy loppujen lopuksi myös sairauslomien karenssipäivien suhteen liit-
tojen välisissä neuvotteluissa.

Arvoisa rouva puhemies! Toinen merkittävä asia on työllistämisen esteiden purkami-
nen. Lainsäädännön on oltava nykyajassa mukana. Työn tekemisen on aina oltava kannat-
tavaa, ja verotuksen tulee kannustaa siihen. Nyt on aika tehdä myös muita työelämän uu-
distuksia. Esimerkkinä tästä on ansiosidonnaisen työttömyyskorvauksen keston lyhentä-
minen. Meillä ei pitäisi tukea työttömyyttä vaan työttömien työllistymistä. Se on inhimil-
lisesti ja valtiontalouden kannalta kestävin ratkaisu, sillä työ on parasta sosiaaliturvaa.

Hyvä puhemies! Hallitus on lähtenyt reippaasti uudistusten tielle. Uudistuksia on jatket-
tava, ja normien purku on otettava merkittäväksi osaksi yrittäjyyden edellytysten helpotta-
mista. Toivon myös, että liitot tekevät kaikkensa saadakseen aikaan maltillisen palkkarat-
kaisun. Tarvitsemme nyt kaikki keinot työllisyyden ja sitä kautta Suomen talouden saatta-
miseksi nousuun.

Lopuksi vielä haluaisin todeta, ettei se, ettei tähän mennessä tehdyillä toimilla ole on-
nistuttu kääntämään työllisyyttä nousuun ja taloutta kasvuun, tarkoita sitä, ettei nyt pidä
toimia. Päinvastoin, nyt on yritettävä entistä kovemmin. — Kiitos.

14.34 Timo Harakka sd: Arvoisa rouva puhemies! Hallituspuolueiden edustajat ovat
täällä koomisuuteen saakka korostaneet, että on pakko tehdä, tekemättä ei voi jättää, jotain
on tehtävä. Edustaja Jaskari jopa totesi aika huolettomasti, että katsotaan sitten jälkeen-
65



Pöytäkirjan asiakohta PTK 42/2015 vp
päin, mitä tuli tehtyä. Tämä on aika vaarallista puhetta. Tärkeintähän on, että kun tehdään,
niin silloin tehdään oikeita asioita eikä sutta ja sekundaa.

Euroopan taantuma on pisin ja sitkein, jonka moderni taloushistoria tuntee. Se jatkuu
seitsemättä vuotta. Euroopan oikeistoliberaali talouskuri ja leikkauslinja on pahentanut si-
tä. Kasvu kituu, velka kasvaa, samoin työttömyys. Viidessä vuodessa työttömiä on tullut
10 miljoonaa lisää. Joka neljäs eurooppalainen on köyhyyden ja syrjäytymisen vaarassa.
Leikkauslinja on tappanut kysynnän, mikä on tappanut investoinnit. Jos hallitus jotakin
Euroopan viimeisistä vuosista haluaisi oppia, hallitusohjelma ei todellakaan näyttäisi täl-
laiselta. Suomen surkeus ei siis ole täysin omatekoinen, toisin kuin hallitus aina hokee.
Suomen viennistä menee EU-maihin 55 prosenttia, joten ei ole ihme, että Suomi on myös
syvässä taantumassa. 

Nykyinen lama on kansantuotteella mitattuna syvempi kuin 90-luvun alun lama. Tois-
tan: pahempi kuin 90-luvun alun lama. Kun sanon tämän tosiasian, niin ihmiset eivät usko
korviaan. Lama ei näy vielä kaduilla, avoin työttömyys ei ole vielä ylittänyt puolta miljoo-
naa. Onneksi ja toistaiseksi. Euroopan laman lisäksi hallituksen on syytä oppia myös Suo-
men edellisestä lamasta. Työttömyyden ei pidä antaa nousta yli 10 prosentin, sillä työttö-
myys roihahtaa nopeasti mutta laskee hyvin hitaasti, kuten täällä viime perjantaina ker-
roin. Tätä ilmiötä kutsutaan taloustieteessä hystereesiksi. Ja juuri nyt työttömyys on kovaa
vauhtia nousemassa tuohon 10 prosenttiin. 

Tässä tilanteessa on vastuutonta, että työllistämisen määrärahoja ei lisätä. Palkkatukea,
starttirahapäätöksiä ei ole monilla paikkakunnilla jaettu moneen kuukauteen, koska rahat
ovat loppu. Ensi vuonna työllistämisestä leikataan vielä 50 miljoonaa lisää mukaan lukien
nuorisotakuun alasajo. On työllisyyskriisi, mutta tässä asiassa hallituksella ei ole kriisitie-
toisuutta, ja edessä on juuri se kierre, jota pääministeri Sipilä puheessaan pelkäsi — loput-
tomat leikkaukset.

Arvoisa puhemies! Hallituksen taloustavoitteet ovat sekavia ja ristiriitaisia. Ensin tavoi-
teltiin tuottavuusloikkaa, kunnes kävi ilmi, että työajan pidentäminen itse asiassa vähentää
tuottavuutta. Sitten puhuttiin yksikkötyökustannuksista, kunnes ilmeni, että Suomen palk-
kataso on alhaisempi kuin Ruotsissa ja Saksassa. Nyt onkin sitten löydetty tällainen ylei-
nen, riittävän epämääräinen kilpailukyvyn parantaminen, ja numeroita heitetään silti sada-
sosadesimaalien tarkkuudella. Se hävettää jokaista vastuullista taloustieteilijää, mutta ei
näköjään valtiovarainministeriötä. 

Mistä oikeasti on kysymys? Edustaja Vartiainen sai pienen painostuksen jälkeen kakais-
tua televisiossa sen todellisen tavoitteen: on tarkoitus muuttaa työn ja pääoman suhdetta.
Kaiken tämän isänmaallisen paatoksen takana on tämä todellinen tarkoitus. Työltä ote-
taan, pääomalle annetaan. Tähän sotkuun tietysti sopii sitten se, että pääministeri Sipilä pe-
lottelee kansalaisia sillä, että Suomi joutuu EU-komission holhoukseen liiallisen alijää-
män takia, samalla kun hallitus aikoo lisätä alijäämää antamalla elinkeinoelämälle lisää ve-
ronmaksajien rahoja, jälleen 850 miljoonaa euroa, ja sitten työntekijöiden palkanleikkauk-
sista tulee yhtä paha alijäämävaikutus ja työttömyys luonnollisestikin lisää entisestään ali-
jäämää.

Hallituksen ratkaisu siis ei ole uusi eikä rohkea tulonsiirto työntekijöiltä työnantajille.
Eihän tämä ole yllättävää, näinhän oikeistohallitus toimii aina kaikkialla maailmassa, ja
siitähän Euroopan nykyinen lama vuonna 2010 alkoi, kun veronmaksajien rahat takavari-
koitiin eurooppalaisten pankkien pelastamiseksi. Suomi kärsii yhä finanssikriisistä, joka
on muuttunut valtiontalouden kriisiksi, leikkauskriisiksi ja on nyt muuttumassa työllisyys-
66



Pöytäkirjan asiakohta PTK 42/2015 vp
kriisiksi. Yllättävää ei ole sekään, että oikeistohallitus ajaa suuryritysten asiaa mutta ei ym-
märrä pienyrittäjien arkea. Tämähän kävi karusti ilmi, kun pääministeri Sipilä tunnusti ei-
len, ettei tullut ajatelleeksikaan lomarahaleikkausta pienyrittäjien kannalta.

Viime vuodet osoittavat, että teidän reseptinne, jossa työltä otetaan ja pääomalle anne-
taan, ei toimi. Kilpailukyvyn suuri ongelma on, kuten eilen täällä totesin, osaamistalouden
ongelma. Innovaatiot eivät muutu investoinneiksi. Fiksu valtio investoi yhteiskunnan tuo-
tantorakenteeseen, sen uudistamiseen, ja auttaa yrityksiä kasvamaan pienestä suureksi, pii-
rikuntatasolta maailmanmestariksi. Mutta hallitus toimii piirikuntasarjassa. Tämä kiteytyy
monien muiden rikottujen lupausten joukosta ehkä säälittävimpään, näin lopuksi, rouva
puhemies: Oppositiojohtaja Sipilä lupasi useiden miljardien kasvurahaston auttamaan uu-
den teknologian alojen kansainvälistymistä, joka nyt loistaa poissaolollaan budjetista. (Pu-
hemies koputtaa) Tulevien vuosien taloussuunnitelmasta löytyy momentti 35 miljoonaa.
Alkuperäisestä rahastosta on jäljellä vaivainen 1 prosentti, (Puhemies koputtaa) huomat-
kaa, 1 prosentti. Tämä kertoo, millaiseen jamaan hallitus on Suomen tulevaisuutta ajamas-
sa.

14.40 Ozan Yanar vihr: Arvoisa rouva puhemies! Pakko tähän alkuun todeta, että meillä
on ristiriitainen hallitus. Hallitus puhuu jatkuvasti kilpailukyvyn parantamisesta mutta
leikkaa juuri Suomen tärkeimmistä kilpailykykytekijöistä kuten koulutuksesta, tutkimuk-
sesta ja innovaatiotoiminnasta, joilla Suomi tosiasiassa saataisiin nousuun. Kuten tänään
aiemmin sanoin ja kerroin eduskunnalle, me monet kansanedustajat osallistuimme viime
kuussa järjestetylle taloudenpuolustuskurssille ja siellä eräs hallituspuolueen edustaja, joka
istuu tuolla — ei tällä hetkellä mutta yleensä — hallituksen riveissä, kysyi kysymyksen,
joka oli seuraava: nousiko Nokia alhaisten työkustannusten vai laadukkaiden tuotteiden ta-
kia, tuotteiden, joilla pystyttiin käymään kilpailua maailmanmarkkinoilla? Me tiedämme,
että vastaus on tämä jälkimmäinen. Suomen tosiasiallinen kilpailukyky perustuu tuottei-
den ja palveluiden laatuun eikä työn hintaan. (Eduskunnasta: Juuri näin!)

Mutta mitä tekee hallitus? Leikkaa koulutuksesta ja tutkimuksesta eli tulevaisuuden kas-
vusta. Hallitus on perustellut toimiaan kauden alusta asti vaihtoehdottomuudella. Vaikka
tätä vaihtoehdottomuuden ilmapiiriä on rakennettu hyvin pitkään, huomasimme kaksi päi-
vää sitten maanantaina, että hallitus perui suunnitelmansa leikata sunnuntai- ja ylityökor-
vauksia, jotka olisivat vähentäneet muun muassa sairaanhoitajien ja palomiesten palkkoja
tuntuvasti. Eilen ja tänään täällä salissa ja keväästä asti mediassa ja kansalaisten viesteissä
on tullut selväksi, että todellisuudessa vaihtoehtoja on, ja niitä vaihtoehtoja toivottavasti
hallitus todella tutkii ja harkitsee Suomen tulevaisuuden takia.

Hallituksen esityksessä on siis vielä paljon parannettavaa. Esimerkiksi sairauspoissa-
oloista rokottaminen on tehoton ja kustannuksia pitkällä aikavälillä jopa lisäävä toimi. On
selvää, että Suomea pitää uudistaa, jotta saisimme sen jälkeen Suomen kasvu-uralle. Hal-
lituksella on halu parantaa asioita mutta valitettavasti ei niinkään taitoa. Päätökset tehdään
hyvin hatarin perustein ilman kunnon taustatyötä. Lomarahatoimi on hyvä esimerkki tästä:
halutaan alentaa yritysten kustannuksia mutta pian päätöksen ilmoittamisen jälkeen huo-
mataan, että uusi pakottava esitys tuo myös yli 200 000 ihmistä lisää lomarahojen piiriin eli
satunnaisesti toiset saavat lisää rahaa, kun toisilta leikataan. Muistamme vielä pääministeri
Sipilän kommentit vaikutusarvioinneista muutama kuukausi sitten. Pääministeri sanoi
tasa-arvoselvitysten perään kyseleville professoreille kesäkuussa, että ensin tehdään uudis-
tus ja sitten arvioidaan vaikutukset. Tämä on kuin haluttaisiin päästä autolla vaikkapa Jy-
67



Pöytäkirjan asiakohta PTK 42/2015 vp
väskylään ja ajettaisiin 300 kilometriä satunnaiseen suuntaan. Vasta 300 kilometrin johon-
kin suuntaan ajamisen jälkeen katsottaisiin, olemmeko Jyväskylässä. Tällainen päätöksen-
tekotapa ei herätä todellakaan luottamusta.

Arvoisa rouva puhemies! Kilpailukykykeskustelussa keinojen kanssa pitää olla tarkka-
na. Työntekijöiden ostovoiman alentaminen on kysyntää alentava toimi. Kotitalouksien
ostovoiman laskeminen vaikuttaisi suoraan myös yritysten tuloihin ja niitten työllistämis-
mahdollisuuksiin. Pitkät nollapalkkakorotukset, joista työmarkkinaosapuolet tälläkin het-
kellä keskustelevat, ovat mielestäni kannatettavia tässä tilanteessa. Näissä yritysten kus-
tannustaso alentuisi reaalisesti eikä kotitalouksien ostovoima kokisi suurta vahinkoa.

Hyvät kansanedustajat! Mietitään lopuksi vielä kerran pitkän aikavälin kilpailukykyte-
kijöitä. Tasa-arvoinen yhteiskuntajärjestelmä, hyvä varhaiskasvatus, laadukas korkea-
koulutus, laadukas tutkimustoiminta, nämä kaikki ovat elintärkeitä meidän kilpailukyvyl-
lemme. Mitä tekee hallitus? Kuten aiemmin sanottu, näistä se leikkaa. Tämä on hyvin ly-
hytnäköistä politiikkaa, joka vaarantaa Suomen tulevaisuuden kasvun ja yhteiskunnallisen
tasa-arvon. — Kiitos.

14.45 Li Andersson vas: Arvoisa rouva puhemies! Haluan heti alkuun ilmoittaa, että
minä kannatan edustaja Arhinmäen tekemää epäluottamuslausetta.

Hallituksen hintakilpailukykypaketissa on kyse sekä merkittävästä palkan alennuksesta
että merkittävästä tulonsiirrosta työnantajille ilman minkäänlaisia takeita siitä, että nämä
toimet tosiaan parantavat työllisyyttä. Kyse on siis tosiaan työn ja pääoman välisen suh-
teen muuttamisesta. Kaiken lisäksi tätä ollaan tekemässä keinoilla, jotka rajoittavat sopi-
misvapautta ja jotka saattavat olla perustuslain ja kansainvälisten sopimusten kanssa risti-
riidassa.

Näin rajujen toimenpiteiden esittäminen edellyttää vähintään painavat perustelut ja hy-
vin tehdyn valmistelun. Valitettavasti hallitus on pikemminkin osoittanut, kuinka esitykset
on tehty puutteellisin tiedoin. Ensin puhuttiin tuottavuusloikasta työajan pidennyksen
kautta. Kun kävi ilmi, ettei työajan pidentäminen paranna tuottavuutta, vaihtui käsite hin-
takilpailukykyyn. Tämän jälkeen yritettiin hieroa yhteiskuntasopimusta lyömällä etukä-
teen hallituksen toimesta lukkoon tavoite, joka teki neuvottelemisen täysin turhaksi neu-
votteluiden toiselle osapuolelle. Kun neuvotteluista ei tästä syystä tullutkaan mitään, esitti
hallitus tavoitteen saavuttamiseksi omat pakkokeinonsa, joihin sisältyivät sunnuntai- ja
ylityökorvauksiin kohdistuvat leikkaukset. Sitten kätilöiden haastattelu telkkarissa sai pää-
ministerin muuttamaan nämä leikkaukset koskemaan lomarahoja, kuitenkaan tietämättä,
että kaikki työntekijät eivät lomarahoja tällä hetkellä saa. Arvoisa puhemies, tässä on kyllä
vatulointia kerrassaan.

Hallitus on perustellut tavoitteensa 5 prosentin hintakilpailukykyloikasta väitteellä, että
Suomen hintakilpailukyky on jäänyt jälkeen keskeisistä kilpailijamaista. Tehdasteollisuu-
den alakohtaisia lukuja verratessa käy kuitenkin ilmi, ettei Suomessa ole merkittävää hin-
takilpailukykyeroa Ruotsiin tai Saksaan. Tämä lähtökohta ei siis näyttäisi olevan paikkaan-
sa pitävä.

Arvoisa puhemies! Hintakilpailukykyloikka vaikuttaa kuitenkin taatusti palkansaajien
ostovoimaan, työhyvinvointiin ja tulonsiirtoihin. Lomarahojen 30 prosentin leikkaus alen-
taa ostovoimaa ja vähentää verotuloja noin 600 miljoonalla eurolla vuodessa. Lomien ly-
hentäminen sekä sairausajan karenssipäivä heikentävät työssäjaksamista ja työhyvinvoin-
68



Pöytäkirjan asiakohta PTK 42/2015 vp
tia. Työnantajan sosiaaliturvamaksun alentaminen taas tuo noin 850 miljoonan euron au-
kon sosiaaliturvan rahoitukseen.

Tätä valtavaa työnantajille tehtävää tulonsiirtoa perustellaan sillä, että saadaan jopa
50 000 uutta työpaikkaa. Näiden dynaamisten vaikutusten ongelma vain on se, että ne ei-
vät näytä realisoituvan — ei työnantajien Kela-maksun poiston yhteydessä, ei yhteisöve-
ron alennuksen yhteydessä eikä myöskään äärimaltillisen palkkaratkaisun yhteydessä.
Epävarmuus työllisyysvaikutuksista käy hyvin ilmi myös VM:n taustamuistioista, joissa
sanotaan, että asiantuntijoiden näkemyksissä on huomattavaa hajontaa. Selvityksen mu-
kaan yksityisen sektorin työllisyysvaikutus lienee useita kymmeniä tuhansia. Se on kovin
hatara sana näin rajuihin toimenpiteisiin liittyen.

14.50 Antti Rantakangas kesk: Arvoisa rouva puhemies! Suomen velkaantumiskehityk-
sen pysäyttämiseksi ja Suomen talouden kasvuun saamiseksi tarvitaan useita eri toimenpi-
teitä. Hallituksen keinovalikoimassa on kolme isoa kokonaisuutta, joiden yhteisvaikutuk-
sen toivotaan johtavan parempaan talouskehitykseen ja Suomen hyvinvointiyhteiskunnan
perustan ja palveluitten turvaamiseen. Nämä kolme kokonaisuutta ovat nyt käsittelyssä
olevat kustannuskilpailukykyä vahvistavat toimenpiteet, sitten eilen käsitellyt menosopeu-
tustoimet ja kasvua tukevat kärkihankkeet.

Täällä edellisessä puheenvuorossa kyseenalaistettiin edustaja Anderssonin toimesta
Suomen hintakilpailukyky ja esitettiin, että se on parempi kuin Ruotsissa tai Saksassa, mut-
ta tätä on vaikea uskoa, koska Suomen vienti näihin kahteen maahankin verrattuna ei vedä
vastaavalla tavalla, ja se reaalielämässä kertoo siitä, että meidän tuotteemme eivät käy riit-
tävästi kaupaksi ja meillä ei ole riittävää kilpailukykyä, joka on nyt saatava kuntoon.

Hallitus on toiminut tässä määrätietoisella tavalla. Oppositio on täällä sanonut, että pi-
täisi odotella ja katsella ja ei saisi tehdä mitään voimakkaita ratkaisuja, ja nyt kun on monia
puheenvuoroja tässä kuullut, niin mitään konkreettista esitystä ei opposition puolelta ole
valitettavasti tullut, ei mitään. Ne ovat sellaisia sinänsä hyviä sanoja kuin "osaaminen" ja
"koulutus" ja "vienti" ja niin edelleen, mutta millä tavalla sitä kilpailukykyä sitten paran-
netaan tässä? Ainoastaan "ei" kaikille leikkauksille on ollut viesti ja nyt kaikille muille ra-
kennetoimenpiteille "ei". Tässä mielessä olisin toivonut, että paremmin nämä kotiläksyt
olisi tullut tehtyä.

Hallitus ja pääministeri ovat olleet myöskin pitkämielisiä. Työmarkkinaratkaisun ai-
kaansaamiseksi, yhteiskuntasopimuksen aikaansaamiseksi neljäs yritys on nyt menossa, ja
kuten täällä aiemmin kuultiin, hallitukselle eivät ole nämä toimet arvovaltakysymyksiä,
kunhan pidetään kiinni siitä tavoitteesta, 5 prosenttiyksikön kilpailukyvyn parantamisesta
ja sitten yhteensä 15 prosentin parantamisesta, mutta nyt tämän käsitteillä olevan asian
osalta puhutaan 5 prosentin loikasta. Tässä mielessä onkin toivottavaa, että työmarkkina-
järjestöt käyttävät tämän mahdollisuuden tuoda pöytään omia mitattavia esityksiään, joilla
samaan lopputulokseen päästään, ja nyt punnitaan tämä meidän järjestelmämme toimi-
vuus. Kun aikaa on vielä muutamia viikkoja, niin näin pitää toimia.

Hallitus ei voi jäädä odottelemaan. Jos hallitus ei olisi tehnyt esityksiä, niin opposition
puolelta sanottaisiin, että miksi hallitus ei tee mitään, miksi te ette tee mitään, kun talous-
kasvua ei synny, työttömyys pahenee ja meillä on kaikella tavalla pudotus käynnissä. Eli
oli parempi, että hallitus on ollut tässä nopeasti liikkeellä.

Sitäkään kritiikkiä ei kyllä voi ymmärtää, kun sanotaan, että hallitus muutti kantaansa
näissä sunnuntaikorvauksissa, ylityökorvauksissa. Sehän kertoo juuri siitä, miten meillä on
69



Pöytäkirjan asiakohta PTK 42/2015 vp
nyt poikkeuksellisen herkällä korvalla kansalaismielipiteitä kuunteleva pääministeri ja hal-
litus: on valmiutta tarkastella esityksiä, jos löytyy parempia ehdotuksia. Mutta ymmärrän
sen, että kun ei muuta kritiikin kohdetta ole tullut, niin nyt tätäkin on sitten kritisoitu, että
kun on kuunneltu kansalaisia, niin sekin on väärin. Eli väärin sammutettu, jos näitä palo-
kuntatermejä voi kertoa.

Kuten sanoin, nyt tämä käsittelyssä oleva kokonaisuus on yksi, mutta nämä menosopeu-
tustoimet, joissa joudumme tekemään vaikeita ratkaisuja, ovat toinen iso kokonaisuus, jul-
kisten menojen kasvun hillintä, ja siellä on tietenkin myös näitä rakenteellisia uudistuksia,
kuten sote-ratkaisu, joka pitää tällä kaudella saada vihdoin päätökseen, kuntien tehtävien ja
velvoitteiden karsiminen, erilaisen byrokratian keventäminen ja niin edelleen.

Ja sitten ovat nämä kärkihankkeet, jotka ovat monessa mielessä uutta poliittista kulttuu-
ria. Ne muutosrahat, joilla saadaan tätä konetta tehokkaammaksi ja toimivammaksi, ovat
tärkeitä tässä kokonaisuudessa. Kasvupanostukset, 1,6 miljardia euroa, josta käytetään 600
miljoonaa infran parantamiseen ja sitä kautta kasvun edellytysten rakentamiseen, ja monet
muut uudistukset.

Eli tätä pitää katsoa kokonaisuutena, ja tässä mielessä toivoisi, että opposition puolelta
viimeistään nyt huomenna, kun budjettikeskustelu jatkuu, olisi vähän kättä pidempää, ai-
nakin niitä suuntaviivoja vähän enemmän, mitä aiotaan tehdä ja mitä hyväksytään, kun nyt
on ollut tällainen ei-liike. Oppositio on tällä hetkellä, niin kuin voi sanoa historiankin va-
lossa, poikkeuksellisella tavalla poteroihin asemoitunut ei-liike, ja toivon mukaan sieltä
poteroista nyt jollain tavalla pääsette kaivautumaan pois.

Toinen varapuhemies Paula Risikko: Myönnän kaksi vastauspuheenvuoroa: edustaja
Aalto ja edustaja Andersson.

14.55 Touko Aalto vihr (vastauspuheenvuoro): Arvoisa rouva puhemies! Edustaja Ran-
takankaan puheenvuoro meni osittain huumorin puolelle, osittain tragikoomisuuden puo-
lelle. En tiedä, kuuntelitteko eilen, edustaja Rantakangas, mitä ryhmäpuheenvuoroissa pu-
huttiin muun muassa vihreiden osalta. Kerroimme, että ensi vuoden verolait hyväksymme
sellaisinaan. Rakenneuudistuksissa olemme teidän kanssanne samaa mieltä, niitä tuemme.

Meidän suurin kritiikkimme oli näitten leikkausten painotuksessa ja niiden määrässä.
Kerroimme sen kahden vaalikauden kehyksen, millä tapaa me lähtisimme asiaa tekemään.
Kerroimme koulutusleikkausten osalta, miten ne voitaisiin korvata. Pyrimme kysymään
noin neljä kertaa pääministeri Sipilältä, otatteko meidän audienssimme vastaan, että voi-
daan keskustella, miten tämä voitaisiin toisella tapaa tehdä. Minä en tiedä, miten minun pi-
tää puhua, mitä kieltä minun pitää puhua, että se kantautuu ihan edustaja Rantakankaan
korviin.

Toinen asia, jota on kritisoitu: on kritisoitu sitä, että yleensä poliittinen päätöksenteko on
parhaimmillaan silloin, kun se valmistellaan hyvin, ja jos valmistellaan hutiloiden, katso-
taan, (Puhemies koputtaa) mitä tuleman pitää, niin silloin saattaa käydä semmoisia tilan-
teita kuin nyt on käynyt.

Toinen varapuhemies Paula Risikko: Edustaja Andersson, ja sen jälkeen vielä edustaja
Rantakangas, sitten mennään puhujalistaan.
70



Pöytäkirjan asiakohta PTK 42/2015 vp
14.56 Li Andersson vas (vastauspuheenvuoro): Arvoisa puhemies! Edustaja Rantakan-
kaalla menevät nyt hintakilpailukyky- ja kilpailukykykäsitteet selvästikin sekaisin omassa
puheenvuorossaan. Eli se, mitä oppositio on kiistänyt, on tämä väite siitä, että Suomen kil-
pailukykyongelmat johtuisivat meidän palkkatasostamme, koska tutkimustulokset eivät
tue tällaista väitettä, kun verrataan vaikkapa Saksaan tai Ruotsiin. Me emme ole kiistäneet
sitä, etteikö Suomella olisi kilpailukykyongelmia, mutta me näemme, että kilpailukykyon-
gelmat, mitä meillä on, johtuvat siitä, että meidän vientimme kysyntä on laskenut johtuen
osittain Venäjä-pakotteista mutta ennen kaikkea Euroopan taantumasta sekä meidän teol-
lisuuden rakennemuutoksesta eli Nokian ja myöskin metsäteollisuuden kokemista ongel-
mista.

Ne vaihtoehdot, mitä me olemme esittäneet, ovat ne, että panostetaan tuotekehitykseen,
panostetaan tutkimukseen, panostetaan siihen, että saadaan uusia myytäviä, hyvin menes-
tyviä tuotteita kehitettyä, että me saamme tuettua meidän elinkeinoelämäämme myöskin.
Eli nämä samat vaihtoehdot, mitä muun muassa Elinkeinoelämän keskusliitto ja Elinkei-
noelämän tutkimuslaitos myöskin ovat hallitukselta peräänkuuluttaneet.

14.57 Antti Rantakangas kesk (vastauspuheenvuoro): Arvoisa puhemies! Oli hyvä, että
tässä edustaja Aalto tarkensi vielä tätä vihreitten listaa. Siellä todella oli muutamia asioita,
jotka ovat yhdensuuntaisia hallituksen kanssa. Mutta kyllä tämän päivän keskustelun väre
oli teidän puheenjohtajanne toimesta, voisi sanoa, yllättävän synkkää. Siellä ei nähty hal-
lituksen esityksessä mitään hyvää, ja tässä mielessä, kun katsotaan tätä kokonaisuutta, ei-
listä keskustelua ja tämän päivän keskustelua, niin selkeämmin vaihtoehdot esiin, se on mi-
nun toiveeni.

Mitä tulee vasemmistoliiton esityksiin, niin teillä taisi olla vielä huomattavasti vähem-
män näitä omia esityksiä. Me joudumme tekemään monia eri toimenpiteitä, ettei ole yksi.
Kaikki me kannatamme tutkimusta ja tuotekehitystä ja niin edelleen, mutta nyt tarvitaan
myöskin niitä toimenpiteitä, mitä hallitus tässä on esittämässä, tai sitten työmarkkinajär-
jestöjen korvaavia toimenpiteitä, joilla saadaan tätä 5 prosentin loikkaa aikaiseksi.

Toinen varapuhemies Paula Risikko: Sitten siirrytään takaisin puhujalistaan.

14.59 Joona Räsänen sd: Arvoisa puhemies! Tätä salikeskustelua kun tässä on kuunnel-
lut, niin on tullut vähän sellainen muisto mieleen, että yleensä on aina tässäkin salissa vaa-
dittu, että Suomessa tämä aiottava päätöksenteko pohjautuu parhaaseen mahdolliseen tie-
toon siitä ongelmasta, mitä me käsittelemme; toisaalta siihen parhaaseen tietoon, onko
tämä se ratkaisukeino, millä tähän ongelmaan vastataan; ja sitten kolmanneksi siihen, mit-
kä ovat nämä ratkaisukeinojen vaikutukset. Nyt kun tätä keskustelua on kuunnellut, niin on
pakko kysyä, onko meillä tässä käsillä nyt tällainen tilanne. Mielestäni ei ole. 

Täällä moni on kertonut sitten omia mielipiteitään tästä kilpailukykypaketista, työelä-
mäpaketista, sen vaikutuksista työllisyyteen ja muihin asioihin, ja nämä vaikutukset ovat
aika hataralla pohjalla. Vaikutuksien hataralla pohjalla olon vahvistavat ne muistiot, mitä
valtiovarainministeriössä on teetetty. Ei olla aivan varmoja, miten asia vaikuttaa esimer-
kiksi sairausajan palkan osalta. Ei ensinnäkään Suomessa tiedetä, kuinka paljon meillä esi-
merkiksi sairauslomia pidetään, tästä ei ole mitään tietoa. Silti ajatellaan, että se määrä pie-
71



Pöytäkirjan asiakohta PTK 42/2015 vp
nenee sillä, kun me sitten vähennämme sitä kompensaatiota, mitä siitä työntekijälle mak-
setaan. No, voi ajatella, onko tämä toiminut muualla ja lahden toisella puolella Ruotsissa,
missä on myös avoimesti myönnetty, että kun siellä sairauspoissaolot ovat vähentyneet,
niin se ei ole ollut ainoastaan tämä toimenpide vaan muut toimenpiteet ovat toimineet pal-
jon paremmin, kuten esimerkiksi panostukset työhyvinvointiin.

Sama asia tämän lomapalkan suhteen: Kukaan ei oikein tunnu tietävän, mitä se oikeasti
tarkoittaa, jos me annamme nyt muutamalle sadalletuhannelle ihmiselle lomarahan. Heil-
le, kenelle sitä TESissä ei ole muuten määrätty tai TES ei ole voimassa, tässähän tulee ole-
maan sellainen tilanne, että kun sitä työntekijä ja työnantaja sitten alkavat työsopimukses-
sa määrittämään, niin eihän työntekijän kannata mennä tämmöiseen neuvotteluun, hänel-
lähän on sitten laki turvanaan. Laki sanoo suoraan, että selvä, 70 prosenttia saa siitä keski-
määräisestä lomarahasta. Tämähän nostaa kustannuksia aivan valtavasti, kun minä luulin,
että hallitus yritti tällä paketillaan vähentää niitä kustannuksia eikä nostaa.

Oikeastaan näiden esimerkkien taustalta minusta olisi kyllä syvää viisautta tässä vai-
heessa jo käydä tätä asiaa perusteellisesti läpi eduskunnan valiokunnissa, ennen kuin läh-
demme tekemään mitään sellaista, mikä loppujen lopuksi johtaa sitten aivan toisiin asioi-
hin kuin on aiottu.

Arvoisa puhemies! Täällä on paljon puhuttu tästä kilpailukyvystämme ja varsinkin siitä,
miten me saamme sen vientimme vetämään. Nyt ajattelin itse puuttua siihen, kun aina tääl-
lä nostetaan esille, että meillä on kysymyksessä kustannuskilpailukykyongelma. Varmasti
osittain on ja varmasti sellaisilla aloilla, missä meillä on matalan jalostusasteen tuotteita,
mutta muuten meillä on enemmänkin viennin laadullinen ongelma. Meidän viennin pohja
on hyvin kapea, jalostusarvo on hyvin matala, ja näille tuotteille ei tällä hetkellä ole kysyn-
tää. Me näemme sen, että ainoa kysyntä, mikä on kasvamassa, liittyy nimenomaan esimer-
kiksi kulutushyödykkeisiin. Mitä Suomessa valmistetaan perinteisesti: investointihyödyk-
keitä. Investointihyödykkeiden kysyntä ei ole missään maailmalla lähtenyt vielä kunnolla
nousuun, joten ei ole ihmekään, että Suomessa esimerkiksi vienti kyntää. Toistaiseksi, jos
meillä olisi pelkästään kustannuskilpailukyvyn kanssa ongelmia, niin tällä logiikalla esi-
merkiksi Nokian olisi pitänyt pärjätä erittäin hyvin vain myymällä puhelimia vielä halvem-
malla tai paperiteollisuuden pitäisi pärjätä vain sillä, että se paperi olisi pikkuisen halvem-
paa. Tässäkään ei huomata sitä, että itse asiassa meillä monella viennin sektorilla se kysyn-
nän pohja karkaa alta: lopputuotteelle ei ole enää kysyntää. Sitä täällä ei ole haluttu tun-
nustaa, siihen ei ole haluttu puuttua, ja siihen ei näissä hallituksen papereissa ole minkään-
näköisiä vastauksia.

Se, millä me voimme kilpailukykyämme parantaa, on todella panostamalla osaamiseen,
toisin kuin hallitus on tekemässä elikkä leikkaamassa sieltä. Siihenkin, että me oppisimme
tuotteistamaan ja kaupallistamaan ne innovaatiot, mitä meillä Suomessa paljon enemmän
on, pitäisi saada valtion resursseja. Toiseksi se, miten me helpotamme yritysten kansain-
välistymistä: Varsinkin pienillä yrityksillä meillä on valtavan hyviä tuotteita, millä olisi
kysyntää. Heitä pitäisi avittaa, että he pääsisivät maailmanmarkkinoille. Tai se, miten me
ihan yritysten toimintaympäristöä parannamme sillä, ovatko esimerkiksi väylämaksut, ra-
taverot ja logistiikkakustannukset sillä tasolla, että täällä kannattaa joitain tuotteita valmis-
taa, tai se, minkä hintaista energiaa täällä tarvitaan ja niin edelleen, tai se, miten me saam-
me niitä ulkomaisia investointeja. Nyt toivoisin, että tässäkin olisi uudelle ajattelulle sijaa.
Esimerkiksi yliopistolain uudistamisen osalta silloin tehtiin niin, että kun ulkopuolinen an-
72



Pöytäkirjan asiakohta PTK 42/2015 vp
toi euron, valtio antoi toisen. Miksemme tee nyt niin, että jos ulkomainen investoija antaa
euron, niin valtio takaisi eri kanavien kautta sitten toisen?

Nyt olisi järkevintä edetä tässä asiassa niin, että jokainen pysyisi omalla tontillaan: hal-
litus huolehtisi niistä keinoista, mitkä sillä on käytettävissä, työmarkkinat hoitaisivat oman
leiviskänsä (Puhemies koputtaa) totta kai vastuullisesti. Näin me välttäisimme sen, että me
emme mene aivan täyteen kaaokseen ja suista meidän työmarkkinoita totaalisen huonoon
tilanteeseen.

15.04 Touko Aalto vihr: Arvoisa rouva puhemies! Aivan aluksi kannatan edustaja Ville
Niinistön tekemää epäluottamuslausetta hallitusta kohtaan. 

Suomen hallituksen keskeisin mantra tuntuu olevan se, että vienti pitää saada vetämään
hinnalla millä hyvänsä, tuotteella millä hyvänsä. Ajatus on kopioitu suoraan Mao Tse-tun-
gin Kiinasta. Maon idea oli laskea vientituotteiden hintaa laadusta ja aidosta kysynnästä
piittaamatta. Kun tämä ei toiminut, yritettiin tuotteiden hintaa laskea entisestään. Lopputu-
loksena olivat — iso osa tästäkin salista saattaa muistaa — kiinalaiset valurautapannut, jot-
ka menivät kahtia, kun niitä yritti vähän käyttää ja tuli pieni kolhu.

Haluaako hallitus tärvellä Suomen kansainvälistä mainetta politiikan osalta myös yritys-
maailman ja kuluttajien silmissä? Maon tapaan koulutuksesta, tieteestä, tutkimuksesta
leikkaamalla hallitus näyttää valinneen sen kiinalaisen valurautapannuviennin sen sijaan,
että yritettäisiin kilpailla markkinaosuuksista mahdollisimman hyvillä ja korkealaatuisilla
tuotteilla, joilla on kansainvälisillä markkinoilla aitoa kysyntää. Ja anekdoottina: kiinalai-
sen teräksen hinta, tuoreimpien tietojen mukaan, on tälläkin hetkellä halvempaa kuin kaa-
li, joten kannattaa miettiä kaksi kertaa, mitä yrittää viedä ja ketä vastaan kilpailla.

Arvoisa rouva puhemies! Hallitus toitottaa kaiken aikaa, että kilpailukykymme on niin
huono, että meidän täytyy tehdä 5 tai 15 prosentin suuri harppaus, Maon tapaan, jotta tuot-
teemme kelpaavat kansainvälisille markkinoille. Tämä on outo väite, sillä tilastoja katsoes-
sa Suomen kilpailukyky ei näytä niin synkältä kuin hallitus antaa ymmärtää. Täällä on tä-
näänkin viitattu World Economic Forumin listaukseen; se on totta, että Suomen sijoitus
tippui 4:nnestä 8:nteen, mutta olemme yhä Pohjoismaiden ykkönen.

Jos katsotaan puhtaasti hintakilpailukykyä, esimerkiksi Palkansaajien tutkimuslaitok-
sen erikoistutkijan Pekka Sauramon alkuvuodesta tekemien laskelmien mukaan yksikkö-
työkustannukset ovat samalla tasolla kun Ruotsissa ja matalammat kuin Saksassa. Saman
putiikin, elikkä Palkansaajan tutkimuslaitoksen, ennustepäällikkö Eero Lehto puolestaan
totesi viime viikolla 17.9., että Eurostatin tilastojen mukaan Suomen teollisuuden, työvoi-
makustannusten taso työtuntia kohti oli viime vuonna alempi kuin tärkeimmissä kilpailija-
maissamme Saksassa, Ranskassa ja Ruotsissa. Jos kilpailukykymme ja hintakilpailuky-
kymme on niin surkea kuin annetaan ymmärtää, miksi Suomen vienti kasvoi viime vuonna
3 prosenttia, jos kaikki öljytuotteet lasketaan pois? Niin, Suomihan on öljymaa. Me ostam-
me paljon raakaöljyä, jalostamme tuotteita, viemme niitä eteenpäin. Tässäkin taustalla oi-
keastaan oli Nesteen kahden kuukauden huoltoseisokki, josta se ei päässyt eteenpäin eikä
yli kunnolla. 

Kaiken kaikkiaan 75 prosenttia Suomen viennin eri kategorioista on ollut nousussa Tul-
lin tilastojen mukaan. Hintakilpailukyky on tietenkin tärkeä, mutta hintakilpailukyvyn ni-
missä tehtävät toimet pahentavat ainoan pinnan päällä olevan sektorin eli julkisen sektorin
73



Pöytäkirjan asiakohta PTK 42/2015 vp
tilannetta, eivätkä ne nosta öljytuotteiden jalostusarvoa tai luo Nokian kaltaisia tuotteita,
joita maailma haluaa ostaa, hinnasta viis.

15.08 Teuvo Hakkarainen ps: Arvoisa rouva puhemies! Täällä kun kuuntelee opposi-
tion juttuja, niin kuin edellisessäkin puheenvuorossa, niin tuntuu siltä, että tähän maahan
kannattaa investoida. Mutta mikä siinä on, että niitä investointeja ei tänne tule? Kuitenkin
me olemme maailmassa markkinaehtojen armoilla, ja silloin, jos tänne ei kannata investoi-
da, investointeja ei tänne tule. Ja mitä tulee näihin tutkimuksiin: Jokainen laulaa omia lau-
lujaan. Joku tekee, Työväen taloudellinen tutkimuslaitos, semmoisen, että se kuulostaa
heille mieluisalta, mutta markkinavoimat eivät näitä kysele. Ne kulkevat vain omaa rataan-
sa, ja siihen on sopeuduttava.

Tuosta ensimmäisen päivän sairauslomaomavastuusta otetaan esimerkki: Yrityksessä
on tuotantolinja, jossa on esimerkiksi kymmenen työntekijää, ja siellä kaveri ilmoittaa, että
nyt hän on sairaana pari päivää. Siihen joudutaan palkkaamaan, jos on iltatuuri menossa,
edellisestä tuurista työntekijä, koska siihen ei ole muita valmiuksia. Hänelle joutuu mak-
samaan sitten prosenttitunnit. Kaksi päivää pois, työnantajalle se maksaa kuuden päivän
palkan. Ja tämä laitetaan siihen lappuun, pakettiin, mikä kaupataan tuonne maailmalle.
Kannattaako se sitten? Markkinavoimat sanelevat siihen ehdot sitten. Se on vain kylmä to-
tuus.

Arvoisa rouva puhemies! Valtioneuvoston tiedonannossa todetaan muun muassa seu-
raavaa: "Vienti on jäänyt selvästi jälkeen maailmankaupan kehityksestä. On selviä merk-
kejä pysyvämmästä ilmiöstä, jossa yrityksemme eivät pärjää kansainvälisessä kilpailussa
yhtä hyvin kuin aiemmin. Vientisektorin menestys on lyhyellä aikavälillä kiinni ennen
kaikkea kustannuskilpailukyvystä." Eilen siitä annoin kanssa esimerkin.

Yksi hallituksen viidestä toimenpiteestä on, että työntekijälle säädetään lakisääteinen oi-
keus lomarahaan. Sen enimmäismäärä olisi noin 30 prosenttia useimmilla aloilla vallitse-
vaa käytäntöä alempi. Muutos koskee arviolta 25 000:ta yritystä ja yli 200 000:ta palkan-
saajaa. Suomen Yrittäjien mukaan lomarahauudistus pitäisi rajata niille aloille, joilla on
työehtosopimusmääräyksiä lomarahasta, tai asiasta pitäisi voida sopia paikallisesti. Olen
lukuisia kertoja puhunut eduskunnassa paikallisen sopimisen puolesta. Euro on se valta,
joka sanelee ehtoja tässä yhteisessä rahaliitossa, ja työ menee sinne, missä euro parhaiten
tuottaa. Siksi edelleen peräänkuulutan joustavuutta sekä työnantajan että työntekijän puo-
lelta.

Arvoisa rouva puhemies! Toinen hallituksen toimenpide, jonka otan esille, on se, että
yksityisen työnantajan sosiaaliturvamaksua alennetaan 1,72 prosenttiyksiköllä. (Touko
Aalto: Kuka maksaa laskun?) — Sinun vuorosi tulee kyllä. — Tämä on mielestäni erittäin
tervetullut uudistus, sillä palkan sivukulut ovat meillä liian korkeat. Millaiset tämän alen-
nuksen tarkemmat kustannusvaikutukset ovat, jäänee nähtäväksi. Eilen tiedustelin asiaa, ja
Yrittäjien ekonomisti vastasi, että he eivät vielä ole laskeneet yksittäisen toimen vaikutus-
ta, mutta 5 prosentin kustannuskilpailukyvyn parantaminen lisää työpaikkoja arviolta
kymmenillätuhansilla suhteessa perusuraan. Heidän ekonomistinsa mukaan tästä koko-
naistavoitteesta työnantajan sosiaaliturvamaksun alentaminen 1,72 prosenttiyksiköllä on
merkittävä.

Sitten vielä yksi esimerkki alalta, jonka tunnen aika hyvin. Meillä on puualalla, saha-
alalla, viennin osuus 1,5 miljardia, ja se on tukossa tällä hetkellä, koska ruplan ja kruunun
74



Pöytäkirjan asiakohta PTK 42/2015 vp
(Puhemies koputtaa) arvo on laskenut. Me emme pärjää siinä. — Nyt täytyy näköjään lo-
pettaa, kun aika loppui. — Kiitos.

15.14 Johanna Karimäki vihr: Arvoisa rouva puhemies! Suomi tarvitsee järkeviä pää-
töksiä ja nostetta. Työnteon tulee aina kannattaa. Työn vastaanottamisen on oltava helppoa
ja yrittämisen kannattavaa. Tähän sopii perustulo, jota tarvitaan muuttuvassa maailmassa.

Tulevaisuudentutkijoiden mukaan ei ole niin, että kouluttaudutaan yhdelle alalle ja sitä
työtä tehdään koko elämä. Tehdään sarjatöitä yhtä aikaa, projekteja, sivuduuneja, keikko-
ja. Yrittäjyys-käsite tulee entistä yleisempään käyttöön. Jo nyt freelancetyö kehittyy, luo-
vat osuuskunnat voivat olla yksi vaihtoehto itsensätyöllistämiseen. Tulevaisuudessa voi
olla enemmän yrittäjyysosuuskuntia, joissa jaetaan työkaluja ja jäsenet voivat rakentaa it-
selleen uusia työn muotoja osuuskunnan kautta.

Pienyrittäjyyden edellytysten parantaminen on olennaista työllisyyden kannalta. Teh-
dään pienyrittäjän velvoitteita ja byrokratiaa karsivia uudistuksia, madalletaan riskiä työl-
listää. Koeaika pienyrityksissä tulee nostaa puoleen vuoteen, ja tarvitaan tukea yksinyrit-
täjän ensimmäisen työntekijän palkkaukseen.

Hallituksen kilpailukykypaketti lähtee siitä, että ihmisten palkkoja alennetaan ja ihmi-
set piiskataan tulemaan sairaina töihin, kun ensimmäinen sairauspäivä olisi palkaton. Sai-
raana ei pidä tulla töihin. Entä jos hoito- ja hoivatyötä tekevät tulevat sairaina töihin tartut-
tamaan muita? Monella pienipalkkaisella on perhettä elätettävänä. He joutuvat harkitse-
maan, onko varaa menettää päivän palkka pikkuflunssan takia.

Sekään ei ole oikein, että pienyrittäjä maksaa työntekijän sairastamisen kustannukset.
Olisi reilumpaa kehittää tähän yhteinen rahoitusratkaisu, jonka rahoittamiseen kaikki työn-
antajat ja työntekijät osallistuvat. Esimerkiksi hallituksen suunnittelema kertakorvaus yrit-
täjälle vanhemmuuden kustannuksista on hyvä ja kannatettava. Palkkamaltti olisi myös
hyödyksi kansantaloudelle, ja toivon yhteistuumin neuvotellen löytyvää ratkaisua.

Hallituksen alkuperäinen esitys sunnuntai- ja ylityökorvausten heikennyksistä ei tunne
työelämää, sitä, kuinka elintärkeää työtä tekevien hoitajien, poliisien ja tullimiesten toi-
meentulo muodostuu isolta osin korvauksista, jotka kompensoivat rankkoja työaikoja, kol-
mivuorotyötä ja ruuhkaisia hetkiä. Hallitus lopulta perui epäreilun esityksen kuultuaan kä-
tilöitä. Hallitus tarjoaa ratkaisuksi lomarahojen leikkausta 30 prosentilla. On selvitettävä,
ettei velvollisuutta maksaa lomarahoja langeteta pienyrittäjille. Jos ei löydy ratkaisua, la-
kimuutoksia ei tule hyväksyä.

Pätkätyöläisellä ei ole moniakaan niitä etuja, joista kokoaikatyötä tekevät saavat naut-
tia. Esimerkiksi tutkijat ovat Suomessa työtä tekevä köyhälistö. He eivät laske työaikoja ei-
vätkä liioin ylityötunteja. Entsyymitutkija menee yöksi poimimaan aikasarjanäytteitä pi-
meään laboratorioon. Oivalluksen saanut it-kehittäjä valvoo työnsä ääressä tuntikausia, jos
koodausflow on päällä. Tutkimusta ja tuotekehitystä tarvitaan, mikäli haluamme pärjätä
globaalissa kilpajuoksussa työnjaosta. Mutta mitä tekee hallitus? Suunnittelee massiivisia
leikkauksia opetukseen ja tutkimukseen yliopistoille ja Tekesin tutkimusrahoitukseen.
Isolla kouralla otetaan sieltä, missä ennestään on liian vähän. Hiljattain Tutkaksen semi-
naarissa kuulimme, ettei Suomi pysty nostamaan tieteen tasoa, ellei yliopistoissa ole tar-
peeksi rahaa isoille tutkimustiimeille, jotka käyttävät huippututkimuksessa tarvittavia kal-
liita laitteita ja reagensseja. Niitä tarvitaan uusien ilmiöiden havaitsemiseen ja tieteellisen
todistusaineiston kokoamiseen.
75



Pöytäkirjan asiakohta PTK 42/2015 vp
Digitalisaatio on yksi tärkeä lupaus Suomen tulevaisuudelle. Mutta missä viipyy kansal-
linen palveluväylä, alusta, jossa tieto siirtyy ketterästi sovelluksesta toiseen ja eri tietojär-
jestelmät voivat kommunikoida keskenään? Tätä odotamme. Tätä me tarvitsemme.

Nuorisotyöttömyyden nujertaminen on yksi tärkeimmistä tehtävistämme. Moni nuori
haluaa oppisopimuskoulutusta, mutta sitä on vaikea löytää. Saksan alhainen nuorisotyöttö-
myys on osin oppisopimusjärjestelmän ansiota. Siellä yrityksille on helppoa ja edullista ot-
taa nuoria koulutettaviksi, ja pääosin nuoret työllistyvät yritykseen koulutusjakson jäl-
keen. Oppisopimusjärjestelmä on uudistettava sellaiseksi, että siitä tulee varteenotettava
koulutusmuoto ja väylä työelämään.

Suomi tarvitsee nyt yhteen hiileen puhaltamista ja paikallista sopimista pienyrityksiin,
jotta kaikki voivat luottaa, että Suomessa menestyy työllä ja yrittämisellä.

15.19 Lasse Hautala kesk: Arvoisa rouva puhemies! Meillä on nyt käsittelyssä hallituk-
sen tiedonanto kustannuskilpailukykyä parantavista toimista. Meillä oli eduskuntavaalit
keväällä, ja kansa antoi vahvan valtakirjan hallituspuolueille. Yleinen toivomus vaaliken-
tiltä oli se, että nyt pitää Suomessa tehdä päätöksiä. Tuntui siltä, että kansalaisten kriisitie-
toisuus oli varsin hyvällä tasolla. He eivät halunneet enää kasvavaa velkataakkaa tuleville
sukupolville. Myöskin työttömyydestä kannettiin paljon huolta, ja ihmiset olivat valmiit
jopa leikkauksiin.

Hallitus esitti jo varhaisessa vaiheessa tavoitteet ja aikataulun kilpailukykyä parantavil-
le toimille. Hallitus kutsui työmarkkinaosapuolet yhteiseen neuvottelupöytään ja pyysi
heiltä esityksiä. Tästä huolimatta osa työmarkkinaosapuolista ei halunnut asettaa edes ta-
voitteita kilpailukyvyn parantamiseen. Hallitus oli varsin pitkämielinen, avasi tämän mah-
dollisuuden useasti ja — nyt tänään kuulimme pääministerin puheenvuoron — jo neljän-
nen kerran tämä mahdollisuus on nyt työmarkkinaosapuolille annettu. 

Kun hallitus ei saanut työmarkkinaosapuolilta mitään ehdotuksia, niin hallitus julkisti
omat esityksensä kilpailukyvyn parantamisesta, ja ne ovat nyt sitten täällä olleet tänään
laajassa käsittelyssä.

Ehkä julkisuudessa yksi eniten keskustelua aiheuttanut on ollut hallituksen esitys sun-
nuntai- ja ylityökorvausten leikkaamisista, ja hyvä niin. Hallitus kuuli kätilöitä ja muita ta-
hoja ja teki paremman ehdotuksen eli lomarahojen leikkauksen. Myöskin katugallupit ai-
kaisemmin antoivat lomarahojen leikkaukselle varsin suosiollisen hyväksynnän. On hyvin
ymmärrettävää, että niin hoitohenkilökunnan, poliisien, palomiestenkin kuin muiden kan-
nalta, joiden palkasta merkittävä osa tulee sunnuntai- ja ylityökorvauksista, se aikaisempi
vaihtoehto olisi ollut huono.

Arvoisa rouva puhemies! SDP:n ryhmäpuheenvuorossa tänään esitettiin, että tämä hal-
lituksen tiedonanto tulisi laittaa valiokuntakäsittelyyn. Itse pidän sitä tarpeettomana, kos-
ka kustannuskilpailukykyä parantavat vaihtoehdot tulevat sitten aikanaan lakiesitysten
muodossa käsittelyyn. Yksittäiset lakiesitykset ovat lähetekeskustelussa täällä salissa ja
sitten aikanaan valiokuntakäsittelyssä. Lisäksi tiedonannon käsittely valiokunnissa tässä
vaiheessa on tarpeeton myös siksi, että hallitus on pitänyt edelleen mahdollisuutena työ-
markkinaosapuolille esittää omia korvaavia toimenpiteitä näille toimille. Eli mikäli tätä kä-
siteltäisiin valiokunnissa, niin nämä korvaavat toimenpiteet, joita toivottavasti tulisi, jäisi-
vät pois näistä käsittelyistä.

Täällä tänään on monissa puheenvuoroissa käsitelty koulutusta ja päivähoitokysymystä.
Vaikka kuinka tarkoin katselin näitä asiapapereita, niin näissä ei puhuttu kyllä sanaakaan
76



Pöytäkirjan asiakohta PTK 42/2015 vp
koulutusleikkauksista eikä päivähoidon osuudesta, joten tuntuu siltä, että nyt tässä yhtey-
dessä on monia asioita seattu tarpeettomasti.

Sen lisäksi, että tämä viisikohtainen ohjelma kustannuskilpailukykyä parantavista toi-
mista tulee, hallitus parantaa työntekijöiden muutosturvaa sekä tasaa perhevapauksia.
Tämä 2 500 euron kertakorvaus on tervetullut uudistus nuorten naisten tasa-arvoisen koh-
telun aikaansaamiselle, josta muun muassa naisyrittäjäjärjestö on pitänyt paljon asiaa esil-
lä. Myöskin muutosturva irtisanomistilanteissa on tärkeä asia, koska silloin ihminen on uu-
den haasteen edessä ja tällöin muutosturvalla on keskeinen vaikutus henkilön tulevaisuu-
teen.

15.25 Kai Mykkänen kok: Arvoisa puhemies! 2000-luvun aikana Suomen vienti on kas-
vanut 40 prosenttia huonommin kuin vientimarkkinoilla kysyntä. Samalla ajanjaksolla esi-
merkiksi Saksa on parantanut vientimarkkinaosuuttaan noin 15 prosentilla, vaikka Kiina
on noussut ja niin poispäin, osittain ottanut meiltä. Tästä nyt suurin piirtein enemmistö täs-
tä salista tuntuu olevan samaa mieltä, mutta siihen se sitten päättyykin. Mistä tämä johtuu?
Täällä joku puhuu tuottavuudesta, hallitus kustannuskilpailukyvystä. 

Minä väitän, että tässä on kysymys synkkyyden kehästä, jossa on kolme kulmaa, jotka
ovat kaikki totta. Kustannuskilpailukyky ja toisaalta joustojen puute upottavat sellaisia
tuottavuutta lisääviä investointeja kannattamattomiksi. Niitä ei tehdä Suomeen. Meillä
syntyy innovaatioita täällä edelleen maailman huipputahtia, mutta ne kaupallistetaan myös
suomalaisten yritysten sisällä valitettavan usein muualle, koska täällä ei kannata sitä toi-
mintaa valitettavasti useimmiten tehdä. Kun näin käy, niin meillä konekanta vanhenee, ku-
ten tiedetään, poistot ovat suurempia kuin investoinnit ja ennen kaikkea investoinnit sinne
tuottavammille alueille niistä ikään kuin vanhan teollisuuden haaroista jäävät tekemättä,
mikä taas toisaalta, totta, aiheuttaa tämän ongelman, koska iskeytyy takaisin siihen kustan-
nuskilpailukykyyn. Todellinen työn kilpailukyvyn mittahan ei ole sinänsä se työn hinta
verrattuna vaikka saksalaisen tai ruotsalaisen palkkaan, vaan se, miten meillä, Saksassa ja
Ruotsissa työn hinta on suhteessa meidän, heidän ja kolmannen osapuolen myymiin hyö-
dykkeisiin ja heidän ja meidän käyttämien panostuotteiden hintoihin.

Tässä suhteessa valitettava tosiasia on se, että vaikka meidän palkkamme olisivat olleet
ihan samoissa, sanotaan nyt, TESeissä kuin saksalaisten palkat, niin meillä olisi silti ongel-
makuilu edessä, koska saksalaiset ovat pystyneet investoimaan tuottavampiin aloihin, hei-
dän tuottavuuskehityksensä ja hintatasonsa maailmanmarkkinoilla on paljon parempi hei-
dän keskimääräistuoteportfoliossaan kuin meillä. Me tarvitsemme, jos me haluamme pitää
työpaikkoja, selvästi maltillisempaa työn hinnan kehitystä kuin Saksassa, ennen kuin me
sitten saamme sitä kautta, että täällä kannattavuus paranee, investointeja tuottavuuteen ja
sitä hinnoitteluvoimaa, joka viime kädessä tietysti määrää meidän elintason, että voidaan
maksaa täällä vähintään yhtä hyvää palkkaa kuin vaikkapa Saksassa, noin yksinkertaiste-
tusti.

Tässä suhteessa, kun täällä esimerkiksi arvostamani edustaja Yanar päivällä sanoi, että
ei Nokia pelastunut kustannuksilla vaan laadulla: totta, mutta väitän, että paitsi että viisaas-
ti 90-luvulla pidettiin kyllä Tekesin rahoista huolta, niin myöskin sitten eri kommellusten
kautta, kun oli päädytty isoon devalvaatioon ja kustannuskilpailukyvyn palauttamiseen, se
oli yhtä lailla edellytys sille, että Nokia ja muut alihankkijat pystyivät Suomessa kehittä-
mään aika kauan sitä toimintaa. Nyt meillä ei ole sitä devalvaatioasetta käytössä. Meillä on
samantyyppinen pulma, meidän täytyy nyt käyttää sitä asetta, mikä on, eli yksikkötyökus-
77



Pöytäkirjan asiakohta PTK 42/2015 vp
tannusten alentamista, kuten esimerkiksi Latviassa, Irlannissa, mutta myös muissa maissa
on tehty ja saatu kriisin jälkeen tunnelin päähän valoa.

No, sitten täällä on kysytty sitäkin, että yksikkötyökustannukset itse asiassa ja palkan
taso eivät lisäisi työllisyyttä lainkaan. Esimerkiksi Arhinmäki puhui tästä, ja heittäisin kyl-
lä pallon vasemmistoliitolle siinä, pitäisikö meidän kenties sitten nostaa palkkatasoa ny-
kyisestä esimerkiksi 5 prosenttiyksiköllä, jos kerran se ostovoiman lisäys työllistää vähin-
tään saman verran tai enemmän ihmisiä. Uskoisin, että aika harva vastaa tähän vakavis-
saan "kyllä". Kuitenkin aivan sama logiikka tässä edustaja Arhinmäellä oli päivän mittaan
useita kertoja väittää, ettei yksikkötyökustannusten alentaminen, ei palkanlisien alentami-
nen, lisää työllisyyttä. Se, kuinka paljon se lisää: meitä ekonomisteja riittää moneen sä-
vyyn siinä, mikä on se prosentti. Valtiovarainministeri Stubb viittasi täällä valtiovarainmi-
nisteriön korkeimman virkamiehen arvioon, että jousto on noin puolet siitä prosentuaali-
sesti, mitä alennetaan yksikkötyökustannuksia, sen verran työllisyys lisääntyy, mutta kyllä
jokainen sen näkee, että jos palkat ovat korkeat, niin töitä teetetään keskimäärin vähem-
män. 

Yksi sellainen erityisyys tähän pakettiin liittyy minun mielestäni: aika harva on huo-
mannut, että itse asiassa suurin tekijähän tässä on työnantajamaksujen alentaminen, jossa
valtio, vaikka saakin säästöjä toki muiden palkanlisien pienentymisestä, ottaa riskiä myös
noin 150 miljoonaa. Tehdään 850 miljoonan euron puhdas kädenojennus suomalaiselle
työllistämiselle. Samaan aikaan ollaan työtulovähennystä lisäämässä lähes 500 miljoonal-
la eurolla. Käytännössä ensi vuoden alussa palkkakuitissa keskituloiselle nämä vaikutuk-
set ostovoimaan ovat paljon pienemmät kuin se, mistä nyt täällä puhutaan, ja se on todella
hyvä asia, että se ostovoima nettona pienenee vähemmän, mutta me saamme kustannuskil-
pailukykyä nopeasti ylös. Silloin me voimme saada investointeja maahan, kun täällä kan-
nattaa tuottavasti tehdä, ja silloin tulevaisuudessa ei tarvitse niin paljon alentaa kustannuk-
sia. — Kiitos.

Toinen varapuhemies Paula Risikko: Edustaja Uotilalla yksi vastauspuheenvuoro, sit-
ten puhujalistaan.

15.30 Kari Uotila vas (vastauspuheenvuoro): Arvoisa puhemies! Arvostamalleni edusta-
ja Mykkäselle kuitenkin toteaisin vähän vastakysymyksenä: kiistääkö hän ekonomistina
sen, etteikö sillä, jos kotimaista ostovoimaa, kulutuskysyntää leikataan erittäin voimak-
kaasti, vaikkapa prosentilla x, olisi vaikutusta kotimaisen kulutuskysynnän laskemisen
kautta työllisyyteen? Sitä me kritisoimme, siitä me varoitamme.

Mitä tulee vientituotteisiin: Täytyy muistaa, että meidän vientituotteidenkin ulkomai-
nen osuus, tuontiosuus vientituotteissamme kasvaa koko ajan. Meillä on komponentteja,
jotka tulevat ulkomailta, sitten ne täällä rakennetaan ja viedään ulos. Elikkä palkkojen kus-
tannus myöskin vientituotteissa on pienentynyt siitä, mitä se oli aikaisemmilla vuosikym-
menillä.

Toinen varapuhemies Paula Risikko: Edustaja Mykkänen vielä vastaa, ja sitten men-
nään listaan.

15.31 Kai Mykkänen kok (vastauspuheenvuoro): Niin, nyt unohdetaan se, että työllisyys
kasvaa — niitä on kymmeniätuhansia yrittäjiä, jotka sanovat, että olisivat valmiita palk-
78



Pöytäkirjan asiakohta PTK 42/2015 vp
kaamaan mutta eivät juuri uskalla, kun se on niin monimutkaista ja niin kallis työ Suomes-
sa — jos saadaan kuitenkin kohtuumerkittävästi työn hintaa alaspäin. Ja vaikka per työn-
tekijä se ostovoima olisikin pienempi, niin väittäisin, että kun moni heistä, jotka ovat nyt
vailla omaa haluaan työtä vailla, saa työn — osin tämän paketin ansiosta, vähintään yhtä
paljon todennäköisesti paikallisen sopimisen paketin ansiosta — silloin se ostovoima ei ti-
pu. Plus sitten viennissä tietysti asia on selvä, kuten olemme edustaja Uotilan kanssa sa-
maa mieltä: siellähän se kilpa käydään sillä, millä hinnalla, hinta—laatu-suhteella saadaan
myytyä. 

Eli kyllä minun mielestäni tämä suunta on tässä ihan selvä. Jos joku väittää, että palkka-
tasoa nostamalla voidaan saada niin paljon ostovoimaa lisää, että sitä kautta työllisyys kas-
vaa, sittenhän tämä on hyvin helppo homma. Me voimme palkkoja nostamalla saada täys-
työllisyyden ja lisää elintasoa.

15.32 Anneli Kiljunen sd: Arvoisa rouva puhemies! On sinänsä hienoa, että hallitus pyr-
kii nyt etsimään kustannuskilpailukyvyn parantamiseksi sellaisia keinoja, jotka eivät koh-
distu niin yksipuolisesti vuorotyöläisiin. Samoin on positiivista, että parempia ratkaisuja
pyritään edelleen etsimään työmarkkinajärjestöjen neuvottelujen kautta. On toisaalta hie-
man kummallista, että hallituksen huonoja vaihtoehtoja viedään tässä sivussa kuitenkin
eteenpäin, aivan kuin mitään ei olisi tapahtumassa. Mitä tämä tarkoittaa? Jos työmarkkina-
järjestöt pääsevätkin yhteiseen näkemykseen, miten hallitus toimii tämän jälkeen? Se jää
meille varmaan nähtäväksi ensi viikolla.

Hallituksen pakkolaeista kyseenalaisimpia on ensimmäisen sairauspäivärahan karenssi
sekä sairauspäivien korvauksen leikkaus. Ensinnäkin on hyvin epäselvää, mitä ongelmaa
tällä yritetään ratkaista, sillä Suomessahan sairauspoissaolojen määrä on pysynyt pitkään
hyvin vakaana. Ongelmana on pikemminkin se, että sairauslomajaksomme ovat kansain-
välisestikin katsoen melko pitkiä. Tähän taas ei vaikuteta rankaisemalla ihmisiä sairasta-
misesta vaan panostamalla henkilöstöön, työhyvinvointiin ja työskentelyergonomiaan eli
toimenpiteillä, joiden vaikuttavuudesta on olemassa jo tietoa. Ei ole liioin näyttöä siitä, että
Ruotsissa karenssipäivällä olisi ollut merkittävä vaikutus sairauspoissaoloihin. Jos ne Suo-
messa tällä toimenpiteellä vähenisivät, olisi syynä todennäköisesti se, että pienituloisella ei
ole varaa palkattomiin päiviin. Moni asiantuntijatyössä oleva voi toki tehdä työtä flunssas-
sakin esimerkiksi kotoa käsin, mutta useilla aloilla tätä mahdollisuutta ei yksinkertaisesti
ole. 

Onkin paikallaan kysyä: kuka hyötyy siitä, että sairaanhoitajat, lastentarhanopettajat ja
myyjät tulisivat sairaana töihin? Toisaalta me voimme myös kysyä: Mitä tapahtuu, jos sai-
raanhoitaja, lääkäri tai lastentarhanopettaja tulisi sairaana töihin? Mitä lisäkustannuksia se
toisi, jos he tartuttaisivat muut työntekijät, ja mikä olisi se riski myös potilasturvallisuudel-
le? Meillä on toimialoja, joissa sairaana työskentely on todellinen riski, emmekä me voi
asettaa eri työntekijäryhmiä tältä osin eriarvoiseen asemaan. Me emme voi myöskään tällä
riskeerata meidän terveydenhuoltoa emmekä potilasturvallisuutta. Sairauskarenssi ja kor-
vauksen leikkaus sattuvat lisäksi kovimmin pitkäaikaissairaisiin, esimerkiksi syöpäpotilai-
siin, kuten täällä on todettu, tai reumaa sairastaviin ihmisiin, jotka saattavat joutua ole-
maan sairautensa vuoksi useita jaksoja poissa töistä. Heillä palkattomia päiviä kertyisi
vuodessa jo niin monta, että se näkyisi merkittävästi heidän toimeentulossaan.

Arvoisa puhemies! Työnantajille korvataan tällä hetkellä sairausvakuutusjärjestelmästä
lähes 70 prosenttia sellaisista vanhempainvapaakustannuksista, jotka voidaan riittävällä
79



Pöytäkirjan asiakohta PTK 42/2015 vp
tarkkuudella arvioida. Korvaukset rahoitetaan työtulovakuutuksesta, jota maksavat kaikki
palkansaajat, työnantajat ja yrittäjät. Vanhemmuuden kustannuksia tasataan tällä tavoin
siis kohtuullisen hyvin, mutta on totta, että kustannustaakka on voittopuolisesti naisvaltais-
ten alojen harteilla. Tässä mielessä hallituksen lupaama 2 500 euron kertakorvaus äidin
työnantajalle on kaunis ele, mutta siinäkin on useita ongelmia. 

Ensinnäkin: Paras tapa tasata vanhemmuudesta aiheutuvia kustannuksia olisi se, että isät
käyttäisivät nykyistä suuremman osan perhevapaista. Jos vapaita käytettäisiin tasapuoli-
sesti, työnantajille ei syntyisi kannustimia syrjiä nuoria naisia työhönotossa äitiysvapaiden
ja niistä aiheutuvien kustannusten pelossa. Vapaiden tasaisempaan jakamiseen hallitus ei
kuitenkaan ole esittämässä mitään kehittämistoimenpiteitä. Tämä 2 500 euron kertakor-
vaus, joka koskee hallituksen tiedonannosta päätellen vain ja ainoastaan äitien työnantajia,
ei kannusta yhtään isää osallistumaan lapsensa hoitoon nykyistä enempää.

Toiseksi: Kun vuosien ajan on puhuttu vanhemmuuden kustannusten tasaamisesta, tällä
on tarkoitettu kustannusten tasaamista järjestelmän sisällä, eli siten, että palkansaajat ja
työnantajat rahoittaisivat edelleen sosiaaliturvamaksuillaan järjestelmän kustannukset.
Nyt tämä 2 500 euron kädenojennus on kuitenkin tarkoitus maksaa veronmaksajien rahois-
ta, joten se tulee osaksi suurempaa hallituksen tulonsiirtoa veronmaksajilta (Puhemies ko-
puttaa) työnantajille.

15.37 Hanna Halmeenpää vihr: Arvoisa rouva puhemies! Arvoisa hallitus! Tänään mei-
tä puhuttaa se, mitä on kilpailukyky ja miten sitä edistetään. Kilpailukykyhän merkitsee
kansantalouden kykyä selviytyä taloudellisen kilpailun olosuhteissa. Sitä arvioidaan yleen-
sä hinnan, markkinoinnin ja tietotaidon perusteella — siis myös tietotaidon — erikseen ko-
timaisilla ja kansainvälisillä markkinoilla. Kilpailukyky on sitä, että se mahdollistaa jalos-
tusarvon nostamisen, korkeamman katteen ja paremmat palkat. Kilpailukyky on saatavuut-
ta, hintaa ja laatua, siis myös laatua.

Tämän aamun uutiset kertovat Suomen sijoittuvan kilpailukykyä mittaavan Maailman
talousfoorumin vertailussa kahdeksanneksi, kun viimevuotinen sijoitus oli neljäs. Selvä
pudotus siis entiseen omaan tulokseen nähden, suunta on väärä. Silti tässä vertailussa
olemme edelleen maailman huipulla, tässäkin tilanteessa kansainvälisten vertailujen kärki-
päässä, mitattiin sitten kilpailukykyä tai inhimillistä pääomaa. Tässäkin tilanteessa Suomi
jättää Maailman talousfoorumin kilpailukykyvertailussa taakseen muun muassa kaikki
Pohjoismaat, Kanadan ja Itävallan. Mitä tämä merkitsee? Talousfoorumin vertailuhan sel-
vittää maiden rakenteellista kilpailukykyä eli pitkän aikavälin kasvupotentiaalia, jota meil-
lä siis on muita paremmin nytkin. Meillä on hyvät raamit kasvulle, meillä on potentiaalia.
Nyt kysytään tämän potentiaalin hyödyntämistä parhaalla mahdollisella tavalla. Meillä on
tietotaitoa ja laatua. Pelkästään hinnalla emme koskaan ole kilpailussa ykkösiä. Meidän on
pidettävä tinkimättömästi kiinni osaamisesta ja laadusta, muutoin ei synny uutta kasvua,
innovaatioita, eikä meillä muutoin ole hyvän ja kilpailukykyisen tulevaisuuden tekijöitä.

Me kaikki tiedämme, että nyt keskustelussa olevien kilpailukykyloikkaan tähtäävien toi-
mien ohella samaan päämäärään tarkoitettuja muita valtion budjettiin liittyviä isoja muu-
toksia valmistellaan. Ne kaikki liittyvät siis suoraan myös kilpailukykyyn. Toistaiseksi
vahvuuksiimme ovat kuuluneet muun muassa toimiva yhteiskuntarakenne, terveydenhuol-
to, korkea koulutus ja innovaatioiden korkea määrä.

Erittäin hyvä, jopa maailman paras perusopetus ja hyvään koulutukseen pohjaava osaa-
va työvoima ovat kilpailukykymme peruskiveä. Lieneekö pitkällä tähtäimellä viisasta ta-
80



Pöytäkirjan asiakohta PTK 42/2015 vp
lousajattelua, että hallitus ryhtyy itse muilla toimillaan murentamaan tätä osaamista? Ta-
sapuolisesti, laadukkaasti koulutettu kansa, jossa eriarvoisuus ja tuloerot ovat mahdolli-
simman pienet, on kilpailukykyisin, tulevaisuudessakin hyvinvoiva ja kansainvälisesti
kaikkein varmimmin menestyvä. Tälle me vihreät sanomme "kyllä". Näitä valtteja te, ar-
voisa pääministeri ja hallitus, ette ehkä riittävästi ole huomioineet, sillä hallituksenne esit-
tämät toimet taitavat johtaa osittain aivan päinvastaiseen suuntaan hyvistä aikeistanne huo-
limatta.

Arvoisa rouva puhemies! Hallitus on sitoutunut siihen, että jos kilpailukykypaketin li-
säksi saadaan aikaiseksi maltillinen palkkaratkaisu, hallitus alentaa työn verotusta. Nyt esi-
tetty kilpailukykypaketti vaikeuttaa erityisesti pienituloisten palkansaajien ennestään han-
kalaa asemaa. Voisiko hallitus tulla pienituloisia vastaan lupaamalla suunnata tätä ehdol-
lista veronkevennystä pienituloisille? Voisiko se auttaa myös maltillisen palkkaratkaisun
saamisessa nyt, kun etuuksien leikkaukset luovat erityisen kovaa painetta nostaa palkkoja
juuri pienipalkkaisilla aloilla?

Arvoisa puhemies! Pääministeri Sipilän siteeraaman vision mukaan julkinen valta tekee
yhdessä suomalaisten kanssa vaikeitakin ratkaisuja, yhdessä. Työllisyys ja kilpailukyky ei-
vät todella itsestään parane. Ratkaisujen ja vaihtoehtojen yhteinen perkaaminen on meneil-
lään. Tehdään sekin huolella ja yhdessä, tarkalla korvalla eri vaihtoehtoja kuunnellen ja
punniten.

15.42 Timo V. Korhonen kesk: Arvoisa rouva puhemies! Kuten tänään monessa yhtey-
dessä on todettu, Suomen talouden ongelmat ovat syviä. Bkt:n kasvu on lähellä nollaa,
työttömyys kasvaa, työttömyysjaksot pitenevät. Kansainvälisen talouden kehityksestä on
aivan viime aikoina saatu jälleen huolestuttavia uutisia. Suomen bkt:n ennustetaan kasva-
van hyvin vaatimattomasti, ja mikä erityisen huolestuttavaa, yksityiset investoinnit alene-
vat neljättä vuotta peräkkäin ja kuluvana vuonna ne supistuvat 2 prosentilla. Julkinen ta-
lous pysyy alijäämäisenä vuosikymmenen loppuun saakka. Julkinen velka ylittää tänä
vuonna 60 prosentin rajan, eikä velkasuhde ole taittumassa lähivuosina, joskin velkasuh-
teen kasvu hiukan hidastuu. Tilannekuva on siis huolestuttava ja synkkä. Olemme siinä
synkkyyden kehässä, kuten edustaja Mykkänen osuvasti joku tuokio sitten sanoi.

Itse otin nämä tiedot tähän esille siksi, koska muun muassa näiden kautta olen vakuut-
tunut siitä, että tilannekuvan huomioiden hallituksen esitykset ja toimintatapa kustannus-
kilpailukyvyn kohentamiseksi ovat erittäin perusteltuja. Monissa puheissa täällä on esitet-
ty, ettei meidän työvoiman hinta voi olla mikään ongelma vientimarkkinoilla. Itse ymmär-
rän kuitenkin niin, että kun verrataan työn kokonaiskustannuksia, työn hintaa, yritysten te-
kemän tuotannon arvoon, arvonlisään, niin se yksinkertaisesti on liian korkea Suomessa, ja
tämä on erityinen ongelma nimenomaan viennissä.

Hallituksen esitysten tai yhteiskuntasopimuksen ja kustannuskilpailukyvyn kohentami-
sen merkitys talouskasvun hakemisessa on aivan oleellinen. Merkitykset ulottuvat viennin
ja investointien kautta työllisyyteen ja julkisen talouden alijäämään. Yhteiskuntasopimuk-
sella, näillä ratkaisuilla, on mahdollista vaikuttaa merkittävästi työllisyyskehitykseen. Sen
vaikutus myös julkisen talouden alijäämän supistusmahdollisuuksiin on tätä kautta oleelli-
nen. Talouden asiantuntijat ovat arvioineet, että hallituksen tavoittelema 5 prosentin kilpai-
lukyvyn parantaminen työelämän muutoksella lisäisi vientiä useilla prosenteilla. Jokainen
osaa siitä laskea, että silloin vaikutus myös bruttokansantuotteeseen olisi merkittävä. On
syytä muistaa, että kun markkinat eivät kasva, voimme lisätä vientiä vain markkinaosuuk-
81



Pöytäkirjan asiakohta PTK 42/2015 vp
sia muilta voittamalla. Se edellyttää paljon suurempia muutoksia kuin menestyminen kas-
vavien markkinoitten oloissa ratsastamalla aallonharjalla.

Viime hallituskaudella tehdyt ratkaisut eivät ole hyödyntäneet Suomen kustannuskilpai-
lukykyä. Siksi nyt joudutaan lähtemään takamatkalta. Ongelmasta hankalan tekee se, että
kyse ei ole vain suhdanneluontoisesta kriisistä, vaan epäkohdat ovat ennen kaikkea raken-
teellisia. Jos Suomessa tuotanto, työllisyys ja investoinnit ovat vuodesta toiseen kilpailija-
maita heikompia, syynä on, että investoinnit ja työllistäminen Suomessa eivät ole kovin
houkutteleva vaihtoehto. Tämä on kai täysin kiistaton tosiasia. Sekin on fakta, että edes
palkkamaltti ei tuo nopeaa kilpailukyvyn parannusta. Kilpailukyvyn palauttamiseksi reaa-
liansiotkaan eivät valitettavasti voi meillä nousta moneen vuoteen.

Miksi sitten pitäisi sitoutua tällaisiin uudistuksiin, jotka on helppo kokea epäoikeuden-
mukaisiksi? Minusta yksinkertaisesti siitä syystä, että vaihtoehdot, kaikki vaihtoehdot,
ovat huonompia. Ilman tällaisia muutoksia meidän talous ei kohene, minkä myötä tavalli-
selle suomalaiselle tärkeä hyvinvointivaltion rahoituspohja romahtaa ja sen myötä turva-
verkot ja palvelut. Niin kauan kuin valtio ja kunnat voivat jatkaa nopeaa velkaantumista,
tämä äskeinen uhka ei realisoidu. Ja ehkä tämän vuoksi ihmisille on ollut ja on yhä vaikeaa
perustella, miksi ikäviä asioita olisi tehtävä nyt.

Oppositio tässä arvioi, että hallitus olisi romuttamassa sopimusyhteiskuntaa. Todelli-
suudessa nyt kaikkien kolmikannan osapuolten on osoitettava, että Suomessa kyetään te-
kemään vaikeissa oloissa sopimus tilanteen vaatimista uudistamisista. Sopimusyhteiskun-
nan rikkoutuminen ja säilyminen sekä kehittäminen on kaikkien osapuolten yhteinen han-
ke. Kukaan ei pysty sitä ylläpitämään mutta ei myöskään rikkomaan yksin. Nyt on tehtävä
päätöksiä maamme suunnan (Puhemies koputtaa) muuttamiseksi.

15.47 Simon Elo ps: Arvoisa rouva puhemies! Suomen kustannuskilpailukyky on heik-
ko. Tämä johtuu pitkäaikaisesta heikkenemisestä lähes kaikilla toimialoilla. Tuottavuuden
kasvu on heikentynyt suhteessa kilpailijamaihin, ja työvoimakustannukset ovat samaan ai-
kaan kohonneet kilpailijamaita nopeammin. Näin ei voi jatkua.

Maailmalla — siellä, missä Suomella oikeasti on hyvä maine, vaikka oppositio mieluus-
ti jotain muuta väittää — johtavat kilpailukykyä arvioivat auktoriteetit ovat International
Institute for Management Development eli IMD ja World Economic Forum eli WEF. IMD
mittaa kustannuskilpailukykyä ja WEF rakenteellista kilpailukykyä. Joskus olimme maa-
ilman kilpailukykyisin maa, emme ole enää, etenkään kilpailijamaihin verrattuna.

Yhteiskuntasopimusneuvottelujen tavoitteena oli sopia yhteisistä toimista ja kantaa vas-
tuuta maamme tilasta. Epäonnistuimme, syyt tiedätte.

Hallitusohjelma edellyttää palkkamalttia ja yksikkökustannusten alentamista. Hallituk-
sen toimenpiteet eivät ole mukavia, mutta ne ovat välttämättömiä. Samaan aikaan, kun to-
verit vasemmalla älähtävät, pyydän heitä katsomaan peiliin, sillä "jatkuvat palkankorotuk-
set" -malli ja malli Arhinmäki eli "velka maksaa itsensä takaisin" ovat, toden totta, tuotta-
neet tulosta ja ajaneet meidät tähän suohon. Nyt kansalaiset joutuvat maksamaan sen ko-
van hinnan, koska aikaisemmin ei ole uskallettu toimia ja tehdä välttämättömiä toimenpi-
teitä.

Arvoisa puhemies! Hallitus alentaa lomarahoja 30 prosentilla. Se on oikeudenmukainen
toimenpide. Mahdollisesti samalla kaikille tulee oikeus lomarahaan, jota ei aikaisemmin
ollut. Vuosilomat lyhenevät 30 päivään, mikä koskee pääosin julkista sektoria. Yksityisen
työnantajan sosiaaliturvamaksuun tehdään alennus, joka auttaa työllistämään. Valtiova-
82



Pöytäkirjan asiakohta PTK 42/2015 vp
rainministeriön tiedotustilaisuudessa 8. syyskuuta arvioitiin, että työnantajan sosiaalitur-
vamaksun alennus 1,72 prosenttiyksiköllä alentaisi työvoimakustannuksia 1,72 prosenttia.
Tämä on osoittautunut virheelliseksi arvioksi, koska sosiaaliturvamaksu maksetaan palk-
kasumman eikä työvoimakustannuksen perusteella. Valtiovarainministeriö arvioikin nyt,
että toimenpide alentaa työvoimakustannuksia 1,41 prosenttia. Vuonna 2017 yksityisen
sektorin palkkasumman arvioidaan olevan 61 577 miljoonaa euroa ja työvoimakustannus-
ten 74 857 miljoonaa euroa. Tässä voi tehdä pientä laskutoimenpidettä: 1,72 prosentin
alennus sotu-maksussa alentaa sosiaaliturvarahastojen maksutuloja 1,72 prosenttia kertaa
61 577 eli 1 060 miljoonaa euroa. Tämä on se noin 1,41 prosenttia työvoimakustannuksis-
ta. Sosiaaliturvamaksun verovähennyskelpoisuuden vuoksi alennus nostaa maksettavia ve-
roja oletettavasti 20 prosenttia kertaa 1 060 miljoonaa eli 212 miljoonaa euroa. Nettona siis
työnantajien maksut ja julkisen sektorin tulot alenevat 847 miljoonaa euroa. Minun mie-
lestäni se on erinomainen asia. Hallituksen ajama palkkamaltti johtaa noin 2 prosenttia kor-
keampaan bruttokansantuotteen tasoon, toisin kuin aiemmin tehty niin sanottu peruslaskel-
ma. Tämä siis verrattuna vuoden 2019 tasoon. Tässä pitää tietysti muistaa, että palkkamalt-
ti hidastaa vielä keskipitkällä tähtäimellä verotulojen kehitystä, ja pitkän aikavälin julki-
sen talouden vaikutusten arviot ovat varmasti keskipitkää paremmat.

Vielä lopuksi muutama sana työaikalaista. Siinähän säädetään arkipyhien korotetusta
palkasta, mutta pyhäpäivän luonteesta säädetään kirkkolaissa. Hallitus ei voi muuttaa kirk-
kolakia, vaan se edellyttää, totta kai, kirkolliskokouksen päätöstä. Arkipyhien ajankohtaa
ei voi siis siirtää ilman kirkon kantaa. Helpompi ja käytännönläheisempi ratkaisu olisi siir-
tää helatorstai ja loppiainen lauantaiksi, mutta sehän ei ole niin yksinkertaista. Kirkko on
peräänkuuluttanut vastuun kantamista pakolaiskriisissä, joten olisi toivottavaa, että se tuli-
si myös vastaan Suomea ja suomalaisten ongelmia koskevissa kysymyksissä. Suomi tar-
vitsee yhteistyötä kaikilla osa-alueilla vauvasta vaariin, (Puhemies koputtaa) hallituksesta
kirkkoon.

15.53 Kristiina Salonen sd: Arvoisa puhemies! Suomalainen työelämä on ollut suuressa
muutoksessa viime vuodet. Muutos on jo pakottanut meitä tarkastelemaan työtä ja sen te-
kemisen ehtoja ihan uudella tavalla. Työntekijän työajan joustot ovat lisääntyneet työn ky-
synnän vaihteluiden myötä. Johtamista on parannettu ja työn mekaanisen seurannan sijaan
on voitu keskittyä työn laatuun ja itse lopputulokseen. Tuloksena on ollut työn tuottavuu-
den kasvu sellaisilla keinoilla, jotka ovat kaikkien mielestä reiluja.

Samaan aikaan työelämässä on myös ikävämpiä ilmiöitä. Pahoinvointia, ylisuuria työ-
määriä ja työuupumusta on liikaa. Moniosaajuuden vaade ja esimerkiksi lisääntyneet kie-
litaitovaatimukset ahdistavat monta työntekijää. Entistä enemmän tehdään osa-aikatyötä,
jota valitettavasti moni joutuu tekemään kuitenkin sen vuoksi, ettei muuta työtä ole saata-
villa. Näiden ongelmien selvittäminen on tärkeää. Esimerkiksi työhyvinvoinnin kehittämi-
seen on panostettava entistä enemmän, kun tavoitteena on myös pidentää työuria. Tavoit-
teeseen päästään kuitenkin yhdessä pohtimalla ja yhdessä sopimalla. Suomalainen hyvin-
vointiyhteiskunta on rakennettu yhteistyöllä, ja niin on tulevaisuudessakin oltava.

Hallitus on kuitenkin ottanut käyttöön toisenlaiset keinot. Yksipuolinen sanelu ja työ-
elämän kova pakkopaketti saivat maassa aikaan myrskyn, aiheesta. Onneksi hallitus on nyt
perääntynyt muutamasta eniten vastustusta herättäneestä ehdotuksestaan, mutta jäljelle jää
yhä paljon sellaista, mitä on vaikea ymmärtää ja hyväksyä.
83



Pöytäkirjan asiakohta PTK 42/2015 vp
Sairaussakko kurittaa edelleen eniten esimerkiksi hoiva-alalla työskenteleviä pienipalk-
kaisia naisia. Heillä ei ole mahdollisuutta esimerkiksi etätöihin flunssassa eikä toisaalta
myöskään mahdollisuutta tulla sairaana töihin vaarantamaan potilaiden turvallisuutta. Pit-
käaikaissairaat, jotka joutuvat olemaan sairauslomalla usein, kärsivät todella merkittäväs-
tä tulonmenetyksestä.

Hallitus on hakenut sairaussakossa mallia Ruotsista, jossa sairauspoissaolot ovat kuiten-
kin lisääntyneet vuodesta 2010 lähtien, minkä lisäksi ne ovat myös pidentyneet. Sairasta-
misesta rankaiseminen on paitsi inhimillisesti väärin myös pidemmän aikavälin tavoittei-
den ja työelämän kehittämisen kannalta lyhytnäköistä politiikkaa. Jopa valtiovarainminis-
teriön omissa muistioissa todetaan, että uudistus voi lisätä työntekoa sairaana, mikä myös
heikentää tuottavuutta. Tämän lisäksi käytännössä todetaan, ettei uudistuksen vaikutuksia
voi täysin arvioida. Kuinka tällaisia uudistuksia voidaan tehdä näin heikoin perustein?

Lomarahojen leikkaus tekee satojen eurojen loven monen perheen toimeentuloon ja uh-
kaa siten vaikuttaa rajusti kotimaiseen kysyntään. Kun vienti takeltelee, kotimarkkinoiden
pyörien pyörittäminen kaikin mahdollisin keinoin on äärimmäisen tärkeää. Huomioitavaa
on myös se, että lomarahojen leikkaus uhkaa tehdä lisäksi satojen miljoonien eurojen lo-
ven julkiseen talouteen verotulojen menetyksenä.

Pakkopaketin sisällä on siis nämäkin esimerkit huomioiden sellaisia esityksiä, joita va-
liokuntien on harkittava mahdollisimman nopeasti. On kuultava alan asiantuntijoita ja ar-
vioitava vaikutuksia laajasti. Siksi kannatan edustaja Lauri Ihalaisen tekemää esitystä asian
lähettämisestä valiokuntakäsittelyyn.

Ennen kaikkea hallituksen sanelupolitiikka on kuitenkin sellaista poliittista johtajuutta,
jota Suomessa ei ole totuttu näkemään. Hyvällä johtamisella voidaan yrityksessä saada ai-
kaan parempia työtuloksia ja mahdollistaa se, että työaikaa käytetään lisäarvoa tuottavaan
työhön. Työhyvinvointiin panostamalla vähennetään sairauspoissaoloja ja työkyvyttö-
myyttä. Hyvä johtajuus on hyvää johtajuutta myös politiikassa. Maltilla ja yhteistyöllä ja
keskustelemalla päästään paljon pidemmälle kuin pakolla ja sanelemalla.

15.57 Kimmo Kivelä ps: Arvoisa rouva puhemies! Tunnustan, että minua on usein tym-
pinyt sellainen yhteiskunnallinen keskustelu, jossa talous on kaiken keskiössä, ikään kuin
kaikki inhimillinen elämä olisi taloudelle alisteista. Tämä on usein johtanut siihen, että
kaikkea inhimillistä elämää pyritään arvottamaan taloudesta käsin: mitä taloudellista hyö-
tyä siitä on ja niin edelleen. Tämä on johtanut moniin ikäviin ilmiöihin, esimerkiksi siihen,
että inhimilliset ihmissuhteet rakennetaan tällaisen taloudellisen hyötyajattelun perustalle.
Työelämässä vaatimukset ovat lisääntyneet ja koventuneet, ja sitä kautta ihmiset ovat raa-
dollistuneet monella tapaa.

Tosiasia kuitenkin on, että vain toimiva talous sittenkin turvaa leivän, hyvinvoinnin ja
työn. Kuitenkin on ymmärrettävä, että toimiva talous ei ole itsetarkoitus. Sillä on välinear-
vo, jotta ihmiset ja ihmisyhteisöt pääsevät rakentamaan entistä enemmän yhteistä hyvää,
toteuttamaan henkilökohtaisia ja laajemmin ihmisyhteisöön liittyviä unelmia ja tavoitteita.

Nyt olemme ajankohdassa, jolloin meillä ei mene kansakuntana taloudellisessa mieles-
sä hyvin, ja kun ei mene taloudellisessa mielessä hyvin, niin siitä seuraa moninaisia muita
yhteiskunnallisia ongelmia ja myös traagisia ihmiskohtaloita. Jotta yhteiskunnallisista lie-
veilmiöistä voitaisiin selvitä mahdollisimman vähin vaurioin, on talous saatava terveelle
pohjalle, jotta on sitten edellytyksiä yhteisen hyvän jakamiseen ja rakentamiseen, koska ne
84



Pöytäkirjan asiakohta PTK 42/2015 vp
kaikki vaativat taloudellisia panostuksia. Silmien ummistaminen tosiasioilta on äärimmäi-
sen vaarallista.

On inhimillinen osa demokratiaa, että esitetään vaihtoehtoja ja kritisoidaan vallassa oli-
joita, mutta vastuullista oppositiotoimintaa ei ole sellainen, että vain luetellaan yhteiskun-
nallisia epäkohtia, ilmassa olevia vaikeuksia, ilman että tartuttaisiin ja etsittäisiin ja esitet-
täisiin todellisia reittejä ulos vaikeuksien keskeltä. Ei riitä eikä ole millekään asialle hyväk-
si, että huudetaan tyyliin "väärin sammutettu".

Yksi näistä hallituksen suurista tavoitteista — haluan sen tässä vielä nostaa esille — on
puhe tästä digiloikasta. Todellakin digitalisaatiossa meidän on päästävä eteenpäin. Olem-
me kansainvälisessä vertailussa kiistatta jääneet jälkeen, mutta vaara piilee siinä, että läh-
detään konsulttidemokratia edellä niin, että härskit rahastajat pääsevät saaliinjaolle, että
nyt on mahdollisuus kääriä liiveihin isoja voittoja. Valitettavasti julkishallinnon it-historia
viime vuosilta on ollut varsin masentavaa historiaa.

16.03 Eero Lehti kok: Arvoisa rouva puhemies! Täällä näinä päivinä on puhuttu paljon
pakottavasta lainsäädännöstä. Pääsääntöisesti lainsäädäntö on pakottavaa. Kaikista rikko-
muksista tosin ei seuraa sanktiota, mutta yleinen oikeustaju lähtee siitä, että lakia noudate-
taan, ja Euroopassa ja varsinkin Pohjoismaissa näin tapahtuu.

Kun nyt on kysymys työlainsäädännöstä, jossa hallituksella on toimivalta rajoitettu, olen
ihmetellyt, kuinka ammattiyhdistysliike pitää niin tiukasti kiinni yleissitovuudesta, joka ei
suinkaan ole yleinen tapa toimia työmarkkinoilla, paremminkin erityinen poikkeama. Kun
yleissitovuus koskee myös niitä, jotka eivät ole sopijaosapuolia, ja vielä usein huonommal-
la joustolla, niin jään ihmettelemään, että samoissa puheenvuoroissa tähän asiaan ei ole
lainkaan kiinnitetty huomiota. Varsinkin kun näissä kansainvälisissä vertailuissa, joissa
Suomen työelämää ja yhteiskuntaa laajemmin arvioidaan, todetaan nimenomaan työmark-
kinoiden jäykkyys kaikista heikoimmin hoidetuksi osa-alueeksi. Saksa, joka korjasi tämän
asian, menestyy erittäin hyvin. Kannattaisi todella pysähtyä siihen, olisiko näille työmark-
kinoille jotain tehtävissä muuta kuin valitella sitä uhkaa, että yksipuolinen veto-oikeus työ-
asioihin on ehkä joidenkin mielestä vaakalaudalla.

Tässä viitattiin edustaja Kiljusen puheenvuorossa sairaana työssä käyntiin. Minun mie-
lestäni ei sairaana pidä tulla töihin. Se on vaarallista muille työntekijöille, asiakkaille ja to-
dennäköisesti joissain tapauksissa jopa kaikista eniten asianosaiselle itselleen. Sehän on ni-
menomaan lähtökohta, että sairaana ei tulla. Kysymys on siitä, kuka sen vastuun kantaa sii-
tä palkkasummasta, jonka yrittäjä, usein hyvin pieni yrittäjä, maksaa. Valtaosa suomalai-
sista yrityksistä on alle kymmenen, jopa alle viiden ihmisen työpaikkoja, joissa joku muu,
usein yrittäjä itse, tekee sen työsuorituksen, jolla sitten maksaa sairaana olevan ihmisen an-
siotason tiettyyn karenssipäivään asti, jolloin yhteiskunta tulee vastaan.

Sama tavallaan koskee vanhuuden kustannuksia. Minä en ymmärrä, en ole koskaan ym-
märtänyt, minkä takia sen pitää olla työnantaja. Miksei se kuulu samalla lailla kuin perus-
koulu tai muu koulutus tai muu yhteiskunnallinen sosiaaliturva yhteiskunnan vastuulle?
Nämä kaksi asiaa ovat johtaneet siihen, että Suomeen on syntynyt ammatinharjoittajien,
yksinyrittäjien ylisuuri joukko, ehkä 150 000—200 000 ihmistä, jotka yrittävät mutta ei-
vät ota ketään työhön, eivät pysty kasvattamaan sitä yritystä, koska eivät pysty kantamaan
sitä riskiä, mikä työsuhteen synnyttämisestä syntyy juuri näiden sairauspäivien poissaolo-
jen, muidenkin poissaolojen ja ennen kaikkea ehkä siitä syystä, että kaikkien kohdalla ei
voi suinkaan olla varma, vaikka kuinka olisi selvitetty, menestyykö kyseisessä tehtävässä.
85



Pöytäkirjan asiakohta PTK 42/2015 vp
Ja pienessä yrityksessä on vähän muita työtehtäviä, vastoin kuin suurissa yrityksissä, jois-
sa henkilö voidaan ainakin jonkin ajan jälkeen siirtää muuhun tehtävään.

Kuulun kirkkoon, mutta olen alkanut miettiä, mikähän se kirkon yhteiskunnallinen vas-
tuu näiden arkipyhien siirtämisen osalta on. Olen oman kirkkoherrani kohdalle ilmoitta-
nut, että minulle on henkisesti vaikeaa, jos koko yhteiskunnan pitäisi kantaa vastuuta, hy-
väksyä se, että kirkko vetäytyy uskonnollisiin syihin vedoten, ettei arkipyhiä voi siirtää vii-
konlopun yhteyteen. Eivät suomalaiset kaikki edes kuulu kirkkoon, mutta tämä kirkollis-
tuki, joka annetaan entisen kirkollisveron korvauksena, jää tässä mietityttämään. Olisiko
parempi, että kirkko keräisi omat varansa ja tekisi sitten omia päätöksiä ja tämä tiukka side
valtion ja luterilaisen kirkon ja ortodoksisen kirkon välillä arvioitaisiin uudestaan.

Tämä tasa-arvo — sinänsä hyvä. Sanoisin tasa-arvon osalta, että Suomessa on onneksi
kaikilla lähes samankaltaiset mahdollisuudet itsensä kehittämiseen. Vapaa koulutus aina
tohtorintutkintoon asti käytännössä tarkoittaa sitä, että jokainen pystyy kehittämään omaa
itseään käytännössä siihen suuntaan, johon haluaa ilman, että siihen juurikaan omaa talou-
dellista tukea tarvittaisiin. Valtio kantaa kustannuksen. Mutta siitä, että kaikki jaettaisiin
tasaveroin, oli naapurimaassa Neuvostoliitossa laaja yhteiskunnallinen kokeilu, jolloin
motivaatio itsensä kehittämiseen katosi, ja kyllä suomalaisen yhteiskunnan keskeinen läh-
tökohta on tarjota ihmisille mahdollisuudet myös itsensä kehittämiseen ja nauttia siitä,
mitä on sitten omalla työllään aikaansaanut.

16.08 Hanna Kosonen kesk: Arvoisa rouva puhemies! Suomen heikko kilpailukyky on
heijastunut vuosien ajan suoraan työllisyysasteeseemme. Kuvaavaa on, että kun maailman-
talous ja Eurooppa elpyvät, Suomen vienti ja kansantalous eivät. Velkarahalla elvyttämi-
nen ja työpaikkojen synnyttäminen julkiselle sektorille eivät riitä. Uusia työpaikkoja tarvi-
taan nimenomaan yksityiselle sektorille, jotta meillä on mahdollisuus huolehtia yhteiskun-
nan palveluista kuten tähänkin asti. Yksityisten työpaikkojen synnyttämiseksi tarvitaan
puolestaan kustannuskilpailukyvyn roimaa parannusta. Se voi tarkoittaa lyhyellä aikavälil-
lä palkansaajien ostovoiman laskua, mutta viennistä riippuvaiselle Suomelle Sipilän halli-
tuksen esittämät kilpailukykytoimet ovat välttämättömiä.

Arvoisa rouva puhemies! Olen ylpeä siitä, että Sipilän hallitus on lähtenyt etsimään to-
dellisia syitä ja muuttamaan tilannetta. Täällä salissa keskusteluja kuunnellessa tulee tun-
ne, etteivät kaikki tunnista tilannetta eikä sitä nähdä kovin vakavana. Oppositio ihmette-
lee, että hallitus ottaa toimistaan huolimatta lisää velkaa samalla unohtaen, että omilla eh-
dotuksilla sitä velkaa otettaisiin huomattavasti enemmän. Kustannuskilpailukyvyn nostos-
sa yhtenä viidestä toimenpiteestä pääministeri Sipilä on esittänyt yksikkötyökustannusten
alentamista 5 prosentilla. Loppiainen ja helatorstai muutetaan palkattomiksi vapaapäivik-
si, vuosiloman enimmäispituudeksi säädetään kuusi viikkoa, sairauspäiväkarenssi astuu
voimaan, yksityisen työnantajan sosiaaliturvamaksua alennetaan 1,72 prosenttiyksiköllä.
Pitkän selvittelyn jälkeen osoittautui mahdolliseksi säätää lomarahasta lailla ja siten leika-
ta sen tasoa keskimäärin 30 prosentilla.

Olen henkilökohtaisesti erittäin tyytyväinen tähän muutokseen. Se osoittaa, että hyvään
johtajuuteen voi kuulua myös keinojen muuttaminen lennosta, jos parempia keinoja ilme-
nee käytettäväksi. Vaikka sunnuntailisien maltillisella leikkauksella olisi kiistämättä ollut
piristävä vaikutus esimerkiksi matkailu- ja ravintola-alalle, olisi lainsäädäntöteitse toteu-
tettava leikkaus kohdentunut ehdottomasti voimakkaimmin pienipalkkaiselle hoitoalalle,
jossa lisillä on suuri osuus palkanmuodostuksessa. Kuten pääministeriltä kuulimme, koros-
86



Pöytäkirjan asiakohta PTK 42/2015 vp
tan vielä, että lomarahoja ei olla asettamassa niille, joilla lomarahoja ei ole ollutkaan. Kus-
tannuskilpailukykyä parantavien toimien lisäksi hallitus parantaa työntekijöiden muutos-
turvaa ja vanhempainvapaan kustannuksia tasataan naisvaltaisten alojen tilanteen helpot-
tamiseksi. Vanhemmuuden kustannusten jakaminen ei ole kolmikannassa edennyt, joten
nyt oli korkea aika muuttaa suuntaa.

Arvoisa puhemies! Yrittäjä on vapautettava yrittämään, työtön työllistymään, hoitaja
hoitamaan ja opettaja opettamaan. Hallinnollisen taakan vähentämisestä on puhuttu iät ja
ajat, mutta vasta Sipilän hallitus on ottanut norminpurun kärkihankkeekseen. Sääntelyllä
on todellakin hintansa. Keskustelin juuri Viroon muuttaneiden suomalaisten yrittäjien
kanssa, ja hieman yllätyksenä minulle tuli se, että verokohtelu ei olekaan perimmäinen syy
Viroon siirtymiseen, vaan maan yksinkertainen ja jouheva byrokratia. Tässä kohtaa Suo-
messa on menetetty paljon, mutta järkevällä norminpurulla ja pääsemällä eroon pahimmis-
ta säätelyn älyttömyyksistä vapautamme ihmiset toimeliaiksi ja yritykset kehittämään toi-
mintaansa. Sellaisessa Suomessa toimettomuutta ja työttömyyttä on olennaisesti vähem-
män. Esimerkkinä voisin nyt jo mainita ympäristöministeriön rakentamista vauhdittavat
lakimuutokset kaavoituksen helpottamiseksi. Esimerkiksi syksyllä tulee eduskuntaan esi-
tys maakuntakaavojen yhteisten yleiskaavojen vahvistamismenettelystä luopumisesta. Ha-
luan vielä nostaa esiin, että eniten kilpailu paranee sillä, että koko Suomea kehitetään tasa-
painoisesti.

Arvoisa puhemies! Ymmärrykseni mukaan eduskunnan tehtävänä on säätää Suomen
lait. Tähän kuuluu myös työlainsäädäntö. Olemme myös täällä vastuussa Suomen talou-
desta. Ministeri Stubb totesikin, että hallituksella on tulosvastuu. Minusta on vastuullista
päättää asioista, jotka vaikuttavat tulokseen, eikä jäädä odottamaan, että jotain tapahtuisi.
Olemme jo nähneet, että odottamalla ei mitään tapahdu. Pääministeri Sipilä on myös erin-
omaisen rakentavasti kutsunut eri puolia pöytään jo neljättä kertaa, ja edelleen uudet, pa-
remmat ehdotukset ovat tervetulleita.

16.14 Jani Mäkelä ps: Arvoisa puhemies! Aivan ensimmäiseksi täytyy antaa oppositiol-
le ja ay-liikkeelle kiitosta hienosta retorisesta oivalluksesta: te olette keksineet, että on ole-
massa pakkolaki, jota täytyy noudattaa. Toivottavasti ette kuitenkaan kuvittele, että on ei-
pakollisia lakeja, joita voi noudattaa, jos siltä tuntuu. Mikäli ette vielä tienneet, niin neu-
von teitä noudattamaan säädettyjä lakeja, sillä ne ovat kaikki pakkolakeja. Siinä ei ole mi-
tään uutta, että laki rajoittaa osapuolten tekemiä sopimuksia, se aivan normaalia lainsää-
däntöä. Luonnollisesti perustuslakikorttikin on vedetty esiin, kun joku esittää ajatuksia,
jotka eivät ole vihervasemmistolle mieleen. Eikö 195 miljoonaa verovähennyksiin subven-
toitua jäsenmaksurahaa todellakaan tuota parempia ajatuksia Hakaniemen päässä? On to-
della sääli, että ainoana pohjoismaisena hyvinvointivaltiona olemme eurovaltio ja sidottu
liian vahvaan valuuttaan. Muut Pohjoismaat porskuttavat omalla valuutallaan loistavasti,
ei puhuta samanlaisista hyvinvoinnin leikkauksista. 

Koska olemme euromaa ja valuutta ei jousta, on jonkun muun joustettava, ja se valitet-
tavasti on hyvinvointivaltion palvelut ja työn hinta. Koska ei ole olemassa rahaa, jota de-
valvoida, vaihtoehdoksi jää vain sisäinen devalvaatio. Näistä asioista varoitettiin kyllä, kun
maa sosialidemokraattien johdolla vietiin eurovaluuttaan hyvin kyseenalaisin menettelyin.
Silloin se oli populistien pelottelua. Mitä olette mieltä nyt, kun hintaa todella maksetaan
siitä kaikissa pöydissä olemisesta? (Riitta Myller: Ei ole oltu nyt kaikissa pöydissä!)
87



Pöytäkirjan asiakohta PTK 42/2015 vp
Arvoisa puhemies! Kilpailukykyloikan keinot ovat suomalaisille karvasta kalkkia. On
aivan varma, että Elinkeinoelämän keskusliittoa lukuun ottamatta ei ole monta tahoa Suo-
messa, jotka näistä ratkaisuista nauttivat. Olisin mieluusti suonut, että kolmikanta, myös
EK, olisi ollut aktiivisempi eikä laittanut hallitusta likaisen työn tekijäksi. Etelärannankin
on syytä muistaa, että edustaa vain yhtä osapuolta asiassa. Toimien on tehottava tai ne voi-
daan peruuttaa. 

Vastineeksi omasta toimeentulostaan tinkimiselle kansa odottaa hallitukselta tiukkoja
toimia turvapaikkakriisin suhteen. On oikeustajua vastaan, että maahanmuuttokustannuk-
sille piikki olisi auki, kun aivan kaikesta muusta säästetään. Nyt säästöt uhkaavat valua
hukkaan maahanmuuttokuluihin. Turvapaikkakäytäntöjen välitön tiukentaminen, vetovoi-
matekijöiden vähentäminen sekä vastaanoton yksikkökustannusten alentaminen nopealla
tahdilla ovat omalta osaltani vaatimuksia sille, että ehdotettuja toimia voi puolustaa.

16.17 Jyrki Kasvi vihr (vastauspuheenvuoro): Arvoisa puhemies! Ihan vaan nyt muistu-
tukseksi, että pakottava lainsäädäntö on juridinen termi, aivan samalla tavalla kuin tahdon-
valtainen lainsäädäntö, ja niillä on tietty määritelmä lainsäädännössä. Se tulee nyt vain
muistaa eikä sortua siihen, että nyt kaikki lait ovat pakottavia. Kaikki lait eivät ole pakot-
tavia.

16.17 Riitta Myller sd (vastauspuheenvuoro): Arvoisa puhemies! Meidän on muistetta-
va, että kilpailukyky on paljon muutakin kuin palkat, sosiaalikulut tai työaika. Ennen kaik-
kea kysymys on osaamisesta, siitä, miten me voimme Suomessa tuottaa sellaisia tuotteita,
joista on maailmalla kysyntää. Tämä on sitä parasta kilpailupolitiikkaa, ja tämä on myös-
kin sitä parasta sisäistä devalvaatiota, että me käytämme osaamisemme tuottamaan sellai-
sia tuotteita, joita aidosti tarvitaan.

16.18 Leena Meri ps (vastauspuheenvuoro): Puheenjohtaja! Ymmärsin tuon äskeisen
edustaja Mäkelän puheenvuoron siten, että hän halusi kertoa, että kaikki lainsäädäntö on
velvoittavaa ja hän halusi tuoda esille sitä, että emme rummuttaisi tämmöistä käsitettä, että
tämä on nyt jotain kovin erityistä, että lainsäätäjä säätää lakeja. 

Halusin vain juristina sanoa tämän, että varmaan me kaikki tiedämme, mitä ovat pakot-
tavat säännökset, eli niistä ei voi toisin sopia. Mutta ei mitään lakeja säädetä sitä varten,
että ne ovat jonkinlaisia runoja, että me voimme niitä katsella ja toteuttaa, jos haluamme.

Puhemies Maria Lohela: Ja sitten takaisin puhujalistaan. Edustaja Jaskari on poissa.
Edustaja Kurvinen.

16.18 Antti Kurvinen kesk: Arvoisa puhemies! Tänään Iltalehdessä, ainakin nettiversi-
ossa, oli minusta hyvin kuvaava uutinen tähän tämän päivän keskusteluun. Siinä mainittiin
jo aikaisemmin keskustelussa esille tullut Maailman talousfoorumin, WEFin, arvio, että
Suomen kokonaiskilpailukyky oli pudonnut neljänneltä sijalta kahdeksannelle sijalle vii-
me vuodesta tähän vuoteen. 

Kokonaiskilpailukyky on muutakin kuin hintakilpailukyky, mutta juuri hintakilpailuky-
vystä tänään on puhuttu. Asiantuntija, tutkija Juha Tervala Helsingin yliopistosta totesi,
että joka tapauksessa Suomen on hintakilpailukykyyn tartuttava, mitä hallitus nyt tällä tie-
donannollaan hakeekin.
88



Pöytäkirjan asiakohta PTK 42/2015 vp
Arvoisa puhemies! Olin maanantaina kiertämässä paikallisia kauhavalaisia yrityksiä ko-
tipaikkakunnallani, ja sieltä oli selvä viesti, että mahtavaa, kun vihdoinkin, vuosien jäl-
keen, monen vaalikauden jälkeen tuntuu, että joku tekee jotakin ja on tarttunut asioihin.

Minä olen, puhemies, aina kuulunut liittoon. Minä olen kuulunut Lukiolaisten Liittoon,
Varusmiesliittoon, ainejärjestöihin yliopistossa, kuulun nytkin ammattiliittoon. Minulle on
henkilökohtaisesti hyvin tärkeää sopimusyhteiskunta. Itsekin haluan vielä tässä vedota sen
puolesta, että työmarkkinaosapuolet löytäisivät paremman ratkaisun kuin nyt käsillä oleva
tiedonantokeskustelu. Näyttää siltä, että suomalainen työmarkkinajärjestelmä on lukossa,
se ei tällä hetkellä toimi. Luottamusta ei jostakin syystä ole. Toivonkin ihan sydämeni poh-
jasta, että nyt niin Etelärannassa kuin Hakaniemessä lähdettäisiin sieltä omasta kuplasta
liikkeelle ja alettaisiin sopia asioita suomalaisten parhaaksi.

Tässä paketissa on monia kipeitäkin tekijöitä Suomen huonon talouskehityksen — Suo-
men talouskehitys on yksi Euroopan unionin huonoimmista, olemme siellä tarkkailuluo-
kalla Kreikan kanssa, työttömyytemme kasvaa eniten EU:ssa tällä hetkellä — purkamisek-
si.

Tartun nyt kuitenkin erityisesti kahteen seikkaan, joita tässä paketissa nyt esitellään. Oi-
keastaan molemmat niistä seikoista ovat sellaisia, joita on niin kauan Suomen politiikassa
puhuttu kuin minä olen sitä seurannut, elikkä semmoiset vajaa parikymmentä vuotta. 

Naisten asema työmarkkinoilla. Tähän asti on vain puhuttu siitä, että pitäisi jollakin ta-
valla tasata sitä ongelmaa, kun nuoret naiset, parhaassa perheenperustamisiässä olevat nai-
set, eivät pääse työmarkkinoille, saa vakituisia työsuhteita, koska työnantajat pelkäävät nii-
tä kustannuksia, joita raskaudesta, äitiyslomista ja vanhempainvapaista oikein tulee. En-
simmäisen kerran, arvoisat kollegat, meillä on sellainen hallitus tässä tasavallassa, joka
puuttuu tähän asiaan 2 500 euron kertakorvauksella työnantajalle.

Toinen asia, mistä on puhuttu se parikymmentä vuotta, ovat liian korkeat työnantaja-
maksut, työn sivukulut. Meille on puhuttu jo kauan kauan sitten Holm—Vihriälä-mallista,
on ollut muita monia malleja. Ja nyt myös tähän asiaan — siihen, että kun ihminen otetaan
töihin ja kerroin on melkein kaksinkertainen, niin mitä se yritykselle maksaa — tartutaan.
Työnantajan sotu-maksua alennetaan 1,72 prosenttia.

Tämä lomarahan leikkauskysymys on ollut hieman yllättävä — se on yllättänyt varmas-
ti meidät kaikki — mutta itse pidän tätä lomarahan leikkaamista ja lomarahan säätämistä
vuosilomalakiin oikeudenmukaisempana keinona kuin näitten iltalisien ynnä muitten li-
sien leikkaamista. 

Olen saanut tänään useita yhteydenottoja mikroyrittäjiltä, pienyrittäjiltä, jotka ovat täl-
laisilla ei-yleissitovilla aloilla, joille nyt lomaraha tulisi. Ja pidänkin erittäin tärkeänä, että
nyt sitten, kun vuosilomalakia uudistetaan, siellä sallitaan paikallisen sopimisen mahdolli-
suuksia ei-yleissitovilla toimialoilla, niin ettei kenenkään pikkuyrittäjän asemaa tässä la-
matilanteessa tukahduteta enää yhtään enempää.

Arvoisa puhemies! Täällä on kysytty, että kenelle näitä päätöksiä tehdään. Minusta tätä
pakettia esitellään nimenomaan työttömiä varten, sitä valtavaa, kasvavaa suomalaisten
työttömien joukkoa varten. Siellä on monia nuoria vastavalmistuneita, joilla tuntuu toivon
kipinä menevän. Heitä varten näin kovaa ja rajua pakettia hallitus nyt esittelee. Minusta
myös hyvin tärkeä on se asia, että nyt ei maksateta tätä sisäistä devalvaatiota eläkeläisillä ja
opiskelijoilla, jotka ovat niitä todellisia köyhiä.

Arvoisa puhemies! Olen ymmärtänyt, että kestävään kehitykseen kuuluu myös taloudel-
lisesti kestävä kehitys. Ja kun olen tämän alkueduskuntakauden kuunnellut näitä vihreitten
89



Pöytäkirjan asiakohta PTK 42/2015 vp
puheenvuoroja, niin ihmettelen, minne se ajatus on kadonnut. Mikä laulaen tulee, se vihel-
täen menee. Tiukkaa taloudenpitoa tarvitaan.

Toivon, että voin tämänkin prosessin jälkeen pysyä liiton miehenä, sekä maalaisliiton
miehenä että sitten myös ammattiliiton miehenä.

16.24 Elina Lepomäki kok: Arvoisa puhemies! Rahaliitossa olevan kansantalouden va-
luutta ei jousta. Jos tämän lisäksi ei tuotantopanosten hinta jousta, joustaa ainoastaan työt-
tömyys, ja se on meillä nyt realismia. Tuotantopanoksista työn kokonaiskustannus on kes-
keisin hintakilpailukykymme määrittäjä. Professori Vesa Kanniaisen työryhmän tänä
vuonna julkaisemassa kirjassa arvioidaan työn määrittävän suoraan ja välillisesti suurim-
man osan myytävän tuotteen tai palvelun hinnasta. Tilanne on hämmästyttävän samankal-
tainen niin palveluissa kuin teollisuudessakin. Palvelutyössä tilanne on selvä. Monessa
työssä kuten tarjoiluammateissa muuttuvat kustannukset ovat lähes yksinomaan työvoima-
kustannuksia. 

Täällä puhutaan korkean osaamisen ja ylemmän jalostusasteen töiden puolesta. Hyvä
niin. Työvoimakustannukset vaikuttavat kuitenkin myös siellä. Mitä monimutkaisempi
tuote, sitä enemmän välivaiheita tuotannossa, ja tuotannon eri vaiheissa syntyy jalostusar-
voa ja niihin sitoutuu työvoimakustannuksia. Niitä syntyy myös kuljetuksessa ja varastoin-
nissa. Työvoimakustannukset kumuloituvat tuotteeseen ja nousevat usein 60—80 prosent-
tiin tuotteen verottomasta hinnasta. 

Arvoisa puhemies! Siksi työmarkkinoiden toimivuus ja palkanmuodostusmekanismin
parantaminen ovat keskeisimpänä hallituksen toimenpidelistalla. Täällä salissa on ylistet-
ty suomalaista sopimusyhteiskuntaa. Ikävä kyllä tälle mallille ei löydy hurraajia reaalitalo-
udessa eikä omien rajojemme ulkopuolella. Eilen julkaistussa World Economic Forumin
kilpailukykyvertailussa olimme työmarkkinoiden joustavuuden osalta sijalla 140 eli vii-
meisenä. WEFin lisäksi niin Euroopan komissio, OECD, IMF kuin luottoluokittajatkin
ovat listanneet Suomen keskeiseksi ongelmaksi joustamattomat työmarkkinat. Pitkällä ai-
kavälillä työstä ei voi maksaa korkeampaa hintaa kuin on sen tuottavuus. Tuo tuottavuus
tunnetaan paremmin paikallisella tasolla kuin täällä eduskunnassa tai työmarkkinajärjes-
töissä.

Arvoisa puhemies! Joidenkin keskustelijoiden mielestä työvoimakustannuksilla ei ole
merkitystä, ainoastaan työn laadulla on. Silloin heidän mukaansa ongelma ei ole hinnoissa
vaan puuttuvassa kysynnässä. Globaalissa taloudessa tuon kysynnän määrittää asiakas.
Hän tekee työllistämispäätöksen puolestamme. Hän päättää, mistä tuotteen tai palvelun os-
taa ja mihin hintaan vai ostaako. Yritys toimii tässä kaupassa vain välittäjänä. Jos yritys ei
saa valitsemallaan hinnalla tuotetta kaupaksi, voimme tietenkin sanoa, että ongelma on ky-
synnässä. Voimme uhota täällä toisillemme, ettei Suomen menestystä ole ennenkään rat-
kaissut työn hinta vaan osaaminen. Se ei kuitenkaan muuta sitä perustotuutta, ettei tuo ta-
vara käy kaupaksi, jos ei hintaa lasketa. Parempaa suhdannetta odotellessa saattaa meiltä
loppua rahat kesken.

Hallituksen toimenpidelistassa on keinoja, joilla työn kokonaiskustannusta pyritään
käytettävissä olevin keinoin madaltamaan kertaloikalla. Pitkällä aikavälillä meidän kilpai-
lukykymme ratkaisee kuitenkin vain ja ainoastaan mahdollisuus sopia palkoista ja muista
työehdoista siellä, missä kysyntä ja tarjonta kohtaavat, eli työpaikkatasolla. Yrityksillä on
jo nyt täydet kannustimet parantaa omaa ja työntekijöidensä tuottavuutta. Myös nämä yh-
teiskuntasopimuksen korvaavat toimenpiteet, jotka tänään on eduskunnalle esitelty, anta-
90



Pöytäkirjan asiakohta PTK 42/2015 vp
vat paikalliselle sopimiselle tilaa. Ne kunnioittavat sopimusvapautta sen perinteisessä hen-
gessä eli siinä, että työntekijällä ja työnantajalla on mandaatti sopia työehdoista itseään si-
tovasti.

16.28 Johanna Ojala-Niemelä sd: Arvoisa rouva puhemies! Sipilän hallituksen tavoite
parantaa Suomen kilpailukykyä, työllisyyttä ja saada julkisen sektorin velkaantuminen ai-
soihin saa varmaan jokaisen hyväksynnän ja tuen.

Olin muutama viikko sitten Rovaniemellä järjestetyssä Stop-mielenilmauksessa, johon
ihmiset olivat tulleet protestoimaan hallituksen pakottavaa lainsäädäntöä vastaan sekä vas-
tustamaan palkkojen leikkauksia. Rovaniemen mielenilmauksessa läsnä olleena kävi sel-
väksi, että suomalaiset ymmärtävät Suomen talouden vaikean tilanteen ja tunnustavat, että
jotain pitää tehdä. Toinen viesti oli kuitenkin se, että taloutta pitää tasapainottaa tasapuoli-
sesti ja oikeudenmukaisin keinoin. Ei voi olla niin, että pienipalkkaiset, raskasta vuorotyö-
tä tekevät ihmiset maksavat taloustalkoista suurimman viipaleen. Kolmas havainto oli se,
että ammattiyhdistysliike ja joukkovoima eivät ole Suomesta hävinneet, vaikka niin on vä-
lillä ennustettu. Sen osoitti ihmismassa, jonka hallituksen epäoikeudenmukainen sanelupo-
litiikka oli saanut liikkeelle. Mielenilmaukseen tulleet palkansaajat sanoivat hallituksen
politiikalle selkeästi: ei käy!

Sipilän hallituksen lääkkeet kilpailukyvyn korjaamiseksi ovat kovat: loppiainen ja hela-
torstai muutetaan palkattomiksi vapaapäiviksi, sairauspäivistä ensimmäinen olisi palka-
ton, vuosilomia lyhennetään ja lomarahat leikataan. En usko, että näillä lääkkeillä Suomi
saadaan nousuun. Näiden leikkausten lisäksi hallitus tukee yksityistä sektoria julkisen kus-
tannuksella. Hallitus alentaa yksityisen työnantajan sosiaaliturvamaksua 1,72 prosenttiyk-
siköllä vuoden 2017 alusta lukien. Sipilä on sanonut, että tämä rahoitetaan julkisen puolen
palkkoja ja lomia leikkaamalla. Hallituksen politiikan taustalla on ideologisia valintoja:
julkista sektoria halutaan nujertaa ja samalla yksityistä puolta tukea. Sekä yksityistä että
julkista puolta molempia tarvitaan, mutta vastakkainasettelua ei nyt tarvita.

Hallituksen politiikka on ollut poukkoilevaa. Ensin yritettiin yhteiskuntasopimusta, joka
kariutui, koska se olisi kohdellut kovimmin matalapalkka- ja vuorotyötä tekeviä naisval-
taisia aloja, joissa palkan rahallinen menetys olisi ollut suhteellisesti suurin. Sen jälkeen
hallitus ilmoitti, että se toteuttaa aiotut työvoiman kustannussäästöt muulla tavalla. Kaikki
heikennykset hallitus aikoo toteuttaa yksipuolisella pakkolailla, jota yleensä käytetään
maissa, joissa demokratia ottaa ensiaskeliaan. 

Leikattavat kohteet on vuosien saatossa saatu työ- ja virkaehtosopimuksiin ay-liikkeen
ja työnantajajärjestöjen välisillä neuvotteluilla ja sopimalla. Suuttumusta palkansaajien
keskuudessa on lisännyt se, että hallituksen aikomuksena on saada lakiin määräykset, että
edellä mainittuja asioita ei saa alakohtaisissa valtakunnallisissa työehtosopimuksissa ylit-
tää, vaikka neuvotteluosapuolilla siihen olisi halua.

Keskusta, kokoomus ja perussuomalaiset ovat valinneet kovan linjan palkansaajia ja
heitä edustavia ammattijärjestöjä kohtaan. Tavoite näyttää olevan romuttaa sopimusyhteis-
kunta, rajoittaa ay-oikeuksia, poistaa työehtosopimusten yleissitovuus — eli työnantajalle
yksinvalta määritellä työntekijän palkka. Näinhän toimi takavuosina Englannissa Rauta-
rouva Margaret Thatcher, jonka maine brittikadunmiehen ja -naisen mielissä on yhä puis-
tattava.

Yritysten kilpailukykyä on parannettu jo monen hallituksen toimesta useamman vuoden
ajan. Onko viennin tyrehtymiseen syytä huonon kilpailuaseman lisäksi myös tuotteiden
91



Pöytäkirjan asiakohta PTK 42/2015 vp
suppeassa valikoimassa, laadussa ja vanhanaikaisuudessa, innovaatioiden puutteessa ja
markkinoinnissa? Suomi menestyy jatkossakin vain sopimalla pelisäännöt työelämää kos-
kevissa asioissa, turvaamalla palkansaajien sekä kansalaisten oikeudenmukaisen kohtelun
ja ostovoiman sekä luomalla laadukkaat puitteet elinkeino- ja yritystoiminnalle. Jos suunta
ei käänny, maksamme velkaa tästä politiikasta inhimillisen kärsimyksen ja pahoinvoinnin
muodossa vielä pitkään.

Merkillepantavaa on muuten tässä salissa, että keskustan ja kokoomuksen edustajia ei
taida olla yhtään paikalla puolustamassa nyt tätä pakkopakettia. Huomionarvoista tämäkin.

16.34 Maria Tolppanen ps: Arvoisa rouva puhemies! Inhimillistä kärsimystä ja hätää
tässä maassa on tällä hetkellä jo niillä puolella miljoonalla työttömällä, jotka eivät ole työ-
tä saaneet. Nyt yritetään tähän asiaan saada parannusta.

Tässä budjettipaketissa, joka meille tulee nyt käsittelyyn, on toki paljon asioita, joiden
hyväksyminen tekee kipeää. Kaikkein kipeintä se tekee ehkä sen takia, että me emme tiedä
niitä vaikutuksia tarkkaan, mitä tulee näiden päätösten jälkeen. Ihmisillä ja myös meillä on
myöskin hyvin usein muutoksen vastustamisen tarve. Me emme uskalla edes yrittää ko-
keilla jotain uutta. Me tiedämme sen, että se politiikka, mitä tässä maassa on tehty, ei ole
ollut hyvää politiikkaa. Vienti on laskenut, työttömyys on noussut, ja ihmiset voivat huo-
nosti. Myös mielenterveysongelmat ovat kasvaneet tässä maassa tästä syystä. Näille asioil-
le on saatava muutos.

Yksi hyvä asia tässä on — tai tässä on useampiakin hyviä asioita — se, että perhevapai-
den kustannuksia jaetaan nyt sekä äidin että isän työnantajalle. Tämä olisi hyvä asia, jos
esimerkiksi tässä asiassa liittojen liitot pääsisivät eteenpäin. Nehän eivät ole päässeet. Ai-
noastaan Metalli on päässyt kunnolla eteenpäin yksittäisenä liittona, joka antaa myös isän
jäädä hoitamaan sairasta lasta kotiin. Muissa liitoissa tämä homma ei oikein ole toiminut,
ja se on ikävää. Kyllä tässäkin asiassa ammattiyhdistysliikkeen työtä joka tapauksessa tar-
vitaan.

Ehdottomasti inhimillistä on se, että jos ihminen joutuu irtisanotuksi, hän saa työpaik-
kansa keskipalkan verran kouluttautumista itselleen. Hyvin useinhan nämä irtisanotut ovat
ensimmäisessä vaiheessa niitä pienipalkkaisia, jolloinka koulutukseen käytetään rahaa
keskimäärin enemmän kuin henkilön kuukausipalkka on ollut. Lisäksi on erittäin hyvä
asia, että työterveyspalvelut taataan kuudeksi kuukaudeksi. Tästä on joku sanonut, että tä-
mähän ei vaikuta mitään, jos työpaikalla on vain minimityöterveyspalvelut, mutta kyllä se
vaikuttaa, koska sen työterveyspalvelun kautta saa ainakin sen lähetteen sitten sinne seu-
raavalle lääkärille, jos sellaista tarvitaan.

Lakisääteinen oikeus lomarahaan on erittäin hyvä asia, ja leikkauksenahan tämä on yksi
niitä tasapuolisimpia. Tämä leikkaa kaikilta niiltä, joilla lomarahaoikeus on ollut. Sen si-
jaan tämä ei koske sitä 10:tä prosenttia työllisistä henkilöistä, joilta on tähän saakka puut-
tunut oikeus lomarahaan. Heitähän tämä ei koske, mutta nyt heille sitten tulee tämä oikeus.
Sen jälkeen tietysti se on sen 30 prosenttia pienempi, mitä aikaisemmin olisi ollut. Mutta
tämähän on ehdottomasti tasa-arvoisempi kuin meidän aikaisempi systeemimme on ollut.

Sairausajan palkasta yhden päivän palkka pois. Täällä sanottiin, että nyt sitten pikku
flunssan takia ei voida jäädä kotiin, koska siitä ei saada palkkaa ja rahat ei riitä. No, minä
kysyn, voiko. Minä en ole ainakaan koskaan voinut jäädä pikku flunssan kanssa kotiin. Mi-
nulla on pitänyt olla iso flunssa, että olen voinut jäädä kotiin. (Välihuuto) Tämä on kyllä
semmoinen asia, että kuka määrittelee pikku flunssan ja kuka määrittelee ison flunssan.
92



Pöytäkirjan asiakohta PTK 42/2015 vp
Sen lisäksi tässä paketissa ei tullut nyt vielä mitään yksinyrittäjille, joita tässä maassa on
erittäin paljon. Heistä ei oikein tiedetä, ovatko he työntekijöitä vai työnantajia, mutta yksi-
nyrittäjä kun sairastuu, niin hän sairastaa yhdeksän päivää omaan pussiin. Kukaan ei mak-
sa mitään. Ei maksa vakuutus, sairausvakuutus, ei maksa Kela, ei kukaan. Yhdeksän päi-
vää on omavastuuaikaa, kuten muillakin yrittäjillä, ja sen jälkeen vasta alkavat tulla päivä-
rahat, jollei ole erikseen olemassa jonkinlaista vakuutusta. Niitäkin lienee.

Sen lisäksi on muistettava, että tämä paketti jättää takaportin kyllä liitoille ja jättää taka-
portin työntekijöille, jos halutaan asioista sopia ja jos halutaan pitää sopimusyhteiskunta
yllä, mikä minun mielestäni on kannatettava asia. On muistettava, että työsopimukseen
tämä ei koske. Työsopimuslaki säilyy näiltä osin. Jos tehdään paikallinen työsopimus, niin
sitä tämä laki, mitä nyt ollaan tekemässä, ei pysty murtamaan. Työsopimuksella voidaan
aina sopia paikallisesti paremmista ehdoista, mitä laki määrittää tai mitä työehtosopimus
on joskus määrittänyt.

Tässä salissa aikaisemmin joku edustajista sanoi, että ehkäpä seuraavaksi otetaan sitten
käyttöön vuokrasääntely. Olisi erittäin tervetullut asia ottaa vuokrasääntely esille. Nimit-
täin koska meillä ei ole vuokrasääntelyä, niin se pelkästään nostaa meidän asumiskustan-
nuksiamme ja myöskin asumisesta maksettavia asumistukia. Olisi erittäin toivottavaa, että
maahan saataisiin vuokrasääntely aikaiseksi. 

16.39 Satu Taavitsainen sd (vastauspuheenvuoro): Arvoisa puhemies! Ihmettelen hie-
man edustaja Tolppasen käsitystä liittojen määräämästä oikeudesta jäädä hoitamaan sairas-
ta lasta. Kyllä on muillakin liitoilla tämä käytäntö kuin Tolppasen mainitsemalla Metalli-
liitolla. Oma mieheni muun muassa kuuluu Tehyyn, ja aivan varmasti on oikeus jäädä hoi-
tamaan.

16.39 Maria Tolppanen ps (vastauspuheenvuoro): Arvoisa rouva puhemies! Tässä asias-
sa minulla on varaa antaa periksi. Metalli oli joka tapauksessa ensimmäinen liitto, joka an-
toi isille oikeuden jäädä kotiin hoitamaan sairasta lasta. Sitä ei ole vielä kaikissa työehto-
sopimuksissa. Pääsääntöisesti äidit saavat jäädä hoitamaan sairasta lasta kotiin, mutta hie-
noa, jos Tehyssä saavat myöskin miehet. (Suna Kymäläinen: Myös Paperilla voi jäädä!)
Mutta täytyy muistaa niin, että Tehy on naisvaltainen ala. — Jos Paperi on tullut mukaan,
niin aina parempi. — Mutta liittoja on paljon. Kaikkiin liittoihin pitää saada sama. Sekä
isällä että äidillä täytyy olla samanlainen mahdollisuus hoitaa omaa sairasta lastaan.

Puhemies Maria Lohela: Puhujalistaan.

16.40 Tytti Tuppurainen sd: Arvoisa puhemies! Hallituksen tiedonantoa kilpailukyky-
toimista on varmasti odotettu mielenkiinnolla, onhan kysymys Suomelle tärkeästä selviä-
misen strategiasta. Mielenkiintoa on lisännyt se, että kukaan ei varmasti tiedä, mitä tulossa
on. Tietämättömiä ollaan, vaikka hallitus on kyllä pitänyt tiedotustilaisuutta toisensa jäl-
keen. Ensin hallitus kertoi kovasta kiristyspaketista, jolla leikattaisiin sunnuntai- ja ylityö-
korvauksia. Televisiota katsoessaan hallituksen johto sai tietää pakettinsa vaikutuksista ja
päätti purkaa sen. Tuolloin tilalle tuotiin lakisääteiset lomarahat. Hallitukselle yllätyksenä
tuli, että lakisääteinen lisäpalkka nostaa kustannuksia tuhansissa pienyrityksissä.

Arvoisa puhemies! Suomi on vauras kansakunta. Suomi on oikeusvaltio. Vaurautemme
ja laillisen järjestyksemme perusta on se, että Suomen talousjärjestelmä perustuu markki-
93



Pöytäkirjan asiakohta PTK 42/2015 vp
noihin ja sopimusvapauteen. Sopimusvapaus tarkoittaa sitä, että työehdoista sovitaan työn-
antajan ja työntekijän kesken. Sopimusvapautta on myös se, että työntekijäin ja työnanta-
jain järjestöt voivat sopia työn tekemisen ehdoista. Valtiovalta rajaa toimenpiteensä tarkas-
ti huolehtien vain heikoimpia suojaavista minimiehdoista. Eduskunnalle annetuissa tiedo-
nannoissa hallitus on nyt esittämässä mallia, jossa lailla säädetään lomista ja palkoista,
työn tekemisen ehdoista. Päätösvalta siirretään pois sieltä, jossa on paras asiantuntemus, ja
annetaan hyvällä tai huonolla tuulella käyville ministereille.

Suomen työmarkkinoiden jäykkyyttä valiteltiin eilen julkistetussa kansainvälisessä kil-
pailukykyraportissa. Nyt työmarkkinoiden jäykkyyttä ollaan lisäämässä. Sopimisen sijaan
tuodaan palkkasäätelyä.

Arvoisa puhemies! Tiedonannon mukaan lomarahoista, eli vanhan tavan mukaan pu-
huen lomaltapaluurahoista, tehtäisiin lakisääteisiä ja niille asetettaisiin katto. Toisin sa-
noen ne yritykset ja toimialat, joilla olisi varaa maksaa kesälomille meneville työntekijöil-
le kunnon lomaraha kannustuksena, eivät saa maksaa. Ne, joilla ei ole varaa palkkoja nos-
taa, joutuvat maksamaan. Toisilta palkansaajilta leikataan 3 prosenttia palkasta, joillekin
siunaantuu 6 prosentin korotus. Jos ymmärsin oikein pääministeri Sipilää, hän tiedonantoa
esitellessään taas kerran muutti, tai niin sanotusti tarkensi, hallituksen kantaa lomarahois-
ta. Hallituksen esityksen mukaan lomarahat olisivat lakisääteisiä. Niillä olisi katto, jota ei
saisi työehtosopimuksella ylittää. Kuitenkin niillä aloilla, joissa lomarahaa ei työehtosopi-
muksen perusteella makseta, voitaisiin edelleen jättää ne kokonaan maksamatta. Siis toisin
sanoen lakisääteinen oikeus ei olisikaan oikeus.

Tämä sekaannus on hyvä esimerkki siitä, että työelämän lakien kolmikantaisella valmis-
telulla on vahvat perusteet. Toivon todella, että työmarkkinajärjestöjen neuvotteluissa
päästään yhteisymmärrykseen kilpailukykyä vahvistavista toimista ja nämä tiedonannossa
esitetyt toimet voidaan korvata toisilla ja että aikaansaadaan laaja sopimus, jossa voidaan
sopia niin palkoista, työehdoista kuin työttömyysturvasta kuin vaikkapa paikallisen sopi-
misen pelisäännöistä. Valtioneuvoston ja tämän salin, eduskunnan, pitäisi voida keskittyä
niihin kilpailukykytoimiin, joilla on pitkäaikaista vaikutusta: koulutukseen, tutkimukseen
ja tuotekehitykseen sekä osaamiseen, osaamispohjamme varmistamiseen.

Tähän liittyy myös varhaiskasvatus ja varhaiskasvatukseen liittyvät palvelut. Toivon to-
della, että hallitus ei päädy romuttamaan hyvin toimivaa subjektiivista oikeutta päivähoi-
toon, joka on taannut työmarkkinoiden toimivuuden, naisten työssäkäyntimahdollisuuden
sekä toisaalta turvannut lapsille yhtäläiset oikeudet varhaiskasvatukseen ja mahdollistanut
sujuvan opinpolun aina varhaiskasvatuksesta korkeampiasteiseen koulutukseen.

16.44 Lea Mäkipää ps: Arvoisa puhemies! Olemme tämän päivän aikana keskustelleet
pitkään kustannuskilpailukyvyn parantamisesta. Jokainen puheenvuoro on mielestäni ol-
lut arvokas, ja opposition tehtävänä on tietysti arvostella, koska heillä ei ole vastuuta maan
taloudesta. Miksi ja ketä voidaan osoittaa, että maassamme on 400 000 työtöntä, on ollut
irtisanomisia, tuotannon siirtoa ulkomaille, velkaa järkyttävän paljon, vienti ei vedä, ta-
lous siis kuralla eli matti kukkarossa? Olemme kaikki jotenkin syypäitä, jos haluamme tun-
nustaa totuuden, ja senpä takia hallituksen toimesta pyritään kustannuskilpailukykyä vah-
vistamaan muun muassa viidellä toimenpideohjelmalla. Pääministerin mukaan toukokuus-
sa on käyty neuvotteluja mutta yhteiskuntasopimusta ei ole vielä syntynyt ja neuvottelut
jatkuvat edelleen työmarkkinaosapuolten kesken. 
94



Pöytäkirjan asiakohta PTK 42/2015 vp
Yritysten kustannuskilpailukykyä on parannettava. On ensiarvoisen tärkeää, että yrityk-
set pysyvät kannattavina Suomessa eikä uusia irtisanomisia tarvitsisi tehdä. EU:n alueella
työttömyys kasvaa nopeimmin Suomessa. Miksi? Emme ole pärjänneet kansainvälisessä
kilpailussa, vienti ei vedä, ja suuryrityksiä on karannut muille maille. Meillä on yritysten
kustannustaso verraten kovin korkea. Yksikkötyön kustannuksia on laskettava, jotta yri-
tyksillä on edellytykset tuottaa. Saavutetuista eduista on vaikea luopua, mutta nyt on kaik-
kien osallistuttava. Kun kokoaikaisessa työssä olevan palkansaajan työaikaa pidennetään
ilman lisärahaa, yritysten kustannustaso laskee ja kilpailukyky paranee. Vientisektori hyö-
tyy myös epäsuorasti, sillä kustannukset alenevat myös sen ostamissa välituotteissa ja
oman toiminnan tarvitsemissa palveluissa. On väitetty, että työajan pidentäminen vähen-
täisi uusien työpaikkojen syntyä. Aluksi voi ollakin näin, mutta samalla kilpailukyky para-
nee, vienti lisääntyy ja kysynnän myötä syntyy uutta työtä ja työpaikkoja. 

Hallituksen on uskallettava tehdä kipeitäkin ratkaisuja, jotta pitkällä tähtäimellä saa-
daan talous edes jonkinlaiseen kasvuun. Hallitusohjelmaan on kirjattu siis kärkihankkeiksi
paljon sellaisia toimenpiteitä, jotka tähtäävät talouden kestävään korjaamiseen. Yksi koko-
naisuus ovat nämä kilpailukyvyn lisäämiseen tähtäävät toimenpiteet.

Pieneltä tuntuva asia on perhevapaista työnantajille aiheutuvien kustannusten tasaami-
nen. Tukea maksetaan kaikille työnantajille, jotka maksavat palkkaa äitiyspäivärahakau-
den aikana. Tämä on iso helpotus varsinkin naisvaltaisilla aloilla ja parantaa varmasti nuor-
ten naisten työllisyyttä ja tasa-arvoista asemaa työmarkkinoilla.

Irtisanotuiksi joutuneiden työntekijöiden asemaa pyritään parantamaan hallituksen toi-
milla. Työttömyysjakson tulisi jäädä mahdollisimman lyhyeksi, ja sen aikana työkykyä ja
osaamista pitää voida ylläpitää tai uudistaa. Terveyspalvelut ja mahdollisuus uudelleen
työllistymistä edistävään valmennukseen ovat keinoja, joilla irtisanottu pyritään työllistä-
mään mahdollisimman nopeasti. Irtisanotuille hallitusohjelmassa tarjotaan tehostettuja toi-
mia myös uudelleen kouluttautumiseen. 

Kilpailukyky on siis saatava kuntoon, ihmiset töihin ja vienti vetämään, mutta tämä ei
olekaan niin helppo ratkaisu. Mistä löytyvät tuotteet, jotka menevät kaupan myös maan ra-
jojen ulkopuolelle? On hyvä, että löytyi ratkaisu, joka korvaa sunnuntailisien leikkaukset,
ei pelkästään kätilöiden vaan kaikkien muidenkin pienituloisten, muun muassa hoitoalan ja
palvelualojen sekä kausiluonteista sunnuntaityötä tekevien vuoksi. Tämä parantaa myös
opiskelun ohella tehdyn työn kannattavuutta.

Vielä tuolla maaseudulla asuneena haluan sivuta tavallaan kilpailukustannuskykyä maa-
talouden osalta. Suomen maataloudelle EU:n ja Venäjän välinen pakote on maksanut 500
miljoonaa, siis koko EU:n kriisipaketin verran. EU:n maatalouden kannattavuuskriisi koet-
telee meillä sikatuotantoa, maitotiloja ja viljanviljelijöitä. Ongelmat heijastuvat koko elin-
tarvikeketjuun, mikä tuo toimeentulon 300 000 suomalaiselle.

Arvoisa puhemies! Vain yhteistyöllä ja jostain luopumalla vuosien kuluessa saamme
ehkä nauttia paremmasta Suomesta, jolloin voimme puhua hyvinvointivaltiosta nimeltä
Suomi.

16.50 Satu Taavitsainen sd: Arvoisa puhemies! Hyvät edustajakollegat! Pohjimmiltaan
nämä pakkolait kumpuavat siitä, että pääomien omistajat pitävät panttivankinaan koko
suomalaista yhteiskuntaa. Kolmikantainen neuvotteluperinne on heitetty romukoppaan ja
tilanne on keikautettu niin, että Elinkeinoelämän keskusliitto ja Sipilän hallitus ovat samal-
la puolella työntekijöitä vastaan. Tästä ovat osoituksena toistuvasti kuullut EK:n toimitus-
95



Pöytäkirjan asiakohta PTK 42/2015 vp
johtaja Häkämiehen lausunnot hallituksen esitysten erinomaisuudesta. Hallitus on ottanut
työnantajien ja suurituloisten edunvalvojan roolin ja luopunut kansalaisten tasapuolisesta
kohtelusta. Miten varmistatte, etteivät esittämänne palkkojen alennukset työntekijöille
vuoda lisääntyvien osinkojen ja optioiden kautta veroparatiisisaarille? Miten varmistatte,
että työpaikat lisääntyisivät, kun samalla leikkaatte työllistävää ostovoimaa ja kilpailuky-
kyä luovaa koulutusta?

Viisas johtaja ymmärtää, milloin on hakkaamassa päätään peruskallioon ja aiheuttamas-
sa suuremman ongelman. Suuri hallituksen ajattelun harha näyttää olevan se, että hallitus
käyttää vain helposti ja yksipuolisesti saatavilla olevaa tietoa ja jättää huomiotta asiantun-
tija-arviot, joissa varoitetaan hallituksen valitseman eriarvoistavan talouspolitiikan seu-
rauksista. Liian kapea ja vääristävä näkökulma on muodostunut hallitukselle, koska olette
päästäneet EK:n liian liki ja solmineet liiton työnantajien kanssa työntekijöitä vastaan.

Suomalainen työntekijä on kuitenkin kaiken Suomessa tapahtuneen historian osana
muokkaantunut identiteetiltään sisukkaaksi ja periksiantamattomaksi. Ei ole turhaan ver-
rattu nuijasotaa suomalaisuuden symboliksi. Tällöin talonpojat taistelivat vapaudestaan aa-
telistoa vastaan. En usko, että työntekijät tulevat hyväksymään tätä hallituksen epäoikeu-
denmukaista kohtelua, ja sosialidemokraatit eivät hyväksy näitä nyt esitettyjä pakkolakeja.

Samaan aikaan, kun tätä keskustelua käydään, yritysten omistajat käärivät osinkoja tas-
kuihinsa ja irtisanovat työntekijöitä, kuten viimeisimpänä Nokian Renkaat. Miksi työnte-
kijöiden pitäisi luopua lomarahoistaan, jos ne menevät vain omistajien taskuun eivätkä in-
vestointeihin ja tuotannon panostuksiin? Tulossa onkin henkinen nuijasota, jota hallitus
lietsoo omilla toimillaan. Onko taustalla rikkaiden pelko etujensa heikkenemisestä, kun
maailmanlaajuisesti nousee vaatimuksia veroparatiisien ja veropakolaisuuden kitkemisek-
si?

 Lomarahat ovat osa palkkaa ja nykyisellään paljon tuottavammassa käytössä mennes-
sään kulutukseen ja vauhdittamaan kotimarkkinoita, kuten palvelualojen yrityksiä, esimer-
kiksi ravintoloita. Taantumassa kaikki kulutus on hyödyksi. Työntekijät maksavat lomara-
hoistaan ja sairauspäivien palkoistaan myös veroa. Onko hallitus edes ymmärtänyt, kuinka
suuren loven teette valtion ja kuntien kassaan verotulojen pienentyessä? Mitä ne lomarahat
ja sairauspäivien palkkarahat hyödyttävät omistajien pankkitileillä? Suuryrityksillä on jo
nyt hallussaan merkittäviä kassavarantoja. Miksi ette tee sellaisia pakkolakeja, että saisitte
yritykset tekemään ennemmin investointeja kuin haalimaan seteleitä kassaansa? Taloudel-
linen päätösvalta näyttää olevan pääoman omistajilla, ja maan hallitus on sen edessä pol-
villaan.

Arvoisa puhemies! Pyydän, että hallitus irtaantuu tekemästään liitosta eliitin kanssa ja
antaa työmarkkinajärjestöille tasapuolisen tuen ja vapauden neuvotella ja sopia asioista
rauhassa.

16.55 Timo Heinonen kok (vastauspuheenvuoro): Arvoisa puhemies! Edustaja Taavit-
sainen kehitteli erikoisia yhteyksiä EK:n ja maamme hallituksen välille ja puhui puhees-
saan useampia kertoja jopa liitosta työntekijöitä vastaan. Tällaiset puheet ovat erikoisia
maamme parlamentissa. Kuitenkin samaan aikaan tänään tässä keskustelussa edustaja Lin-
dtman paljasti SDP:n osuuden yhteiskuntasopimusneuvotteluihin. Lindtman totesi, että jos
edustaja Ihalainen olisi valittu sovittelijaksi yhteiskuntasopimusneuvotteluihin, "silloin so-
pimus olisi syntynyt". Tämä paljastaa yksiselitteisesti, että sosialidemokraatit ovat siis es-
täneet SAK:ta tekemästä yhteiskuntasopimusta. (Välihuutoja vasemmalta) — Näin edus-
96



Pöytäkirjan asiakohta PTK 42/2015 vp
taja Lindtman, ryhmän puheenjohtaja, tänään debatissa kertoi: "Jos Ihalainen olisi valittu
sovittelijaksi, silloin sopimus olisi syntynyt."

16.56 Olavi Ala-Nissilä kesk (vastauspuheenvuoro): Arvoisa rouva puhemies! Kyllä vä-
hän tulee murheelliseksi, kun kuuntelee tällaista nuorten kansanedustajien vanhakantaista
liturgiaa. Tiedättekö te, edustaja Taavitsainen, missä maailmassa te elätte? Me elämme yh-
teisvaluutan oloissa, Saksan vetämän vaativan yhteisvaluutan oloissa. Me elämme jatku-
vaa globaalia rakennemuutosta. Me elämme digitalisaation, robotiikan, mobilisaation
oloissa. Näissä muuttuvissa oloissa meidän pitää rakentaa työllisyyden siltaa, jotta ihmisil-
lä säilyisi työpaikka näissä muuttuvissa olosuhteissa. Meidän pitää olla paljon ketteräm-
piä. Me emme tällä vanhalla liturgialla auta yhtään työpaikkaa Suomeen. Tulkaa nyt, edus-
taja Taavitsainen, tähän modernimpaan yhteiskuntaan, älkää nuorena kansanedustajana
lähtekö näin vanhan liturgian tielle. (Suna Kymäläinen: Ei ikärasismia, kiitos, täällä!)

16.57 Satu Taavitsainen sd (vastauspuheenvuoro): Arvoisa puhemies! Kyllä tiedän, mis-
sä maailmassa elämme. Ja vastauksena edustaja Heinoselle: edustaja Lindtman ei ole tar-
koittanut tällaista niin kuin te puheenvuorossanne annoitte ymmärtää. (Timo Heinonen:
Näin hän sanoi, suora lainaus!)

16.57 Riitta Myller sd (vastauspuheenvuoro): Arvoisa puhemies! On selvää, että sellais-
ta osaamista, sellaista taitoa kuin kansanedustaja Lauri Ihalaisella on olisi tarvittu tässä,
jotta olisi saatu parempi tulos näistä yhteiskuntasopimusneuvotteluista. Ja itse kyllä tulkit-
sin tämän Lindtmanin puheenvuoron nimenomaan siten, että tässä prosessissa olisi tarvittu
osaamista ja taitoa, tämän koko työmarkkinajärjestelmän ymmärtämistä paremmin, ja sil-
loin olisi saatu aikaan sopimus.

16.58 Lea Mäkipää ps (vastauspuheenvuoro): Arvoisa puhemies! Haluan vain kysyä
edustaja Taavitsaisen puheesta siitä, onko hän tietoinen, että maassamme on pienyrittäjiä,
alle 50 hengen yrityksiä, noin 290 000 eli lähes 99 prosenttia ja suuryrityksiä on noin 500
eli 0,2, eli on kohtuutonta täällä väittää, että nämä pienet yritykset käärivät ja rohmuavat
rahaa. Se voi olla näitten suurten yritysten osalta, mutta ei voi kaikista näin sanoa. Tiedän
itsekin, mitä on olla yrittäjänä tämän päivän Suomessa, kuinka paljon heillä on velvoittei-
ta, ja heidänkin pitää aina uusia tuotteita ja koneita sun muita laittaa, niin että ei siellä tänä
päivänä kyllä sitten paljoa kääritä rahaa ja osinkoja jaeta.

16.59 Satu Taavitsainen sd (vastauspuheenvuoro):  Arvoisa puhemies! Vastauksena
edelliseen puheenvuoroon: juuri näin. Sen vuoksi puhuinkin puheessani suuryrityksistä. Ja
mitä tulee esimerkiksi pienyrittäjien sosiaaliturvan parantamiseen, mielelläni kuulisin
näissä hallituspuolueitten puheenvuoroissa sitä, että parannetaan pienyrittäjien sosiaalitur-
vaa, eikä sitä, että heikennetään palkansaajien sosiaaliturvaa siihen yhdeksään päivään —
kuten täällä puheenvuoroissa on mainittu, että pienyrittäjät saavat korvausta sairastumises-
taan vasta yhdeksän päivän jälkeen. Itsekin toiminimellä työskennelleenä ajattelisin mie-
luummin, että pienyrittäjien sosiaaliturvaa sairastumisesta pitäisi parantaa eikä muiden
heikentää.
97



Pöytäkirjan asiakohta PTK 42/2015 vp
17.00 Anna Kontula vas (vastauspuheenvuoro): Arvoisa rouva puhemies! On totta, että
edustaja Taavitsaisen puheenvuorossa käytettiin varsin kaunista vanhahtavaa retoriikkaa,
ja nimenomaan tässä keskustelussa se onkin aivan paikallaan, koska merkittävä osa halli-
tuksen tekemistä esityksistä on ehdotuksia siirtymisestä joko 1930-luvun järjestelmään,
1800-luvun lopun järjestelmään tai jopa ratkaisuihin, jotka olivat viimeksi käytössä 1700-
luvulla tässä yhteiskunnassa. Sen sijaan viittaukset henkilön ikään ja puheenvuorojen mi-
tätöinti sillä perusteella ei ole tähän saliin sopivaa kielenkäyttöä.

17.01 Olavi Ala-Nissilä kesk (vastauspuheenvuoro): Arvoisa puhemies! Tarkoitin sitä,
että nuoret elävät tulevaisuudessa. Heidän kannaltaan on tietenkin tämä tulevaisuusnäkö-
kulma hyvin tärkeä. Minä olin täällä eduskunnassa silloin kun päätettiin euroon liittymi-
sestä. Itse en kannattanut sitä, keskusta ei kannattanut, kun totesimme, että Suomi ei ole ta-
louspoliittisesti valmis, kuten ei Ruotsikaan, siihen malliin, mikä on olemassa. Nyt valitet-
tavasti Suomessa ei ole pystytty elämään niin kuin yhteisvaluutta vaatii, ja sen takia me
olemme päästäneet kustannukset karkaamaan, ja osittain sen takia meillä on tämä työttö-
myys tässä globaalissa rakennemuutoksessa. 

Yritin kertoa sitä, että maailma muuttuu nyt koko ajan hyvin nopeasti. Tulevaisuustut-
kija Olli Hietanen sanoi seminaarissa, että seuraavien 20 vuoden aikana maailma muuttuu
enemmän kuin edellisten 200 vuoden aikana. Kyllä meidän täytyy nähdä tämä muutos,
mikä on meneillään, ja yrittää olla paljon ketterämpiä, paljon uudistusmielisempiä, jotta
me hyvin selviämme.

17.02 Suna Kymäläinen sd (vastauspuheenvuoro): Arvoisa rouva puhemies! Tähän edel-
täväänkin puheenvuoroon viitaten täytyy todeta, että ei puhuttu Eurooppaan liittymisestä
(Mikko Savola: Euroon!) tai siinä elämisestä tai siinä pysymisestä, mutta kyllä omasta
mielestänikin on hyvin loukkaavaa, että täällä eduskuntasalissa edustaja katsoo tarpeelli-
seksi luokitella kansanedustajia. Ei täällä kukaan muukaan lähde luettelemaan, kuka on
vanha tai kuka on nuori, ja tekemään siltä osin jonkunnäköistä rajanpitoa. Kun kysytään,
tietävätkö nuoret, missä maailmassa eletään, niin kyllä, lapsiperheelliset tietävät, mitä tar-
koittaa, kun palkkoja leikataan, kun sairastamisesta sakotetaan, kun lomia lyhennetään.
Tässä maailmassa eletään, ja juuri sen vuoksi muun muassa nuoret lapsiperheelliset täällä
huolensa ilmaisevat hallituksen aikeista.

17.03 Leena Meri ps (vastauspuheenvuoro): Puheenjohtaja! Se meni tuossa osittain jo
vähän ohikin, mutta tässä nyt vain edustaja Taavitsainen sitten onneksi vähän tarkensi, että
hän tarkoitti suuryrityksiä, koska itsekin kirjasin tähän ylös itselleni, että muun muassa val-
tiolla ja kunnilla eivät varmasti mene veroparatiiseihin nämä lomarahat. Mutta hyvä, että
tarkensitte, koska teidän puheestanne sai semmoisen käsityksen, että te tarkoitatte kaikkia
lomarahoja. 

Lisäksi, kun sanoitte, että hallitus näillä toimenpiteillään provosoi jonkinlaista nuijaso-
taa, niin kyllä minä sanoisin, että myöskin oppositio omilla puheenvuoroillaan provosoi.
Tänään täällä on laulettu lastenlauluja, ja vasemmiston puheenjohtaja Arhinmäki on kut-
sunut hallituksen jäseniä talousrikollisiksi silloin kun hallitusohjelma esitettiin, ynnä muu-
ta, eli kyllä täällä on aika kovaa kielenkäyttöä ollut puolin ja toisin. Itse asiassa uutena kan-
sanedustajana (Suna Kymäläinen: Nuori vai vanha?) — no, en ota siihen kantaa, ei ollut
minun kommenttini, mielelläni katson itseni nuoreksi naiseksi — olen ollut vähän yllätty-
98



Pöytäkirjan asiakohta PTK 42/2015 vp
nyt: kun olen ollut ja esiintynyt myös oikeussaleissa, niin edes sielläkään eivät monet käy-
tä tällaista kieltä kuin täällä.

17.04 Merja Mäkisalo-Ropponen sd (vastauspuheenvuoro): Arvoisa puhemies! Edusta-
ja Heinoselle sen verran, että SDP:hän tarjosi julkisesti Lauri Ihalaista neuvottelijaksi mut-
ta hallitus ei noteerannut tätä ehdotusta mihinkään. Lauri Ihalaisen ammattitaitoa olisi var-
masti tarvittu tässä prosessissa. Jos niin olisi tehty, niin kenties emme olisi nyt niin sotkui-
sessa tilanteessa.

17.04 Timo Heinonen kok (vastauspuheenvuoro): Arvoisa puhemies! Itse arvostan erit-
täin suuresti entistä työministeriä Lauri Ihalaista, eikä puheeni siihen liittynyt millään ta-
valla. On varmasti totta, että hänen ammattitaidollaan on käyttöä tässä yhteiskunnassa mo-
niin erilaisiin tehtäviin ja hän hoiti hyvin työministerin tehtävää, vaikka työttömyys hänen
kaudellaan toki paheni hänestä riippumattomista syistä varmasti. Mutta itse viittasin vain
sosialidemokraattisen eduskuntaryhmän puheenjohtajan Antti Lindtmanin sanoihin, joissa
hän totesi, että jos hallitus olisi ottanut Ihalaisen vetämään taikka sovittelijaksi, niin "sil-
loin sopimus olisi syntynyt". Tämä voidaan tarkistaa pöytäkirjasta, mitä sanoja ei tarvitse
silloin selittää, puheenjohtaja Lindtmanin sanoja. Näin hän sanoi, ja sen näemme pöytäkir-
jasta. Minun mielestäni siitä löytyy selkeä yhteys siihen, että on annettu ohje: älkää hyväk-
sykö. 

17.05 Satu Taavitsainen sd (vastauspuheenvuoro): Arvoisa puhemies! Edustaja Heino-
selle: pelottaako hallitusta, jos asia onkin näin, että Ihalainen olisi pystynyt ratkaisemaan
tämän tilanteen paremmin kuin te? Mitä tulee tähän, onko nuorella edustajalla näkemyksiä
tulevaisuudesta, niin kyllä. Meillä lapsiperheellisillä ihmisillä on erittäin suuri huoli tule-
vaisuudesta ja siitä hyvinvointivelasta, koulutusvelasta, jonka tämä hallitus tulee tulevai-
suudelle jättämään. Meidän nuorten ihmisten mielestä suomalainen yhteiskunta ei perustu
hyväntekeväisyyden ja hyvätuloisten avokätisyyden varaan vaan yhteiskunnan oikeuden-
mukaisuuteen ja ihmisten tasa-arvoiseen kohteluun. Suomalaisen hyvinvoinnin on mah-
dollistanut periaate, (Puhemies koputtaa) että kaikkien osallistumista sen rakentamiseen
tarvitaan.

17.06 Mikko Savola kesk (vastauspuheenvuoro): Arvoisa rouva puhemies! On äärim-
mäisen tärkeä asia, että täällä otetaan nyt nuoret lapsiperheet huomioon. Kyllä minua aina-
kin erityisesti pelottaa se, jos me jatkamme tätä tietä Suomessa, mitä me olemme nyt vii-
meiset vuodet eläneet. Meillä on yli 100 miljardia euroa velkaa. Ensi vuoden talousarvios-
sakin otetaan yli 5 miljardia euroa velkaa. Ne ovat muuten meidän lapset, jotka sen joutu-
vat maksamaan. Jos me emme nyt laita asioita kuntoon, niin kyllä, me olemme nähneet hy-
viä esimerkkejä euromaista: mitä tapahtuu, mitä on tapahtunut Kreikassa, mitä on tapahtu-
nut Irlannissa, mitä on tapahtunut Portugalissa? Kyllä muut euromaat meidät ruotuun
laittavat sen jälkeen ja meiltä ei paljon kysellä. Ne leikkaukset ovat sen jälkeen paljon pal-
jon kipeämpiä kuin mitä nyt tehdään. Me tarvitsemme uudistuksia. Meidän täytyy muuttaa
työelämää. Meidän pitää muistaa se, että jos meillä ei ole kannattavia yrityksiä, niin ei
meillä ole myöskään työpaikkoja tässä yhteiskunnassa. Sen vuoksi, vaikka nämä asiat ovat
kipeitä, nämä tehdään ja me haluamme rakentaa sitä parempaa yhteiskuntaa myös niille
meidän omille lapsillemme.
99



Pöytäkirjan asiakohta PTK 42/2015 vp
17.08 Riitta Myller sd (vastauspuheenvuoro): Arvoisa puhemies! Minusta ei kannata nyt
juuttua sellaiseen asiaan, mikä voidaan tulkita eri tavalla eri korvilla, mutta haluan kuiten-
kin muistuttaa vielä siitä, että minulle itselleni oli päivänselvää, kun kuuntelin edustaja
Lindtmanin puheenvuoroa, että kyseessä oli se, että nimenomaan Ihalaisen ammattitaidol-
la olisi voitu päästä parempaan tulokseen.

17.08 Timo Heinonen kok (vastauspuheenvuoro): Arvoisa puhemies! Ei pelota. Me ha-
luamme ennen muuta löytää ratkaisun, ja minusta olisi hienoa, että sopu löytyisi ja sellai-
nen yhteiskuntasopimus, jossa vastuuta jaettaisiin tasaisesti kaikkien työntekijöiden kes-
ken. Sen takia kaksi kertaa pääministeri Juha Sipilä tarjosi yhteiskuntasopimusmahdolli-
suutta. Kumpikin kerta ajautui kiville. Nyt on annettu tilaa jatkoneuvotteluille ja on annet-
tu itse asiassa tilaa vieläkin tuoda vastaehdotus, sellainen paketti, millä saavutetaan tämä 5
prosentin kustannuskilpailukykyloikka ja sitten toivottavasti sen päälle tuo toinen 5 pro-
senttia maltillisten palkkaratkaisuiden jälkeen. Me olemme jääneet kilpailukyvyssä noin
15 prosenttia jälkeen meidän keskeisistä verrokkimaista, ja sen takia meidän pitää tehdä tä-
mä, nimenomaan, niin kuin edustaja Savola toi esille, jotta emme jättäisi näin nopeasti kas-
vavaa velkaa lastemme maksettavaksi.

17.09 Olavi Ala-Nissilä kesk (vastauspuheenvuoro):  Arvoisa puhemies! Kun puhuin
nuorten näkökulmasta, en yhdistänyt sitä mihinkään. Olen pahoillani, jos siitä syntyi vää-
rinkäsitys. Mutta sanomani oli vain se, että maailma muuttuu nyt hyvin nopeasti ja tällai-
nen "seis maailma, tahdon ulos" -asenne, mitä täällä kuulee, ei vain enää toimi.

17.09 Merja Mäkisalo-Ropponen sd (vastauspuheenvuoro): Arvoisa puhemies! Edusta-
ja Heinosen kyllä kannattaa kysyä edustaja Lindtmanilta itseltään ennen kuin tulkitsee toi-
sen puheita tällä tavalla. Tulkinnoista nimittäin tulee usein pahoja väärinkäsityksiä, ja sit-
ten kun ne väärinkäsitykset lähtevät liikkeelle, niin me olemme aika pahassa umpisolmus-
sa. Mutta minäkin voin julistaa ihan samalla tavalla, että olen sitä mieltä, että jos Lauri Iha-
lainen olisi ollut neuvotteluissa, niin lopputulos olisi todennäköisesti ollut parempi.

17.10 Satu Taavitsainen sd (vastauspuheenvuoro): Arvoisa puhemies! Harmi, että edus-
taja Ala-Nissilä lähti juuri pois, koska olisin hänelle kertonut, että veroparatiisit ovat tätä
päivää ja yritysten osingot ja irtisanomiset ovat tätä päivää.

Puhemies Maria Lohela: Sitten puhujalistaan.

17.10 Eeva-Johanna Eloranta sd: Arvoisa puhemies! Suomalaisen yhteiskunnan vah-
vuuksia ovat luottamus ja kyky tehdä yhteistyötä. Tätä luottamukseen ja sopimiseen perus-
tuvaa tapaa ratkaista ongelmat ei pidä heittää romukoppaan, sillä tällä tavalla, luottamuk-
sella ja yhteistyöllä, olemme onnistuneesti voineet kehittää suomalaista yhteiskuntaa tä-
hänkin asti. Näin tapahtui myös viime hallituskaudella, kun vaikeiden ratkaisujen keskellä
lähes kaikki merkittävimmät kestävyysvajetta korjaavat ja kilpailukykyä vahvistavat uu-
distukset saatiin aikaan nimenomaan kolmikantaisen yhteistyön tuloksena.

Tätä taustaa vasten eräiden hallituspuolueiden puheet siitä, että konsensuksen aika on
ohitse, eivät tunnu hyvältä. Se, että hallitusohjelmasta ei löydy yhtään mainintaa kolmikan-
tayhteistyöstä, ei yllätä mutta on lyhytnäköisyydessään harmittavaa. Nyt sitten olemme
100



Pöytäkirjan asiakohta PTK 42/2015 vp
tyrmistyneinä voineet huomata, että työnantajajärjestöille on muodostunut jonkinlainen
ohituskaista. Tuntuu, että työnantajia kuullaan mutta työntekijäjärjestöjä kuullaan vasta,
kun työntekijät jalkautuvat kaduille mielenilmauksiin.

Arvoisa puhemies! Olemme erittäin vaikeassa taloustilanteessa ja samalla myös pako-
lastilanteen tuomien haasteiden keskellä ajautuneet lyhyessä ajanjaksossa luottamukseen
ja yhteistyöhön pyrkivästä politiikasta syyttelyn, syyllistämisen ja vastakkainasettelun tiel-
le. Poliittisessa keskustelussa maalataan synkkiä pilviä taivaalle ja keskitytään niukkene-
van kakun jakamiseen sen sijaan, että mietittäisiin sitä, mistä uutta kasvua ja uutta valoisaa
tulevaisuutta voidaan löytää. Keskustelusta on vaikea löytää tulevaisuuden toivoa, vaikka
juuri sitä pitäisi nyt valaa. Vaikka elämme talouslamaa, ei pitäisi antautua henkisen laman
syövereihin.

Arvoisa rouva puhemies! Hallituksen tiedonantoon sisältyvä pakkolakipaketti on pahas-
ti ristiriidassa sopimusvapauden kanssa ja tässä parannellussa muodossakin epäoikeuden-
mukainen. Ostovoimaa heikentävät leikkaukset yhdessä esimerkiksi lapsiperheitä koske-
vien säästöjen kanssa ajavat monet pienituloiset perheet toimeentulotukiluukulle. Ihmiset
kokevat nyt tulleensa kohdelluksi epäoikeudenmukaisesti. Me suomalaiset kyllä ymmär-
rämme sopeutustoimien tarpeellisuuden silloin, kun ne ovat oikeudenmukaisia ja ottavat
huomioon kansalaisten erilaisen maksukyvyn.

Hyvästä tarkoituksesta huolimatta pakkolakipaketti ei anna vastauksia talouspolitiik-
kamme ja kasvun tärkeimpiin haasteisiin: viennin vahvistamiseen, kotimaahan suuntautu-
vien investointien lisäämiseen, tuottavuuden ja työllisyysasteen nostamiseen tai osaami-
sen vahvistamiseen. Paketin mukanaan tuoma ostovoiman heikentyminen, koulutus- ja
työllisyyspanostusten huomattava vähentäminen ja epävarmuuden ilmapiiri lisäävät työt-
tömyyttä eivätkä vie Suomea kasvu-uralle. Pakottava lainsäädäntö sotii sopimisvapauden
periaatetta vastaan ja vie pohjan pois tulevaisuuden sopimuspolitiikalta ja luottamukselta.
Pakon ei pitäisi kuulua yhteiskunnalliseen päätöksentekoomme.

Paikallisen sopimisen, jonka lisäämiseen hallitus pyrkii ja jota itsekin lämpimästi kan-
natan, pitää aina olla tasaveroista ja tuoda jotakin hyvää molemmille sopijapuolille. Tuot-
tavuus ei nouse hallituksen toimenpitein, vaan se nousee työelämän käytännöillä ja hyväl-
lä käytännön yhteistyöllä, siellä työpaikoilla. Tuottavuuden kasvun olisi syytä olla tärkeä
osa kaikkea paikallista sopimista.

Olisi hyvä, että hallitus nyt ilmoittaisi, ettei se lähde pakkolakipakettia eduskuntaan tuo-
maan. Tämä olisi tärkeää luottamuksen ja neuvotteluilmapiirin vahvistamiseksi. Hallituk-
sen tulee nyt tukea työmarkkinaosapuolten neuvotteluja rivakassa aikataulussa toteutetta-
van ratkaisun aikaansaamiseksi. Niin kuin edustaja Ihalainen ryhmäpuheenvuorossaan to-
tesi, työmarkkinapolitiikan soisi säilyvän ensisijaisesti taito- eikä voimalajina. Näin voi-
daan palata tutulle, tulokselliselle ja turvalliselle kolmikantayhteistyön tielle. Eihän heite-
tä suomalaista luottamukseen perustuvaa sopimusyhteiskuntaa romukoppaan.

Arvoisa rouva puhemies! Kannatan vielä edustaja Ihalaisen ehdollista epäluottamuslau-
setta.

17.15 Suna Kymäläinen sd: Arvoisa rouva puhemies! Hallituksen tavoitteena on vakaut-
taa ja parantaa Suomen kansantaloutta. Tämä ei ole mitenkään poikkeuksellista yhdenkään
aiemminkaan vaikuttaneen hallituksen toimesta. Poikkeuksellista on sen sijaan, että halli-
tus lähtee rikkomaan sopimiseen perustuvaa työmarkkinajärjestelmää, joka osaltaan on
taannut yhteiskuntarauhan. Hallitus hamuaa säästöjä, mutta en ymmärrä, mitä säästöä syn-
101



Pöytäkirjan asiakohta PTK 42/2015 vp
tyy esimerkiksi lomakorvauksien leikkauksella, kun Veronmaksajain Keskusliittokin arvi-
oi, että lomarahojen leikkaus johtaa verotulojen merkittävään laskuun. Ostovoima ei kas-
va, ja se ei myöskään lisää vientiä.

Olen huolissani siitä, millaiseen tilanteeseen olemme Suomessa ajautuneet. Suomalais-
ta sopimusvapautta loukataan. Riitelemme sopimisesta. Pakko ei ole ollut koskaan sopi-
musyhteiskunnan työkalu. Tämä sekava prosessi hämmentää kansaa, hämmentää myöskin
kansanedustajia tässä salissa. Tämä sekava prosessi on suututtanut vuoroin tahoja joka
suuntaan. Sopimisen ja sovun tilalle on tullut riitaa ja tahtojen taistoa. Olemme kuulleet tä-
nään hyviä puheenvuoroja, miksi hallituksen ei tulisi tätä pakkopakettiaan sairaussakkoi-
neen, palkan- ja lomanleikkauksineen ja pyhäkorvauksien poistoineen toteuttaa. Luulen,
ettei hallitus ole harkinnut asiaa loppuun saakka. 

Tänään kuultiin, että pikkuflunssan takia ei pitäisi jäädä koskaan kotiin sairastamaan.
Monissa töissä näin onkin. Täällä eduskunnassakin moni käy vaikka pää kainalossa teke-
mässä töitä ja tartuttamassa muita. Tätä ei pitäisi ihannoida. Sairaana töissä oleva ei ole
sankari, vaan kyllä pitää kantaa vastuuta myös muista. On myös huomattava, että on esi-
merkiksi hoitoalalla toimivia, joilla on ehdoton vastuu, ettei tulla pikkuflunssassakaan töi-
hin, esimerkiksi syöpäsairaiden hoidossa työskentelevien osalta. 

Luulen, että loppuun asti ei ole harkittu asiaa myöskään lapsiperheiden osalta. Huoles-
tuttaa lapsiperheiden tulevaisuus, kun samaan aikaan hallitus päättää, että sairastamisesta
sakotetaan, hallitus nostaa päivähoitomaksuja noin 500 euroa per lapsi vuodessa, vaikka
ryhmäkoot kasvavat. Hallitus leikkaa palkkaa ja vähentää vielä lomapäiviä. Kierre on val-
mis, kun flunssainen hoitaja ottaa pienen lapsen päivähoidossa vastaan.

Ymmärtääkö hallitus, minkä epävakauden aikaansaa tällä pakkolistalla? Ikään kuin ava-
taan pandoran lipas, jota ei pian kiinni saada. Tullaanko seuraavissa eduskuntavaaleissa
näkemään myös hallituksen edustajat, jotka etulinjassa lupaavat lisää lomapäiviä tai sai-
raussakon peruutuksia ja niin edelleen? On olemassa asioita, joihin hallituksen ei pitäisi
kajota. Maailmaa ei kannata seisauttaa, tulevaisuuden lasku on lastemme maksettava.
Liian rajuilla toiminnoilla lasku voi tosin nousta. Lastemme hyvinvointi ja erityisesti siinä
tapahtuvat heikennykset vaikuttavat tulevaisuuden laskuun ja laskunmaksukykyyn. Enem-
män päivähoitoa lapsille, koska vanhemmilla on vähemmän lomaa. Kun vanhemmilla on
vähemmän palkkaa, se tietää lapsille niukkuutta. Vaihtoehtoja on — hallituksen esitykset
eivät ole ainoita. Siksi on hyvä, että neuvotteluilla on vielä tilaa ja aikaa muuttaa näitä tällä
hetkellä epäoikeudenmukaisiksi koettuja ratkaisuvaihtoehtoja.

17.19 Riitta Myller sd: Arvoisa puhemies! Pääministeri Sipilä aloitti puheenvuoronsa tä-
nään sillä, että suomalaisessa yhteiskunnassa on hyvin laajasti hyväksytty tosiasia, että kil-
pailukykymme on jäänyt 15 prosenttia keskeisistä kilpailijamaistamme. Tästä olisi kuiten-
kin hyvä saada selkeitä vertailukelpoisia numeroita, koska tälle ajatukselle on myös esitet-
ty perustellusti vasta-argumentteja ja kysymysmerkkejä. Vähintään yhtä tärkeää kuin on
etsiä kilpailukykyä palkasta, sosiaalikuluista tai työajoista, olisi miettiä, mitä yritysten si-
sällä voitaisiin tehdä paremmin, miten saisimme vientimme vetämään. Työajan pidentämi-
nen ei ole mikään vastaus, varsinkaan kun työttömyys on tällä hetkellä suurin ongelmam-
me.

Ainoa kestävä ratkaisu on, että saamme lisää tuotteita, joista maailmalla on aidosti ky-
syntää. Niinpä meidän on oltava mukana luomassa uutta globaalia kestävän kehityksen
mukaista kysyntää. Tässä on vastattava ilmastonmuutoksen haasteeseen ja luonnonvaro-
102



Pöytäkirjan asiakohta PTK 42/2015 vp
jen niukentumisen haasteeseen eli on oltava mukana omalla toiminnalla ja tuotteilla ratkai-
semassa maailmanlaajuisia ongelmia. Edelläkävijyys ilmastonmuutoksen torjunnassa tuo
myös varmasti uusia kestäviä työpaikkoja. Tässä jos missä olisi muun muassa Saksasta ja
Ruotsista opiksi otettavaa. 

Hallitus onkin kärkihankkeillaan avaamassa tietä tähän suuntaan, mitä pidän hyvänä asi-
ana. Mutta onko kuitenkin kärkihankelista liian laaja olemassa oleviin voimavaroihin näh-
den? Olisiko pitänyt keskittyä harvempiin asioihin, jotta myös tulosta olisi odotettavissa?
Esimerkiksi biotalouteen satsataan kolmessa vuodessa 300 miljoonaa, joista yksi 100 on
maatalouteen. Ministeri Stubb on sanonut julkisuuteen, että tällä satsauksella saadaan joko
kaksi pienehköä biovoimalaa tai yksi isompi. Tämä ei riitä tarvittaviin isoihin kasvusy-
säyksiin, ja pelkäänkin, että nyt esitetyt panostukset valuvat hukkaan. Tällaiseen meillä ei
ole varaa. Toivottavasti kunnianhimo on kuitenkin korkeammalla. Julkisella satsauksella
pitää aina löytää kohteita, joilla luodaan aitoa lisäarvoa — uusia tuotteita esimerkiksi puus-
ta, lisää kilohintaa tärkeimmälle uusiutuvalle raaka-aineellemme. Emme saa jämähtää uu-
sissa tuotteissa pelkästään energiantuotantoon tai biopolttoaineisiin. Myös uusiutuvassa
energiatuotannossa meillä on paletissamme oltava laajempi valikoima aurinkoa, tuulta ja
uusia innovaatioita muun muassa energiatehokkuuteen. Valitettavasti hallituksen päätös li-
sätä ydinvoimaa lyö näitä tavoitteita korville. Miten paljon enemmän saisimmekaan ai-
kaan todella uusissa innovaatioissa, jos tämäkin satsaus käytettäisiin niihin?

Uusien tuotteiden lisäksi yritysten sisältä löytyy muitakin kehittämiskohteita. Itselläni
on ollut tilaisuus syksyn aikana tutustua useampaan yritykseen, jotka ovat menestyneet
paitsi hyvillä tuotteilla myös hyvällä johtamisella. Hyvän johtamisen tunnusmerkkejä on
ollut se, että kaikki työntekijät on otettu mukaan kehitystyöhön, kaikkien osaaminen on
hyödynnetty, päätökset on tehty työntekijöitä kuunnellen ja heidän ammattitaitoaan arvos-
taen. Tämä kaikki on tapahtunut nykyisten työmarkkinapelisääntöjen vallitessa. Tarvitta-
vat päätökset on voitu tehdä työpaikoilla.

Itselleni on keskustelussa paikallisen sopimisen lisäämisestä tullut tunne, että työnanta-
jat eivät tunne käytäntöjä eivätkä tiedä, mihin saakka paikallinen sopiminen on nykyisillä
sopimuksilla mahdollista. Vai onko niin, että ainoa hyväksyttävä paikallisen sopimisen
muoto on niin sanottu pärstäkerroinsopimus, jossa työntekijällä ei käytännössä ole mitään
sananvaltaa? Näistä jäykkyyksistä puheen ollen, minulle on myös kerrottu, että Suomessa
on sellaisia ylikansallisia yrityksiä, joissa on niin jäykkä työnantaja, että pieniäkään paikal-
lisia sopimusmuutoksia ei ole voitu tehdä, eivätkä tässä jarruna ole olleet työntekijäjärjes-
töt. Toivonkin, että kun 15.10. tämä paikallisen sopimisen selvitys julkaistaan, se valaisee
tämänkin asian kaikkia puolia ja pääsemme keskustelemaan paikallisen sopimisen eri puo-
lista ja toivottavasti myöskin asiapohjalta.

17.25 Merja Mäkisalo-Ropponen sd: Arvoisa puhemies! Suomen taloudellinen tilanne
on haastava, ja Suomi tarvitsee yhteistä sopimista, mutta se on tehtävä eri tavoin kuin hal-
litus on sitä kaavaillut. Jos puhutaan sopimuksesta ja sopimisesta, niin silloin toinen osa-
puoli ei voi sanella eikä uhkailla, kuten nyt on tapahtunut. Sopimus edellyttää kaikkien
osapuolten kuulemista ja mielipiteiden arvostamista ja oppivan vuorovaikutuksen kautta
yhteisen tahtotilan löytämistä. Jos vuorovaikutus on kaikkia osapuolia arvostavaa, löytyy
myös halua joustaa, ja silloin on mahdollista saada aikaan yhteisymmärryspäätöksiä. Suo-
mea on varsinkin vaikeina aikoina rakennettu luottamuksen ja laajan yhteistyön voimalla.
Tätä toimintatapaa on jatkettava edelleen. Olemme saaneet monia hyviä päätöksiä aikaan
103



Pöytäkirjan asiakohta PTK 42/2015 vp
nimenomaan sopimisella, näistä esimerkkeinä viime vuosina sovitut kilpailukykyä paran-
tavat maltilliset palkkaratkaisut ja eläkeratkaisu.

Hallituksen sanelulinja on aiheuttanut nyt suuren sotkun, kun on unohdettu, ettei maata
johdeta kuten yritystä. Kaiken lisäksi hallituksen eri keinojen vaikuttamisarvioinnit ja
vaihtoehtoiskustannusten laskeminen on tehty puutteellisesti eikä asiantuntijoita ole riittä-
västi kuultu. On toki ymmärrettävää, että eri asiantuntijoilta tulee erilaisia tulkintoja tilan-
teesta ja sen ratkaisuvaihtoehdoista, mutta kovin yksipuolisesti hallitus tuntuu kuulleen eri
tahoja. Valitettavasti ulkopuoliselle välittyy kuva, että yhteistyötä on tehty erityisesti Elin-
keinoelämän keskusliiton kanssa. 

On kornia väittää, että nämä päätökset olisivat välttämättömiä. Nämä päätökset ovat va-
lintoja. Eivät talousasiantuntijatkaan ole yksimielisiä näistä asioista. SDP:n mielestä nämä
valinnat ovat osittain vääriä, ja samaa mieltä on myös moni arvostettu talousasiantuntija.
Tuottavuutta ei lisätä poliittisilla päätöksillä, vaan työelämässä tapahtuvalla hyvällä yh-
teistyöllä. Hallitus tuntuu unohtaneen myös sen, että tuottavuutta lisätään työhyvinvoinnin
ja työmotivaation avulla. Työhyvinvointia ja työmotivaatiota eivät lisää ehdotukset pakko-
laista tai työntekijöiden uhkailu, uhkailuksi nämä hallituksen toimet on nimittäin koettu. 

Erityisesti sosiaali- ja terveysalalla työhyvinvointia ja työmotivaatiota heikentäviä toi-
menpiteitä ovat vuorotteluvapaan ehtojen tiukentamisehdotukset ja ensimmäisen sairaus-
päivän karenssi. Sosiaali- ja terveysalan työntekijöiden työmoraali sanoo, ettei sairaana saa
tulla töihin, mutta pienipalkkaisessa työssä on suuri kiusaus tehdä niin, jos poisjääminen
johtaa päivän palkan menettämiseen. Se ei nimittäin ole pieni asia matalapalkka-alalla,
vaikka joku hallituksen edustajista näin täällä tänään kertoikin. Seuraukset sairaana työ-
hön tulemisesta muodostuvat helposti kalliimmiksi kuin karenssipäivästä syntyvä säästö,
jos työntekijä sairastuttaa työtoverinsa ja potilaansa.

Hallituksen viesti siitä, että nyt ei saisi ruikuttaa, on loukannut monia kansalaisia. Olen
eilisen päivän jälkeen saanut useampia puhelinsoittoja esimerkiksi eläkeläisiltä ja yksin-
huoltajilta, että heistä tuntuu todella pahalta, kun niin moni hallituksen kansanedustaja sa-
noi puheenvuorossaan eilen, että nyt ei saisi valittaa, vaikka hallituksen päätöksillä oma
toimeentulo joutuu nyt todella uhatuksi. Suomen vahvuuksia ovat aina olleet osaaminen ja
sopimisen kulttuuri. Nyt hallitus romuttaa tietoisella toiminnalla nämä molemmat — osaa-
misen historiallisilla leikkauksilla ja sopimisen sanelulla. Heikkoina aikoina pitäisi satsata
vahvuuksiin, ei heittää niitä romukoppaan.

Arvoisa puhemies! Yhteiskunnassa olisi hyvä löytää uudelleen yhteisymmärrys ja kes-
kinäinen luottamus. Tämän mahdollistamiseksi hallituksen pitäisi ymmärtää, että suoma-
laisessa yhteiskunnassa vain yhdessä tekemällä voitetaan vaikeudet.

17.29 Ville Skinnari sd: Arvoisa puhemies! Itse ajattelin aloittaa oikeastaan kehumalla
hallitusta, (Eduskunnasta: Hyvä!) mikä ei ehkä ole ollut ihan tämän päivän teema. Mutta
minun mielestäni uuden hallituksen alku oli lupaava, itse asiassa oikein kiitettävä. Halli-
tusohjelma oli tiivis ja strategisuuttakin löytyi. Mutta sitten kesästä asti on ollut vaikeaa.
En tiedä, epäonnistuiko tankkaus vai mitä tapahtui, mutta nyt ollaan jossain mielessä jo ha-
poilla. Kiinnittäisin huomiota myös lainvalmisteluun ja käsitteisiin. Tänäänkin tässäkin sa-
lissa sekoitetaan, mitä on pakottava lainsäädäntö, mitä on tahdonvaltaisuus, eli puhutaan
aika perusasioista.

Puhutaan sitten siitä, mitä muissa maissa tehdään: Me puhumme täällä paljon kilpailu-
kyvystä, ja hallitus on onnistunut määrittelemään kilpailukyvynkin jo sellaisella tavalla,
104



Pöytäkirjan asiakohta PTK 42/2015 vp
että Harvardissa ja muualla huippuyliopistoissakin ehkä jo ihmetellään, mitä se siellä Suo-
messa on. Mutta katsotaan Saksaa esimerkiksi, jota täällä nyt kehutaan hyvin paljon ja
usein ihan syystä, ja sitä, millaisia poliittisia päätöksiä Saksassa on tehty. Siellä toimitaan
monessa asiassa toisin kuin Suomessa. Siellä tehdään asioita myös työntekijän, ei pelkäs-
tään työnantajan eduksi. Saksassa työntekijät ovat vakiintuneen käytännön mukaisesti mu-
kana yrityksen päätöksenteossa. Voidaan puhua siis yritysdemokratiasta. Siten saadaan yh-
teinen näkemys työnantaja- ja työntekijäosapuolten kesken. Miten sitten Ruotsissa? Siellä
osallistumisoikeus yrityksen päätöksentekoon on taattu niin sanotulla myötämääräämis-
lailla. Miten muut Pohjoismaat? Norjassa sovelletaan vain muodollisesti yleissitovia työ-
ehtosopimuksia, siitä huolimatta maassa on tiukka työehtojen, minimipalkkojen ja yleisko-
rotusten kontrolli. Tanskassa on helppo irtisanoa, sen me tiedämme, mutta ansiosidonnai-
nen työttömyysturva on Suomea paljon parempi.

Arvoisa puhemies! SDP:n tavoitteena on sopimusyhteiskunta, jossa asiat tehdään sopi-
malla, ei pakolla. Suomen vahvuus on aina ollut yhtenäisyys ja yhteisen näkemyksen löy-
täminen vaikeissakin tilanteissa. Yhteistoimintalain valmistelun yhteydessä Suomessakin
oli mahdollista kehittää myötämääräämisoikeuden mukaista toimintaa. Näin ei kuitenkaan
tapahtunut. Tässä voisimme ottaa oppia näistä kuuluisista kilpailija- tai verrokkimaista,
mitä kieltä haluammekaan käyttää.

Arvoisa puhemies! Tähän teemaan liittyen esitänkin, että hallitus, joka nyt on kunnos-
tautunut uusilla esityksillään, luo myös lainsäädäntöä, jossa yhtiöiden hallituksiin otetaan
henkilöstön edustus mukaan. Näin saadaan läpinäkyvyyttä päätöksentekoon, henkilöstön
osaaminen kasvaa, ja mikä oleellisinta, saadaan aidosti yhteinen näkemys vaikeissakin
asioissa työntekijöiden, työnantajan, jopa omistajan ja hallituksen kesken. Muun muassa
elinkeinoministeri Rehn väläytti kesällä valmiutta lisätä henkilöstön osallistumista yritys-
ten päätöksentekoon.

Tämän päivän keskustelua kun kuuntelin, tuntui siltä, että tämä yhteisen näkemyksen,
yhteisen Suomen löytäminen ei ole helppoa. Silti olen optimisti ja uskon, että sopimisen
yhteiskunta jatkuu ja voi edelleen hyvin.

17.34 Katja Taimela sd: Arvoisa rouva puhemies! Hyvät kollegat! On hyvä, että hallitus
suhtautuu päättäväisesti Suomen talouden ongelmien ratkaisemiseen. (Olavi Ala-Nissilä:
Eikö!) Samoin on hyvä, että hallitus kuuntelee ainakin osin järkipuhetta ja on valmis muut-
tamaan omia päätöksiään. Erityisen hyvä asia on se, että hallitus antaa monien kiemuroi-
den jälkeen työmarkkinaosapuolille mahdollisuuden sopia niille kuuluvista asioista. Näis-
sä ne hyvyydet sitten pitkälti olivatkin.

Hallituksen vatuloinnissa silmiinpistävää on työmarkkinoiden tuntemuksen puute. On
häkellyttävää, että monien asiantuntijoiden lausunnoista huolimatta hallitus ei ole valmis
päivittämään tilannekuvaansa. Samoin hallituksen lääkkeet kasvun ja työllisyyden luomi-
seksi ovat varsin erikoisia. Monet niistä tekevät tosiasiassa päinvastaista. Niillä tukahdute-
taan kansalaisten ostovoimaa ja sen myötä kotimaista kasvua. Kun tähän maahan kaiva-
taan maltillisia palkkaratkaisuja, hallitus hyökkää poikkeuksellisella tavalla työntekijäjär-
jestöjä vastaan ja tähtää ihan suoraan sopimuskulttuurin romuttamiseen Suomessa.

Kun hallitus haluaa leikata pienipalkkaisten ihmisten lomarahoja 30 prosenttia, se mää-
rää lomarahat pakolliseksi parempipalkkaisille ihmisille, joiden palkoissa lomarahat ovat
jo sisällä. Herää kysymys: Miten tämä parantaa näiden yritysten kilpailukykyä, ja kuka
nämä palkankorotukset loppujen lopuksi kustantaa? Onko hallituksella siis mitään käsitys-
105



Pöytäkirjan asiakohta PTK 42/2015 vp
tä siitä, miten palkat tässä maassa määritellään? Mitä pahaa pienipalkkaiset palkansaajat,
hoiva- ja hoitotyötä tekevät puurtajat ovat tehneet Suomen viennin sakkaamiselle tai yri-
tysten kilpailukyvylle? Tähän toivoisin hallitukselta saavan vastauksia.

Kun pienet ja keskisuuret yritykset tuskailevat kysyntäongelmien kanssa ja maan talous
sakkaa, hallitus leikkaa kotimaisen kuluttajan ostovoimaa, jolloin pienyritysten ahdinko
entisestään pahenee. Pienyrittäjä ja työntekijä ovat samassa veneessä tämän taloustilan-
teen kanssa. Kannattaisiko nyt pyrkiä soutamaan samaan suuntaan? Kaipaan myös edel-
leen vastausta siihen, kuinka monta työpaikkaa syntyy siitä, että sairauslomaan tulee ka-
renssipäivä. Hälyttävää hallituksen esityksissä on myös se, että muun muassa lomarahojen
leikkausten vaikutuksista kotimaiseen kysyntään puuttuvat edes realistista suuntaa antavat
luvut, samoin kuin sukupuoliarviot. Jos ne ovat olemassa jossakin pöytälaatikossa, näyttä-
kää ne meille.

Tämän päivän keskustelussa on myös hallituspuolueiden riveistä tullut suuria vaatimuk-
sia liittyen paikalliseen sopimiseen. Täytyy muistaa, että paikallinen sopiminen on jo nyt
monilla työpaikoilla totta, käytössä oleva elementti. Sitä tehdään hyvässä yhteistyössä
työntekijöiden ja työnantajien kesken. Mutta ennen kuin siitäkin tehdään pakkolaki, kan-
nattaa järjestää koulutustilaisuuksia siitä, mitä paikallisella sopimisella voidaan työpaikoil-
la yhteistyössä yleensä tehdä. Näin alakohtaisena luottamusmiehenä entisessä työssä toi-
mineena olen nimittäin törmännyt varsin usean kerran sellaiseen yrittäjään, joka ei yksin-
kertaisesti tiedä, mitä paikallisella sopimisella tarkoitetaan, mitä paikallinen sopiminen pi-
tää sisällään ja mitä sen kanssa voidaan käytännössä työyhteisössä työpaikoilla tehdä.

Arvoisa puhemies! Nyt kun hallitus kuuntelee eri ryhmiä yksi toisensa jälkeen ja muut-
telee ja vatuloi päätöksiään, niin voi kysyä, milloin se alkaa kuunnella oppositiota. Jos kä-
tilöä kaivataan, niin sellainenkin meillä on omasta takaa heittää kehiin, nimittäin monta yh-
teiskunnan kehityksen kannalta keskeistä sopimusta kätilöinyt kansanedustaja Lauri Iha-
lainen. Olkaa hyvät, hän on teidän käytössänne.

17.38 Olavi Ala-Nissilä kesk (vastauspuheenvuoro): Arvoisa puhemies! Edustaja Taime-
lan puheenvuoron johdosta voisi todeta sen, että hänen kotiseudullaan meidän maakunnas-
sa Salossa me olemme menettäneet 6 000 työpaikkaa, nyt viimeksi 1 000 työpaikkaa, pal-
jolti Nokian tilanteen johdosta. Suomen taloudessa laajemminkin oli paljon yhden yrityk-
sen, yhden tuotteen varassa. Sitä ei enää ole. Nyt on hyvin tärkeätä, että esimerkiksi Salon
tapaisille paikkakunnille syntyy uusia investointeja, uusia yrityksiä, ja siihen me tarvitsem-
me luottamusta Suomen talouteen. Luottamus perustuu vain faktoihin, että ne investoinnit
kannattavat, että siellä on tulevaisuudennäkymä yrityksen menestymiselle, ja sen takia toi-
voisin, että tämmöinen uudistusvalmius myöskin olisi sosialidemokraattisessa puolueessa
laajempi ja että voisimme todella myöskin samantapaisia paikkakuntia auttaa. Sinne halli-
tus nyt tekee omia toimia, EU:kin on mukana, mutta totta kai me vaadimme tällaisen laa-
jemman luottamuksen Suomen talouteen investointien syntymiselle.

17.40 Katja Taimela sd (vastauspuheenvuoro): Arvoisa puhemies! Paitsi että me tarvit-
semme joka seudulla, joka on kokenut näitä erittäin vahvoja rakennemuutoksia, sitä uudis-
tusmielisyyttä ja me tarvitsemme sitä luottamusta, jonka tässä edustaja äskettäin totesi, me
tarvitsemme myös niitä aitoja tekoja hallitukselta. Minä haluan muistuttaa hallituspuoluei-
den kansanedustajia, että me olemme viime vuosina, esimerkiksi viime vaalikauden aika-
na, jolloin meillä oli työministerinä Lauri Ihalainen, saaneet erilaisia satsauksia, joissa oli
106



Pöytäkirjan asiakohta PTK 42/2015 vp
tietysti myös EU:n globalisaatiorahasto mukana, noin 20 miljoonaa meidän seudulle. Niil-
lä on ollut iso merkitys meidän työllisyydelle ja työllisyysmäärärahoille, palkkatuelle, kai-
kelle muulle. Minä toivon tietysti tältä hallitukselta vastaavanlaisia panostuksia tähän ti-
lanteeseen. Tällä hetkellä näyttää siltä, että vastaavanlaisia panostuksia ei ole tulossa, mut-
ta lisätalousarviossa tietysti hallituksella on myös mahdollisuus antaa Salon seudullekin
muutakin kuin uudistusmielisyyttä ja luottamusta.

17.41 Satu Taavitsainen sd (vastauspuheenvuoro): Arvoisa puhemies! Nokian romah-
duksen yhtenä syynä oli huono johtaminen, ei niinkään sairausajan palkkojen maksaminen
tai lomarahojen maksaminen. Me olemme tänään viimeksi täällä keskustelussa puhuneet
paljon siitä, että tuottavuutta yrityksissä nostetaan myöskin hyvällä johtamisella ja sillä,
että keskitytään myös työhyvinvointiin ja siihen, että henkilöstöä kuunnellaan.

17.41 Mikko Savola kesk: Arvoisa rouva puhemies! En usko, että nämä vaikeat ajat ovat
tulleet kovinkaan yllätyksenä, enkä usko myöskään sitä, että se on tullut kansalaisille yllä-
tyksenä, että jotain tarttis tehrä. On tuskin yllätys se, että me joudumme tekemään niitä ki-
peitä päätöksiä, joudumme tekemään leikkauksia. Me olemme eläneet yli varojen viimei-
set seitsemän vuotta. Meillä on yli 100 miljardia euroa velkaa, ensi vuoden budjettikin on
osittain tehty lisävelan varaan, ja yksinkertaisesti tämä meidän tiemme ei voi jatkua. Tässä
jo aiemmassa keskustelussa puhuttiin siitä, mikä vaikutus tällä on nuorille, mikä vaikutus
tällä on lapsille. Ainakaan minä en haluaisi jättää jälkeeni sellaista yhteiskuntaa, missä
meidän lapsemme joutuvat maksamaan velat ja joutuvat kärsimään siitä, että meillä ei ol-
lut rohkeutta tehdä päätöksiä.

Rouva puhemies! Yhteiskuntasopimusta yritettiin kaksi kertaa. Se ei johtanut tulok-
seen. Totta kai me olisimme kaikki halunneet, että me olisimme päässeet yhdessä sopi-
maan, yhdessä tekemään ja yhteiskuntasopimuksen kautta tätä kilpailukykyloikkaa edistä-
mään. Mutta siitä ei tullut mitään, se ei onnistunut, joten hallituksen on toimittava niillä
mahdollisuuksilla, mitkä sillä toimia on. Mielestäni olisi vastuutonta, mikäli hallitus ei nyt
tekisi mitään, pudottaisi rukkaset maahan ja antaisi ajan kulua ja katsoisi, mitä tapahtuu.
Me menisimme vain entistä enemmän syvemmälle, velkaantuisimme, ja kyllä meille sitten
muut euromaat kertoisivat, mitä meidän pitää tehdä, ja se olisi kylmää kyytiä jos jokin.

Mitä nyt sitten tehdään? Lomarahat ovat se yksi asia, johon puututaan, 30 prosenttia
niistä pois. Tätähän ei aluksi löydetty siitä keinovalikoimasta, vaan oli tämä ylityökorva-
usten leikkaaminen se vaihtoehto aluksi. Hyvä, että löytyi tämä vaihtoehto. Onhan tämä
asia, joka kuitenkin tasapuolisemmin koskettaa ihmisiä, ja ainakaan minulle ei tästä asiasta
kritiikkiä ole tullut. Kyllä ihmiset ymmärtävät sen, että nipistää pitää, ja tämä on ehkä niis-
tä kaikista kivuttomimmista keinoista puuttua. 

Tämä ensimmäisen sairauspäivään puuttuminen: Olen itse miettinyt sitä, tässä kun syyl-
listetään tavallaan työnantajia siitä, että tästä tulisi palkaton, mikä ihmeen vastuu se on vain
sillä työnantajalla oltava? Tästä tulee joka tapauksessa kuluja, jos ihminen on pois töistä,
joudutaan hankkimaan sijaisia, joudutaan ne työt tekemään joka tapauksessa, joten työan-
tajalle tulee joka tapauksessa siitä kuluja. Ehkä tässäkin jaetaan niitä kustannuksia myös
sitten niin työnantajan kuin työntekijänkin kesken. Eihän tämä mukava päätös ole, mutta se
on myös yksi välttämätön asia, joka on tehtävä.

Lomien lyhennystä tapahtuu 38 päivästä sinne 30 päivään. Tuossa kun ulkomaalaisten
tuttujen kanssa puhuu, niin kyllähän meillä lomat aika pitkät ovat, ja ehkä on jopa kohtuul-
107



Pöytäkirjan asiakohta PTK 42/2015 vp
lista myös niitä hieman lyhentää. Täällä heitettiin heitto, ovatko hallituspuolueitten kan-
sanedustajat lupaamassa lisää lomaa seuraavien vaalien alla. Ainakaan itse en tule siihen
sortumaan kuten en myöskään viime vaalien alla, jolloin sanoin, että ei muuten tule helpot
ajat olemaan ja näitä ikäviä päätöksiä vain tulee.

Rouva puhemies! On hyviä asioita. Me haluamme jakaa vanhemmuuden kustannuksia,
2 500 euroa korvaus äidin työnantajalle edistää nuorten naisten työllistymistä. Se on asia,
johon vihdoin ja viimein saadaan muutosta ja johon puututaan. Byrokratian purkuun on
keskitytty aivan erityisellä tavalla ja niitä turhia normeja halutaan, jotka työllistymistä es-
tävät, purkaa. 

Haluan vain tähän loppuun todeta, että helppoja päätöksiä nämä eivät ole. Olisi mukava
jakaa kaikkea hyvää kaikille ja riittävästi ja paljon, mutta tällaista se on välillä niukkuu-
denkin jakaminen. Sitä kakkuakin on joskus vain kasvatettava eikä vain jaettava. Kyllä me
suomalaiset tämän kestämme.

17.47 Leena Meri ps: Arvoisa puhemies ja kuulijat! Mietin tänään, mistä puhuisin. Tääl-
lä on kaikki nämä leikkaukset ja hyvät ja huonot asiat varmaan jo käyty läpi, ja ajattelin
kertoa, miltä minusta näytti tämä ensimmäinen budjettikäsittely, nämä ensimmäiset päivät
ja tämän tiedonannon käsittely. Otan joitakin ryhmäpuheenvuoroja tässä esille. 

SDP:n Ihalainen toi esille sen, että on tällä hetkellä syyttelyn, syyllistämisen ja vastak-
kainasettelun ilmapiiri. No, itse tuossa jo aikaisemminkin totesin, että en ainakaan näe, että
oppositio mitenkään tekisi töitä sen eteen, ettei tällaista ilmapiiriä olisi. Hyvinkin paljon tu-
lee hyvinkin ikävää heittelyä ja usein mielestäni ei niinkään asiallista. Hän otti myös pu-
heeksi sopimusvapauden, josta täällä on hyvin paljon tänään puhuttu. Meillä on paljon
lainsäädäntöä, jossa on tilanne, että henkilöt eivät pääse sopimukseen. Mitä tehdään? Me
olemme säätäneet lakeja. Ne ovat sillä lailla ratkaisuna siihen sopimukseen, että jos ei
päästä sopimukseen, niin tuomioistuin sitten ratkaisee sen tämän lain nojalla, ja siinä ei ole
kummallakaan oikeastaan nokan koputtamista. Tämmöisiä ovat muun muassa oikeustoi-
milaki, avioliittolaki, perintökaari ja kuluttajalainsäädäntö. Me puutumme jälkikäteen so-
pimuksiin näissä laeissa. 

Ymmärrän hyvin tietysti tämän meillä vallinneen, vakiintuneen sopimusvapauden, ja
totta kai toivon, että sopimus syntyy. Mutta kuitenkin katson näin, niin kuin täällä ovat
muutkin sanoneet, että jos sopimusta ei synny, niin ei kai hallitus voi tumput suorana seis-
tä. En myöskään ymmärrä ajatusta, että tähän sopimusvapauteen ei voisi missään olosuh-
teissa puuttua. Jotenkin miellän sen niin, että kun meillä on itsenäinen valtio, niin ei kai
meidän rajojen sisäpuolella voi olla asioita, joihin lainsäätäjä ei voi mitenkään reagoida.
Ihalaisen puheenvuoro oli kyllä tosin muuten hirveän asiallinen ja erittäin hyvin perustel-
tu, kiitän häntä siitä.

Vihreät totesivat, että me teemme täällä osaamattomien maata, ja he olisivat rahoitta-
neet näitä koulutusleikkauksia muun muassa kilometrikorvausten poistamisella tai leik-
kaamisella ja työmatkakulun verovähennyksiä alentamalla. Tämä tietysti lisäisi työn teke-
misen kuluja, koska työmatkat ja työajot jäisivät silloin työntekijän itsensä kustannettavik-
si. Toisaalta olen myös sitä mieltä, että tarvitseeko kaikkien ihmisten olla jopa ylikoulutet-
tuja: jos siihen ammattiin ei vaadita sellaista tutkintoa, niin minkä takia meidän pitää väki-
sin edellyttää liian korkeita tutkintoja? Itse olen sitä ikäpolvea, että 15-vuotiaasta asti olen
tehnyt erilaisia töitä, ja silloin se ei ollut hankalaa, koska ei edellytetty joka asiaan tietyn-
laisia ajokortteja. Me voisimme joskus pohtia sitäkin asiaa. Niinistö vihreistä totesi myös-
108



Pöytäkirjan asiakohta PTK 42/2015 vp
kin, että työmarkkinaosapuolten pitää saada neuvotella. Näinhän heiltä on koko ajan toi-
vottu, ja edelleenkin sitä odotetaan.

Vasemmisto oli kyllä sitten jo kaikista hauskin tai surkuhupaisin. Paavo Arhinmäki sa-
noi, että Timo Soini on sanonut, että työmies on palkkansa ansainnut, ja nyt sillä ei ole mi-
tään väliä. Minä en ole Timo Soinin kuullut missään sanovan, että työmies ei ole palkkaan-
sa ansainnut. Nyt hallitus on tehnyt tiettyjä leikkausehdotuksia ja tuomassa tiettyjä lakeja.
Minusta tämä on asioiden vääristelyä. En minä ainakaan ole tällaista missään kuullut.
Muutenkin minulle tuli mieleen lähinnä lastenohjelma Paavo Pesusieni: kun oikein Paa-
voa puristaa, niin ulos voi tulla mitä vain. Hallitustaipaleen alussa hän syytti ministereitä
täällä talousrikollisiksi, ja nyt hän tänään lauloi salissa. Kyllä minulle ainakin uutena kan-
sanedustajana tuli semmoinen tunne, että olemmeko me täällä lähinnä lastentarhassa.

Kristillisdemokraatti Räsänen oli erittäin asiallinen ja ilmoitti, että he tukevat hallituk-
sen näkemyksiä. Hän oli hyvin perillä tästä juristeillekin tutusta ajatuksesta, että parempi
laiha sopu kuin lihava riita.

Minä olen tosiaan ollut monessa paikassa istuntosaleissa ja olen ollut vankien ja demen-
tiapotilaiden kanssa tekemisissä, ja kyllä jotenkin toivoisin, että eduskunnassa käytäisiin
välillä vähän asiallisempaa keskustelua. Huumoria voi olla ja heittelyä, mutta jotenkin tun-
tuu, että jos täällä lauletaan ja riekutaan, niin kyllä se pikkuisen minusta tuntuu erikoiselta.

Sitten olisin vielä pikkusen muutaman sanan sanonut perustuslainmukaisuudesta. Täm-
möistä tapaustahan ei ole koskaan ennen ollut, että työsopimuslakiin olisi tämmöisiä muu-
toksia tehty, joten tulkinta-asetelma on siten uusi eikä selvää ennakkotapausta ole esitettä-
vissä, joten odotetaan perustuslakivaliokunnan tulkintoja, kun ne esitykset sinne tulevat,
eikä etukäteen kerrota, että ne ovat perustuslain vastaisia. Ei sitä pysty tekemään kukaan
professorikaan, koska ei ole nähnytkään niitä esityksiä. — Kiitos.

17.53 Anna Kontula vas (vastauspuheenvuoro): Arvoisa rouva puhemies! Sen verran ha-
luaisin kommentoida tähän edelliseen puheenvuoroon, että kyllä hyvään lainsäädäntökult-
tuuriin kuuluu, että lainsäädännöstä vastaavat tahot pyrkivät ennakoimaan mahdollisia pe-
rustuslaillisia ongelmia. Ja jos tällaista ennakointia ei ole tehty tai se on tehty kovin huoli-
mattomasti, niin erityisen ongelmallista se on tietysti silloin, kun on kysymys jostakin sel-
laisesta seikasta, josta ei ole olemassa vakiintunutta perustuslakitulkintaa. Totta kai perus-
tuslakivaliokunta vasta tekee lopullisen, ajanmukaisen tulkinnan aiheesta, mutta emme me
voi koko lainsäädäntöä kaataa perustuslakivaliokunnan niskaan. Kyllä virkamiehet ja eri-
tyisesti hallitus voivat vähän kantaa myös omaa vastuutaan asiassa.

17.53 Leena Meri ps (vastauspuheenvuoro): Puhemies! En missään vaiheessa sanonut,
että keskustelua ei saa käydä, vaan sanoin, että toivoisin, ettei esitettäisi väitteitä, että tämä
on perustuslain vastainen. Puheenvuorossani totesin näin.

Puhemies Maria Lohela: Puhujalistaan.

17.54 Petri Honkonen kesk: Arvoisa rouva puhemies! Suomi ja maailma muuttuvat, ja
tästä syystä meidänkin pitää muuttua. Nuoren sukupolven edustajat elävät tässä muutok-
sessa, myöskin työelämän ja työmarkkinoiden muutoksessa. Pitkät, elämän kestävät työu-
rat eivät ole enää tätä päivää. Työtä vaihdetaan, työpaikkaa vaihdetaan, välillä myös työ-
suhteet ja yrittäjyys vaihtelevat ja vuorottelevat. Meidän järjestelmämme tulee mukautua
109



Pöytäkirjan asiakohta PTK 42/2015 vp
tähän jatkuvaan muutokseen, niin työmarkkinajärjestelmän kuin sosiaaliturvajärjestelmän-
kin.

Hallituksen kilpailukykypaketti lähtee siitä, että kilpailukyvyn paraneminen auttaa kiis-
tatta pitkällä aikavälillä luomaan uusia työpaikkoja. Meillä Suomessa työikäinen väestö
koko ajan pienenee, mutta siitä huolimatta meillä on nuorisotyöttömyys erittäin korkealla
tasolla. Esimerkiksi kotimaakunnassani Keski-Suomessa se oli viime kesänä 32,5 prosent-
tia, mikä on verrattain korkea.

Vuosia sitten puhuttiin suurten ikäluokkien eläköitymisen vapauttavan suunnattoman
määrän työpaikkoja. Tätä ei kuitenkaan ole tapahtunut, ja nyttemmin tämä pitkittynyt ma-
talasuhdanne taloudessa ikävä kyllä on aiheuttanut sen, ettei eläköityvän työntekijän tilalle
enää palkata uutta eivätkä etenkään yritykset, kasvuhakuisetkaan yritykset, välttämättä
palkkaa nuoria töihin nyt, kun vienti ulkomaille ei vedä. Uuden työntekijän palkkaaminen
on yritykselle aina kuitenkin tavallaan riski ja tietynlainen investointi, ja nyt tällä kilpailu-
kykypaketilla pyritään myös tätä kynnystä madaltamaan. Korkea työllisyysaste on nuoren
paras turva, ja näillä kilpailukykyä parantavilla toimilla ne, jotka siinä onnellisessa ase-
massa ovat, että heillä on vakituinen työpaikka tai on työtä, tinkivät myös työmarkkinoille
kohta tulevien sukupolvien eteen, jotta yhä useamman olisi sitten tulevaisuudessa mahdol-
lista saada työtä.

Arvoisa puhemies! Kiitän hallitusta siitä, että tätä kilpailukykypakettia näiden sunnun-
tai- ja ylityökorvausten osalta vietiin hyvään suuntaan. Tasa-arvonäkökulmasta kiitän eri-
tyisesti tästä tasa-arvoloikasta, jossa vanhempainvapaan kustannusten tasaaminen tällä
2 500 euron kertakorvauksella tasaa etenkin nuorten naisten työmarkkinoilla esiintyvää
epätasa-arvoa. Se on askel oikeaan suuntaan. On hyvä, että tämä tavoite nyt etenee, vaikka
ikävä kyllä on todettava, että miesvaltainen työmarkkinakenttä on tätä vuosia pyrkinyt jar-
ruttamaan. Mutta nyt se menee eteenpäin, ja uskon, että tämä vanhempainvapaan kustan-
nusten tasaaminen tulee helpottamaan nuorten naisten töihin pääsyä ja parantaa sitä kautta
nuorten perheiden elämää.

17.57 Tarja Filatov sd: Arvoisa puhemies! Täällä on puhuttu tästä vanhemmuuden kus-
tannusten jakamisesta ja 2 500 eurosta, joka sinänsä on ihan positiivinen asia. Mutta kun
tämän hallituksen piti purkaa erilaisia normeja, niin minä jään kysymään, mitä tapahtuu sil-
le nykyiselle korvausjärjestelmälle, joka korvaa paljon kattavammin näitä kuluja kuin tämä
2 500 euroa. Jäävätkö nämä molemmat voimaan, onko meillä kaksinkertainen korvausjär-
jestelmä, vai miten me toimimme tästä eteenpäin? Ja jos ajatellaan, että äitiydestä aiheutu-
vat kustannukset ovat erilaisten laskelmien mukaan olleet kymmeniä tuhansia, niin tuo
2 500 euroa ei kyllä riitä niitä korvaamaan. Siksi toivon, että se kustannuksiin perustuva
järjestelmä, joka meillä on yhä edelleen, saisi jatkaa.

Hyvät kollegat! Edustaja Ihalainen sanoi ryhmäpuheenvuorossamme mielestäni viisaas-
ti, että työmarkkinapolitiikassa kannattaa pitää paino sanalla taito, ei sanalla voima. Mutta
nyt tuntuu siltä, että jotenkin tässä yhteiskunnassa käy niin, että kun taidot loppuvat, niin
voimankäyttö kasvaa — olipa kyse sitten työmarkkinapolitiikasta tai muusta kanssakäyn-
nistä — mikä näkyy vaikkapa erilaisina ääri-ilmiöinä. Jos ajatellaan näitä hallituksen voi-
mankäyttölakeja, pakkolakeja, niin hallitus perustelee esityksiään kiireellä. On tehtävä rat-
kaisuja heti, on vahvistettava kilpailukykyä heti, ja silti, tästä huolimatta, hallituksen toi-
mien on ajateltu tulevan voimaan 2017 eli ei sittenkään ihan heti, ei sittenkään niin kiireel-
110



Pöytäkirjan asiakohta PTK 42/2015 vp
lä. Siksi on hyvä, että neuvotteluja jatkettaisiin, jotta näistä epämuodostuneista esityksistä
päästäisiin lopulta eroon.

Jos ajattelemme sitä isoa muutosta, mitä hallituksen esityksissä on tapahtumassa, niin
jälleen tullaan tuohon säätelyn purkamisen. Hallitus tuo nyt minimin rinnalle myös maksi-
min, ja se on yksi väline, joka jäykistää meidän työmarkkinoitamme. Hallituksen suunnit-
telema sunnuntaikorvaus muuttui lomarahaleikkuriksi, ja se sinänsä varmasti jakaa tätä
taakkaa oikeudenmukaisemmin ja laajemmalle. Mutta tällä mekanismilla hallitus puuttuu
suoraan palkanmuodostukseen. Lomapalkka on ollut osa palkkaa. Se on vain sovittu lo-
maltapaluukorvaukseksi. Ja luulen, että tästä tulee vielä aikamoinen soppa, koska eivät nuo
korvaukset ole samoja kaikissa työehtosopimuksissa, eivät ne määräydy kaikissa samalla
tavalla. Jos mietimme vaikkapa niitä erilaisia prosenttipalkkaisia provikkatöitä, jotka eivät
tähän mennessä ole olleet näiden korvausten piirissä, niin miten tuo aika sitten siellä mää-
ritellään? Sanon vaan, että siinä on juristeilla aika paljon töitä, että löytyy sellainen laki-
muoto, joka tämän poliittisen tahdon todeksi rakentaa.

Mutta sitten vielä muutama sana tästä sairauspäiväkarenssista. Mielestäni se on tämän
paketin surullisin osa. Hallituksen omat arviot, siis siellä virkatyönä tehdyt arviot, ja osit-
tain EK:ssa tehdyt laskelmat kertovat, että tämän työllisyysvaikutus on hyvin kyseenalai-
nen, hyvin kyseenalainen, eivätkä ne ota edes juurikaan huomioon ihmisen käyttäytymi-
sen muutosta. Itse tulen Hämeenlinnasta. Meillä ensin sovittiin, että saa olla kolme päivää
sairaana työnantajalle ilmoittamalla. Sairauspäivät vähenivät ja sairauskulut vähenivät ja
säästimme miljoonia. Sen jälkeen kun lisäsimme tuota määrää, tilanne alkoi muuttua ky-
seenalaisemmaksi, koska silloin estyi myös lääkäriin pääsy. Eli kaikki vaikuttaa kaikkeen,
mutta useimmiten luottamus on se, joka työyhteisöissä toimii. Minulle laittoi viestiä eräs
yrittäjä, joka sanoi, että hänellä on parisenkymmentä työntekijää. Hän sanoi maksavansa
palkkaa noin 1 600 euroa kuukaudessa, ja hän oli äärimmäisen huolissaan tästä sairauska-
renssista, koska hän sanoi, että hän tehnyt pitkään töitä, jotta hän on saanut oppimaan työn-
tekijänsä pysymään pois töistä silloin, kun he ovat sairaita, mutta tuolla matalapalkkaisella
alalla hänen pelkonsa oli, että nuo työntekijät tulevat tästä eteenpäin sairaina töihin. EK:n
arvion mukaan sairaus- ja tapaturmapoissaoloja on noin 10 päivää vuodessa, ja jos ajatte-
lemme, mitä tämä tarkoittaa hiukan alle keskipalkan, vaikkapa kiinteistöalalla, jossa sai-
rastetaan tosiasiassa keskimäärää enemmän, mutta jos sairastettaisiin tuon keskimäärän
verran tai hiukan sen alle: 3 kertaa 3 päivää pois, ja menetys olisi 700 euroa. 

Mutta kaikkein surullisin tämä ratkaisu on niille ihmisille, jotka sairastavat vaikkapa
syöpää tai reumaa tai jotain muuta vakavaa sairautta, joka johtaa siihen, että silloin tällöin
joudutaan olemaan pois työstä useammin kuin niin sanotusti normi terve ihminen. He kan-
tavat kohtuuttoman taakan.

18.03 Timo Heinonen kok: Arvoisa puhemies! Haluan sanoa tuohon edustaja Filatovin
puheenvuoron loppuun, jossa hän viittasi esimerkiksi syöpää sairastaviin tai pitkäaikaissai-
raisiin, että minun mielestäni siihen pitää kyllä löytää sellainen malli, että tämäntyyppises-
sä tilanteessa jokainen hoitopäivä ei voi tietenkään olla yksi erillinen sairauslomapäivä,
vaan siinä pitää katsoa kokonaisuutta. Itse olen siitä myös huolissani ja näen sen kyllä näin.

Meillä Suomen talous jatkuu edelleen hyvin haastavana. Kolmas supistuva vuosi peräk-
käin, ja valtiovarainministeriön tuoreimmatkin ennusteet ennustavat tälle vuodelle vain
hiuksenhienoa kasvua, ja ensi vuodellekin kasvu on ennusteissa 1,3 prosenttia. Euroalueel-
111



Pöytäkirjan asiakohta PTK 42/2015 vp
la on hienoista kasvua jo nähtävissä, mutta valitettavasti tuo imu ei ole riittänyt vielä meil-
le. Meillä rakenteet jarruttavat aika merkittävästi sitä, että pääsisimme samaan kasvuun
mukaan. Itse asiassa ensi vuoden ennusteesta — 1,3 prosenttia — kun sitä katsoo aiempien
vuosien ennusteisiin, on rehellistä todeta se, että taitaa olla niin, että viitenä kuutena edel-
lisenä vuonna nuo ennusteet ovat olleet joka kerta ylioptimistisia ja ne eivät ole sillä taval-
la toteutuneet.

Ensi vuonna meidän työttömyys tulee ennusteiden mukaan nousemaan 9,4 prosenttiin ja
vielä korkeammaksi monilla alueilla. Nämä ovat niitä haasteita, joiden edessä me elämme.
Miksi meillä työpaikkoja ei sitten synny? Yksi merkittävä syy siihen on se, että me olem-
me noin 15 prosenttia kilpailukyvyssä jääneet meidän keskeisistä verrokkimaistamme, ja
tätä nyt tavoitellaan kiinni kurottavaksi niin, että 5 prosentin parannus saataisiin kustan-
nuskilpailukykyyn, mitä pakettia tänään olemme käsittelemässä. Sen jälkeen toinen 5 pro-
senttia tulisi maltillisista palkkaratkaisuista. Sitten kolmas 5 prosenttia syntyisi yrityksis-
sä, minne haluamme luoda edelleen mahdollisuuksia, parantaa mahdollisuuksia hakea
tuottavuutta lisää, ja esimerkiksi paikallinen sopiminen on siinä merkittävässä roolissa. Jos
tässä kokonaisuudessa yhdessä onnistumme työntekijöiden, työnantajien ja myös meidän
poliitikkojen ja kaikkien suomalaisten kanssa, niin vuonna 2017 hallitus on linjannut, että
tulisi noin miljardin euron veronkevennys, mikä kohdistettaisiin pääpainoltaan pieni- ja
keskituloisiin.

Kun nämä paketin toimenpiteet, jotka siis hallituksen toimissa rajautuvat sellaisiin toi-
menpiteisiin, joita voidaan lailla säätää, tulivat julkisuuteen, niin itse kiinnitin välittömästi
huomiota juuri tähän samaan, mikä on ollut se ehkä eniten keskustelua aiheuttanut, eli sun-
nuntailisät, pyhälisät, ylityökorvaukset. Toin tämän esimerkiksi omassa ryhmässä esille,
että tämä tulee kohdistumaan epätasaisesti eri työntekijöihin. Tästä olisivat eniten kärsi-
neet sairaanhoitajat, hoiva-ala, poliisit, palomiehet ja kaupan ala, ja minun mielestäni oli
järkevää ja arvostusta herättävää, että pääministeri Sipilä ja valtiovarainministeri Stubb ja
Soini päättivät muuttaa tätä ja tuoda tähän sellaisia elementtejä, että sunnuntailisät ja yli-
työkorvaukset säilyvät ulkopuolella.

Pidän myös erittäin arvokkaana sitä, että tämä hallitus nyt tekee ratkaisun perhevapaa-
kustannusten tasaamisesta eri yritysten kanssa. Tämä tulee merkittävästi parantamaan
naisvaltaisten alojen työllisyystilannetta ja myös tasoittamaan kustannuksia siinä mieles-
sä. Pidän tätä yhtenä aivan keskeisen tärkeänä ratkaisuna, ja myös sitä, että hallitus paran-
taa työntekijöiden muutosturvaa. Nämä ovat niitä toimenpiteitä, mitä on peräänkuulutettu,
että eivätkö tässä työnantajat millään tavalla ole mukana. Ovat tietenkin, ja työnantajat
ovat mukana myös sitä kautta, että toivottavasti näillä toimenpiteillä tähän maahan saa-
daan lisää työpaikkoja.

Voiko tulla parempi paketti? Voi tulla parempi paketti. Hallitus Sipilän johdolla kaksi
kertaa yritti neuvotteluja yhteiskuntasopimuksesta, sitä ei syntynyt. Senkin jälkeen ovi on
pidetty auki vaihtoehtoisille toimenpiteille, ja edelleen se pidetään auki sinne asti, kunnes
päätökset on eduskunnassa säädetty. Jos työnantajat ja työntekijät yhdessä pääsevät mui-
hin ratkaisuihin, joilla saavutetaan tämä sama 5 prosentin tuottavuuden, kustannuskilpai-
lukyvyn parannus, niin totta kai vastuullinen ja viisas hallitus siinä tulee vastaan ja ottaa
niitä toimenpiteitä käyttöön — ja itse asiassa työmarkkinajärjestöillä näitä toimenpiteitä on
paljon enempi käytettävissä niin, että vastuu jakaantuu tasaisemmin eri aloille ja eri työn-
tekijöille.
112



Pöytäkirjan asiakohta PTK 42/2015 vp
18.08 Satu Taavitsainen sd (vastauspuheenvuoro): Arvoisa puhemies! Kuinka edustaja
Heinonen suhtautuu sellaiseen sairastumiseen, kun sairaanhoitaja työvuorossaan saa noro-
virusta sairastavan potilaan oksennuksen päälleen ja on seuraavana päivänä itsekin maha-
taudin kourissa? Kuinka oikeudenmukaista on rangaista näitä henkilöitä, jotka työnsä
vuoksi sairastuvat, kuten edustaja Heinonen opettajana tietää, kuinka paljon opettajat saa-
vat lapsilta erilaisia virustauteja eli työnsä vuoksi sairastuvat ja joutuvat sen maksamaan
itse omasta palkastaan? Kuinka tämä epäoikeudenmukaisuus teidän mielestänne on mah-
dollista toteuttaa?

18.09 Tarja Filatov sd (vastauspuheenvuoro): Arvoisa puhemies! Edustaja Taavitsainen
kuvasi tässä hyvin niitä ongelmatilanteita, joita syntyy. Vaikka tahto olisi purkaa näitä koh-
tuuttomuuksia, niin yksinkertaisesti sairauksia ja työelämätilanteita on niin paljon, että
luulenpa vain, että on mahdotonta säätää sellaista lakia, joka tapauskohtaisesti ottaisi nämä
erot huomioon. Ainoa keino on se, että tähän tulee joku katto, jonka muutaman omavas-
tuupäivän jälkeen ei enää olisikaan omavastuuta, tai jotakin vastaavaa. Silloin se voisi tul-
la näitä tilanteita vastaan.

Mutta kun edustaja Heinonen puhui tästä naisnäkökulmasta ja sunnuntaikorvauksista,
niin toivoisin, että ottaisitte huomioon myös sen, että sairastavuudella on sukupuoli. Nai-
set ovat enemmän pois työelämästä kuin miehet. Sitten jos katsotaan erilaisissa työtehtä-
vissä olevia ihmisiä, niin vaikkapa teollisuudessa niiden ihmisten, jotka ovat duunarina
siellä lattiatasolla, sairastavuus on kolme kertaa suurempaa kuin samassa firmassa toimi-
henkilöiden, enkä usko, että he ovat laiskempaa porukkaa tai lintsaavampaa porukkaa. Yk-
sinkertaisesti työ on raskaampaa, ja se johtaa siihen, että sairastutaan enemmän. Mutta
näissä suorittavissa työtehtävissä on paljon hyviä esimerkkejä, (Puhemies koputtaa) joissa
itse asiassa ylimääräisillä lomapäivillä on saatu lisää terveyttä ja säästöä.

18.10 Kaj Turunen ps (vastauspuheenvuoro): Arvoisa puhemies! Tämä asia, jonka edus-
taja Taavitsainen otti esille ja joka aiemminkin jo on tullut tässä esille, esimerkiksi jotain
kroonista sairautta sairastava henkilö, joka tarvitsee näitä hoitoja, on sitä keskustelua, jota
pitää käydä sitten siinä vaiheessa, kun sitä lakia laaditaan. Ilman muuta tämäntyyppiset
asiat täytyy ottaa huomioon, ja jos työstä aiheutuu se, että sairastuu, vaikkakin lyhyeksi ai-
kaa, niin ilman muuta se täytyy ottaa huomioon. Mutta tämä keskustelu itse asiassa kuuluu
siihen, kun sitä lakia laaditaan.

18.11 Krista Kiuru sd (vastauspuheenvuoro): Arvoisa puhemies! Minusta tämä keskus-
telu osoittaa ihan konkreettisella tavalla sen, kuinka vähän on tutkittu näiden kilpailuky-
kyä parantavien toimien vaikuttavuutta, ja minusta on ihan oikein, että oppositio kysyy vai-
kutusarviointien perään. Nyt täällä hallituspuolueet yrittävät todistella, kuinka sitten lain-
säädännön vaiheessa voidaan tarttua joihinkin epäkohtiin. Minusta tämä on todella iso asia
yhteiskunnalle, voimmeko me todeta, että ihmiset voivat vaikka opettajan tehtävässä tai
varhaiskasvattajina, hoitoalalla tai esimerkiksi kovin kuluttavassa työssä itse maksaa siitä
omasta sairastumisesta, joka ei ole oma vika, tämän sairauspäivän korvauksen. Minusta se
on aivan uskomatonta, minkälaiseen soppaan me olemme joutuneet, ja minä vielä vetoan
kyllä hallitukseen, että tehdään nyt yhdessä sellainen ratkaisu, joka on oikeudenmukainen
ja joka parantaa aidosti kustannuskilpailukykyä. Nyt me olemme tilanteessa, jossa nämä
113



Pöytäkirjan asiakohta PTK 42/2015 vp
vaikutusanalyysit sanovat, että näin ei tule käymään, ja sen takia minusta tätä pakettia pi-
tää vastustaa.

Ensimmäinen varapuhemies Mauri Pekkarinen: Vielä edustaja Pakkanen ja sitten
edustaja Heinonen.

18.12 Markku Pakkanen kesk (vastauspuheenvuoro): Arvoisa puhemies! On hienoa
huomata, että kollega, edustaja Kiurukin huomautti, että tässä valmisteluvaiheessa on tär-
keää päästä vaikuttamaan, mutta näinhän tässä hallitus on juuri tekemässä. Se tekee esityk-
sen, ja sitten asia menee valmisteluun, ja kokeneena ministerinäkin tiedätte, että kyllä siinä
kansanedustajat pystyvät siihen asiaan vaikuttamaan. Mutta kyllähän SDP:n ryhmän esi-
tys päivällä, että siirretään koko asian käsittely valiokuntiin ja aletaan sieltä sitten hake-
maan perustuslakivaliokunnan kannanottoa, nyt näyttää tässä tilanteessa selvältä ajan pe-
luulta, ja itse näen sen myös, että siinä SDP hakee tällaista puolueen profiilin nostoa, että se
näyttäisi tuonne SAK:n suuntaan aika hyvältä, koska siellähän on ensi vuonna puheenjoh-
tajapeli käymässä ja on vähän tämäntyyppistä peliä. Mutta kyllä ihan selvästi tämä esitys
on hyvä, ja sitä sitten valiokunnissa käsitellään, ja laki valmistuu ajallaan, ja kyllä tässä pi-
tää eteenpäin mennä.

Ensimmäinen varapuhemies Mauri Pekkarinen: No, käydäänpä tämä teroitus vielä läpi
elikkä vielä edustaja Kiuru ja Filatov ja sitten ehkä pari minuuttia edustaja Heinoselle. (Ar-
to Satonen: Oho! — Timo Heinonen: Melkein kuin ministeri!)

18.13 Krista Kiuru sd (vastauspuheenvuoro): Arvoisa puhemies! Kyllä tämä kommentti
tuntuu tosi erikoiselta. Silloin kun ministerinä jouduin esittelemään eduskunnalle erilaista
lainsäädäntöä ja sellaista lainsäädäntöä, joka on tuleva voimaan, jo silloin ennen kuin pääs-
tiin alkua pidemmälle, vaadittiin vaikuttavuusarvioita. Minusta eduskunnan arvovaltaa
kyllä väheksytään, jos meillä ei ole varaa ja myöskään pokkaa näitä kilpailukykyä paran-
tavia toimia tutkia. Nyt tuntuu aika oudolta, että hallitusjoukot ovat linnoittautuneet sen
kannalle, ettei yritetä edes katsoa, ovatko nämä mahdollisia toteuttaa. Tullaan sitten mai-
tojunalla myöhemmin takaisin, kun ei haettu yhteistä ratkaisua, jonka kaikki yhteiskunnas-
sa voisivat kestää ja joka olisi oikeudenmukainen. En siis yhtään ihmettele, että tämä jul-
kisesti on herättänyt niin kovasti keskustelua. Tällainen yksipuolinen ripustautuminen
EK:n käsinojalle kertoo siitä, (Puhemies koputtaa) että näin ei voi Suomessa hallitus toi-
mia. Tämä on väärin, ja tämä on epäoikeudenmukaista.

18.14 Tarja Filatov sd (vastauspuheenvuoro): Arvoisa puhemies! Mitä tulee tähän valio-
kuntakuulemiseen, se kai eduskunnassa on ihan normaalimenettely. Jos meillä on asioita,
me kuulemme valiokunnissa asiantuntijoita. Ajan peluusta on turha syyttää, koska näiden
lakien olisi tarkoitus tulla voimaan vasta 2017. Jos me olisimme kuukauden verran kuul-
leet asiantuntijoita valiokunnissa, se ei olisi myöhästyttänyt tätä aikataulua ollenkaan.
Mutta luulenpa, että hallituspuolueissa pelätään sitä, että siellä olisivat tulleet nämä ongel-
makohdat liian selkeästi näkyviin ja se olisi vaikeuttanut paketin eteenpäinviemistä. Mutta
se olisi myös antanut tukea hallituspuolueille valmisteluun, kun olisi tiedetty, mitkä ne on-
gelmakohdat ovat.
114



Pöytäkirjan asiakohta PTK 42/2015 vp
Ensimmäinen varapuhemies Mauri Pekkarinen: Jaha, vielä tuli kaksi pyydettyä pu-
heenvuoroa, edustaja Heinonen ja edustaja Satonen, ja näissä oloissa molemmille minuut-
ti. Edustaja Heinonen, 1 minuutti. (Naurua)

18.15 Timo Heinonen kok (vastauspuheenvuoro): Arvoisa puhemies! Ryhmäpuheenjoh-
taja vei toisen minuutin, koetan tiivistää. — Työnantajat ovat tähän asti tietysti kantaneet
täyden vastuun sairauslomapäivistä. Itse asiassa tässä tutkimuksessa, joka julkisuudessa
oli, 17 prosenttia kertoi olleensa sairauslomalla, vaikka ei ollutkaan sairaana. Se on tietysti
tässä se valitettava joukko. Arvostan edustaja Filatovin osaamista ja tietoa työelämäkysy-
myksissä tässä salissa varmasti kaikista korkeimmalle, ja on totta, että sairaanhoitajat,
opettajat ja tämäntyyppiset kysymykset tulee käydä tässä lain valmistelussa läpi. Ääritilan-
teet, esimerkiksi syöpähoitotilanteet, niin kuin tuossa puheenvuorossa totesin, ovat sen-
tyyppisiä, että ei voi olla, että jokainen hoito on oma sairauslomapäivä, vaan näihin löytyy
lainvalmistelun kautta ehdottomasti ratkaisut. Itse vetoan työmarkkinajärjestöihin, että rat-
kaisu löytyy.

Aivan loppuun haluan todeta, että vaikuttavuusarviointi tehdään normaaliin tapaan lain-
valmistelun yhteydessä. Hallituksen esitykset tulevat eduskunnan käsittelyyn keväällä (Pu-
hemies koputtaa) ja kesällä 2016, niin että päätökset voidaan (Puhemies koputtaa) tehdä
kesällä 2016. — Arvoisa puhemies! Pahoittelen, että 10 sekuntia käytin yli.

18.17 Arto Satonen kok (vastauspuheenvuoro): Arvoisa puhemies! Ihan vain lyhyesti sa-
nottuna itse asiaan: Jos työmarkkinajärjestöt olisivat kyenneet jo tähän mennessä teke-
mään yhteisen esityksen, jota on kolme kertaa jo yritetty ja neljäs yritys on menossa, niin
me emme ensinnäkään olisi tässä tilanteessa. Eli se on se tausta, minkä takia tässä tilan-
teessa nyt ollaan, ja sen takia olisi hyvä, että sinne päin kaikki vetoaisivat, kun laajalti toi-
votaan, että sieltä ratkaisu tulee.

Mutta sitten tästä käsittelyjärjestyksestä: Minäkin olen ollut neljä vuotta perustuslakiva-
liokunnan jäsen, ja minun tietääkseni se ei ole mikään ennakkotarkastuselin, vaan kyllä
asia menee juuri niinpäin, että sitten kun täällä on lakiesitys, se lakiesitys varmasti tulee sen
jälkeen työelämä- ja tasa-arvovaliokuntaan, sosiaali- ja terveysvaliokuntaan, ja perustusla-
kivaliokunta antaa siitä lausunnon, ja silloin se käsitellään perusteellisesti. Nyt kun meillä
ei edes ole yksityiskohtaista lakiesitystä, mihin muun muassa Heinonen viittasi Filatovia
kommentoiden, eihän meillä voi perustuslakivaliokunta ottaa siihen edes kantaa.

Ensimmäinen varapuhemies Mauri Pekkarinen: Varsinaisiin puheenvuoroihin siirry-
tään nyt, ja edustaja Kantola. 

18.18 Ilkka Kantola sd: Arvoisa puhemies! Edustaja Satonen on ihan oikeassa todetes-
saan, että perustuslakivaliokunta ei voi ottaa käsiteltäväkseen asiaa, joka ei ole hallituksen
esityksen muodossa. Viime kaudellahan perustuslakivaliokunnalle tuotiin niin sanotun Or-
pon työryhmän hahmotelma siitä, miten sote-uudistuksessa ehkä voitaisiin edetä. Perustus-
lakivaliokunta ei voinut pykälien nojalla ottaa tätä käsiteltäväksi. Sinne pitää lähettää hal-
lituksen esitys, jota sitten käsitellään. 

On aika merkillistä, että nyt viime aikoina, aina kun meillä on porvarihallitus, niin ol-
laan jotenkin pakkolakien säätämisen edessä. (Olavi Ala-Nissilä: Keskustavetoinen halli-
tus!) — Ja keskustavetoinen hallitus, niin ollaan pakkolakien säätämisen edessä. — 2007,
115



Pöytäkirjan asiakohta PTK 42/2015 vp
jolloin olin ensimmäistä kautta, ensimmäistä vuotta eduskunnassa, syksyllä oli aika kovat
ajat. Muistatte tämän hoitajien työtaistelun, joka liittyi siihen, että hoitajien piirissä oli syn-
tynyt käsitys, että eräskin meidän eduskuntapuolueista oli luvannut vahvaa palkankorotus-
ta ja etuisuuksien kasvattamista hoitajasektorilla. Tästä sukeutui sitten ankara työtaistelu,
joka oli omiaan, niin koimme vahvasti silloisessa eduskunnassa, vaarantamaan jopa kan-
salaisten, hoidossa olevien ihmisten terveyden, jopa hengen. Siinä tilanteessa sitten meillä
— tänään on vähän kerrattu sitä keskusteluissa — useampikin valiokunta istui joko pyhä-
nä tai yötä päivää saadakseen nopeasti sellaisen lainsäädännön voimaan, jota tarvittaessa
voitaisiin käyttää niin, että kansalaisten terveyden vakavalta vaarantamiselta ja hengen me-
netykseltä voitaisiin välttyä pakottamalla lain nojalla jotkut hoitajat hoitamaan tehtäviään,
vaikka työtaistelu olikin päällä. No, koskaan tuota lakia ei jouduttu soveltamaan. Onneksi
työtaisteluun löytyi sitten muunlainen ratkaisu.

Nyt on toinen tilanne. Nyt ollaan myös eräänlaisen pakkolainsäädännön edessä. Siinä
mielessä tilanne on samanlainen, että me joudumme miettimään sitä, onko mahdollista,
onko riittävät perusteet puuttua perustuslaissa säädettyihin perusoikeuksiin. Hallituksen
tiedonannossa on kiitettävän pitkä jakso pohdintaa, jossa pohditaan näiden esitysten luon-
nosten suhdetta perustuslakiin, ei tietenkään vielä lakiesityksen, mutta kuitenkin tämän pe-
riaatteellisen, suhteellisen konkreettisen tasoisen hahmotelman suhdetta perustuslakiin,
perusoikeuksiin nimenomaan siellä.

Täällä selostetaan sitä, että perustuslakivaliokunnan käytännössä ei tähän mennessä ole
koskaan arvioitu sellaista lakiehdotusta, jonka perusteella työehtosopimuksella ei saisi
työntekijän eduksi poiketa lainsäännöksistä. Siis lailla on säädetty minimiä, ja sen päälle
on voinut sitten sopia työehtosopimuksella. Mutta nyt meillä on uusi tilanne, ja tästä ei ole
ennakkotapausta, miten perustuslain näkökulmasta tulkitaan tätä sopimusvapauteen puut-
tumista, yhteen keskeiseen perusoikeuteen. Ja kysymys, joka tulee hyvin tässä hallituksen
tiedonannossakin, kun käydään läpi tätä perusoikeusasetelmaa, se keskeinen kysymys kuu-
luu: ovatko hallituksen nyt valitsemat keinot, joita tullaan sitten lainsäädännössä tuomaan,
oikeasti välttämättömiä? Nimittäin perusoikeuksiin voidaan puuttua vain silloin, kun se
keino, joka tarvitaan ja joka johtaa niiden puuttumiseen, on ainoa, on oikea, on välttämä-
tön keino siihen tavoitteeseen nähden, johon pyritään, niin että se on oikeutettu sillä perus-
teella.

Samassa yhteydessä on kysyttävä: vievätkö hallituksen nyt valitsemat keinot, joilla puu-
tutaan perusoikeuksiin, siihen päämäärään, jonka me hyväksymme? Kustannuskilpailuky-
vyn parantamisen me hyväksymme, työllisyyden parantamisen tavoitteen, verotulojen kas-
vun tavoitteen, ja sitä kautta kaikki hyväksymme sen, että hyvinvoinnin säilymistä ja tur-
vaamista tässä tavoitellaan ja sitä kautta monien sosiaalisten, terveyteen, sosiaalitoimeen
liittyvien perusoikeuksien turvaamista. Vievätkö nämä keinot siihen ja ovatko ne välttä-
mättömiä? Tämä on se kysymys, jota perusoikeuksien näkökulmasta joudutaan pohti-
maan. Mielestäni tätä voi epäillä.

Hallituksen ratkaisuja kiirehtivä toimintapa on jo vaarantanut mahdollisuudet maltilli-
seen palkkaratkaisuun. Vielä ei ole menetetty sitä kokonaista mahdollisuutta, mutta tämä
on vaarantunut. Jos hallitus nyt tällä niin sanotulla pakkolainsäädännöllään saakin aikaan 5
prosentin kustannuskilpailukyvyn parantamisen, kun tavoitellaan sitä 15:tä kaiken kaik-
kiaan — okei, saadaan se 5 prosenttia, mutta saattaa käydä niin, että edessä olevissa työ-
markkinaneuvotteluissa, kun sopimuskausi päättyy, sama 5 prosenttia menetetään kustan-
nusten hillinnässä. Eli kun puututaan perusoikeuksiin ja ryhdytään niitä rajoittamaan, olisi
116



Pöytäkirjan asiakohta PTK 42/2015 vp
mielestäni oltava varmuus siitä, että käyttöön otettu keino johtaa tuloksiin eikä aiheuta
päinvastaisia vaikutuksia, haittavaikutuksia siihen tavoitteeseen nähden nyt kustannuskil-
pailukyvystä puhuen.

Suomi on edelleen kolmen A:n ja AA+:n luottoluokituksen maa. On kyseenalaista mie-
lestäni, onko tilanne niin vakava, että joudutaan puuttumaan perusoikeuksiin, kuten halli-
tus nyt tekee. Nyt ei ole terveyden vaara, nyt ei ole kansalaisten hengenmenon vaara, niin
kuin oli vuonna 2007 syksyllä edellisen keskustajohtoisen hallituksen aikana. Nyt pitää
miettiä sitä, onko tilanne niin vakava, että meillä on perusteet puuttua perusoikeuksiin, ja
ovatko ne keinot niitä, jotka vievät perille eivätkä aiheuta haittavaikutuksia, jotka tuhoavat
sen, mitä tavoitellaan.

18.24 Anna Kontula vas (vastauspuheenvuoro): Lisäisin tähän edustaja Kantolan ansiok-
kaaseen puheenvuoroon, että perusoikeuksien rajoittamisperusteissa kaikissa oppikirjois-
sa erityisesti korostetaan sitä, että taloustilanne ei ole sellainen syy, jonka perusteella pe-
rusoikeuksia voidaan rajoittaa. Mikäli perusoikeuksien rajoittamiseen ei siis löydy muita
painavia perusteita, se ei yksinään sellaiseksi riitä.

18.24 Jari Leppä kesk: Herra puhemies! Suomi tarvitsee uudistuksia, siitä ei liene kenel-
läkään epäselvyyksiä. Hallitus on lähtenyt uudistusten tielle lukuisalla joukolla erilaisia
asioita. Se on asettanut myöskin selkeät tavoitteet, erittäin selkeät tavoitteet, ja tämä on
uutta suomalaisessa politiikassa. Halutaan talouden sopeutusta, maltillista talouden sopeu-
tusta. Halutaan tehdä rakennemuutoksia, tuntuvia rakennemuutoksia. On valittu strategi-
set kärkihankkeet, ja kustannuskilpailukyvyn vahvistaminen on yksi näitä asioita, joilla tä-
hän samaan tavoitteeseen pyritään.

Miksi tätä tehdään? Siksi, että Suomi on jäänyt yhä enemmän jälkeen tärkeimmistä kil-
pailijamaistaan, joissa näitä uudistuksia on jo ajat päivät sitten tehty. Suomen suhteellinen
taloudellinen tilanne on Euroopan huonoin. Työttömyys kasvaa kaiken aikaa ja on Euroo-
pan kärkeä. Luottoluokitusyhtiöt ovat muuttaneet arvioitaan Suomen talouden tilasta ja
niin edelleen. Nämä ovat niitä perusteita, miksi hallitus on tähän lähtenyt. Samalla hallitus
on myöskin lähtenyt uudistamaan suomalaista päätöksentekomekanismia. Enää ei ole tär-
keää se, mitä ovat ne keinot, vaan tärkeintä on se, että saavutetaan tavoitteet. Tämä on sel-
lainen uudistus, joka tuntuu hämmentävän nyt niin täällä eduskunnassa, tämänkin päivän
keskustelussa, kuin aivan erityisesti tuolla työmarkkinajärjestöissä. Halutaan edelleenkin
monella osin elää siinä vanhassa ajassa, jota ei vain enää ole. Maailma ympärillämme on
muuttunut niin paljon, että se tarvitsee tuntuvia uudistuksia, juuri niitä uudistuksia, joita
nyt haetaan.

Meidän päätöksentekomekanismimme on kaivannutkin tuulettamista, ja se ummehtu-
neisuus, joka meillä on ollut, ei voikaan enää jatkua. Nyt pitää kaikkien nähdä se, että ne
uudistukset tarvitaan ja niitä on tehtävä, ja tuoda aidosti pöytään ne kaikki vaihtoehdot, hy-
vät vaihtoehdot, joita tässäkin, tämänkin päivän keskustelussa — ja se on tämän päivän
keskustelun hyvä asia — on joitakin täällä tullut. Mutta perusvire on mielestäni edelleen
ollut liian passiivinen uudistusten tekemiseen. Aktiivisuutta toivon meiltä kaikilta ilman
muuta lisää. Se on ihan päivänselvä asia.

Samalla uutta on myöskin se, että näistä kysymyksistä ei tehdä, eikä ole alun alkaen-
kaan tehty, arvovaltakysymyksiä, ja tämän luulisi helpottavan kaikkia mahdollisia toimi-
joita näkemään sen, että heidän tekemillään aloitteilla ja avauksilla on todellista merkitys-
117



Pöytäkirjan asiakohta PTK 42/2015 vp
tä, jossa halutaan keskittyä nimenomaan talouspolitiikan peruskysymyksiin, joihin kuuluu
se, että kannetaan huolta ja kannetaan vastuuta kokonaisuuksista. Totesin jo aiemmin päi-
vällä, että kokonaisuuksia, talouden kannalta kokonaisuuksia, ei aidosti tarkastele mikään
muu taho kuin kulloinenkin eduskunta ja kulloinenkin hallitus. Kaikilla muilla on enem-
män tai vähemmän se oma intressi päällimmäisenä, ja kokonaisuus silloin hämärtyy. On ai-
van luonnollista, että hallitus ja eduskunta kokoavat nämä kaikki yhteen ja tarkastelevat
sitten sitä kokonaisuutta myöskin talouden ja työllisyyden näkökulmasta.

Puhemies! Yksi havainto vielä tähän loppuun investoinneista. Sen lisäksi, että meillä on
talouden lama, työttömyys kasvaa, meillä on myös investointilama. Tämä johtuu siitä, että
yritykset, jotka luovat sen talouskasvun, luovat ne työpaikat, eivät luota siihen, että Suo-
meen kannattaa investoida ja että täällä voi menestyä. Tähän on saatava muutos, ja myös
siihen problematiikkaan hallituksen ehdotukset ja linjaukset tähtäävät, että tuo luottamus
kasvaa ja investointeja saadaan Suomeen suunnattua.

Kun täällä on kysytty, mistä voidaan löytää se takuu, että nämä valitut keinot — taikka
valitut tavoitteet paremminkin tässä vaiheessa vielä — johtavat tähän toivottuun lopputu-
lokseen, niin eihän sellaista takuuta voi kukaan antaa, mutta se on selvä, että jos ei uudis-
tuksia tehdä ja epäluottamus yritysten taholta Suomen tilannetta kohtaan jatkuu, ei vuoren-
varmasti niitä investointeja tule. Ja siksi niitä uudistuksia tarvitaan, että me saamme inves-
tointijunan liikkeelle ja syntymään työpaikkoja tähän maahan. On aivan päivänselvää, että
näin päin se talouden mekanismi toimii. Ei julkinen valta voi tänne työpaikkoja luoda, vaan
kyllä ne syntyvät tuonne elinkeinoelämän puolelle.

Meillä on Suomessa paljon sellaisia mahdollisuuksia, joissa on maailmanlaajuiset tren-
dit menossa, ja se pitää meidän huomioida, ja meidän pitää olla siinä kärkijoukoissa. Yksi
sellainen on ilman muuta laajasti ottaen biotalous ja ne uudet teknologiat, puhtaat teknolo-
giat. Me olemme siinä hyviä maailmanlaajuisesti. Otetaan siitä kaikki hyöty koko kansan-
taloudelle irti.

18.30 Jyrki Kasvi vihr: Arvoisa puhemies! Suomen talous on vaikeuksissa, siitä tuskin
kukaan on eri mieltä. Sen sijaan Suomen talouden käypähoidosta väitellään kiivaasti. Hal-
litus tarjoaa ainoana vaihtoehtona amputaatiota siinä missä oppositio esittää tiukkaa dieet-
tiä. Suomelle uhkaa käydä kuin laihialaisvitsin hevoselle, joka otti ja kuoli, juuri kun oli
oppinut tulemaan toimeen ilman kauroja. Suomi ei menesty globaaleilla halpatyömarkki-
noilla laskemalla työn hintaa 5 tai edes 15 prosenttia — 85 prosenttia voisi riittää, ehkä.
Suomalaisten palveluiden ja tuotteiden kilpailukyvyn palauttamiseksi meidän on parannet-
tava suomalaisten tuotteiden ja palveluiden laatua sekä suomalaisen työn tuottavuutta.

Arvoisa puhemies! Suomalaisen työn tuottavuuden ja kokonaistuottavuuden kehi-
tystrendi on ollut negatiivinen jo yli 20 vuotta. Nokian vaikeudet näkyvät tuottavuustilas-
toissa piikkinä vuonna 2008, muuten kehitys on jatkunut suoraan alas. Perinteisesti työeh-
tosopimusneuvotteluissa on jaettu tuottavuuden kasvun hedelmät työn ja pääoman kesken.
Vuoden 2009 jälkeen jaettavaa ei enää ole ollut, päinvastoin. Sekä työn tuottavuus että ko-
konaistuottavuus ovat laskeneet, kehitys on ollut negatiivinen.

Kuten tuotantotalouden perusopintojaksolla opetettiin, tuottavuutta nostetaan investoi-
malla, ei palkkoja laskemalla, ei työaikoja pidentämällä, vaan investoimalla työvälinei-
siin, osaamisiin ja toimintatapoihin. Jos hallitus haluaa aidosti parantaa kilpailukykyä, sen
pitäisi kaikin tavoin kannustaa työnantajia investoimaan tuottavuuteen. Esimerkiksi Viron
yritysverotus kannustaa pitämään rahat yrityksessä ja investoimaan osinkojen maksami-
118



Pöytäkirjan asiakohta PTK 42/2015 vp
sen asemesta. Investoinneista tärkeimpiä ovat toimintatavat, sillä jos uudet työvälineet ei-
vät muuta toimintaa, tuloksena on helposti niin kutsuttu tuottavuusparadoksi. Tuottavuus-
paradoksi tarkoittaa sitä, että investointi työvälineisiin johtaakin tuottavuuden laskuun.
Tuottavuusparadoksi koettiin esimerkiksi 80-luvulla eräissä tehtaissa, joissa oli investoitu
tietotekniikkaan mutta työn tuottavuus laski rajusti. Selitykseksi paljastui se, että tietotek-
niikka nostaa tuottavuutta vain, jos sen avulla mahdollistetaan uusia toimintatapoja, muu-
ten tuloksena on automatisoitua tehottomuutta. 

Suomalaisen työn tuottavuuden trendi on tosiaan ollut negatiivinen jo yli 20 vuotta,
koko sen ajan, kun suomalaisille työpaikoille on kannettu tietokoneita. Suomea riivaa kan-
sallinen tuottavuusparadoksi. Siinä on syy Suomen vientiteollisuuden kilpailukyvyn katoa-
miseen, ei Sari Sairaanhoitajan palkankorotuksissa. Meidän palkkatasomme ei ole kilpai-
lijamaitamme korkeampi, meidän työaikamme ei ole kilpailijamaitamme lyhyempi. Sen si-
jaan suomalainen työtunti tuottaa vähemmän kuin kilpailijamaissa. Meidän tuottavuutem-
me on jäänyt kilpailijamaista jälkeen. Hallituksen haasteena onkin keksiä, miten kannus-
taa yrityksiä tekemään aito digiloikka, uudistamaan radikaalisti toimintatapaansa ja liike-
toimintamallinsa uuden tekniikan avulla, jos ja kun ne eivät itse sitä ymmärrä.

Ja julkisen sektorin tuottavuus, se on vielä vaikeampi rasti. Me emme edes tiedä, miten
tuottavuus on kehittynyt kunnissa ja valtiolla. Miksi emme? Siksi, että Tilastokeskus ei
enää edes tilastoi julkisen sektorin tuottavuutta — säästösyistä. Ja siitä säästöstä vastaa
edellinen eikä tämä hallitus, se tunnustettakoon. Miten meidän kuvitellaan lopettavan val-
tion ja kuntien velkaantuminen, jos meillä ei ole edes mitään käsitystä siitä, miten julkisel-
la sektorilla tehdään töitä? Digitalisoi siinä sitten julkisten palveluiden tuotantoa. Tämä ei
enää muistuta tarinaa Laihialta, tämä muistuttaa tarinaa Hölmölästä.

Arvoisa puhemies! Entä se suomalaisten tuotteiden ja palveluiden laatu — laatu, josta
ollaan valmiita maksamaan suomalaisen työn hinta? Laadun kehittäminen kilpailijamaita
nopeammin edellyttää kilpailijamaita parempaa tutkimusta ja parempaa koulutusta, jotka
mahdollistavat ne kuuluisat innovaatiot, tuoteinnovaatiot, tuotantoinnovaatiot ja liiketoi-
mintainnovaatiot. Koulutus ja tutkimus ovat kansallisia investointeja, joista säästäminen
kostautuu, kalliisti. Ja mitä hallitus tekee? Vähentää yliopistotutkintojen määrää ja leikkaa
tutkimusmäärärahoja. Suomi nousi 90-luvun lamasta nimenomaan investoimalla osaami-
seen, koulutukseen ja tutkimukseen. Nyt hallitus ei jostain syystä halua käyttää tätä hyväk-
si ja toimivaksi havaittua reseptiä.

18.35 Hannakaisa Heikkinen kesk (vastauspuheenvuoro): Arvoisa puhemies! Tälleen
maatalon emäntänä huvittaa, että täällä halutaan aina sopivaan väliin ottaa semmoinen
hauska esimerkki tuosta laihialaisesta hevosesta, joka kuoli juuri, kun oppi olemaan syö-
mättä. Meillä Savossa on vielä muutama navetta, jossa on ihan eläviä lehmiä, ja minun
mielestäni tässä tilanteessa Suomessa on enemmänkin kyse semmoisesta lehmästä, joka
kuoli, kun sille oli annettu liian paljon jauhoja. Se oli puhaltunut. Silloin henki lähtee, ja
siihen eivät enää auta mitkään toimenpiteet. Ja olipa kyse eläimestä mistä tahansa, niin nyt
tämän hallituksen tekemisistä voisi ajatella, että nyt etsitään uusia laitumia. Nämä laitumet
on syöty, ja nyt pitää niitä lankoja siirtää, jotta olisi uutta evästä. 

Mutta sitten kuitenkin pointti ja asia, mitä tässä edustaja Kasvi puheenvuorossaan myös
toi: hän kritisoi, ettei ole onnistuttu digitalisoimaan julkisia palveluja. Myös hyviä esi-
merkkejä onnistuneesta julkisten palvelujen digitalisoinnista on: Kela ja Verohallinto.
Erittäin toimivia ratkaisuja.
119



Pöytäkirjan asiakohta PTK 42/2015 vp
18.37 Krista Kiuru sd (vastauspuheenvuoro): Arvoisa puhemies! Minusta tämä on jolla-
kin tavalla uskomatonta. Kai meidän nyt kannattaa myöntää se, että jopa OECD pitää Suo-
men kilpailukykyloikkaa 90-luvulla onnistuneena juuri sen takia, että me satsasimme osaa-
miseen. Minusta se on erittäin huolestuttavaa, että kun me rakennamme kilpailukykyloik-
kaa, me emme tee siitä osaamisloikkaa. Semmoinen ajatus, että nämä keinot olisivat jolla-
kin tavalla vanhentuneita tai nämä olisivat jollakin tavalla käyttökelvottomia tässä ajassa,
että nyt tarvitaan uusia työkaluja — minusta se on ihan hirvittävän huono juttu, että anne-
taan ymmärtää, että ei ole järkevää osaamiseen satsata. Nimittäin se on ainoa tapa, jolla
Suomi lamankin aikana 90-luvulla selvisi, että me teimme tämän osaamisloikan. Ja sitä
kautta minun mielestä kansanedustaja Kasvi oli oikeassa siinä, että meidän ei pidä samaan
aikaan tehdä hullua hyppyä taaksepäin, kun meidän pitäisi tehdä aidosti se osaamisloikka,
joka tulisi ihan varmasti takaisin. Yhden euron sijoitus tutkimukseen (Puhemies koputtaa)
ja tuotekehitykseen tuo monta euroa takaisin — 6 euroa on laskettu, että se tuo takaisin.

18.38 Kaj Turunen ps (vastauspuheenvuoro): Arvoisa puhemies! Tähän keskusteluun oli
nyt pakko puuttua. Ei se niin ole, että yhdessä yössä Suomi menettää osaamisensa vuonna
2008. Siitä lähtien meillä on tämä kurjuus kestänyt ja kestää edelleenkin, jos asioille ei teh-
dä mitään. Tämä osaamisen taso ei ole meillä sen huonompi kuin Saksassa, se ei ole sen
huonompi kuin Ruotsissakaan, mutta meidän kilpailukyky on mennyt. Ei osaamistaso yh-
dessä vuodessa häviä, ja sitä on pidetty Suomessa meidän kilpailijamaihin verrattuna ihan
hyvällä tasolla. Ongelma on kuitenkin se, että euron arvo määräytyy euroalueen suurim-
man talouden Saksan mukaan. Ruotsilla on oma rahapolitiikka, ja nyt ollaan viime päivinä
luettu näistä uskomattomista miinuskoroista, joilla Ruotsi omaa kilpailukykyään pitää yl-
häällä. Se on täysin talousteorian vastaista, mutta Ruotsi on onnistunut jälleen kerran tässä.
Ja tästä on tullut se, että kun Suomi ei ole tehnyt mitään, niin me olemme menettäneet kil-
pailukyvyn, kun toiset ovat tehneet.

Ensimmäinen varapuhemies Mauri Pekkarinen: Edustaja Heikkinen ja sen jälkeen
edustaja Kasvi, ja sitten kyllä mennään eteenpäin.

18.39 Hannakaisa Heikkinen kesk (vastauspuheenvuoro): Arvoisa puhemies! Tuossa
edellisessä puheenvuorossa viittasin tähän puhaltuneeseen lehmään, ja sillä lähinnä tarkoi-
tan sitä, että me olemme velkaelvyttäneet vuodesta 2008 vuoteen 2014 57,5 miljardia eu-
roa, 23 000 euroa per kotitalous. Me olemme nähneet, että tämä tie on nyt kuljettu lop-
puun. Sen takia on pakko etsiä uusia ratkaisuja. Se on tässä salissa tämän päivän teema,
mistä puhutaan: mitä uusia lääkkeitä me löydämme erittäin sairaalle miehelle Euroopassa
elikkä Suomelle? Enää eivät entiset lääkkeet riitä, ne on käytetty loppuun, ne eivät tehon-
neet. On viisautta etsiä uusia ratkaisuja, vaikka ne olisivat kipeitä. Ja niin se on vaan tuolla
sairaalassakin, että kyllä se leikkauskin tekee ensin kipeää, mutta usein se auttaa.

18.40 Jyrki Kasvi vihr (vastauspuheenvuoro): Arvoisa puhemies! Kaikki tiedostavat sen,
että maailman muutos on tällä hetkellä hyvin nopeaa, mutta me unohdamme sen, että se
kiihtyy jatkuvasti, eksponentiaalista tahtia. Tulevaisuudentutkijat sanovat, että seuraavien
20 vuoden aikana maailma muuttuu yhtä paljon kuin aiemman 200 vuoden aikana. Yhtä
hyvin voidaan sanoa, että yhdessä kuukaudessa maailma muuttuu yhtä paljon kuin aiem-
min vuodessa, ja tästä seuraa se paha puoli, että osaaminen vanhenee hyvin nopeasti, jos
120



Pöytäkirjan asiakohta PTK 42/2015 vp
sitä ei jatkuvasti käytetä. Aiemmin selvisi kahdella, jopa kolmella ammattitaidolla koko
työuransa, mutta jatkossa ei koskaan enää voi olla koko ajan tehtäviensä tasalla vaan jat-
kuvasti täytyy opetella uutta ja se osaaminen ja vanhat saavutukset vanhenevat kuukausis-
sa, eivät vuosikymmenissä.

Ensimmäinen varapuhemies Mauri Pekkarinen: Siirrytään varsinaisiin puheenvuoroi-
hin. Täällä seuraavana edustaja Vartiainen — poissa. Edustaja Vikman.

18.41 Sofia Vikman kok: Arvoisa puhemies! Hallituksen kilpailukykypaketti ja teot työn
lisäämiseksi ovat välttämättömiä, koska haluamme ylläpitää suomalaista hyvinvointia ja
pelastaa sen. Kuuntelemalla hallitus on osoittanut, että vaihtoehtoja on, mutta tekemättä ei
voi jättää. Oppositiolta puolestaan tänäänkään niitä todellisia vaihtoehtoja ei ole kuultu, on
kuultu vain "ei".

Hallituksen päätös korvata sunnuntailisien ja ylityökorvausten leikkaukset pienentämäl-
lä lomarahaa oli tervetullut ratkaisu. Lisistä leikkaaminen olisi kohdistunut erityisesti nais-
valtaisten alojen työntekijöihin, lomarahoista leikkaaminen puolestaan on tasapuolisem-
paa. Tähän oppositio sanoo, että ostovoima heikkenee. Ettekö te ollenkaan ole tulleet aja-
telleeksi sitä, että sitten se ostovoima vasta todella heikkenee, jos Suomen kilpailukykyä ei
nyt heti pikaisesti saada paremmaksi ja jos ei saada uusia työpaikkoja pikaisesti suomalai-
sille syntymään?

Erityiskiitoksen hallitus ansaitsee siitä, että se vahvistaa nuorten naisten työmarkkina-
asemaa ja mahdollisuuksia vakituiseen työsuhteeseen. Tämän puolesta on tehty töitä pit-
kään, ja tätä päätöstä on odotettu. Perhevapaiden kustannusten tasaaminen parantaa nais-
ten uramahdollisuuksia sekä luo todellista, aitoa mahdollisuuksien tasa-arvoa työelämään.
Tämä päätös edistää naisvaltaisten alojen kasvu- ja työllistämismahdollisuuksia, mikä on
tässä tilanteessa erittäin tervetullutta. Suomella ei ole varaa jättää yhä koulutetumpien nais-
temme panosta täysimääräisesti käyttämättä. On kaikkien etu, että jatkossa tämän päätök-
sen ansiosta työnantajalla on mahdollisuus palkata pätevin ja osaavin sukupuolesta riippu-
matta.

18.43 Anna Kontula vas: Arvoisa puhemies! Edustaja Vikmanin toiveeseen vaihtoeh-
doista: Olen kirjoittanut ja puhunut tästäkin pöntöstä jo useita sivuja tekstejä. Voin nämä
mielelläni lähettää, mutta koska nyt ovat hallituksen aloitteet käsittelyssä, niin nyt tässä pu-
heenvuorossa keskityn niihin.

Hallitusta on syytetty siitä, että se pyrkii esityksillään viemään meitä 1800-luvun lopun
yhteiskuntaan, jonka perään edustaja Vanhanenkin keväällä jo haikaili. Tämä ei kuiten-
kaan kaikilta osin pidä paikkaansa, koska jotkut keskeiset esitykset menevät vielä pidem-
mälle, nimittäin 1700-luvulle. Silloin nimittäin Suomessa olivat käytössä maksimipalkat,
enimmäispalkat. Kun sodat ja kadot olivat 1600-luvun lopulta lähtien vieneet kolmannek-
sen väestöstä, syntyi työvoimapula, jota sitten valtiovalta pyrki ratkaisemaan säätämällä
enimmäispalkat, jotta palkat eivät olisi lähteneet liikaa kohoamaan. Kun tämä puolestaan
aiheutti kaikenlaista nurinaa ja jopa elintasopakolaisuutta Venäjälle, tämä asia ratkaistiin
sillä, että pidettiin voimassa irtolaislait, jotka estivät liikkumisen, ja työn vastaanottamis-
pakko — jota sitäkin itse asiassa hallitusohjelmassa aiotaan kiristää edelleen — joka kielsi
ketään rahvasta olemasta ilman palkollissuhdetta.
121



Pöytäkirjan asiakohta PTK 42/2015 vp
No, vaikka hallitus edelleen nojaa näihin 1700-luvun uudistuksiin, niin sen jälkeen suo-
malaisessa yhteiskunnassa on aika paljon merkittäviäkin innovaatioita saatu aikaan. Meil-
lä on semmoisia uusia jänniä asioita kuin demokratia ja ihmisoikeudet, on talous- ja yhteis-
kuntatieteet, on työn tuottavuuden satakertaistuminen— seikkoja, jotka näistä esityksistä
päätellen ovat jääneet täysin huomaamatta.

Oikeus TESeihin, työehtosopimuksiin, ei ole syntynyt sattumalta, eikä se ole sama asia
kuin se yleissitovuus, johon se usein on tässäkin salissa sekoitettu. Oikeus työehtosopi-
muksiin on syntynyt viimeisen sadan vuoden aikana siitä huomiosta, että jos meillä ovat
vain yksittäinen työntekijä ja yksittäinen työnantaja keskenään työsopimuksella sopimas-
sa työn ehdoista, työntekijä häviää joka kerta. Tästä syystä kansainvälisissä sopimuksissa
on päädytty suojaamaan ihmisten, työntekijöiden, mahdollisuus sopia työehtosopimuksia
laajemmin. Siis yhdessä, ei pelkästään yksin. Jos me nyt säädämme sellaisen pakottavan
lain, joka kieltää työehtosopimisen mutta sallii työsopimisen, niin se on samanaikaisesti la-
ki, jossa pyritään vahvistamaan työnantajan sopimusmahdollisuuksia, sopimusvaltaa suh-
teessa työntekijään. Vaikkei näistä juridisista, ihmisoikeussopimusten vastaisista ongel-
mista nyt puhuttaisikaan, niin joka tapauksessa tämä on hyvin ongelmallinen tässä meidän
suomalaisessa järjestelmässämme. Se on ongelmallinen myös sen takia, että nyt tässä en-
simmäistä kertaa säädettäisiin ikään kuin työnantajaa suojaavaa säännöstä — meillä kun
perinteisesti on ajateltu, että tällaiset kajoamiset sopimus- ja järjestäytymisoikeuteen ovat
mahdollisia vain sellaisissa tilanteissa, kun on jokin taho, jonka etuja on syytä näin raskain
toimin suojata. Työoikeudessa se taho on ollut työntekijä. Jos me nyt lähdemme siitä, että
me säädämme enimmäispalkkoja, enimmäisehtoja, niin se edellyttää tulkintaa siitä, että
työnantaja on työelämän heikompi osapuoli, turvaa kaipaava osapuoli, ja tämä olisi kyllä
Suomen nykyisessä työoikeusjärjestelmässä todella, todella aivan uudenlainen avaus ja
menee ihan niihin peruslähtökohtiin.

No, puhuin myös ongelmista talous- ja yhteiskuntatieteiden sivuuttamisessa. Minä olen
henkilökohtaisesti tosi huolissani siitä, että kaikki aloitteet, joita hallitukselta tulee, ovat
täynnä kirjoitusvirheitä, ovat täynnä käsitevirheitä, ovat täynnä laskuvirheitä ja niillä ei ole
minkäännäköistä referenssiä siihen tutkimukseen, jota tässä maassa taikka muissa maissa
tehdään. Minun mielestäni tämän tyyppinen politiikka on vastuutonta. Se on meidän kan-
sanedustajien halveksimista, ja se on myös kansan halveksimista. Minä todella toivoisin,
että nyt siitä fiilispohjaisesta 1700-luvun politiikan tekotavasta siirryttäisiin takaisin 2000-
luvun politiikkaan.

18.49 Sofia Vikman kok (vastauspuheenvuoro): Arvoisa puhemies! Mitä tulee edustaja
Kontulan niin kutsuttuun vaihtoehtoon, niin on todettava, että velaksi elämisen jatkaminen
ei ole vaihtoehto. Me emme voi jättää kohtuutonta velkataakkaa tulevien sukupolvien mak-
settavaksi. Tässä keskustelussa vaihtoehto on sellainen, joka toteuttaa tämän 5 prosentin
kilpailukykyloikan.

Suomen talous- ja työllisyystilanne ovat pahentuneet entisestään. Vienti ei vedä, koska
suomalainen työ on liian kallista suhteessa kilpailijamaihimme. Liian moni suomalainen
yksinkertaisesti on vailla työtä. Päätöksiä kilpailukyvyn parantamiseksi tarvitaan heti, jot-
ta uusia työpaikkoja voi syntyä. Hyvinvointi syntyy vain suomalaisesta työstä, ja tästä hal-
litus nyt kantaa vastuuta, koska työmarkkinaosapuolilta sopimusta ei tullut.
122



Pöytäkirjan asiakohta PTK 42/2015 vp
Ensimmäinen varapuhemies Mauri Pekkarinen: Edustajat Kiuru ja Ala-Nissilä ja sen
jälkeen vielä vastauspuheenvuoro edustaja Kontulalle.

18.50 Krista Kiuru sd (vastauspuheenvuoro): Arvoisa puhemies! Minusta edustaja Kon-
tula hyvin avasi tämän kilpailukykytoimien ongelmallisuutta. Jos eduskunnassa tätä kes-
kustelua ei voida käydä, niin kyllä me kansanedustajat olemme sitten heikoilla jäillä. Mi-
nusta on aika erikoista, että täällä nähdään suomalaisen kilpailukyvyn parantamiseen ai-
noana vaihtoehtona sellaiset toimet, jotka on julkisuudessa esitetty jo. Ei tule loikkaa. Mi-
nun mielestäni on järkevää ja asiallista käydä keskustelu siitä, mikä on näiden ilmiöiden
vaikuttavuus suhteessa tähän muuhun kokonaisuuteen.

Minusta tässä on käytetty asiallisia ja hyviä puheenvuoroja. Sellainen sinisilmäinen ajat-
teleminen, että nyt on vain tämä vaihtoehto käsissä, kertoo siitä, että tällaisella vaihtoeh-
dottomuuden linjalla ei tule mitään. Ei tule, jos ei ole vaihtoehtoyhteiskuntaa kehittää. Ei
ole vain yksi hallitus, jolla on ainoa vaihtoehto, joka on suoraan EK:n kynästä. Kyllä meil-
lä täytyy olla mahdollisuus tasapuolisemmin ja oikeudenmukaisemmin yhteiskuntaa kehit-
tää (Puhemies koputtaa) sellaisilla kilpailukykytoimilla, joista me voimme kaikki olla sitä
mieltä, että syntyy kilpailukykyä.

18.52 Olavi Ala-Nissilä kesk (vastauspuheenvuoro): Arvoisa herra puhemies! Tästä vel-
kaelvyttämisestä voisi muutaman luvun sanoa. 2008 meillä oli velkaa 63 miljardia, 33 pro-
senttia bkt:sta. Nyt viime vuonna se oli kuitenkin tuplaantunut, 121 miljardia, 59 prosent-
tia bkt:sta. Samaan aikaan (Krista Kiuru: Nyt te otatte lisää velkaa vielä!) meidän bkt oli
mennyt alaspäin 6 prosenttia, kun oli velkajärjestelyä hyvin voimakkaasti... (Krista Kiuru:
Te otatte lisää velkaa!) — Ei. Vaan minä juuri olin kertomassa, että velkaelvyttämisen tie
tämmöisessä globaalissa rakennemuutoksen, yhteisvaluutan oloissa, ei vaan toimi.

18.52 Anna Kontula vas (vastauspuheenvuoro): Arvoisa puhemies! Edustaja Vikman,
argumentaation peruslähtökohta on se, että tutustuu ensin siihen argumenttiin, jota vastaan
väittää. Minä en ole esittänyt, että Suomen talous pitäisi saattaa nousuun velkaa lisäämällä
loputtomiin. Olen todennut, että tällä hetkellä, kun Saksalla on huomattavasti enemmän
velkaa kuin meillä, niin velka ei ole meidän ensisijainen ongelmamme, mutta se ei ole ol-
lut missään vaiheessa minun vaihtoehtoni talouden kuntoon saattamiseksi. Muistetaan nyt
kuitenkin, että meillä on verovuoto, johon nimenomaan kokoomuksen ansiosta emme ole
pystyneet puuttumaan, 6—8 miljardia. Meillä on työhyvinvointi, jolle me voisimme tehdä
todella paljon, 40 miljardia, siis 40 miljardia tällä hetkellä. Tässä maassa on maailman pa-
ras osaaminen työhyvinvointiongelmien ratkaisemiseen. Jos me emme näihin puutu, niin
ei meillä siinä vaiheessa ole talouden kanssa vielä mitään hätää, koska nämä ovat semmoi-
sia luksusrahan hassauksia, joihin, sitten kun oikeasti alkaa olla tiukkaa, ei enää millään
valtiolla ole varaa.

Ensimmäinen varapuhemies Mauri Pekkarinen: Josko nyt mentäisiin muutama askel
eteenpäin ja palattaisiin debattiin taas hetken päästä. Varsinainen puheenvuoro, edustaja
Heinäluoma. Heinäluoma on poissa. Edustaja Juhantalo.

18.54 Kauko Juhantalo kesk: Herra puhemies! Jotenkin kiusaa tässä keskustelussa tämä
teoreettinen vaikeuksien lisääminen ja niiden pohdiskelu, hallituksen esityksen valmiste-
123



Pöytäkirjan asiakohta PTK 42/2015 vp
lemattomuus ja virheet ja kirjoitusvirheet, kun meillä ei toistaiseksi ole yhtäkään esitystä
täällä. Sen vuoksi toivoisin henkilökohtaisesti, että enemmän käytettäisiin aikaa tämän so-
vun hierontaan ja siihen, mitä myönteistä olisi mahdollisessa sovussa, johon hallitus mää-
rätietoisesti pyrkii mutta johon ei ole löytänyt vielä vastakumppania riittävän hyvin.

Valtioneuvoston tiedonanto toteaa yksiselitteisesti Suomen olevan pieni ja avoin kan-
santalous, jonka menestymisen kulmakivi on vientisektori. Seitsemään vuoteen ei maam-
me vienti ole vieläkään kohonnut sille tasolle, jossa se oli vuonna 2008, ja on jäänyt sel-
västi jälkeen maailmankaupan tasosta. Vientisektorimme menestykseen vaikuttaa ennen
kaikkea kustannuskilpailukyky, jossa juuri tuottavuus ja työhön liittyvät kustannukset ovat
pääroolissa.

Puheenvuorossaan pääministeri selvitti seikkaperäisesti, miten hallitus neljästi yritti yh-
teiskuntasopimusneuvotteluiden kautta saada neuvotteluteitse etujärjestöjen kanssa sovi-
tuksi edes yhteisen tavoitteen, johon pyrkiä. Elokuun loppupuolella kävi selväksi, ettei tä-
mäkään liikahdus ollut mahdollinen. Kun perustuslaki velvoittaa julkista valtaa, siis edus-
kuntaa ja hallitusta, edistämään työllisyyttä ja peruspalveluita, oli hallituksen ainoa mah-
dollisuus toimia tällä tavoin kuin tänään täällä on ollut esillä.

Olen samaa mieltä kuin aiemmin täällä tänään kuullut edustajat Timo Kalli ja Seppo
Kääriäinen ja suurelta osin myös edustaja Lauri Ihalainen puheissa edustivat. He korosti-
vat voimakkaasti luottamuksen ilmapiirin välttämättömyyttä etujärjestöjen ja hallituksen
kesken. Se edellyttää aina avointa ja argumentoitua keskustelua, jossa vakavasti kuunnel-
laan sopimuskumppanin mielipiteitä. Tänään salissa kuultu, moninkertaisesti toistettu ja
myös yksinkertaistettu sanailu ja herjanheitto ei sitä edistä vaan sitoo osapuolet entistä pa-
hemmin omiin bunkkereihinsa. Sinänsä en siihen osaan Ihalaisen puheesta voi yhtyä, jossa
ihannoitiin tätä mennyttä aikaa, jolloin eduskunta ei voinut pilkkuakaan muuttaa siitä, mitä
etujärjestöneuvottelijat toivat eduskunnan päätettäväksi. Osallistuva demokratia, niin kuin
tänään on kyllä värikkäästi nähty, oli tuolloin hallitussa tilassa. Siksi olemme nyt tilantees-
sa, jossa luottamus osapuolten kesken olisi välttämätöntä. Hallitus on ollut jatkuvasi aloit-
teentekijä ja kärsivällinen. Syntynyt orastava tie hallituksen ja etujärjestöjen välillä on syy-
tä käyttää levennettynä hyödyksi lähiviikkojen aikana.

Joka tapauksessa nyt olemme tilanteessa, jossa hallituksen ja eduskunnan on tunnettava
vastuunsa tilanteemme korjaamiseksi ja käytettävä yksipuolisesti työkaluja, joita sillä on.
Päätökset ja niiden toimeenpano ovat välttämättömyys, mutta luottamus ja kansan viisaus
ehtivät vielä halutessa tulla tilalle.

18.58 Anna Kontula vas (vastauspuheenvuoro): Arvoisa puhemies! Pahoittelen edustaja
Juhantalolle, jos hän kokee minut liian teoreettiseksi. Politiikan tyylejä on erilaisia, ja mi-
nun tyylini on aika teoreettinen. Sitäkin kuitenkin tarvitaan.

Tällä hetkellähän tilanne on se, että vientiin vaikuttaa toki myös kustannuskilpailukyky,
mutta se ei missään tapauksessa ole meidän se ykkösongelmamme. Meidän ykkösongel-
mamme on Venäjän-vienti. Jos se toimisi normaalisti, me olisimme prosentin verran enem-
män plussalla tällä hetkellä, sanoo valtiovarainministeriö. Meidän ongelmanamme on lii-
ketoimintaosaaminen, joka pelaa edelleen aivan liikaa suurten yritysten varassa, vaikka
työllistäjät ovat pk-yrityksiä, ainakin mikäli uskomme Tekesin raporttia aiheesta. Meidän
ongelmanamme on myös väärät tuotteet. Jos me myymme maailmalle lautoja ja paperia,
onko se ihme, jos tänä aikana sitten meidän tuotteemme eivät mene parhaalla mahdollisel-
la tavalla kaupaksi?
124



Pöytäkirjan asiakohta PTK 42/2015 vp
18.59 Kauko Juhantalo kesk (vastauspuheenvuoro): Herra puhemies! Viittaan tähän jäl-
kimmäiseenkin esimerkkiin. Ruotsi muun muassa vie lautoja ja lankkuja ja vie niitä valta-
van paljon enemmän kuin me suomalaiset. Vaikka se onkin tällaista bulkkitavaraa, se on
kysyttyä maailmalla, ja ei pidä halveksia sitä, minkä suomalaiset osaavat. Mitä tulee Ve-
näjän-kauppaan, en osaa arvioida täysin määrää, mutta olen samaa mieltä edustaja Kontu-
lan kanssa siitä. Tämä on hyvin paljon nyt pakoteaikana Finpron ja kauppakamareiden
asia. Yhdyn siihen osaan, että Suomen pitää säilyttää osaamista ja tietotaitoaan Venäjän-
kaupassa myöskin näissä olosuhteissa. Jonakin päivänä pakotteet loppuvat, ja silloin mei-
dän pitää olla iskukunnossa ja olla valmiina valtaamaan niitä markkinoita, joita helposti tu-
lee meidän nykyisten markkinoiden tilalle.

Ensimmäinen varapuhemies Mauri Pekkarinen: Siirrymme listassa eteenpäin.

19.01 Markku Pakkanen kesk: Arvoisa puhemies! Täällä on osuvasti todettu, että Venä-
jän-kauppa muun muassa on yksi syy tähän Suomen vaikeaan tilanteeseen. Se pitää var-
masti paikkansa, mutta kun toistaiseksi olemme vielä niin pieni valtio, ettemme pysty naa-
purivaltion asioita päättämään, meidän pitää nähdä myös tästä näkökulmasta tämä edusta-
ja Lepän esiin nostama asia, uusi näkymä, mikä tällä hetkellä nyt tuntuu monelta opposi-
tion edustajalta puuttuvan. Täällä pelotellaan ihmisiä osaamisen katoamisella ja irtolaisla-
ki otetaan keskusteluun, mennään 1700-luvulle. Ne ovat kaikki asioita, joilla ei mielestäni
tätä uutta näkymää kyllä saada aikaiseksi. (Krista Kiurun välihuuto) Täällä on myös valta-
vasti vastustettu vanhemmuuden tai perhevapaan kustannuksia ja kyseenalaistettu sitä,
onko se ollut oikeudenmukainen. Lomaraha-asia on nostettu keskusteluun, kuinka se toi-
mii, kuinka sillä menee. Tässä kuitenkin hakee hallitus uutta näkymää, ja pidän sitä tärkeä-
nä.

Luottamusta herättää kuitenkin muutama opposition puheenvuoro. Edustajat Ihalainen
ja Skinnari ovat käyttäneet tänään mielestäni ansiokkaat puheenvuorot, ja sentyylisiä ra-
kentavia ehdotuksia toivoisin opposition esittävän hallitukselle. Niillä on mahdollisuus ra-
kentaa luottamusta ja yhteistyökykyä eteenpäin.

19.02 Olavi Ala-Nissilä kesk: Arvoisa herra puhemies! Täällä on käyty tänään mielen-
kiintoista keskustelua. Tänään lainasin itse tuota edustaja Ihalaisen aikaisempaa puhetta
90-luvun lopulta liittyen Emuun, euroon liittymiseen. Olin täällä eduskunnassa silloin.
Keskustahan ei kannattanut nopeaa eurojäsenyyttä talouspoliittisin perustein. Meidän kan-
tamme perustui silloin edustaja Pekkarisen tekemään jäätävän viileään analyysiin asiasta.
(Hannu Hoskonen: Muistan!) Silloin työmarkkinajärjestöt kannattivat yleisesti ottaen eu-
rojäsenyyttä. Silloin todettiin, että se on vaativa ympäristö, silloin ei voi päästää kustan-
nuksia karkaamaan. Valitettavasti Suomessa ei ole onnistuttu elämään yhteisvaluutan
oloissa niin kuin olisi pitänyt: meillä ovat kustannukset päässeet karkaamaan pahasti, meil-
lä ei ole riittävää ketteryyttä ja joustavuutta, mitä tämä yhteisvaluutassa eläminen vaatisi,
varsinkin kun samaan aikaan on menossa jatkuva globaali rakennemuutos ja digitalisaatio,
robotiikka ja mobilisaatio, jotka syövät työpaikkoja monelta alalta.

Arvoisa puhemies! Meillä tässä kävi nobelisti Joseph Stiglitz Suomessa neuvomassa ta-
louspolitiikassa, ainakin lehdessä oli artikkeli. Hänhän on käynyt Kreikassakin 2010 ker-
tomassa, että tässähän on vain likviditeettiongelma, joka väistyy. Hän kävi Portugalissa
neuvomassa — eivät kuunnelleet. Venezuelassa ja Kreikassa taisivat valitettavasti kuun-
125



Pöytäkirjan asiakohta PTK 42/2015 vp
nella. Hänhän ei edusta mitään talouspolitiikan valtavirtaa, vaikka nobelisti onkin. Hän ke-
hotti Suomea tekemään lisää velkaelvytystä. Kuten sanoin, mehän olemme tehneet sitä
kuuden vuoden aikana 60 miljardia julkisessa taloudessa, ja samaan aikaan bkt on pudon-
nut 6 prosenttiyksikköä: ei ole toiminut, ja sitä edelleen tehdään. Stiglitz sanoi myöskin,
että Euroopassa ei ole tehty sisäistä devalvaatiota muualla kuin Espanjassa. Hän ei tunte-
nut Suomen olosuhteita, mutta hän ei tuntenut myöskään Baltian maiden olemassaoloa.
Niissä kaikissa on tehty enemmän tai vähemmän menestyksellisesti sisäinen devalvaatio.

Erityisesti Latviassa tehtiin erittäin määrätietoinen ohjelma. Latvian pelastuspaketti al-
lekirjoitettiin vuonna 2008. Sen sopeutustoimet olivat 9 prosenttia bkt:sta yksin vuonna
2009 ja kolmessa vuodessa, 2009—2011, 16 prosenttia bkt:sta. Siis kaikkiin koskettiin
siellä: virkamiesten palkkoihin, lomarahoihin, sosiaalietuuksiin, julkisiin hankintoihin ja
valtion virastoihin. Eläkkeisiinkin koskettiin, mutta sitten perustuslaki esti sen. Tämä kova
ohjelma palautti luottamuksen Latvian talouteen. Nyt maa on ollut jo monta vuotta euro-
alueen kärkeä. Esimerkiksi vuonna 2010 bkt kasvoi 5 prosenttia, 2012 se kasvoi 4,8 pro-
senttia ja 4 prosenttia 2013 ja niin edelleen. Latvia on ollut menestystarina, kun se teki tä-
män voimakkaan sisäisen devalvaation. Totta kai alkuun, ensimmäisenä vuonna, oli ongel-
mia ja talouskehitys ei ollut niin selvä, mutta sitten palasi luottamus talouteen.

Arvoisa puhemies! Kun taloudessa on monia vajeita, tämä luottamusvaje on kaikkein
pahin vaje. Se estää investoinnit, se estää yksityisten ihmisten kulutuksen, asunnon hankin-
nan ja niin edelleen. Kun luottamus palaa, niin talous kääntyy myönteiseen kierteeseen, ja
se on siinä mielessä erittäin tärkeä asia. Näin ollen meidän on tehtävä tämä sisäinen deval-
vaatio, ja toivottavasti se syntyy sopimalla, mutta hallitus ei voi jäädä sitä odottamaan, kun
vaaditaan tämä kustannus- ja tuottavuusloikka ja maltilliset tuloratkaisut.

Arvoisa puhemies! Maailma muuttuu nyt nopeasti. Meidän täytyy ymmärtää, missä
maailmassa me elämme. Globaali rakennemuutos menee joka päivä yhä nopeampaa tah-
tia. Totta kai digitalisaatio ja robotiikka tuovat myöskin uusia työpaikkoja, mutta ne myös-
kin syövät työpaikkoja esimerkiksi media-alalta, kivijalkakaupasta ja niin edelleen. Posti
on isoissa vaikeuksissa. Näin ollen pitää rakentaa, arvoisa puhemies, sitä työllisyyden sil-
taa. Nokialla oli tämä Bridge-ohjelma, tehtiin työllisyyden siltaa — sellaista me tarvitsem-
me. On lentopallomiehenä sanottava, että totta kai on hyvä, että sovittaisiin. Hyvä joukkue
menestyy. Suomessa se, että saadaan yhteinen ponnistus, on aina parempi, mutta me emme
voi jäädä sitä odottamaan, vaan tätä työllisyyden siltaa yli tämän synkän virran me tarvit-
semme. Rakennetaan sitä nyt tehokkaasti yhdessä ja vastataan tähän kovaan muutokseen,
mikä meillä on meneillään.

19.08 Satu Taavitsainen sd (vastauspuheenvuoro): Arvoisa puhemies! Äsken kuulimme
kauniita sanoja työllisyyden sillasta ja maailman muuttumisesta. Tosiasia on kuitenkin se,
että tälläkin viikolla olemme lukeneet uutisia Nokian Renkaiden irtisanomisesta. 122 hen-
kilöä saa lähteä, vaikka tämä yritys on maksanut omistajilleen osinkoja noin 735 miljoo-
naa euroa neljän viimeisen vuoden aikana. Kyseessä ei ole mikään kriisiyritys. Kuinka sitä
työllisyyden siltaa nyt sitten rakennetaan?

19.09 Krista Kiuru sd (vastauspuheenvuoro): Arvoisa puhemies! Ensin ajattelin, että kai
täällä saa sanoa melkein mitä vain, kun ilta jo on ja kello käy, mutta kyllä minulle tulee
myös sellainen ajatus, että jotenkin tuntuu, että ainoa vaihtoehto on toimia juuri niin kuin
tämä hallitus on päättänyt ja millekään vaihtoehtoiselle järkevälle ehdotukselle ei tunnu
126



Pöytäkirjan asiakohta PTK 42/2015 vp
löytyvän minkäänlaista ymmärrystä. Sitä minä en enintäkään ymmärrä, että kun te istutte
nyt toisten housuilla tuleen, niin sanotaan, että näitä palomiehiä, joita tässä tarvitaan, ei
muualta löydy kyllä tulta sammuttamaan kuin juuri täältä kotipesältä, ja myös niitä, joilla
ei ole ollut talouspoliittista viisautta siinä mittakaavassa, että he olisivat Nobelia voitta-
neet. Minua ärsyttää ihan suunnattomasti se, että tällaisia nobelisteja esimerkiksi Suomes-
sa arvostellaan, samalla tavalla tätä Fitchin päätöstä pitää Suomen luottoluokitus kuitenkin
kolmessa A:ssa siitä huolimatta, että hallitus kurjistaa entisestään ostovoimaa ja talouden
kehitystä näillä ylisuurilla leikkauksilla — tästä kaikesta huolimatta (Puhemies koputtaa)
väärin sammutettu. Aivan uskomatonta!

Ensimmäinen varapuhemies Mauri Pekkarinen: Ja tämän debatin sytyttänyt edustaja
Ala-Nissilä.

19.10 Olavi Ala-Nissilä kesk (vastauspuheenvuoro): Arvoisa puhemies! Puhuin siitä, että
luottamus on taloudessa tärkeää. Se syntyy faktoista. Se ei synny meidän puheistamme
täällä, vaan markkinavoimat seuraavat, mitä Suomessa tapahtuu. Ei presidentti Putin voi
markkinavoimille mitään. Ei Kreikassa voitu markkinavoimille mitään. Ei Portugalissa
voitu markkinavoimille mitään. Meidän täytyy kuitenkin rakentaa tämä meidän talouspo-
litiikkamme faktoille tässä muutoksessa.

Edustaja Taavitsainen on siinä oikeassa, että totta kai puhun joukkuepelistä, että kaikki
tarvitsemme mukaan. Tämän osingonjakopolitiikan pitää olla kohtuullista, ja kohtuutta tar-
vitaan, mutta totta kai yrityksiltä, jos ei Suomessa ole edellytyksiä investoinneille, helposti
sitten se raha menee osingonjakoon. Tässäkin mielessä, kun Suomessa luodaan edellytyk-
siä investoijien luottamukselle, niin se on omiaan tuomaan nyt tätä kohtuutta tähän osin-
gonjakopolitiikkaan, joka ymmärtääkseni pitäisi kyllä nostaa esille yhtenä elementtinä täs-
sä, kun sopimusta Suomeen rakennetaan.

19.11 Kaj Turunen ps: Arvoisa puhemies! En voi olla nyt kommentoimatta edustaja Kiu-
run edellistä puhetta. Minä ymmärrän sen näin, että ilmeisesti tarkoituksena on vain kerätä
tilastopuheenvuoroja. Jos edustaja Kiuru väittää, ettei hallitus ota mitään ehdotuksia vas-
taan vaan pitää tiukasti oman linjansa, niin se ei ole totta, koska hallitushan on ottanut, ja
silloin kun on hyviä esityksiä, on muuttanut omaa kantaansa. Mutta tänään ollaan tässä
keskustelussa todettu, että sekään ei ole hyvä, mikään ei ole hyvä.

Arvoisa puhemies! Puhutaan näistä pakottavista laeista ja siitä, miksi hallitus näitä te-
kee. Hallitus tekee tätä sen vuoksi, että ei voi olla tekemättä mitään, ei voi seisoa tumput
suorina. On yritetty neuvotella, kaksi kertaa on epäonnistuttu, kolmannenkin kerran mel-
kein on epäonnistuttu, ja neuvottelut ovat kuitenkin vielä käynnissä, mutta hallitus ei voi
jäädä katsomaan sivusta.

Tässä on moni puhuja sanonut, että tällä puututaan nyt sopimusoikeuteen merkittävällä
tavalla, mikä on aivan katastrofaalista. Mutta ajatellaan meidän työmarkkinoita ja sitä käy-
täntöä, mikä meillä Suomessa on ollut. Meillähän on yleissitovat työehtosopimukset. Näil-
lä yleissitovilla työehtosopimuksilla yhtä lailla pakotetaan niitä yrityksiä, aika iso kasa
merkittäviä yrityksiä, tämän yleissitovuuden taakse. Se pakottaa, ei ole muuta toiminta-
mallia. Yhtä lailla voidaan puhua siitäkin, että se on pakottavaa. Mutta minä en käyttäisi
tätä pakottava-sanaa ollenkaan, ja toivon vielä, että ylipäänsäkin näistä kaikista asioista
pystytään sopimaan.
127



Pöytäkirjan asiakohta PTK 42/2015 vp
Täällä on moni edustaja omissa puheissaan sanonut sitä, että tarvitaan uudistuksia, ja
niitä nyt hallitus tekee. Yrittäjyyttä edistetään, kannustinloukkuja puretaan, paikallista so-
pimista lisätään, työvoimahallintoa uudistetaan, asuinrakentamista lisätään, normeja pure-
taan, ja sitten hallituksella on vielä kärkihankkeet. Kaiken tämän hallituksen toiminnan ta-
kana on työllisyyden parantaminen, niin kuin me tänään pääministeriltä kuulimme — työl-
lisyyden parantaminen, koska se on merkittävä asia meidän kansantaloudellemme, se vä-
hentää meidän velanottoamme, ja nyt on kysymyksessä, tähtäimessä, 110 000 työpaikkaa.
Tämä on kova tavoite, mutta kaikki nämä toimet tähtäävät siihen. Mutta sitten meidän ti-
lanteemme on se, että me olemme sen 15 prosenttia meidän kilpailijamaita jäljessä, ja tä-
hän on tehty keinot sitten, 5 prosenttia plus 5 prosenttia plus 5 prosenttia. Eli tämä ensim-
mäinen 5 prosenttia on nyt tämä lakipaketti, ja toisin kuin täällä salissa on väitetty, että
tämä 5 prosenttia nyt leikataan palkoista, niin tämähän ei pidä paikkaansa, sillä liki 2 pro-
senttia on pelkästään palkan välillisiä kustannuksia: 1,72 prosenttia sotu-maksun keven-
nystä, joka rahoitetaan sitten julkisen puolen tehostamisella.

Tähän lakipakettiin kuuluvat loppiainen ja helatorstai palkattomiksi ja sitten ensimmäi-
nen sairauslomapäivä, mistä on noussut todella iso älämölö. Tämä on aivan erilainen nyt
riippuen siitä, mistä katsantokannasta sitä katsotaan. Jos me katsomme sitä nyt työntekijän
näkökulmasta, niin se on monta kertaa juuri näin kuin täällä salissakin on sanottu, että hel-
posti mennään sairaana sitten töihin. Ja niin kuin edustaja Heinonen täällä sanoi, 7 prosent-
tia itse kertoo, että he ovat olleet ihan saikulla, vaikka eivät olleet sairaanakaan. Mutta sit-
ten, jos katsotaan sitä yrittäjän asemasta — sekään ei ole kuin yksi näkökulma, niitä on itse
asiassa monta näkökulmaa, yrityksiä on monenlaisia, mutta otetaan esimerkki — otetaan
yhden henkilön yritys, jolla on yksi työntekijä. Kun tämä yksi työntekijä on sairauslomalla
— ja nyt en puhu siitä ensimmäisestä päivästä, mutta silläkin on merkityksensä — ylipään-
sä sairauslomalla, sen työvoimasta on 100 prosenttia pois töistä. 100 prosenttia työvoimas-
ta on pois. Jos otetaan yritys, jossa on 100 työntekijää ja siellä on yksi pois, niin se on 1 pro-
sentti. Kun sitten mietitään, mitä merkitystä sairausloman ensimmäisellä sairauslomapäi-
vällä on yritykselle, niin sen merkitys on aivan erilainen riippuen siitä yrityksestä, missä
työskennellään.

Minulle sopisi hyvin — minä en esitä tätä, koska sain tämän idean vasta muutama se-
kunti sitten tuolla omalla paikallani, mutta kun hallitus ottaa näitä hyviä esityksiä vastaan,
niin tarjoilen itsekin tässä sellaisen — että unohdetaan nyt sen ensimmäisen sairausloma-
päivän palkattomuus ja poistetaan sitten pekkaspäivät, kaikki loput arkipyhät vappu mu-
kaan lukien. Voisi ajatella tältäkin pohjalta sitä. Peli on vielä tältä osin minun käsittääkseni
auki.

Arvoisa puhemies! Aika loppui jälleen kesken.

19.16 Sami Savio ps: Arvoisa puhemies! Kiitän hallitusta sen eduskunnalle antamasta tie-
donannosta liittyen suomalaisen työn ja teollisuuden kilpailukykyä merkittävästi vahvista-
viin toimenpiteisiin. Kuten moni on tänään jo täällä todennut, nämä uudistukset ovat ny-
kytilanteessa välttämättömiä ja erittäin tärkeitä, koska niillä voidaan synnyttää uusia työ-
paikkoja ja toivon mukaan erityisesti vientiteollisuuteen. Muussa tapauksessa edessämme
on yhä lisää nollakasvun tai jopa negatiivisen kasvun vuosia. Mutta Saksan esimerkki
osoittaa, että positiivinenkin kehitys on hyvinkin mahdollinen. 

Ilokseni voin todeta, että hallitus on osoittanut erittäin hyvää harkintaa ja myös tärkeää
kykyä kuunnella kansalaisten mielipidettä peruessaan alun perin suunnitellut sunnuntai- ja
128



Pöytäkirjan asiakohta PTK 42/2015 vp
ylityölisien leikkaukset. Kieltämättä ne toteutuessaan olisivat vaikuttaneet varsin merkit-
tävästi erityisesti pienipalkkaisten naisvaltaisten alojen palkkatasoon. Pidänkin siten nyt
suunniteltua muutosta alentaa lomarahojen tasoa olennaisesti parempana vaihtoehtona, ja
käsittääkseni myös kansan selkeä enemmistö on valmis tukemaan lomarahojen pientä leik-
kausta. Hallituksen tarkoituksena on myös oikeudenmukaistaa vuosilomien pituuksia.
Muutosten jälkeen vuosiloman enimmäispituus tulee olemaan kuusi viikkoa myös julkisel-
la sektorilla. Jatkossa tulee vielä yhtenäistää lomapäivien laskenta yksityisen ja julkisen
sektorin kesken. Nykyäänhän lauantaita ei lasketa julkisella sektorilla lomapäiväksi, kuten
yksityisellä tehdään. 

Periaatteellisesti tärkeä askel oikeaan suuntaan on myös työnantajan sivukulujen 1,72
prosenttiyksikön lasku. Vaikka työllistämisen kustannukset ovat Suomessa suhteellisen
korkeat, korkeiden sivukulujen ja kireän verotuksen vuoksi työntekijän ostovoima ei sitä
vastoin ole välttämättä erityisen korkea. Kun hallitus nyt yhdessä näiden uudistusten kans-
sa samalla kaavailee merkittäviä veronalennuksia erityisesti pieni- ja keskituloisille pal-
kansaajille, on työntekijän tulevaisuudessa käteenjäävällä palkalla yhä varsin kohtuullises-
ti ostovoimaa.

Hallituksen toimenpiteisiin sisältyy myös työntekijöiden muutosturvaa kohentavia teki-
jöitä. Työntekijälle irtisanomisen yhteydessä annettava 6 kuukauden työterveyshuolto sekä
kuukauden palkkaa vastaava valmennusraha ovat erityisen merkittäviä. Myös perheva-
paasta työnantajille aiheutuvien kustannusten tasaaminen 2 500 euron kertakorvauksella
on esitys, jota hyvin monet tahot ovat tervehtineet ilolla. Se parantaa erityisesti nuorten
koulutettujen naisten uramahdollisuuksia, minkä myös edustaja Vikman toi äsken ansiok-
kaasti esille. 

Arvoisa puhemies! Olen valmis hyväksymään hallituksen tiedonannon ja sen keskeiset
periaatteet. Hallituksen nyt tiedoksi antamien toimenpiteiden lisäksi toivoisin suomalaises-
sa taloudessa ja yhteiskunnassa silti kokeiltavan vieläkin uudistushenkisempiä toimenpi-
teitä, joista koko yhteiskunta voisi hyötyä. Yhtenä esimerkkinä mieleeni tulee erityisesti
Viron yritysveromalli, jossa veroa ei makseta yrityksen kirjanpidollisesta tuloksesta vaan
ainoastaan ulos jaettavasta voitosta. Käsittääkseni tämä malli lisäisi olennaisesti investoin-
teja myös Suomessa ja toisi siten maahamme kauan kaivattuja uusia työpaikkoja.

Arvoisa puhemies! Puheeni päätteeksi haluan vielä kiittää erityisesti kristillisdemo-
kraattista eduskuntaryhmää heidän pitämistään rakentavista oppositiopuheenvuoroista.
Vaihtoehtoisille näkemyksille on aina tarvetta ja varsinkin näin tärkeitä päätöksiä tehtäes-
sä. — Kiitos.

19.21 Teuvo Hakkarainen ps: Arvoisa puhemies! Täällä on tänään käytetty jo reilu pari-
sataa puheenvuoroa, joissa on sekä arvosteltu että puolustettu hallituksen toimia kustan-
nuskilpailukyvyn tehostamiseksi. Totuus joka tapauksessa on, että jos yrityksemme eivät
pyöri, mitkään tehostustoimet eivät auta. Kiitänkin nyt hallituksen kärkihankkeitten tavoi-
tetta nostaa Suomi bio- ja kiertotalouden edelläkävijämaaksi. Suomen niukkojen luonnon-
varojen entistä parempi hyödyntäminen kestävällä tavalla on koko yhteiskunnan etu. Met-
säteollisuuden jo päätetyt ja vielä suunnitteilla olevat isot investoinnit sellu- ja biotalouden
valmistukseen tukevat tätä kehitystä.

Biotalous on merkittävältä osalta metsäteollisuutta, ja sen kannattavuus nojaa tukista
saataviin kantorahatuloihin. Yli puolet energiapuusta korjataan sahojen päätehakkuilta.
129



Pöytäkirjan asiakohta PTK 42/2015 vp
Sahat ovat myös merkittävä selluteollisuuden raaka-aineen tuottaja. Voidaan sanoa, että
biotalouden raaka-ainehuolto edellyttää elinvoimaista sahateollisuutta.

Arvoisa puhemies! Puhun tässä nyt sahateollisuudesta, koska siitä ei kukaan muu puhu.
(Olavi Ala-Nissilä: Se on biotaloutta!) — Nimenomaan. — Sahateollisuuden markkinati-
lanne on nopeasti heikentynyt. Tähän on vaikuttanut muun muassa suomalaisen kilpailu-
kyvyn heikkeneminen etenkin ruotsalaisiin ja venäläisiin nähden kruunun ja ruplan heik-
kenemisen takia. Aiemmin ongelma korjattiin devalvaatiolla, nyt on kilpailukyky korjatta-
va muilla tavoin. Ollaan yhteisessä valuutassa ja talousalueessa, ja sieltä tulevat ehdot. Sen
tähden hallituksen on toimittava nyt ja se on alkanut toimia.

Puutuoteteollisuudessa jalostusasetetta tulisi nostaa. Millään hokkuspokkustempulla se
ei kyllä onnistu, vaan sahateollisuuden pitää olla sellaisessa kunnossa, että tämän varaan
voidaan rakentaa jatkojalostusta. Nykyisessä arvoketjussa Suomella ei ole kansainvälistä
kilpailuetua sahatavaran jalostamisessa. Kustannustaso on noussut liian kovaksi, ja jalos-
tuskapasiteettia on purettu, ja jalosteiden vienti on viime vuosien aikana taantunut. Esimer-
kiksi aihiota valmistetaan Suomessa ja loppuvalmistus tehdään Unkarissa tai jossakin siel-
lä maassa, koska se on niin paljon halvempaa tuottaa siellä kuin Suomessa, vaikka meillä
on maailman paras osaaminen. Lopputuote palaa tänne Suomeen. Jossakin mättää ja pa-
hasti. Koulutus ei ole tuonut siihen ratkaisua eikä huippuosaaminen, mistä oppositio on
koko ajan puhunut. Ongelma on hintakilpailukyvyssä, ja se on palautettava tähän maahan,
niin se jatkojalostuskin palaa tänne.

Sahateollisuuden kannattavuuteen vaikuttaa kolme tekijää: tukista ja sahatavarasta saa-
tava hinta sekä se, miten hyvin sahat pystyvät hyödyntämään sivutuotteitaan. Menevätkö
tukieurot kotimaisille vai ulkomaisille sijoittajille? Nyt sahateollisuudelle on varattu mak-
sumiehen rooli, kun tukieurot on suunnattu tuulivoimalle ja metsähakkeille. Sahojen purut
ja kuoret jäävät käsiin etenkin Pohjois-Suomessa.

Arvoisa puhemies! Metsä Groupin Äänekosken investointi lisää kuitupuun tarvetta 4
miljoonaa kuutiometriä. Tämä lisää markkinoille tulevien sahatukkien määrää parilla mil-
joonalla kuutiometrillä. Sahateollisuus painii pienten ja heikkolaatuisten tukkien kanssa,
joista kuitenkin odotetaan maksettavan laatupuun hinta. Tukkien laatu- ja läpimittakritee-
reitä tulisi kehittää siten, että tukkien hinta vastaa sitä laatua ja hintaa, mikä maailmalta
saadaan. — Anteeksi, puhemies, taas aika loppuu kesken. Jatketaan tuolta.

19.27 Kauko Juhantalo kesk (vastauspuheenvuoro): Arvoisa puhemies! On ilo kuunnel-
la tällaisen asiantuntijan, jota joukkoa edustaja Hakkarainen edustaa, puheenvuoroa. Se
vahvistaa juuri sitä, mistä sanailimme hetki sitten toisen edustajan kanssa. Tukki, lankku ja
lauta ovat kieltämättä tällaisia perusteollisuustuotteita. Keskustelin hetken aikaa sitten
Versowoodin pääomistajan Keijo Kopran kanssa, ja hän sanoi, että juuri keväästä tähän
mennessä on kilpailukyky Suomelta hävinnyt täysin. Kilpailukyky oli hyvä viime kevää-
nä, ja heillä on sivutuotteille jatkuva menekki. He tekevät laadukasta työtä, aivan samaa
kuin mitä tekee muun muassa Ruotsi, ja Ruotsi on yhtäkkiä karannut valtavasti Suomea
eteenpäin. Kyse on juuri siitä, mihin edustaja Hakkarainen viittasi: hintakilpailukyky puut-
tuu tällä hetkellä.

19.28 Anna-Maja Henriksson r: Arvoisa puhemies! Ennen kuin lähden tähän puhee-
seen, niin kommentti vain tästä tukki- ja puuasiasta, että tällä hetkellähän selluteollisuudel-
130



Pöytäkirjan asiakohta PTK 42/2015 vp
la menee erittäin hyvin. Se on hyvä asia, ja kannattaa muistaa, että Suomen metsäteolli-
suus on kehittynyt ja sellusta voidaan tulevaisuudessa kehittää vielä lisää hyviä tuotteita.

Värderade talman, arvoisa puhemies! Det är med arbete som vi ska lyfta Finland. Vi vet att
vi behöver göra reformer på arbetsmarknaden. Vi vet också att det inte är lätt för någon att
avstå från någonting som man har blivit van med. Och det bästa just nu skulle vara det att
arbetsmarknadsparterna ännu skulle kunna komma med ett gemensamt förslag som reger-
ingen sedan skulle kunna stöda. För det sista vi behöver är en strejkvåg om ett år när av-
talsperioden tar slut. Strejker lyfter inte Finland.

Arvoisa puhemies! Hallitus on perääntynyt ehdotuksestaan poistaa sunnuntai- ja ylityökor-
vaukset. Tämä on hyvä asia. Kummallista on joka tapauksessa, että hallitus ei aiemmin sel-
vittänyt ehdotuksensa vaikutuksia vaan se heräsi oikeastaan sen tiedon perusteella, jonka
kaksi kätilöä onnistui antamaan suorassa tv-lähetyksessä. Tämä saa ainakin minut ihmet-
telemään sitä, millä tasolla hallituksen tärkeiden hankkeiden valmistelu oikeastaan on-
kaan. Emmekä turhan takia peräänkuuluttaneet, siis RKP ja ruotsalainen eduskuntaryhmä,
kunnollista sukupuolivaikutusten arviointia, josta emme vielä ole nähneet häivähdystä-
kään. Mutta on hyvä, että hallitus ymmärsi, että naisvaltaiset alat eivät voi olla sen uudis-
tusehdotuksesta pahiten kärsiviä, ja tähän tehtiin tärkeä suunnanmuutos.

Talman! Vad gäller de längre semestrarna som finns inom den offentliga sektorn så är det
också ett faktum att det är någonting som man inom den privata sektorn delvis har irriterat
sig på. Men jag vill ändå påminna om att det i något skede också har varit på det sättet att
man har tagit till längre semestrar för att undvika högre löner, som man samtidigt har gjort
inom andra sektorer. Det vill säga inom den offentliga sektorn har man tidigare kunnat
undvika högre löneförhöjningar och i stället gett semester. Det här måste vi hålla i minnet
nu när vi ska ta ställning till om det är ett klokt förslag att gå in för att minska på rätten till
semester.

Karenssipäivästä ja sairauspoissaolosta aiheutuva palkan aleneminen ei ole myöskään on-
gelmaton, sillä se saattaa johtaa siihen, että yhä useammat tulevat töihin sairaina, koska
heillä ei ole varaa jäädä töistä pois. Erityisesti hoitoalalla, päivähoidossa ja kouluissa tämä
voi johtaa vakaviin seurauksiin. Sairaaloissa ja vanhustentaloissa olevat potilaat ovat usein
jo alun alkaen heikossa kunnossa, ja heidän viruksille altistumisensa suuremmassa määrin
voi olla suorastaan vaarallista. Päiväkodeissa sairauksien lisääntyminen voi myöskin joh-
taa siihen, että yhä useammat vanhemmat jäävät kotiin sairaiden lastensa kanssa, ja myös
tässä tapauksessa tarkka sukupuolivaikutusten arviointi ja muiden seuraamusten analy-
sointi olisi nyt paikallaan.

Värderade talman! Jag undrar också hur regeringen har tänkt beakta andra specialgrupper
som till exempel unga och invandrare. För att lyckas med sina målsättningar måste hela
samhället känna sig delaktigt, och en ung människa eller en nyfinländare som står utanför
arbetsmarknaden tappar lätt tron på systemet och det kan sitta i en lång tid under livet. Re-
geringen skär i ungdomsgarantin och verkar också planera nedskärningar i invandrarnas
socialskydd. I stället borde vi vidta åtgärder för att bättre få med de här grupperna i arbets-
131



Pöytäkirjan asiakohta PTK 42/2015 vp
livet, och exempelvis utökade möjligheter till läroavtal eller en direkt rätt för asylsökande
att arbeta skulle vara två viktiga steg på vägen.

Lopuksi, arvoisa puhemies, kävimme sosiaali- ja terveysvaliokunnan kanssa Berliinissä
pari viikkoa sitten ja tutustuimme myös niin kutsuttuun Saksan malliin. Siellä on hyvä op-
pisopimusjärjestelmä, ja varsinkin kun on kyse maahanmuuttajista, se on ollut se oikea tie
integraatioon. Toivoisin, että myös me Suomessa voisimme kehittää meidän oppisopimus-
järjestelmää siihen suuntaan.

19.33 Teuvo Hakkarainen ps (vastauspuheenvuoro): Arvoisa puhemies! Selluteollisuu-
della todella menee hyvin, mutta siitä koko rungosta, mikä metsästä otetaan, sahateolli-
suus maksaa 70 prosenttia, ja selluteollisuuden paras raaka-aineentuottaja on saha, koska
sieltä tulee paras tuote. Se ei ole puun latvasta oleva aihio, joka sitä parasta raaka-ainetta
tuottaa. Sitten vielä tuosta semmoinen, että meillä on paperiteollisuutta myös ollut ja Enso-
Gutzeit, joka on kansainvälinen firma. Suomesta ovat lähteneet kaikki nämä paperin tuot-
teet Enso-Gutzeitin alaisuudesta melkein pois. Ruotsista ei ole suljettu yhtään mitään, ja ol-
laan samalla leveysasteella. Hankinta on samalla leveysasteella, markkinat ovat samat.
Ruotsi pärjää tässä kilpailussa, mutta ei Suomi. Mikä siinä on? Hintakilpailukyky.

19.34 Kaj Turunen ps (vastauspuheenvuoro): Arvoisa puhemies! Tuossa oman puheen-
vuoroni alussa kerroinkin, mikä tilanne tässä on. Ja edustaja Kiuru syyttää hallitusta siitä,
että hallitus jääräpäisesti pitää linjastaan kiinni. Ja edustaja Henriksson tässä nyt kertoo ja
itse asiassa syyttää hallitusta siitä, että hallitus on valmis vaihtamaan tapaa saada se sama
vaikutus. Jos ajattelette, että oppositio ei ole yhtenäinen, niin mikä tässä hallituksen toi-
minnassa sitten on mennyt pieleen? Miten tässä olisi hallituksen pitänyt toimia? Eikö ol-
taisi voitu sitten sunnuntaikorvausta ja ylityökorvauksien leikkauksia vaihtaa siihen loma-
rahaan? Eikö? Tämä kysymys on oikeastaan edustaja Henrikssonille, koska tästä syytit
kuitenkin hallitusta. (Anna-Maja Henriksson: En ole syyttänyt!)

19.35 Anna-Maja Henriksson r (vastauspuheenvuoro):  Arvoisa puhemies! En tiedä,
ymmärsikö edustaja Turunen minut väärin. Sehän on erittäin hyvä, että hallitus perääntyy
tästä ajatuksesta leikata ylityökorvauksista ja sunnuntaikorvauksista. Se on hyvä asia. Mut-
ta se, että se tavallaan havaittiin vasta silloin, kun kaksi kätilöä istui suorassa tv-lähetyk-
sessä, on aika merkillistä. Ja sitä minä peräänkuulutan, että pitäisi hallituksella olla hyvää
taustamateriaalia omille päätöksilleen. Sen takia olen huolissani tästä prosessista. Mutta
erittäin hyvä, että luovuttiin siitä, ja minun mielestäni on oikea tie mennä sille tielle, että
otetaan lomakorvauksista. Se on oikea tie.

19.36 Krista Kiuru sd: Arvoisa puhemies! Nythän käy niin, että on hyvin vaikea pidät-
täytyä 5 minuutissa, kun täällä jo hallituspuolueet haastavat oppositiota, joka ei ole tänään
esittelemässä omaa vaihtoehtoaan vaan kyselemässä, miten hallitus päätyi pakettiin, joka
tänään on esittelyssä. Tänään me käsittelemme hallituksen kiristyspakettia, ja minusta se
on juuri sitä, mitä se tarkoittaakin olevansa. Nimittäin aika iso kysymys yhteiskunnan luot-
tamuksen näkökulmasta ja hyvin vakava kysymys on todella se, tapahtuuko jatkossa työ-
elämää koskeva valmistelu, joka on työehtolainsäädännön pohjalta ollut kuitenkin perin-
teisesti kolmikannassa, jatkossa niin, että ruvetaan temmeltämään, kulloinenkin hallitus,
132



Pöytäkirjan asiakohta PTK 42/2015 vp
aina sitten täällä työmarkkinapöydässä. On erittäin vakava juttu ja todella minusta myös
asiaton juttu, että hallitus lähtee osapuoleksi neuvottelupöytään, ja tästä on pitkäaikainen
EK:n nyt eläkkeelle jäänyt neuvottelija varoittanut tätä hallitusta, ettei pidä ottaa roolia
näissä keskusteluissa. Mutta ihmetystä kyllä herättää se, minkä takia näin toimitaan. Me
olimme jo 2007 tilanteessa, jossa hoitajien palkankorotusvaatimukset johtivat siihen, että
silloin syntyi poliittiselle puolelle tarvetta, että olisi löytynyt sellainen hallituskoalitio, joka
olisi lähtenyt osapuoleksi palkkaneuvotteluihin, joka on kyllä minusta hyvin kaukaa haet-
tua, kun katsotaan sitä pitkää linjaa, jolla aikaisemmin asioita on ratkaistu.

Arvoisa puhemies! On aika iso kysymys siinä suhteessa, kun perinteisesti me olemme
voineet luottaa yhteiskunnan, työmarkkinoiden rauhallisuuteen ja myöskin luottamukseen
siinä, että laeilla on säädetty minimejä, että tällä kertaa me olemmekin keskustelussa, jossa
me aidosti tilanteessa, jossa perussuomalaisilla vielä on myös työministerin salkku, muu-
tammekin tätä vallitsevaa historiallista perinnettä siinä, että halutaankin säätää maksimeja.
Me olemme tekemässä isoa ennakkotapausta, eikä ihme, että eduskunnassa käydään aika
kovaa keskustelua siitä, onko tämä oikea liike. Iso juttu tässä kaikessa on se, että kun tämä
halutaan tehdä suomalaisen kilpailukyvyn parantamiseksi, niin meillä on hyvin erilaisia
näkemyksiä siitä, mikä parantaa kilpailukykyä ja mikä ei.

No, jos me katsomme erikoistutkija Pekka Sauramon käsityksiä Palkansaajien tutkimus-
laitoksesta siitä, mitä on suomalaisen kilpailukyvyn parantaminen, niin hän toteaa, että
yleisesti keskusteluissa väitetään, että Suomen kuilu Ruotsiin ja Saksaan vaihtelee 10 ja 30
prosentin välillä, mutta Sauramo toteaa, että tällaiset väitteet ovat huonosti perusteltuja,
koska niiden pohjalta käytetyt mittarit eivät sano hintakilpailukyvyn tasosta mitään. Kun
sitten kysyttiin, kuinka huono tämä hintakilpailukyky tosiasiassa sitten on, niin Sauramo
totesi, että Suomen ja Ruotsin ja Saksan yksikkötyökustannuksia vertailtaessa vuosina
2000—2013 voidaan päätyä hyvin helposti vääriin päätelmiin. Silloin voisi sanoa, että
Suomen kustannukset näyttäisivät olevan tämän kolmikon korkeimmat. Mutta tosiasiassa
me voimme katsoa myös vertailujaksoa 1990—2013, ja tosiasiassa silloin Suomen ja
Ruotsin yksikkötyökustannusten kehitys näyttääkin aivan toisenlaiselta. Se nimittäin on-
kin silloin niin, että Ruotsissa kustannukset ovat nousseet Suomea enemmän 12 prosentti-
yksiköllä.

Hyvä puhemies! Tällä yritän vain kertoa sen, että täällä on hyvin paljon asiattomia, epä-
perusteltuja väitteitä ilmassa, ja minusta oli ihan asianmukaista ja oikein, että entinen mi-
nisteri, oikeusministeri Henriksson, nykyinen kansanedustaja Henriksson puuttui tähän.
Kyllä ihmisillä pitää olla oikeus suojanaan, ja tosiasia on se, että ihmisten perusoikeuksiin
voidaan puuttua vain, jos me voimme todeta, että nämä tavoitteet, joita tavoitellaan, eivät
muilla keinoin synny. Tosiasiassa näinkin voi toimia vain silloin, kun ne eivät ole talou-
desta riippuvia seikkoja. Tältä osin olemme törmäämässä tilanteeseen, jossa ihmiset eivät
voi enää luottaa työehtosopimuksiin, ja kun ne ovat kansainvälisten oikeuksien sopimus-
ten perusteella syntyneitä, niin työntekijät joutuvat varsin kohtuuttomaan asemaan. Siltä
pohjalta on uskomattoman käsittämätöntä, että hallitus on lähtenyt vain yhden työmarkki-
naosapuolen pöytään ja ajatellut, että sillä ehdotuksella mennään loppuun asti.

Minusta on oikein ja asiallista luottaa Sipilän sanaan siinä, mistä hänellä on monta blo-
gikirjoitusta, monta julkista ulostuloa, joissa todetaan, että omalta osaltani lupaan, että kai-
kessa työssäni pyrin toteuttamaan uudistuksia niin oikeudenmukaisesti ja tasapuolisesti
kuin mahdollista. Me olemme käyttäneet tänään pitkän päivän aikaa siihen, että nämä uu-
distukset eivät ole oikeudenmukaisia ja tasapuolisia kaikkien kannalta. Nyt kaksi ehdotus-
133



Pöytäkirjan asiakohta PTK 42/2015 vp
ta on poistunut pöydästä, mutta yksi pakkolaki on tullut lisää. Ihme on kyllä suuri, kun ih-
miset ihmettelevät, miten tässä näin pääsi käymään, että 3 prosentin palkankorotus tulee yli
200 000 palkansaajalle. Samaan aikaan osa täällä hallituspuolueista on sitä mieltä, että
tämä tulee, ja osa on sitä mieltä, että ei tule. Pääministeri Sipilältä ei tänään saatu selvää, tu-
leeko vaiko eikö.

Lopuksi, arvoisa puhemies, totean, että on tämä iso kädenojennus sen jälkeen, kun meil-
lä on Kela-maksu poistettu, meillä on yhteisöverolla pyritty tekemään työn ja palkan kus-
tannuksista halvempia ja jälleen meillä on toinen lähes miljardin euron paketti pöydällä.
Siltä osin on aika iso kysymys, voidaanko 5 prosentin tuottavuushyppyä ja tätä kilpailuky-
kyä tällä paketilla nostaa. Minusta on oikein, että oppositio sitä kysyy, varsinkin, kun me
toteamme, että tämä valmistelu on tehty tavalla, että yksikään asiantunteva perustuslakiva-
liokunnan aikaisemmin tässä talossa kuulema asiantuntija ei tunnusta, että heiltä olisi näitä
asioita (Puhemies koputtaa) edes kunnolla perätty. Siltä osin minusta eduskunnalla on oi-
keus ja kohtuus ja välttämättömyys vielä pohtia, ovatko nämä toimet sellaisia, jotka kilpai-
lukykyä nostavat, ja minusta ne eivät ole.

Ensimmäinen varapuhemies Mauri Pekkarinen: Arvoisa edustajat, muistutan, että nii-
den puheenvuorojen osalta, jotka pyydettiin ennen istunnon alkua, puheenvuoron pituus on
enintään 5 minuuttia. Niiden, jotka on pyydetty istunnon aikana, osalta tätä rajoitusta ei
ole, mutta niihinkin liittyy suositus tuosta 5 minuutista. Se on kuitenkin vain suositus. — Ja
nyt vastauspuheenvuoro edustaja Turunen ja edustaja Heikkinen.

19.43 Kaj Turunen ps (vastauspuheenvuoro): Arvoisa puhemies! Edellisen puhujan pu-
heesta pari kommenttia, miksi näitä maksimeja laaditaan. Näitä maksimeja tarvitaan nyt
sen vuoksi, että varmistetaan kustannuskilpailukyky ja se 5 prosentin loikka.

Mutta edustaja Kiurulta kysyisin kyllä siitä nyt, kun te sanoitte, että hallitus ei voi men-
nä osapuoleksi työmarkkinapöytään. Minä toivoisin, edustaja Kiuru, että kerrotte minulle
sitten, mikä on kolmikanta. Minulle jää tässä tapauksessa nyt aivan epäselväksi, mikä on
kolmikanta. (Krista Kiuru: Mielelläni!)

19.44 Hannakaisa Heikkinen kesk (vastauspuheenvuoro): Arvoisa puhemies! Itse olen
valmistunut sairaanhoitajaksi edellisen laman jälkeen, ja todellakin nämä pätkätyöt yhdes-
tä päivästä kolmeen päivään, viikkoon tai kahteen viikkoon ovat tuttuja. Omaan korvaani
särähtää, että täällä ääni väristen puhutaan perusoikeuksien menettämisestä, kun puhutaan
kuitenkin melko maltillisista viilauksista työelämän sääntöihin, melko maltillisista viilauk-
sista. Hoitoalan ihmisenä ajattelen ja ymmärrän kuitenkin, että nämä kaikki toimenpiteet,
mistä tänäkin päivänä täällä keskustellaan, tehdään vain siksi, jotta meillä olisi mahdolli-
suus tarjota tässä suomalaisessa yhteiskunnassa niitä oikeita perusoikeuksia, oikeutta hy-
viin sosiaali- ja terveyspalveluihin, vanhustenhoivaan, lasten koulunkäyntiin, kaikkeen sii-
hen, mitä me olemme tottuneet viime vuosikymmeninä saamaan ja olemme lihavina vuo-
sina pystyneet kasvattamaan. Nyt on tilanne toinen. Meidän pitää pientä viilausta tehdä,
jotta nämä aidot perusoikeudet (Puhemies koputtaa) pystytään jollakin tavoin turvaamaan.

19.46 Timo Heinonen kok (vastauspuheenvuoro): Arvoisa puhemies! Kiinnitin samaan
huomiota, mihin edustaja Turunen. Edustaja Kiuru vannoi kolmikannan nimeen, mutta
niin, että hallituksella ei olisi minkäänlaista roolia siinä. Kyllä itse näen, että me tarvitsem-
134



Pöytäkirjan asiakohta PTK 42/2015 vp
me sellaista kolmikantaa, missä ovat sekä työntekijät, työnantajat että myös maan hallitus
mukana. Tällä tavalla on hyviä tuloksia saatu aikaan. Hämmästelin edustaja Kiurun syy-
töstä siitä, että hallitus on mennyt yhteen pöytään. Minun mielestäni se on pöyristyttävää ja
loukkaavaakin pääministeri Sipilää kohtaan, joka on toiminut tässä poikkeuksellisen hie-
nolla tavalla. Hän on kaksi kertaa avannut neuvottelut yhteiskuntasopimuksesta ja edel-
leen pitää ovea auki vaihtoehtoiselle sopimukselle. Eli ainoastaan se päämäärä, että mei-
dän kilpailukykyämme pitää parantaa, on kiveen hakattu. Keinot voivat olla paljon paljon
toisenlaisetkin, jos työmarkkinajärjestöt tähän ratkaisuun pääsevät. Kyllä minä annan täs-
sä täyden tukeni meidän hyvälle pääministeri Sipilälle.

19.47 Jukka Kopra kok (vastauspuheenvuoro): Arvoisa herra puhemies! Täytyy sanoa,
että kun edustaja Kiurun puheenvuoroa kuunteli, niin korvaan särähti voimakkaasti se, että
eivät he, oppositio ja varsinkaan SDP täällä tänään ole olleet mitään maamme talouden oi-
kaisuehdotuksia tekemässä, vaan pelkästään vain ampumassa alas tätä hallituksen pakettia
ja esitystä. Minusta se on kyllä kummallista. Eikö nyt rakentavan keskustelun alkeissakin
jo todeta, että silloin kun kritisoidaan, niin ehdotetaan jotain rakentavaa sitten tilalle? Se on
kyllä havaittu, että tähän ei oppositio eikä erityisesti SDP ole tänään kyennyt. Ihmettelen.
SDP:n puheenjohtaja Rinne jossain vaiheessa totesi, että kenties marraskuussa saamme
kuulla jotain talouspoliittisia linjauksia teidän suunnaltanne. Miksi meidän pitää odottaa
niin kauan? Miksei niitä voi esittää nyt? Herranjestas, tässä on jo puoli vuotta kohta vaa-
leista mennyt. Silloin jo ilmoitettiin, että talous laitetaan kuntoon, ja te vain odotatte. On
tämä nyt kumma juttu. 

19.48 Satu Taavitsainen sd (vastauspuheenvuoro): Arvoisa puhemies! Kyllähän tämä on
hyvin päivänselvää, että hallitus on liittoutunut Elinkeinoelämän keskusliiton kanssa. Se
on tullut selvästi ilmi esimerkiksi EK:n toimitusjohtaja Häkämiehen lausunnoista, kun hän
on kehunut hallituksen esityksiä erinomaisiksi. Kun edustaja Kopra perää näitä vaihtoeh-
toja: kyllä vaihtoehto on se, että hallitus sanoutuu irti tämän eliitin kanssa liittoutumisesta
ja ryhtyy oikeaan kolmikantaneuvotteluun niin, että kohtelee tasapuolisesti molempia työ-
markkinaosapuolia, sekä työnantajaa että työntekijöitä, sillä antamalla tuulensuojaa työn-
antajille vesittyy koko neuvotteleminen.

Ensimmäinen varapuhemies Mauri Pekkarinen: Edustaja Kiuru, tämän keskustelun
aloittanut.

19.49 Krista Kiuru sd (vastauspuheenvuoro): Arvoisa puhemies! En aloittanut tätä kes-
kustelua vaan olin pöntössä pitämässä puheenvuoroa, ja täältä sitten haastettiin, mutta käy-
tän mielelläni tämän minuutin esitelläkseni näitä meidän vaihtoehtojamme ja totean tässä
minuutissa, että me palaamme tähän, edustaja Kopra, vielä monta kertaa täällä. Meillä on
oma prosessi menossa tällaisen vastuusopimuksen tekemiseksi koko yhteiskunnan väen
kanssa.

Minusta nyt on tärkeä keskittyä siihen, että kun te täällä toteatte, että hallitus ei ottanut
roolia kolmikantapöydässä asettumalla jommankumman osapuolen kannalle, niin on ai-
van posketonta väittää näin, koska näin juuri tapahtui. (Timo Heinonen: Ei tietenkään!)
EK:lla ei ollut omaa versiota ollenkaan, koska hallituksen versio oli suoraan EK:n kynästä.
Minusta ei pidä mennä kummankaan osapuolen kannalle. Me tiedämme tämän tosi hyvin,
135



Pöytäkirjan asiakohta PTK 42/2015 vp
koska me olemme myös koulutuspoliittisia muutoksia hakeneet työmarkkinajärjestöiltä, ja
hallitus ei ole aikaisemminkaan lähtenyt sellaiseksi tiukaksi neuvotteluosapuoleksi, jolla ei
ole muuta kuin yksi päämäärä: että ikään kuin asetetaan nämä tavoitteet, ja ne on teidän hy-
väksyttävä. Niin ei ole koskaan menetelty, ja tässä suhteessa minusta EK:n eläkkeelle jää-
nyt pääneuvottelija oli tässä aivan oikeassa.

Toimitan mielelläni edustaja Turuselle tästä yhden version vielä, jos teillä ei sitä ole,
niin saatte pitää uuden tilastomerkintäpuheen.

19.50 Jukka Kopra kok (vastauspuheenvuoro): Arvoisa herra puhemies! Kyllä minusta
pääministeri Sipilä vaalien jälkeen hyvinkin selvästi ja kristallinkirkkaasti koko suomalai-
selle yhteiskunnalle ilmoitti, että kaikki ovat tervetulleita neuvottelemaan ja keskustele-
maan siitä, kuinka tämän maan asioita aletaan kuntoon laittaa. Aivan kiistaton juttu minun
mielestäni. Ihmettelen. Ja tietysti ymmärränhän sen: jos pussi on tyhjä jauhoista, ei tällai-
seen keskusteluun ole mieluisaa osallistua, ja se kyllä näkyy teidän politiikastanne. Ihan
vain esimerkkinä vaikka eilisestä lähetekeskustelusta: Antti Rinne esitti näitä vienninke-
hittämistoimiaan ja mainitsi rataveron alentamista, teollisuuden sähköveron alentamista ja
väylämaksujen poistoa ikään kuin ne ratkaisisivat nyt meidän vientiongelmamme — yh-
teisvaikutus noin 100 miljoonaa euroa, kun puhutaan miljardeista. Täydellistä näpertelyä
ja nappikauppaa. Ei näillä konsteilla, arvoisa SDP, kyllä Suomen asioita kuntoon saada.

19.51 Kaj Turunen ps (vastauspuheenvuoro): Edustaja Kiuru, nyt te sanoitte omassa pu-
heessanne — se voidaan tarkistaa kyllä nauhaltakin — että hallituksen ei pidä mennä osa-
puoleksi työmarkkinapöytään. Minä kirjoitin tämän ylös. Voidaan tarkistaa nauhaltakin,
mutta uskon, että te sanoitte juuri näin: "Hallituksen ei pidä mennä osapuoleksi työmark-
kinapöytään." Jos te olette sitä mieltä, niin mikä on hallituksen rooli kolmikannassa? Niin
tähän nyt tarvitaan se selvitys sitten. Oletteko te oikeasti sitä mieltä, että hallituksella ei pi-
täisi olla mitään roolia työmarkkinapöydässä?

19.52 Timo Heinonen kok (vastauspuheenvuoro): Arvoisa puhemies! Edustaja Kiuru
kertoi, että on odotettu EK:lta esitystä — EK:lta ei ole edes haluttu esitystä. Ei hallitus ole
itse asiassa pyytänyt yhdeltäkään työmarkkinajärjestöltä omaa esitystä. Ei työnantajapuoli
EK:lta, ei SAK:lta, ei STTK:lta, ei Akavalta, vaan pääministeri Sipilä on pyytänyt yhtä yh-
teistä esitystä, millä kilpailukykyä voidaan parantaa tuo 5. Eli tavoite on asetettu ja on pyy-
detty, että tehkää te malli, millä tämä saavutetaan. Ei ole odotettu EK:n esitystä, sen takia
sellaista ei ole tullut. Ei ole odotettu SAK:n esitystä, ei STTK:n esitystä, ei Akavan esitys-
tä, vaan on odotettu ainoastaan yhtä esitystä, johon kaikki suomalaiset työnantajat ja työn-
tekijät sitoutuisivat niin, että tämä maa pelastuisi ja työpaikkoja saataisiin lisää, eikä olisi
niin kuin tällä hetkellä, että meillä ollaan kuihtuvassa kierteessä työpaikkojenkin kohdalla.

19.53 Krista Kiuru sd (vastauspuheenvuoro): Arvoisa puhemies! Minusta oli hyvä ja rei-
lua, että myönsitte tämän, että hallitus ei ole halunnutkaan näiden työmarkkinaosapuolten
vaihtoehtoja. Tämä on juuri se ongelma, yritin muotoilla tätä lausetta, jota Turunenkin tääl-
lä perää, toteamalla, että perinteisesti kun ollaan oltu kolmikannassa, niin silloin on jääty
kuuntelemaan näiden työmarkkinaosapuolten näkökulmia siitä, miten yhteisiin tavoittei-
siin voitaisiin yhdellä esityksellä päästä. Nyt näyttää siltä, että hallitus (Timo Heinonen: Te
äsken puhuitte EK:n esityksestä!) on siirtynyt ikään kuin omalla esityksellä hakemaankin
136



Pöytäkirjan asiakohta PTK 42/2015 vp
toisilta vain hyväksyntää sille esitykselle, joka hallituksella on. Kun on herättänyt vielä
epäselvyyttä se, onko tämä suoraan veistetty jo toisen osapuolen (Timo Heinonen: Pitkät
on viikot!) niin sanotusti tavoitelistalta, niin on varmaan hyvä, että täällä eduskunnassa
käydään tästä keskustelua. Ja me olemme toivoneet täällä monta viikkoa, että voi kun jo-
ku, jolla olisi hyvät välit sinne EK:hon, nyt kuiskuttaisi, että olisi parasta tulla omalla esi-
tyksellä, jotta ei tulisi tällaista epäselvyyttä. Ja minä olen iloinen siitä, että nyt aidosti yri-
tetään löytää ratkaisuja, joissa sitten hallitus kätilöi sitä, että löydetään yhteinen ratkaisu
työmarkkinaosapuolten kesken. Ja se on minusta oikein, ei se, että ollaan yhdellä ainoalla
vaihtoehdolla liikenteessä, joka ei tule ratkaisemaan tätä asiaa. 

Aivan lopuksi, puhemies, totean vielä, että minusta on aika iso juttu, jos täällä on tämän
paketin jälkeen — jos toteutetaan tämä iso tulonsiirto myöskin työnantajilta — (Puhemies
koputtaa) melkein 3 miljardia (Puhemies koputtaa) verotulosiirtoa yrityksille annettu, eikä
työpaikkoja näy.

Ensimmäinen varapuhemies Mauri Pekkarinen: Nyt menee reippaasti ylitse sovitun
ajan. Edustaja Heinonen vielä, ja sitten siirrytään puheenvuorolistaan.

19.55 Timo Heinonen kok (vastauspuheenvuoro): Arvoisa puhemies! Edustaja Kiuru, te
puhuitte äsken siitä, miksi hallitus ei ole pyytänyt EK:lta omaa esitystä. Sen takia ei ole
pyytänyt, kun hallitus ei ole pyytänyt yhdeltäkään työmarkkinajärjestöltä yksittäistä omaa
esitystä vaan on pyydetty yhtä yhteistä työntekijöiden ja työnantajien pakettia, millä saa-
vutetaan tämä tavoite, mikä meidän on saavutettava. Sen sijaan edustaja Lindtman totesi,
että jos edustaja Ihalainen olisi laitettu sovittelijaksi, niin "silloin sopimus olisi syntynyt".
Ja silloin herää kysymys, ovatko sosialidemokraatit estäneet SAK:ta tekemästä sopimusta,
sitä yhtä yhteistä sopimusta, millä päästäisiin yli tästä haastavasta tilanteesta. 

Ensimmäinen varapuhemies Mauri Pekkarinen: Ja vielä viimeinen vastauspuheenvuo-
ro, edustaja Kiuru, ja sen jälkeen sitten edustaja Keränen.

19.56 Krista Kiuru sd (vastauspuheenvuoro): Meitä on, arvoisa puhemies, tänään kyllä
ihmetyttänyt tämä, että kokoomuksen siivestä — ja en tiedä, onko muualtakin — on tullut
kovasti syytöksiä siihen, että me emme aidosti ole suomalaista kilpailukykyä parantamas-
sa ja että me täällä estäisimme toimia. Me olemme huomauttaneet, että tämä kiristyspaket-
ti on sellainen, jolla ei synny sellaista pitkäaikaista sopua ja sellaista kilpailukykyä tähän
maahan, joka kantaisi. Ja minusta on väärin, että syytellään täällä ja osoitetaan ja jopa hen-
kilöidytään näissä kysymyksissä. Yritetään säilyttää maltti siinä, että meillä on sellaiset yh-
teisesti sovitut pelisäännöt ja luottamus, joka vie tätä maata eniten eteenpäin. (Timo Hei-
nonen: Kertokaa nyt, onko kolmikannassa hallituksella osuutta!)

Toinen varapuhemies Paula Risikko: No niin, ja sitten mentiin taas tuohon listaan. Elik-
kä edustaja Keränen, olkaa hyvä.

19.57 Niilo Keränen kesk: Arvoisa puhemies! Ehkä on vähän viisainta pikkusen rauhoit-
tua ja mennä kirjallisuuden pariin. Johan Ludvig Runeberg on kirjoittanut aikanaan kau-
niisti: "On maamme köyhä, siksi jää, jos kultaa kaivannet."
137



Pöytäkirjan asiakohta PTK 42/2015 vp
Arvoisa puhemies! Hyvät edustajat, lähihistoriassamme on kyllä ollut aikoja, jolloin
Suomi ei ole ollut köyhä eikä kippee. 1980-luvun loppu oli sitä aikaa ennen suurta lamaa ja
sitten taas uudelleen kymmenkunta vuotta sitten. Hyvät ystävät, tämänpäiväisestä keskus-
telusta päätellen näyttää siltä, että emme ole oppineet näistä ajoista juuri mitään. Iso osa
puheenvuorojen käyttäjistä haluaa näköjään toteuttaa tuon Runebergin runon säkeen: köy-
hiä ollaan ja siksi jäädään. Me olemme pieni, viisimiljoonainen kansa. Meidän maaperäs-
sämme ei ole öljyä, kultaa ja muuta kaivamista olisi, mutta emmepä me osaa sitä kunnolla
kaivaa emmekä saa sitä myyntiin. Kun muistellaan 90-luvun nousua lamasta, me emme voi
sivuuttaa Nokian ja it-alan ratkaisevaa merkitystä. Siksipä olenkin kysynyt itseltäni, mikä
oli Nokia.

Suomen perusongelma on vientitulojen puute. Suomalainen tuote ei käy kaupaksi. Suo-
mella ei ole kilpailukykyä. Ilman ulkoa tulevia tuloja näin pieni kansa ei pysty ylläpitä-
mään sitä suurenmoista hyvinvointia, mikä meillä on ollut ja on myös tänä päivänä.

Arvoisa puhemies! Sipilän hallitus on antanut tiedonannon kilpailukykyä vahvistavista
toimista. Uskallan kyllä sanoa, että osa tiedonannossa esitetyistä toimenpiteistä on varsin
kurjia ja niitä olisi pitänyt pystyä välttämään. Silti ne ovat kuitenkin vain ja vain ensiapua,
eivätkä ne mitenkään yksin riitä siksi tehohoidoksi, mitä Suomen kilpailykyvyn hoitami-
nen vaatii nyt ja myöskin tulevina vuosina.

Arvoisa puhemies! En minä pidä kaikista noista toimenpiteistä. Meitä on täällä varmaan
monta, jotka eivät pidä. Näille toimenpiteille olisi vaihtoehto, ja Sipilän hallitus on sitä
odottanut ja toivonut jo moneen kertaan, kuten äskeisestä debatistakin kuultiin. Tarvittai-
siin yhteiskuntasopimus, jossa niin hallitus kuin työmarkkinajärjestötkin yhdessä sopisi-
vat toimenpiteistä, joilla estetään tuo lopullinen romahtaminen Runebergin sanailemaan
köyhyyteen. Monet meistä toivovat edelleenkin, että yhteiseen sopimukseen päästään. Yh-
dessä sopimalla on mahdollista paitsi löytää tämä ensiapu myöskin löytää niitä pidemmän
ajan askelmerkkejä, joilla päästään kestävälle pohjalle.

Arvoisa puhemies! Palaan tuohon aikaisempaan kysymykseeni: mikä Nokia oli? Nokia
oli, huom., suomalaista osaamista ja suomalaista innovaatiota. Tänään suomalainen tuote
ei käy kaupaksi. Osasyynä on varmastikin tuotteen hinta, johon hallitus pyrkii vaikutta-
maan näillä toimenpiteillä. Mutta toisena ja luultavasti suurempana syynä on se, että meil-
lä ei ole tarpeeksi maailmalla haluttua myytävää.

Kuuntelin tuossa illan alussa edustaja Riitta Myllerin puheenvuoroa, ja minusta se oli
erinomainen puheenvuoro juuri tästä asiasta. Niinpä, arvoisat edustajat, minä haluan muis-
tuttaa, että Runebergin pysyvän köyhyyden uhkasta pääsemme pitemmän päälle vain sillä,
että suomalaiset ryhtyvät taas innovoimaan. Innovoimiseen tarvitaan osaamista, ja osaami-
seen hallitus haluaa panostaa muun muassa digitalisaatiolla, koulutuksen uudistamisella ja
muilla kärkihankkeilla.

Arvoisa puhemies! Itse toivon edelleenkin, että ainakin osa näistä tiedonannon toimen-
piteistä voitaisiin korvata yhteisellä sopimisella.

20.01 Hannakaisa Heikkinen kesk: Arvoisa rouva puhemies! Suomalaisyritysten kus-
tannuskilpailukyky on jäänyt jopa 15 prosenttia jälkeen kilpailijamaistamme Saksasta,
Tanskasta ja Ruotsista. Tänään julkaistu kilpailukykypaketti on osa loogista kokonaisuut-
ta, jonka se muodostaa yhdessä hallitusohjelman suuntaviivojen ja talousarvioesityksen
kanssa. Kaikki nämä toimet tähtäävät suomalaisyritysten kustannuskilpailukyvyn paranta-
138



Pöytäkirjan asiakohta PTK 42/2015 vp
miseen, jotta niiden olisi jälleen oikeasti mahdollista kilpailla kansainvälisillä markkinoil-
la. Näillä toimilla Suomi myös palautetaan maaksi, johon ulkomaalaisetkin yritykset ha-
luavat investoida. Suomesta tehdään taas maa, jossa on kannattavaa perustaa yritys, tehdä
työtä ja palkata uusia työntekijöitä.

Rakenneuudistuksilla haetaan julkiselle taloudelle merkittäviä säästöjä. Hallitusohjel-
maan kirjatut leikkaukset osuvat pitkälti työelämän ulkopuolella oleviin suomalaisiin. Tä-
män kilpailukykypaketin toimet taas kurittavat työssä käyviä. Lisäksi talousarvioesitykses-
sä kohdennetaan kaikkein hyvätuloisimmille erilaisia korotettuja maksuja ja vielä lisää ve-
roja. Samassa veneessä olemme kaikki; kaikki osallistuvat.

Julkisen talouden tilannetta on parannettava, jotta yrityksille voidaan antaa kädenojen-
nus, kuten tässä kilpailukykypaketissa esitetty sosiaaliturvamaksujen alentaminen. Halli-
tuksen on myös valvottava, että nämä kädenojennukset todella luovat investointeja ja uu-
sia työpaikkoja. Kela-maksujen poisto ja viime vaalikaudella tehty yhteisöveron alennus
valuivat kasvaneisiin osinkoihin. Näin ei saa enää käydä, vaan työnantajien on kannettava
oma vastuunsa.

Arvoisa puhemies! Kuten talousarvioesityksessä huomattiin, hallitus tukee yrittäjyyttä,
uudenlaista liiketoimintaa ja vientiä. Kansainvälistymistä ja vientiä edistävä Team Finland
ja Finpro saavat toistakymmentä miljoonaa euroa lisärahoitusta. Niiden työ parantaa yri-
tysten viennin edellytyksiä muun muassa biotaloudessa, puhtaissa ratkaisuissa, terveystek-
nologiassa ja digitaalisessa liiketoiminnassa. Nämä ovat tulevaisuuden aloja, joilla Suomi
voi olla edelläkävijä.

Arvoisa puhemies! Kauppataseen alijäämä heikentää kansantalouttamme. Yksi hätää
kärsivistä sektoreistamme on nyt ruuantuotanto. Maatalouden ahdinko on monien tekijöit-
ten summa, mutta on huomattava, että tällä hetkellä Suomeen tuodaan elintarvikkeita
2,5—3 kertaa enemmän kuin mitä onnistumme viemään ulkomaille. Jos haluamme säilyt-
tää suomalaisen ruuantuotannon, keskeisin vaikuttaja siihen on suomalainen kuluttaja.
Mutta jos ainoa kriteeri ostopäätökselle on halvin hinta, ei kotimainen puhdas ruoka pär-
jää. Kuitenkin suomalaista maitoa ja lihaa ostaessa voimme olla varmoja, ettemme saa sii-
tä antibiootti- tai hormonijäämiä — tai niin kuin Kiinassa: melamiinia meni pienille lapsil-
le. Viljat, marjat, vihannekset ja muut luonnon antimet ovat puhtaassa ympäristössä puh-
tain menetelmin kasvatettuja. Suomalaista ruokaa syömällä et menetä terveyttäsi. Siinä
meillä on kansainvälisenkin tason kilpailuvaltti, jos vain sitä osaamme hyödyntää — tätä-
hän edellisessä puheenvuorossa edustaja Keränen peräänkuulutti. Kyllä meillä on myytä-
vää.

Liika byrokratia on suuri kasvun este tai ainakin merkittävä hidaste monelle yritykselle,
myös maataloussektorilla. Oma byrokratiamme tukahduttaa monia lupaavia bisneksiä jo
alkuunsa. Kuvaava esimerkki on sastamalainen kalayrittäjä, joka oli saanut kaupat tehtyä
kiinalaisten kanssa. Kaikki puitteet Kiinan-vientiä varten olivat kunnossa yhtä lukuun ot-
tamatta. Yrittäjä tuskaili vientilupiensa kanssa viranomaisten byrokratiaviidakossa, vaik-
ka kyse saattaa olla miljoonien kasvusta. On selvää, että viennin aloittamisen tulisi olla
joustavampaa. Ei voi olla niin, että jokaisen vientiin aikovan pitää olla lakimies tai virka-
koneiston asiantuntija.

Arvoisa puhemies! Hallituksen tavoitteena on turhien normien perkaaminen ja säänte-
lyn järkeistäminen. Myös keskustan eduskuntaryhmä ja koko puoluekenttä paiskivat töitä
tämän tavoitteen eteen.
139



Pöytäkirjan asiakohta PTK 42/2015 vp
20.06 Jukka Kopra kok: Arvoisa rouva puhemies! Pitkä päivä on takana, ja polveilevaa
keskustelua on käyty. Paria asiaa haluaisin kommentoida, mitä tässä tänään on keskusteltu.

SAK:n edustajat — anteeksi, SDP:n edustajat — hurskastelivat ääni väristen tuossa päi-
vällä sitä, että sopimusvapaus menee nyt näiden hallituksen esitysten myötä ja yleissito-
vuus ja niin edelleen on niin kuin pop juttu ja siitä pitää pitää kiinni. Tähän on kyllä pakko
todeta ääneen, että suomalaisen pienyrittäjän näkökulmasta — ja sanon tämän yli 15 vuo-
den yrittäjäkokemuksella — se, mikä SDP:lle ja vasemmistolle on sopimusvapautta, on
kyllä ay-liikkeen diktatuuria ja pakkovaltaa. Kyllä sillä tavoin tällä niin sanotulla vasem-
miston sopimusvapaudella yrittäjiä sidotaan ja pakotetaan tekemään asioita.

Mutta nyt kun saatiin yksi opposition edustajakin saliin paikalle, niin tahtoisin jotain po-
sitiivistakin sanoa ja kehua, nimittäin mielestäni edustaja Ihalainen puhui aiemmin päiväl-
lä viisaita sanoja. Ne kannattaa kaikkien meidän kuunnella ja pohtia niitä, kun hän puhui
siitä, että myös työnantajien tulee kantaa vastuuta enemmän työntekijöistään suuryrityksis-
sä silloin, kun paikallista sopimista lisätään. Tästä olen täysin samaa mieltä, että kyllä mo-
nilta osin käytäntö on yrityksissä ollut siltä osin liian julma, että työntekijöitä ei arvosteta,
he ovat vain kulutustavaraa. Työntekijöitä on arvostettava enemmän, ja kun paikallista so-
pimista lisätään, niin Saksan-mallin mukaisesti myös työntekijöille pitää lisätä jotain ta-
kuuta siitä, että työpaikka säilyy, kun he joustavat työnantajan toiveiden mukaisesti yhteis-
työssä. Tämä oli minun mielestäni kyllä edustaja Ihalaiselta suurta viisautta, ja toivon, että
hallitus ottaa nämä sanat pohdittavakseen, kun näitä asioita eteenpäin vie.

20.08 Timo Heinonen kok: Arvoisa rouva puhemies! Tässä keskustelussa on nyt illan ai-
kana monta kertaa tuotu esille sitä, että tämä on ehdotonta, että on vain yksi oikea vaihto-
ehto. Minun mielestäni on epärehellistä sanoa tässä prosessissa, että ei olisi tilaa muille
vaihtoehdoille, ja sen takia halusin vielä tämän puheenvuoron käyttää.

Keskustelussa on useaan kertaan väitetty, että vaihtoehdoille ei olisi sijaa eli hallitus ei
antaisi tilaa jollekin muulle, vaihtoehtoiselle ratkaisulle saavuttaa tätä 5 prosenttiyksikön
kustannuskilpailukyvyn parannusta. Tässä salissa on toki mahdollista keskustella tai nos-
taa esille vain sellaisia vaihtoehtoja, mitkä voidaan ratkaista lainsäädännöllä. Työkalupak-
ki on siis aika lailla rajattu meillä lainsäätäjillä, niin hallituksella kuin kansanedustajilla-
kin. Toki voimme sitten keskustelussa nostaa esille myös erilaisia toiveita työmarkkinajär-
jestöille, että he etsisivät näitä ratkaisuja. Jos on tällaisia vaihtoehtoja, joita voidaan lain-
säädännöllä muuttaa ja tehdä tästä paketista vielä oikeudenmukaisempi eri työntekijöiden
kesken, eri alojen kesken, niin minun mielestäni ne ovat erittäin tervetulleita, ja näin olen
ymmärtänyt, että myös pääministeri Sipilä on kertonut, että niitä voidaan esittää.

Ei hallitus ole kiveen hakannut kuin tavoitteen, ei siis keinoja. Tavoite on se, että mei-
dän pitää tätä noin 15 prosentin eroa kilpailukyvyssä keskeisiin verrokkimaihin saada kiin-
ni, ja siinä yhtenä palasena on tämä 5 prosenttiyksikön kustannuskilpailukyvyn parannus,
jota tänään käsittelemme. Sen jälkeen vähintäänkin yhtä tärkeä on maltillinen palkkarat-
kaisu, jolla saavutettaisiin tuo toinen 5 prosenttia. Sen takia itse toivon, että tässä löytyy
neuvotteluratkaisu, että ei palkkaratkaisussa sitten tietyllä tavalla ostettaisi pois tätä hyö-
tyä, joka mahdollisesti nyt saadaan. Kolmantena on se 5 prosenttia, joka tulisi yrityksistä,
minne luodaan nyt sitten kasvun edellytyksiä muun muassa paikallista sopimista lisäämäl-
lä. 5 prosenttiyksikön kustannuskilpailukykyparannus on se, mistä siis ei ole syytä tinkiä,
keinoista pitää voida keskustella.
140



Pöytäkirjan asiakohta PTK 42/2015 vp
5 prosenttia, 5 prosenttia, 5 prosenttia, 5+5+5-malli, on maamme kilpailukyvyn kannal-
ta välttämätön, työpaikkojen kannalta välttämätön. Itse uskon, että sitä toivoo myös jokai-
nen tällä hetkellä työttömänä oleva ihminen, että se oma työpaikka syntyisi, että me sai-
simme tähän maahan lisää työpaikkoja, ja myös monet, ketkä ovat peloissaan siitä, säilyy-
kö oma työpaikka tulevaisuudessa — näillä toimilla myös sitä tehdään. Jos tässä onnistum-
me yhdessä sopien, yhdessä neuvotellen, toivottavasti hallituksen ja opposition kesken
mutta ennen muuta työntekijä- ja työnantajapuolien kesken neuvotellen, niin hallitus on lu-
vannut kotimaisen ostovoiman vahvistamiseksi 2017 vielä 1 miljardin työn verotuksen ke-
vennyksen, ja sekin lisäisi työllisyyttä merkittävällä tavalla. Minun mielestäni se on ehdot-
tomasti tavoiteltava päämäärä myös.

Arvoisa puhemies! Hallituksen esitykset tulevat eduskunnan käsittelyyn ensi vuoden
kevättalvella. Päätöksistä on luvattu, että ne teemme täällä kesään mennessä, ja lain val-
mistelu on tehtävä nyt huolella niin, että pitää ottaa huomioon sukupuolivaikutukset, esi-
merkiksi vaikutukset erilaisiin perheisiin, lapsiin ja muihin, myös eri alan työntekijöihin.
Ne pitää tässä lainvalmistelussa huolellisesti käydä läpi. Vielä on siis aikaa tuoda vaihto-
ehtokin pöytään, ja itse toivonkin, että ratkaisu syntyy työmarkkinajärjestöjen yhdessä so-
pien. Ratkaisuun on tällöin paljon enemmän työkaluja työkalupakissa, ja myös niin, että se
ottaa huomioon erilaiset alat, erilaiset työntekijät, naiset ja miehet tasapuolisesti niin, että
me kannamme tasaisesti vastuuta, jotka työn syrjässä olemme kiinni, ja selviämme sitten
eteenpäin tässä maassa, sillä jos meillä ei ole työtä, niin ei ole myöskään verotuloja, ja ve-
rotulojen kautta kuitenkin kustannetaan tämän maan hyvinvointipalveluista valtaosa.

Arvoisa puhemies! Itse siis ehdottomasti odotan, että tällaisia vaihtoehtoisia ratkaisuja
tulee. Niitä voi tulla oppositiolta, niitä voi tulla hallituspuolueilta, mutta ennen muuta itse
odotan niitä työmarkkinajärjestöiltä — enkä yksittäisiltä työmarkkinajärjestöiltä, vaan yh-
teistä esitystä, jolla tähän yhteiseen tavoitteeseen päästään.

20.14 Sirpa Paatero sd: Arvoisa rouva puhemies! Pääministerin esittelemä kilpailukyky-
hyppy kuulostaa ehkä tällä hetkellä polvivikaiselta. Kun lähdetään tekemään niin kuin ur-
heilussa lämmittelemättä ja valmistautumatta, voivat mennä polvet tai nilkat rikki, minkä
jälkeen eteneminen tulee olemaan vähän tuskallista ja vaikeaa. Ja nyt näitä viimeisiä mut-
kia kuunnellessa tuntuu hieman tältä.

Ihmisille on luotu epävarmuutta ensin rankoilla leikkauksilla pienituloisille, niin eläke-
läisille, lapsiperheille, opiskelijoille kuin työttömille. Sen jälkeen kurituksen kohteena oli-
vat pienipalkkaiset työntekijät. Hallitus on myös mennyt semmoisille alueille, jotka sille
eivät kuulu perinteisesti ja toivottavasti eivät myöskään tulevaisuudessa eivätkä nyt, kuten
lomat, sairausajan korvaukset, palkkojen lisät, jotka sittemmin nyt ovat muuttuneet loma-
rahojen leikkauksiksi. Yhä edelleen päivän keskustelun jälkeen jäi minulle vähän epäsel-
väksi, kenelle kaikille sitten lomarahat tulevaisuudessa tulevat tai eivät tule.

Suomen vahvuus on ollut kolmikanta, joka edellisellä kaudella konkretisoitui työlli-
syys- ja kasvusopimukseksi, josta maltillisesta palkkaratkaisusta on siis vuosi vielä jäljel-
lä. Ja silti jo nyt työntekijäjärjestöt ovat olleet valmiit jopa nollakorotuksin tulemaan halli-
tusta vastaan tekemällä oman vastaantulonsa. Mutta työnantajajärjestöille tämä ei tunnu
riittävän, kun hallitus on lupaamassa kuitenkin jo etukäteen palkkojen alennuksia. Ongel-
ma on tietysti jo lähtökohdassa, kun katsotaan noita VM:n omia arvioita. Täällä puhuttu
50—70 000 uuden työpaikan luominen ei ole mitenkään varmaa. Dynaamisista vaikutuk-
sista meillä on ikävät muistikuvat aiemmilta kausilta, jotenka sitä tavoiteltua työpaikka-
141



Pöytäkirjan asiakohta PTK 42/2015 vp
määrän lisäystä ei nähtävästi ole kuitenkaan tulossa. Enemmänkin tässä on pelkona se, että
kun ihmisten ostovoima vähenee, niin työpaikat vähenevät, työttömyys lisääntyy, minkä
jälkeen myöskin valtion kustannukset kasvavat työttömyyden hoitona.

Demareitten mielestä olisi voinut ajatella enemmänkin niin, että nykyisellä, sillä samal-
la palkalla saataisiin enemmän tuotteita, enemmän palveluita, pystyttäisiin tekemään
enemmän, eikä niin, että vähemmällä palkalla tyydyttäisiin vain nykyiseen, mitä tällä het-
kellä tehdään. Tämä olisi mahdollista saavuttaa, sillä työn tuottavuus koostuu monesta
asiasta, joista monet tutkimukset ja selvitykset ja käytännön elämä ovat osoittaneet, että pa-
rempaa tuottavuutta saadaan parantamalla osaamista, työhyvinvointia, johtamista, inno-
vaatioita ja luottamusta.

Jos kyse oikeasti olisi vain siitä kustannuksesta, mikä tulee työnantajille ja yrityksille,
niin olisi ehkä kannattanut arvioida ne noin 2,5 miljardin euron kädenojennuksen vaiku-
tukset, jotka on ensin annettu Kela-maksun poistona, sitten yhteisöveron alennuksena ja
nyt luvattuna sote-maksun alennuksena. Mikä on ollut näiden vaikutus työllisyyteen tai in-
vestointeihin? Tällä hetkellä vaikutus on ollut negatiivinen: ei uusia työpaikkoja, vaan
enemmän työttömyyttä, ei uusia investointeja. Ongelma on se, että nämä toimet eivät vas-
taa siihen ongelmaan, johon niillä sanotaan vastattavan, sillä viennin ongelmat eivät pelas-
tu pienipalkkaisten julkisen puolen työntekijöiden palkkoja kurittamalla. Toimet ovat ihan
toisenlaisia.

Jos palkkoja ajatellaan, niin jos katsoo Saksan tai Ruotsin palkkoja, joihin täällä verra-
taan, niin siellä palkkataso on kuitenkin korkeammalla kuin Suomessa. Ja meillä tykan
kautta, työllisyys- ja kasvusopimuksen kautta, työntekijät ovat osallistuneet jo nyt muuta-
man vuoden näihin talkoisiin. No, nyt sitten syyllisyyttä kantavat minun monet ystäväni
kunnallisen ja julkisen työntekijäpuolen puolella, omista lomistaan, lomarahoistaan, sai-
rauspäivärahoistaan, (Puhemies: Aika!) kaikesta tästä. Se on minun mielestäni väärin, ja
vielä on arvioitava, puheenjohtaja, se, kuinka paljon tässä on perustuslain tai kansainväli-
sen ILO-sopimuksen vastaisia toimia.

20.19 Hannu Hoskonen kesk: Arvoisa rouva puhemies! Käyty pitkä keskustelu tie-
donannosta kustannuskilpailukyvyn parantamiseksi on herättänyt erittäin mielenkiintoisia
mielipiteitä. Edustaja Paatero äsken todisteli, että on pitkään verrytelty eikä suoritusta kuu-
lu, tai paremminkin niinpäin, että onko liian äkkiä lähdetty liikkeelle. Voi sanoa, että tässä
on pääministeri Sipilän hallitus jo hallitusneuvottelujen aikana käynnistänyt tämän yhteis-
kuntasopimusneuvottelun. Jos noin pitkään verryttelee, niin takaan ja alleviivaan sen ver-
ran urheilua harrastaneena, että tuollaisella verryttelyllä ei koskaan tule hyvää suoritusta,
jos pitää verrytellä kuukausi kuukauden jälkeen eikä sittenkään tule tulosta. Nyt on menos-
sa jo, arvoisa edustajakollega, neljäs yritys. Koska, koira vieköön, on oikea aika, että saa-
daan se urheilusuoritus syntymään? 

Pääministeri Sipilän otteet ovat tässä asiassa ihan oikeat ja hyvät. Velkaa Suomella on jo
se 100 miljardia euroa, ja 5 miljardin euron tahdilla tulee joka vuosi lisää. Näin ei kerta
kaikkiaan voi enää jatkua. Sen me varmaan kaikki tunnustamme istutaan sitten salin oi-
kealla puolella tai vasemmalla tai peräti keskellä. Luottoluokituksemme on tarkkailussa
tällä hetkellä, ja jos sieltä tulee prosentinkin nousu, kuten sanottua, miljardi menee Suo-
men valtiolta lisää rahaa korkomenoihin. Mitä myrkkyä se on esimerkiksi tässä kaupungis-
sa asuntovelallisille? Sen pahempaa myrkkyä lapsiperheille ei olekaan kuin jos lähtisi kor-
ko nousemaan. Sen kanssa ei auta edes opposition leikkiä. Jos on vastuullinen oppositio,
142



Pöytäkirjan asiakohta PTK 42/2015 vp
sen mahdollisuuden kanssa ei ole tässä salissa yhdelläkään kansanedustajalla minkäännä-
köistä varaa leikkiä. Se on kuolemanvakava asia meidän kansantaloudelle ja perheille ja
työssäkäyville ja kaikille suomalaisille.

Kilpailukykymme tilanne tällä hetkellä on vakava. Se lienee korkea aika tunnustaa. Jos
emme tätä oiretta tunnista, katsokaamme meidän vientitilastoja: olemme menossa alamä-
keen koko ajan. Se lienee se paras indikaattori, miten Suomen kansantalous tällä hetkellä
jaksaa. Siksi hallituksen esitys kilpailukykyä parantavista toimista ei voisi tulla parem-
paan aikaan. Nyt ovat ne viime hetket, ja nyt ei enää ole kerta kaikkiaan verryttelyn aika, ei
sitten yhtään.

Yhteiskuntasopimusta on väännetty ja väännetty, ja sen on kyllä nyt tässä synnyttävä, tai
sitten tässä hommassa menee uskottavuus, ja toivon omalta osaltani todella hartaasti, että
kaikki työmarkkinaosapuolet ottavat tämän vakavasti ja syntyy yhteinen, kattava sopimus.
Tähän me tarvitsemme joka ainoan järjestön, joka ainoan suomalaisen ja ennen kaikkea
sen yhteisen hengen, että me nostamme Suomen suosta. Tämä ei nouse tappelemalla eikä
verryttelemällä vaan tekemällä. Pääministeri Sipilä on luvannut tänäkin päivänä moneen
kertaan, kymmeniä kertoja, että portti on auki uusille superehdotuksille, jotka ovat parem-
pia kuin pääministeri Sipilän hallituksen tekemät esitykset. Portti on edelleen auki. Älköön
kukaan enää puhuko tässä salissa siitä, että nyt on pakkolakeja tehty. Nyt on huudettu jo
neljään kertaan, että tehdään nyt hyviä esityksiä tai jopa parempia. Puheet siitä, että ollaan
lyömässä lukkoja kiinni, eivät pidä ollenkaan paikkaansa.

Jos katsomme sitten vähän historiaa: Miksi tämä kilpailukyky tarvitsee parannusta ja
millä keinoilla? Yhteiskuntasopimus on siinä varmasti paras keino. Mutta katsotaanpa esi-
merkiksi vuotta 2002, kun Suomi liittyi euroon. Devalvaatiomahdollisuudestahan silloin ei
saanut edes puhua, elikkä silloinhan kiellettiin se, että meidän sisäiset kustannuksemme
voisivat nousta. Nythän me käymme sitä keskustelua. Kun kustannukset ovat nousseet ja
devalvaatio ei ole enää mahdollinen, arvoisa puhemies, meidän on nyt itse tehtävä tämä de-
valvaatio sisäisesti. Se ottaa tässä koville, mutta muuta vaihtoehtoahan meillä ei enää ole. 

Ruotsi ja Saksa kävivät omilla tahoillaan tämän samaisen matokuurin. Ruotsi euron ul-
kopuolella, Saksa euron sisäpuolella, ja niillä menee hyvin. Perustuslakivaliokunta kävi
viime viikolla Ruotsissa. Siellä työttömyysaste on 6,3—6,4 prosenttia, vienti vetää hyvin,
ja valtion velanotto ensi vuonna on Ruotsissa hieman alle miljardi euroilla mitattuna. Ruot-
silla menee todella hyvin, ja ne tekevät hyvää tulosta. Mutta siellä valtiossa ei vatuloida,
siellä tehdään. Hallitusohjelman keinot ovat aivan oikeat: kulut on saatava kuriin ja kilpai-
lukyky kuntoon.

Lopuksi, arvoisa puhemies, nostan vielä esille sen, mitä Sipilän hallituksen esittämät
keinot oikeasti ovat: Kun Suomi oli taloussuossa 90-luvun alussa edellisen kerran, markka
devalvoitiin 14 prosenttia silloin 15. päivä marraskuuta 1991, ja kun markka päästettiin
kellumaan 8. päivä syyskuuta 92, silloin markka devalvoitui 27 prosentilla, eli devalvaati-
on yhteisvaikutus oli 41 prosenttia. Se oli senaikaisille suomalaisille ihmisille todellinen
matokuuri. Se on näihin meidän päiviemme tapahtumiin verrattuna (Puhemies koputtaa)
lastenleikkiä. Kun otamme vähän historiasta perspektiiviä tähän hommaan, niin toivoisin,
että oppositiokin tässä asiassa tulisi niin sanotusti järkiinsä ja palaisi realismiin.

20.25 Sami Savio ps (vastauspuheenvuoro): Arvoisa puhemies! Edustaja Paatero otti äs-
ken esiin aiempien muutosten dynaamiset vaikutukset. Hän mainitsi muun muassa Kela-
maksun poiston ja tehdyn yhteisöveron alennuksen. On toki totta, että Suomen työllisyys-
143



Pöytäkirjan asiakohta PTK 42/2015 vp
tilanne on erittäin heikko ja on koko ajan heikentynyt tässä menneiden vuosien kuluessa,
mutta on kuitenkin huomioitava myös se, että olemme kärsineet pahasta lamasta jo seitse-
män vuotta, ja nämä lamaan johtaneet tekijät eivät ole pelkästään Suomesta riippuvaisia.
Esimerkiksi tämän yhteisöveron alennuksen jälkeen on biotalouden alalle saatu erittäin
merkittäviä investointeja. Kysymys kuuluukin nyt, mikä olisi taloutemme tila ja työttö-
myysasteemme, ellei näitä hyvin merkittäviä muutoksia olisi lainkaan tehty. Osaisiko
edustaja (Puhemies koputtaa) Paatero vastata tähän kysymykseen?

Toinen varapuhemies Paula Risikko: Sitten puhujalistaan, nimittäin edustaja Paaterolla
on siellä jossain vaiheessa puheenvuorokin, mutta nyt on ensiksi edustaja Hakkarainen. —
Olkaa hyvä.

20.26 Teuvo Hakkarainen ps: Arvoisa rouva puhemies! Tämä hintakilpailukyky, mistä
on puhuttu, ja 5 prosentin kilpailukykyhyppy: meillä on semmoinen tilanne, että jonkin tut-
kimuksen mukaan 70 prosenttia yrityksistä olisi lähdössä Suomesta pois, lähtee taikka sit-
ten osa tietysti ei pysty lähtemään, ne kuolevat paikalleen, jos jotakin ei tehdä. Meiltä on
lähtenyt vuoden 2007 jälkeen 20—30 miljardia vientiteollisuudesta pois, ja tämä on saata-
va takaisin, jos me haluamme pitää julkisen puolen tällä tasolla, missä se nyt on. Me eläm-
me kaksoisvajeessa, elikkä aikaisemmin varmasti tämän julkisen puolen kustannukset on
korjattu kauppataseen ylijäämällä, nyt ollaan alijäämässä. Vienti sakkaa. Tähän täytyy saa-
da muutos.

Ja sitten näitä tutkimuksia on tehty, joita oppositio on kovasti tuossa viljellyt, viime kau-
della niistä puhuttiin. Yksi tutkimus oli siitä, kuinka Suomi on hintakilpailukyvyltään yksi
maailman johtava maa. Ja mitä siinä tutkittiin? Aids. Sitten oli — mikäs, se moskiitto... —
malaria, terveydenhuolto ja koulutus. Terveydenhuolto ja koulutus koskettavat meitä, mut-
ta aidsia ja malariaa ei kovin paljon täällä ole. Jos tämmöisiä tutkimuksia tehdään, se vien-
titeollisuuden ongelma, se taistelu, käydään jossakin muualla kuin malariassa ja näissä.
Näitä on turha tuoda pöytään.

Sitten vielä jatkan siitä edellisestä puheenvuorostani, jonka käytin. Puhuin sahateolli-
suudesta. Sen vientitulot ovat Suomelle 1,5 miljardia suurin piirtein. Jos saadaan 5 prosen-
tin kilpailukykyhyppy, se tarkoittaa 75 miljoonaa. Tällä hetkellä moni saha on lomautta-
massa porukkaa. Jos tämä 75 miljoonaa saataisiin siihen, niitä lomautuksia ei olisi. Kum-
piko on parempi? Aina kun näitä lomautuksia tehdään ja teollisuus pysähtyy, menetetään
markkinoita. Sekin on otettava huomioon. Sinne astuu joku toinen ja tuo omat palikkansa
sinne. Tämä pitää ottaa kanssa huomioon.

Arvoisa rouva puhemies! Tulevien selluinvestointien markkinoille tuoma lisätukkien
määrä pystytään sahaamaan nykyisillä laitoksilla. — Siis jatkan edellistä puheenvuoroani,
jonka käytin tässä. — Tuottavuutta pystyttäisiin nostamaan nykyisestä ja investointejakin
tarvittaisiin pullonkauloja avaamaan. Uusien investointien myötä teollisuuden raaka-aine-
huollon varmistaminen on tulevaisuudessa entistäkin tärkeämpää.

Hallituksen kärkihankkeissa tuodaan esiin täsmätoimenpiteitä puun markkinoille saami-
seksi. Näitä ovat muun muassa sukupolvenvaihdoksen edistäminen ja metsä- ja yrittäjävä-
hennyksen lisääminen. Hallitusohjelmassa on 600 miljoonan euron panostus infraan. Kul-
jetusväylien alempia tieverkkoja myöten pitää olla kunnossa, jotta puu saadaan metsästä
jalostukseen. Suomalaisen teollisuuden kuljetuskustannukset on pidettävä kurissa. On
kohtuutonta, että suomalaisen sahatavaran kuljetuskustannukset Keski-Eurooppaan ovat
144



Pöytäkirjan asiakohta PTK 42/2015 vp
ruotsalaisiin verrattuna 8—15 euroa kalliimmat kuutiometriä kohden. Dieselveron palau-
tus raskaalle kalustolle olisi oiva keino tukea vientieuroja tuovaa teollisuutta. Niin ikään
satama- ja väylämaksuja tulisi alentaa, ja tästä kiitos myös edustaja Rinteelle, joka on tuo-
nut esille oppositiosta tätä näkökulmaa. Sielläkin on huomattu tämä. Mutta meillä on vielä
semmoinen tilanne tällä alueella, että Keski-Eurooppaan verrattuna on jäänmurtajakustan-
nukset, niitä ei siellä ole. Ja näitä kaiken maailman rikkidirektiivejä ollaan säätämässä tän-
ne. Nämä ovat rasitteita suomalaiselle (Puhemies koputtaa) teollisuudelle.

20.32 Sirpa Paatero sd: Arvoisa rouva puhemies! Edustaja Saviolle: Yhteisöveron alen-
nuksista en tiedä tutkimusta etukäteen olleen, mutta Kela-maksun poistosta oli tehty selvi-
tys. Sitä oli testattu Pohjois-Suomessa, kuinka monta työpaikkaa saadaan lisää sillä, että
paikallisesti otettiin Kela-maksu yrityksiltä pois. Lopputulos oli nolla. Yhtään lisää työ-
paikkaa ei tullut, ja tämä tietäen se laajennettiin koko Suomeen, jotenka oletettavaa on, että
se työttömyysmäärä olisi ihan sama, on sitä tai ei, mutta se on tullut hyväksi yrityksille,
eikä siinä mitään, se oli silloisen porvarihallituksen linja.

Edustaja Hoskoselle siitä, mitä on pielessä tai että verryttelemällä ei parane. Kyllä jos
kuuntelen mielenosoituksia, jotka ovat tässä hallituksen alkumetreillä olleet viikoittaisia
Helsingissä, Mannerheimintiellä ja rautatieasemalla, siellä ovat olleet opiskelijat, siellä
ovat olleet eläkeläiset, siellä ovat olleet lapsiperheet ja siellä on ollut 30 000 palkansaajaa,
niin kyllä minun mielestäni sitä harjoitusta olisi voinut jonkun verran verrytellä, ettei tässä
tilassa oltaisi ja tätä epävarmuutta luotaisi kaikille.

20.33 Hannu Hoskonen kesk (vastauspuheenvuoro): Arvoisa rouva puhemies! Haluan
vielä lopuksi mainita sen, että mitä tulee tähän edustaja Paateron mainitsemaan verrytte-
lyyn, niin eihän se verryttelyaika ole vieläkään ohi. Pääministeri Sipilähän tämän päivän
keskustelun aikana sanoi, että vieläkin on se portti auki, että voidaan sitten tehdä yhteinen
sopimus, joka oli hänenkin mielestään se paras vaihtoehto. Superehdotukset ovat edelleen
tervetulleita. Jos me tässä tällaisista epäoleellisista asioista jaanaamme, meillä talo palaa
koko ajan, ja me katselemme vain rapunpieliä, ovatko siinä kynnyslistat kunnossa. Kyllä
tässä pitää iso karhu nähdä eikä lähteä sitä ampiaista karkuun. Nyt on se aika, hyvät edus-
tajakollegat, että pitää ottaa lusikka kauniiseen käteen ja tehdä töitä. Aikanaan maatalossa
sanottiin, että pellot eivät tule kynnetyiksi, jos isäntä makaa pirtinpankolla ja kahtelee kat-
toon. Nyt pitää tehdä töitä ja lopettaa tällainen jonninjoutava, turhanaikainen väittely siitä,
kuka oli enemmän oikeassa tai peräti vähemmän.

Keskustelu päättyi ja asian käsittely keskeytettiin.
145


