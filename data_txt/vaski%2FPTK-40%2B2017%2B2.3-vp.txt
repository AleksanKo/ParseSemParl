















































DEM116C.tmp.xml


Pöytäkirjan asiakohta PTK 40/2017 vp
Pöytäkirjan asiakohta 

PTK 40/2017 vp

Täysistunto

Torstai 20.4.2017 klo 16.00—19.45

2.3. Suullinen kysymys kasvupalvelu-uudistuksesta (Kari Uotila vas)
Suullinen kysymys SKT 54/2017 vp

Suullinen kyselytunti

Puhemies Maria Lohela: Seuraava kysymys, edustaja Uotila.

Keskustelu

16.33 Kari Uotila vas:  Arvoisa rouva puhemies! Ministeri Lindström viittasi aiemmin
täällä tähän tulossa olevaan kasvupalvelu-uudistukseen. Ne tiedot, mitä meillä täällä oppo-
sitiossa vasemmalla laidalla on ainakin siitä ensimmäisestä versiosta, joka on ollut lausun-
nollakin ja valmistelussa, ovat käytännössä tarkoittaneet sitä, että kun sote-uudistus on ai-
kamoinen yksityistämishanke, niin työvoimapalveluiden osalta tämä on suhteellisesti vie-
lä enemmän sitä. Elikkä maakuntien rooli ja maakuntien viranomaisten rooli työttömien
auttamisessa, palvelemisessa ja kohtaamisessa oli ainakin siinä versiossa kokonaan jätetty
pois. No, nyt on kuultu, että TEMissä olisi havaittu se kritiikki, jota ympäri maata on tullut
tähän uudistukseen, ja oltaisiin jotain korjaavia liikkeitä tehty, mutta kysyisin: aiotteko tur-
vata sen, että työttömät saavat laadukkaita, heitä todella auttavia ja palvelevia julkisia pal-
veluja riittävästi myöskin jatkossa tämän uudistuksen astuessa mahdollisesti voimaan?

16.34 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Koko tämän uudistuksen tavoite on se, että työttömät ihmiset saavat parempia
palveluja kuin tähän saakka, eikä tämä ole mikään yksityistämishanke. Yksityiset ja julki-
set toimijat tekevät yhteistyötä, ja voi olla, että ne sparraavat toisiaan, ottavat toisiltaan hy-
viä käytäntöjä ja tällä lailla yksilö, se työtön, hyötyy. Se on tässä se idea. Mutta jos te ky-
sytte, kuinka valmis konsepti tässä on, niin eihän tämä tapahdu niin, että 2019, naps, silloin
on kaikki valmiina. Voi olla, että tässäkin harjoituksessa, niin kuin sotessa, menee vielä
pitkään ennen kuin meillä on valmis konsepti. Mutta tavoite on nimenomaan se, että pitkä-
aikaistyötön tai työvoimaa tarvitseva saa palveluja ja saa niitä palveluja laadukkaasti ja
joka puolella maata.

Puhemies Maria Lohela: Pyydän niitä edustajia, jotka haluavat esittää lisäkysymyksiä tä-
hän, ilmoittautumaan. 

16.35 Paavo Arhinmäki vas (vastauspuheenvuoro): Arvoisa rouva puhemies! Te, minis-
teri Lindström, sanoitte aikaisemmin tässä kyselytunnin aikana, että kaikkien pitää näihin
talkoisiin osallistua, varsinkin hyväosaisten. Nyt kun kehysriihi, puoliväliriihi on tulossa,
se, mikä pohdituttaa hyvin monia tämän uudistuksen myötä, on, käykö tässä niin, että tal-
 Tarkistettu
4.2



Pöytäkirjan asiakohta PTK 40/2017 vp
koisiin pannaan osallistumaan entistä enemmän työttömät, jotka joutuvat entistä ahtaam-
malle.

Jos mietitään niitä päätöksiä, mitä hallitus on tähän mennessä tehnyt, niin kiky-sopi-
muksella pakotettiin pienipalkkaisilta julkisen alan työntekijöiltä 30 prosenttia lomarahas-
ta pois, työttömiltä, eläkeläisiltä, opiskelijoilta, sairailta ja lapsiperheiltä on leikattu, mutta
sen sijaan suurituloisten verotusta on kevennetty. Nyt kysymys kuuluukin: kun teidän mu-
kaan, ministeri Lindström, kaikkien pitää näihin talkoisiin osallistua, varsinkin hyväosais-
ten, niin miten hyväosaiset nyt ovat kehysriihessä osallistumassa talkoisiin — itse asiassa
ensimmäistä kertaa?

16.36 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Ensinnäkin, jos lähdetään siitä, kun te sanoitte, että laitetaan työttömät entistä
enemmän ahtaalle. Ei laiteta, vaan tavoite on se, että autetaan ihmisiä. Tämä teidän reto-
riikkanne tietysti varmaan puree joihinkin, mutta kyllä meidän tavoitteemme on se, että ih-
miset saavat apua ja autetaan ne ihmiset takaisin sinne työelämään, samalla tunnistaen sen,
että siellä on ihmisiä, jotka eivät välttämättä avoimille työmarkkinoille ikinä tule työllisty-
mään. Tämä on mahtava ongelma, mitä me olemme tässä ratkaisemassa, ja kuten sanoin,
tämä ei millään tempuilla ratkea.

Kun sanoin, että tähän pitää osallistua kaikkien sen mukaan, mikä heillä on kantokyky,
niin viittasin tietysti siihen keskusteluun, mikä on myös siellä puoliväliriihessä ja mitä äs-
ken käytiin, että yritystukia tarkastellaan. Olen itse aika lailla vakuuttunut, että sieltä tulee
myös jotakin työnantajapuolelle. Näinhän tämän täytyy mennä. Eihän tämä voi olla koko
ajan niin, että toinen puoli antaa ja toinen ottaa. 

16.37 Anna Kontula vas (vastauspuheenvuoro): Arvoisa puhemies! Hallituksen kaavai-
lemassa mallissa tulevaisuudessa, jos järjestöt haluavat tarjota työvoimapoliittisia palvelu-
ja, heidän pitää ottaa yhtiömuoto. No, käytännössä tämä tarkoittaa, että ne työttömät, jotka
nyt ovat vapaaehtoisina toimineet näissä yhdistyksissä — kun ei ole töitä, niin on muka-
vaa, että on jotakin järkevää tekemistä päivien täytteeksi — eivät siellä enää voisi toimia
menettämättä työttömyysturvaansa. Toisaalta jos järjestöt taas eivät omaksu yhtiömuotoa,
ne eivät voi jatkossa tarjota palkkatukipaikkoja. Meillä ainoastaan järjestöissä on mahdol-
lista saada 100 prosentin palkkatuki, mikä on äärimmäisen tärkeää just niille osatyökykyi-
sille, joidenka työllistymisestä ministerikin on kovasti huolissaan. Kysymykseni kuuluu:
Pääsevätkö jatkossakin työttömät mukaan kansalaisjärjestötoimintaan? Säilyykö 100 pro-
sentin palkkatuki edes siellä järjestökentässä?

16.38 Oikeus- ja työministeri Jari Lindström (vastauspuheenvuoro):  Arvoisa rouva
puhemies! 100 prosentin palkkatuki säilyy sillä reunaehdolla, että siellä on 3 000 se katto
— senhän me olemme laittaneet sinne sen takia, että tämä 100 prosentin palkkatuki on sitä
kaikkein kalleinta. Meitä kiinnostaa se, mitä tällä palkkatuella saavutetaan: siellä on tieten-
kin tätä kuntouttavaa puolta mutta myös sitä ajattelua, että tämä ihminen pääsisi joskus oi-
keisiin töihin. Tämähän on se idea. Tässä järjestelmä ei ole toiminut — en sano, että se oli-
si pelkästään epäonnistunut, mutta se voisi olla parempi — ja siksi me teemme näitä uu-
distuksia, että saataisiin tämä polku eteenpäin, niin että ihmiset pääsisivät oikeasti oikei-
siin töihin. Sen takia me olemme puuttuneet tähän valtiolle kaikkein kalleimpaan, tähän
100 prosentin palkkatukeen. Se on ikävää näitten järjestöjen kannalta, tiedän sen, mutta
2



Pöytäkirjan asiakohta PTK 40/2017 vp
sieltä päästä me olemme aloittaneet, ja olemme kertoneet tämän hyvissä ajoin myös näille
järjestöille itselleen ja haastaneet niitä itseään katsomaan omaa toimintaansa. Eihän tämä
voi perustua loputtomasti siihen, että se on aina veronmaksaja, joka tukee tätä toimintaa.

16.39 Leena Meri ps (vastauspuheenvuoro):  Arvoisa puhemies! Tuossa aikaisemmin
SDP ja vasemmisto ottivat kovasti esille sitä, että hallitus laittaa työttömät ahtaalle ja vain
tekee leikkauksia ja heikennyksiä, ja esitettiin muun muassa nämä kolmen kuukauden vä-
lein tapahtuvat haastattelut. Itse olen kyllä asiantuntijakuulemisessa kuullut, että siitä on
tullut nyt jo hyvää palautetta: On löydetty ihmisiä, jotka ovat olleet aivan väärässä paikas-
sa ja joita ei ole aiemmin tavattu. He ovat nyt ohjautuneet esimerkiksi terveydenhuollon
piiriin ja kuntoutuksen piiriin. He ovat olleet väärässä paikassa. En tiedä, miksi tätä kutsu-
taan heikennykseksi. Tästä ollaan erittäin tyytyväisiä.

Meillä oli eilen käsittelyssä myöskin täydennyskoulutus rakennustyömaille. Siellä on
tällä hetkellä työttömyyttä ja tarvetta taas koulutetulle työväelle. Tässä yksi hyvä esimerk-
ki. Ja kerroitte, ministeri Lindström, ennen pääsiäistä, että mahdollisesti myös ensimmäi-
sen työntekijän palkkaamista tullaan helpottamaan. 

Täällä on paljon hyviä asioita, ja nyt täällä on tänään nostettu vain kaikkia huononnuk-
sia. Voisitteko kertoa jotakin, mitä on tulossa? [Eero Heinäluoma: Hyvä kysymys!]

16.41 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Kyllä siellä on myös tämä ensimmäisen työntekijän palkkaamisen helpottami-
nen puntarissa, kun me puoliväliriihessä pohdimme näitä asioita. Esityksiä on tullut, muun
muassa tämmöinen Yksinyrittäjän palvelupaketti — yrittäjästä työnantajaksi -hanke. Tämä
on siellä puoliväliriihessä tarkastelussa, ja siellä tehdään sitten päätös ja linjaus siitä, millä
lailla mennään eteenpäin. Samalla on tämä Maria Löfgrenin ja Harri Hellsténin raportti it-
sensätyöllistäjän aseman parantamisesta. Se on puoliväliriihessä käsittelyssä.

Tämä, mihinkä edustaja Meri viittasi, tämä ohjautuvuus ja se, että ihmiset ovat oikeassa
paikassa, on juuri se syy, minkä takia me olemme näitä muutoksia tekemässä. Kaikki, jot-
ka ovat tähän työvoimapolitiikkaan yhtään perehtyneitä, tietävät, että tämä meidän järjes-
telmämme ei toimi. Ihmiset ovat väärässä paikassa, heille tarjotaan vääriä palveluita, ja tä-
män takia täytyy tehdä muutoksia.

Ja muuntokoulutuksesta vielä sen verran, että sitä ollaan miettimässä. Sitä kannattaa laa-
jentaa muuallekin kuin rakennusalalle ja tehdä meille tällainen notkea tapa reagoida näihin
työvoimapulaongelmiin.

16.42 Ville Niinistö vihr (vastauspuheenvuoro): Arvoisa puhemies! Toivon, että hallitus
kuitenkin tunnistaa sen, että nämä järjestöjen työllistämistoimet ovat usein niitä, joilla eh-
käistään ihmisten ajautumista pitkäaikaistyöttömyyteen ja joiden avulla sieltä voidaan
myös nousta pois, ja osatyökykyisten ja välityömarkkinoiden kohdalla niiden rooli on ai-
van keskeinen. Se ei ole hyvä suunta, että uusilla vastikkeellisuuksilla, pakoilla, rajoituk-
silla, patistelulla heikennetään tätä järjestöjen roolia, jossa he voivat nostaa ihmisiä sieltä
vaikeista tilanteista. Nyt ministeri Lindströmin toivon vielä vastaavan siihen, että tämä ei
ole teidän tavoite, vaan varmistetaan se, että järjestöjen rooli välityömarkkinoiden kehittä-
misessä voi säilyä jatkossakin vahvana, ja että kiinnitätte tähän huomiota.

Sitten kysyisin myös pääministeri Sipilältä: Kun tuossa vaalien alla kyselytunnilla mi-
nisteri Orpo lupasi, että jos tehdään työllisyystoimia, niin ne eivät heikennä heikompiosais-
3



Pöytäkirjan asiakohta PTK 40/2017 vp
ten tai pienituloisten asemaa, vaan jos siellä tehdään rakenteellisia muutoksia, ne rahat oh-
jataan näitten ihmisten auttamiseen sitten jollain toisella tavalla. Tämähän on iso periaat-
teellinen kysymys, lähteekö hallitus helpottamaan työllistymistä lisäämällä työnteon kan-
nattavuutta niin, että se auttaa ihmisiä kasvattamaan ansioitaan, [Puhemies koputtaa] vai
aiotteko rajoittaa ihmisten tukia. Mikä on ministeri Sipilän vastaus tähän kysymykseen,
[Puhemies koputtaa] autetaanko ihmisiä vai rajoitetaanko?

16.43 Oikeus- ja työministeri Jari Lindström (vastauspuheenvuoro):  Arvoisa rouva
puhemies! Kysyjä, edustaja Niinistö, kiinnitti huomiota nyt näiden järjestöjen rooleihin
jatkossa. Kuten sanoin, on asetettu tämä reunaehto, että 3 000 on katto tälle 100 prosentin
palkkatuelle. Mutta kyllä, itse tunnistan ja tunnustan näitten järjestöjen hyvän roolin. Ne
ovat tehneet tosi tärkeää työtä nimenomaan siinä kohtaa, että ne ihmiset pysyvät edes jos-
sakin kunnossa, että on jotain järkevää tekemistä, ja sille totta kai hallitus antaa ison arvon
jatkossakin. Ja "osatyökykyiset töihin" on yksi hallitusohjelman kirjaus, jota me yhdessä
sosiaali- ja terveysministeriön kanssa sitten viemme eteenpäin. Välityömarkkinat ovat erit-
täin tärkeät, mutta nimenomaan sillä ajatuksella, että pitää olla polku eteenpäin. Siksi pu-
hutaan välityömarkkinoista, että se olisi siirtymä toivottavasti sitten avoimille työmarkki-
noille, ja tämä pitää saada pelaamaan nykyistä paremmin, ja tätä hallitus tietysti tavoittelee.

16.44 Pääministeri Juha Sipilä (vastauspuheenvuoro): Arvoisa puhemies! Varmasti mi-
nisteri Orpo on täällä puhunut viisaita silloin kun olen ollut itse pois, ja pystyn vahvista-
maan jälkikäteenkin sen viestin. Eli lähtökohta kehysriiheen on se, mikä on ennalta kerrot-
tu, että 4 miljardin säästökokonaisuuden lisäksi ei haeta lisää finanssipoliittisia kiristystoi-
mia, vaan me nyt katsomme näitten tehtyjen toimien vaikutukset ja kaikin tavoin pyrimme
kiihdyttämään tätä positiivista työllisyyden ja talouden kehitystä, mikä on nyt saatu aikai-
seksi. Eli tämä on kaiken lähtökohtana, ja niin kuin ministeri Orpo on kertonut, jos tulee
uudelleenkohdentamisia, niin niillä ei tosiaankaan haeta siihen kokonaisuuteen leikkauk-
sia, vaan uudelleenkohdentamisen tarkoituksena on sitten saada rakenteellisia muutoksia
aikaan. Tämä sama koskee yritystukien kokonaisuutta.

Kysymyksen käsittely päättyi.
4


