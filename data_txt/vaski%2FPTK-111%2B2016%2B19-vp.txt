















































DEM5C86.tmpSave.xml


Pöytäkirjan asiakohta PTK 111/2016 vp
Pöytäkirjan asiakohta 

PTK 111/2016 vp

Täysistunto

Keskiviikko 9.11.2016 klo 14.00—19.41

19. Lakialoite laiksi työsopimuslain 1 luvun 1 § :n muuttamisesta
Lakialoite LA 64/2016 vp Li Andersson vas ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 19. asia. Puhemiesneuvosto ehdottaa, että asia lähetetään työelämä- ja tasa-arvovalio-
kuntaan.

Keskustelu

19.20 Li Andersson vas (esittelypuheenvuoro):  Arvoisa puhemies! Yrittäjämuotoisen
työn yleistyminen on yksi työelämän tulevaisuuden isoista trendeistä. Suomessa on tällä
hetkellä yli 180 000 itsensätyöllistäjää, ja määrä on kasvussa. Polut itsensätyöllistämiseen
ovat moninaiset. Monille itsensätyöllistämisen vetovoima on vapaudessa päättää itsenäi-
sesti omista töistään ja niiden organisoimisesta sekä työskentelytavoista, -ajoista ja -pai-
koista. Ilmiössä on kuitenkin myös varjopuolensa. Monella alalla on myös yleistynyt il-
miö, jossa riski ulkoistetaan palkansaajilta yrittäjän statuksella työskenteleville.

Tilastokeskus hahmotti vuonna 2014 tekemässään laajassa kyselytutkimuksessa eri it-
sensätyöllistäjien asemaa. Valtaosa itsensätyöllistäjistä on tyytyväisiä työskentelyyn il-
man palkkatyösuhdetta. Noin viidennes itsensätyöllistäjistä on kuitenkin niitä kuuluisia
pakkoyrittäjiä eli ihmisiä, jotka tekisivät mieluummin palkkatyötä. Erityisesti media- ja
kulttuurialalla töitä teetetään freelancereilla. Toimeksiantajat selviävät ilman työnantaja-
velvoitteita, ja freelancerit vastaavat itse niin työnsä hinnoittelusta kuin omasta eläkeva-
kuutuksestaan. Kulttuurialan ammattilaisista yli puolet ilmoittaa ryhtyneensä itsensätyöl-
listäjäksi, koska palkkatyötä ei ole ollut tarjolla ja yrittäjyys tarjosi väylän työllistyä. Sa-
moin itsensätyöllistäjien joukosta löytyvät ne yrittäjiksi ulkoistetut, joiden entinen työnan-
taja on ilmoittanut haluavansa jatkossa ostaa ennen palkkatyönä tehdyn työn yrittäjätyönä.
Erityisen yleistä tämä on rakennus-, kuljetus- ja teollisuusalalla. Tämä on samalla työnan-
tajalle keino halpuuttaa työtä, kun kustannusvastuu työnantajavelvoitteista siirtyy työn
suorittajalle. Usein työn sisältö on kuitenkin sama kuin toimeksiantajan omilla työnteki-
jöillä.

Koska itsensätyöllistäjät ovat moninainen joukko, edellyttää itsensätyöllistäjän aseman
parantaminen monenlaisia toimenpiteitä. Keskeisiä epäkohtia ovat työn alihinnoittelu sekä
sosiaali- ja eläketurvan epäkohdat. Vasemmistoliitto on tänä syksynä julkaissut laajan ko-
konaisuuden toimenpiteitä itsensätyöllistäjien aseman parantamiseksi. Haluamme mah-
dollistaa kollektiivisen järjestäytymisen Tanskan mallin mukaisesti. Haluamme nostaa ar-
vonlisäveron alarajan, ottaa käyttöön yhdistelmävakuutuksen, työttömyysturvan ennakko-
 Tarkistettu
4.0



Pöytäkirjan asiakohta PTK 111/2016 vp
päätösjärjestelmän sekä laajentaa työttömyysturvan 300 euron suojaosuuden koskemaan
myöskin yrittäjiä.

Mutta on yksi itsensätyöllistäjien joukko, jonka aseman parantamiseen on mahdollista
puuttua tässä esitetyn lakimuutoksen kautta. Tässä lakialoitteessa esitetään työsopimus-
lain laajentamista, jotta sen soveltamisalaan nostetaan myös näennäisesti itsenäisen palve-
lun tekijät eli palkansaajaan rinnastettavassa asemassa työskentelevät itsensätyöllistäjät.
Keitä he sitten ovat? He ovat itsensätyöllistäjiä tai yrittäjiksi ulkoistettuja, jotka työskente-
levät palkansaajien tavoin mutta ilman työsuhteen tuomaa turvaa ja määrättyä palkkata-
soa. He voivat olla esimerkiksi vain yhdelle isolle asiakkaalle siivoustöitä myyvä myyjä,
samalle mediatalolle jatkuvasti juttuja kirjoittava freelancer tai samalle tilaajalle toimek-
siantosopimuksella ruoan kotiinkuljetuksia tekevä kuski. Lakialoitteessa palkansaajaan
rinnastettavalla itsensätyöllistäjällä tarkoitetaan henkilöä, joka asemansa vuoksi rinnastuu
työntekijään ja jolla on vain muutama toimeksiantaja sekä vähäinen taloudellinen ja kau-
pallinen riski ja jonka työn sisältö vastaa toimeksiantajayrityksen työsuhteessa olevien
työntekijöiden työn sisältöä. Kaikkien näiden ehtojen on täytyttävä. Kyse on siis juuri niis-
tä tilanteista, joissa työnantaja pyrkii tietoisesti välttämään työnantajavastuita ja halpuutta-
maan työtä ulkoistamalla riskit. Aloitteessa yhdellä työnantajalla tarkoitetaan myös laa-
jempaa yrityskokonaisuutta, jota esimerkiksi media-alalla edustavat kaikki saman konser-
nin, kuten Alma Median tai Lännen Median, omistamat yhtiöt. Tässä sovellettaisiin samaa
yhteisön käsitettä kuin työsopimuslain työnantajan työntarjoamisvelvollisuutta koskevas-
sa säännöksessä. Tässä säännöksessä yhteisöön kuuluvalla työnantajalla tarkoitetaan sitä,
joka tosiasiallisesti käyttää henkilöstöasioissa määräysvaltaa toisessa yrityksessä tai yhtei-
sössä omistuksen, sopimuksen tai muun järjestelyn perusteella.

Vasemmistoliiton eduskuntaryhmän mielestä ongelman ratkaiseminen edellyttää työ-
suhteen tunnusmerkistön uudelleenarviointia siten, että niihin itsensätyöllistäjiin, jotka rin-
nastuvat työntekijään, sovelletaan työlainsäädäntöä. Tällöin heillä olisi oikeus työtervey-
denhuoltoon, vuosilomaan, työttömyysturvaan ja niin edelleen samalla tavalla kuin työ-
suhteessa olevalla työntekijällä. Heillä olisi myös oikeus tehdä työehtosopimuksia.

Arvoisa puhemies! Itsensätyöllistäjien asemasta on puhuttu Suomessa paljon ja pitkään.
Lukuisia selvityksiä on tehty, ja lukuisat työryhmät ovat asiaa pohtineet, mutta todella vä-
häisiä muutoksia on saatu aikaan. Nyt on korkea aika ryhtyä konkreettisiin toimenpiteisiin.
Työttömyysturvaan ja eläketurvaan tehtävien muutosten lisäksi tulee puuttua mekanismei-
hin, jotka liittyvät työn hinnoitteluun. Yrittäjämuotoisesti työskenteleville itsensätyöllistä-
jille kollektiivisen järjestäytymisen mahdollistaminen olisi keskeinen keino puuttua työn
alihinnoitteluun. Palkansaajaan verrattavien itsensätyöllistäjien kohdalla se tapahtuu par-
haiten työsopimuslain tunnusmerkistöä laajentamalla.

Keskustelu päättyi.

Asia lähetettiin työelämä- ja tasa-arvovaliokuntaan.
2


