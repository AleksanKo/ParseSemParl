















































DEM8925.tmp.xml


Pöytäkirjan asiakohta PTK 24/2018 vp
Pöytäkirjan asiakohta 

PTK 24/2018 vp

Täysistunto

Perjantai 16.3.2018 klo 12.59—13.31

3. Hallituksen esitys eduskunnalle laiksi Ilmatieteen laitoksesta
Hallituksen esitys HE 6/2018 vp
Valiokunnan mietintö LiVM 5/2018 vp

Ensimmäinen käsittely

Puhemies Paula Risikko: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on liikenne- ja viestintävaliokunnan mietintö LiVM 5/2018 vp. Nyt
päätetään lakiehdotuksen sisällöstä. [Hälinää — Puhemies koputtaa]

Hiljennytään kuuntelemaan.

Keskustelu

13.00 Maarit Feldt-Ranta sd: Arvoisa puhemies! Tässähän on kyseessä laki Ilmatieteen
laitoksesta, ja lakiperusteluissa sanotaan, että kyse on teknisestä muutoksesta, mutta mi-
nusta oli erittäin mielenkiintoista seurata tämän lain valmistelua, koska näytti siltä, että
kyse on myös muusta kuin tekniikasta. [Hälinää — Puhemies koputtaa] 

Arvoisa puhemies! Ilmatieteen laitoksen tehtävänähän on ympäri vuorokauden tuottaa
sää- ja tutkimustietoa, olosuhdetietoa kansalaisten, yritysten, maatalouden, lento-, maa- ja
ilmailuliikenteen ja myös valmiusviranomaisten käyttöön. Kyse on siis erittäin tärkeästä
viranomaistoiminnasta, jossa on koko yhteiskunnan turvallisuudesta ja toimimisesta kyse.

Huomasin, että Kilpailu- ja kuluttajavirasto nosti tämän lainvalmistelun yhteydessä esil-
le ajatuksen, että osa Ilmatieteen laitoksen toiminnasta pitäisi yhtiöittää, mutta ministeriö
on aivan oikein poiketen tämän hallituskauden muista päätöksistä tullut sille linjalle, että
tämä on niin tärkeä viranomaistoiminta, että tätä ei tule yhtiöittää. Ilmatieteen laitos on ai-
van oikein sanonut, että yhtiömuodossa se ei voisi tuottaa tätä luotettavaa tutkimustietoa
kaikille kansalaisille, yrityksille, maataloudella ja tutkimukselle, minkä se nyt pystyy teke-
mään toimiessaan julkisena viranomaisena. Minusta tämä oli aivan oikea, erittäin hyvä lin-
jaus.

13.02 Katri Kulmuni kesk: Arvoisa rouva puhemies! Tässä laissahan on paljon teknisiä
ja päivityksellisiä tarpeita, ja valiokunta oli omassa ytimekkäässä mietinnössään ollut var-
sin yksimielinen niiden tarpeesta, ja ne täytyy saada voimaan, mutta haluaisin ehkä laajen-
taa keskustelua hieman siihen, miten merkittävä Ilmatieteen laitos on Suomelle ja miten
maailmanluokan huippututkimusta siinä yksikössä tehdään. Jos ajatellaan suomalaista il-
makehätutkimusta, se on aivan maailman kärjessä paitsi ilmastonmuutoksen tutkimukses-
sa mutta ennen kaikkea arktisen alueen tutkimuksessa ja siinä, miten pystytään tekemään
myös vaikkapa kaupallisia sovelluksia suomalaisen teknologian avulla. Me emme ole
yleensä avaruusteknologiassa tai kansallisilta panostuksiltamme ehkä maailman tunne-
 Tarkistettu
4.1



Pöytäkirjan asiakohta PTK 24/2018 vp
tuimpia maita olleet, mutta kaikki se, mitä meidän nykyaikaiset välineemme — puhelimet,
tietotekniikassa digitaaliset palvelut — käyttävät, perustuu hyvin pitkälti niihin mallinnuk-
siin, joita esimerkiksi Sodankylän Värriön tutkimuslaitoksella on tutkittu. Keskellä pientä
lappilaista kylää on aivan maailmanluokan fysiikan tutkimusyksikkö, johon koko ajan hae-
taan kansainvälisiä osaajia, akateemikkoja, maailman kärkeä. 

Tämä on erittäin merkittävä asia. Paitsi lakimuutos tähän tulee päivitystarpeita, niin että
Ilmatieteen laitos pystyy olemaan moderni yksikkö ja myös tuottamaan kaupallisesti me-
nestyviä sovelluksia yhteistyössä yritysten kanssa. Tämä liittyy myös Suomen Arktisen
neuvoston puheenjohtajuuteen sikäli, että Ilmatieteen laitos on yksi niistä keskeisistä tut-
kimusinstansseista, jotka on nostettu koko meidän kansallisen arktisen puheenjohtajuu-
temme keskiöön, ja he ovat tehneet erittäin uraauurtavaa työtä siinä, miten pystytään paitsi
ilmastonmuutokseen vastaamaan mutta myös tuomaan palveluita sinne, mistä ne on pit-
kien välimatkojen takia ehkä keskitetty. Uusi teknologia pystyy ne tuomaan takaisin, ja Il-
matieteen laitos on siinä keskeinen ja siksi lakimuutos tarvitaan.

13.04 Mikko Alatalo kesk: Arvoisa rouva puhemies! Ilmatieteen laitos on kansainväli-
sestikin arvostettu palvelu- ja tutkimuslaitos, ja se tuottaa havaintoja ja tutkimustietoa jul-
kishallinnon sektoreille, elinkeinoelämälle ja kansalaisten tarpeisiin, ja ennen kaikkea se
on yhteiskunnan turvallisuuden kannalta hyvä: jos ajatellaan esimerkiksi meidän sähkö-
verkkoa ja muuttuvia sääolosuhteita, niin tärkeää on tämä Ilmatieteen laitoksen toiminta ja
myös pitkällä tähtäimellä ilmastonmuutokseen varautumista koskeva tieto.

Valiokunnassa meillä todella tuli esille myös tämä yhtiöittämisasia, ja kyllä myös meil-
lä tahtotila oli se, että tällainen näin tärkeää yhteiskunnallista toimintaa tekevä laitos ei ole
välttämättä mikään yhtiöittämisen edellytys eikä missään tapauksessa siihen tulisi mennä.
Tämän laitoksen rahoituksesta 63 prosenttia tulee valtion talousarviorahoituksesta, ja nyt
toiminnassa on hyödynnetty myös EU-rahoitusta, ja liikenne- ja viestintävaliokunnassa
näemme erittäin tärkeän tehtävän Ilmatieteen laitoksella.

13.05 Timo Heinonen kok: Arvoisa rouva puhemies! On mukava välillä puhua eduskun-
nassa sellaisesta asiasta, mistä ei ehkä niin helpolla kiistaa saada, eli säästä.

Ilmatieteen laitoksella on pitkä ja maineikas historia ja itse asiassa erittäin tärkeä rooli
myös tulevaisuudessa. Tässä edellä edustaja Kulmuni nosti esille tämän arktisen osaami-
sen, missä itse asiassa meillä on poikkeuksellisen paljon annettavaa myös tästä näkökul-
masta, mutta myös ennen muuta meillä on paljon voitettavaa. Sen takia meidän kannattaa
tämäntyyppisissä hankkeissa olla mahdollisimman vahvasti mukana, kuten arktisen alueen
tutkimuksessa ja sen kehittämisessä.

Ilmatieteen laitos, niin kuin edellä tuotiin esille, on vahvasti valtiorahoitteinen, mutta
sen pitää kyllä etsiä entistä vahvemmin myös yhteistyötä yksityisen puolen kanssa. Tässä
edustaja Alatalo nosti esille EU:n, mutta meillä on myös paljon yksityistä osaamista, joka
on huipputeknologiassa uraauurtavaakin, ja itse pidän tärkeänä, että tätä yhteistyötä tule-
vaisuudessa syvennetään entisestään.

13.07 Markku Rossi kesk:  Arvoisa rouva puhemies! Itse asiassa säästä puhuminen on
suomalaisen tapakulttuurin aivan keskeinen asia. Usein kun kaksi vierasta ihmistä tai tut-
tuakin tapaa, niin kysytään asioita, jotka liittyvät säähän. Tässä suhteessa Ilmatieteen lai-
tos edustaa kyllä Suomessa erinomaista organisaatiotahoa, joka tuottaa meille kaikille kan-
2



Pöytäkirjan asiakohta PTK 24/2018 vp
salaisille, yrityksille, järjestöille ihan maanpuolustusta myöten niitä palveluita, mitä tarvi-
taan, siis tavallisia sääpalveluita, jotka kuitenkin ovat hyvin merkityksellisiä. Tämän päi-
vän teknologia mahdollistaa asiassa eteenpäin menemisen. Me voimme hyvinkin tarkkaan
seurata, mitä tapahtuu pistekohtaisesti, aluekohtaisesti, tunti tunnilta sään suhteen. Se on
meille kaikille palvelua. Kyllä siitä kiitos kuuluu Ilmatieteen laitokselle, joka on pystynyt
omaa kehitystään viemään erittäin merkittävällä tavalla eteenpäin.

Kun valtiovarainvaliokunnan liikennejaoston puitteissa on myös pystytty seuraamaan
Ilmatieteen laitoksen kehitystä ja katsomaan myös, kuinka tutkaverkosto pystytään katta-
maan koko Suomessa mahdollisimman kattavaksi, niin se on yksi osa tätä työtä, mitä luon-
nollisestikin kyseinen organisaatio tekee. Siellä on vielä tiettyjä puutteita, tarvitaan täs-
mentämistä, tarvitaan lisää tehokkuutta, jotta esimerkiksi kesäisin ei yksistään lomailijoi-
den vaan ennen kaikkea tärkeän maatalouden kannalta pystytään saamaan sitä tietodataa,
onko huomenna pouta vai mikä se huominen sää sitten on, ettei siitä jälkikäteen tarvitse
keskustella.

Haluan erityisesti kyllä korostaa sitä, että Ilmatieteen laitoksen kohdalla tutkimustoi-
mintaa on pystytty hankkimaan erittäin merkittävästi: vuonna 2016 jopa noin 60 prosenttia
tutkimus- ja kehittämistoiminnasta ulkopuolista rahoitusta. Tämä on hyvä esimerkki siitä,
kuinka valtio-orgaani pystyy toimimaan sekä kansainvälisessä että kansallisessa ympäris-
tössä ja sitä kautta sitten saamaan myös pääomia oman toimintansa kehittämiseen meidän
kaikkien hyväksi.

13.09 Jari Myllykoski vas:  Arvoisa rouva puhemies! On pakko todeta edustaja Kulmu-
nille, että lyhyestä virsi kaunis. Tässä kohtaa voi sanoa, että hallitus on koettanut hyvää
tehdä mutta priimaa pukkasi tällä kertaa, että sitä varmasti tämä valiokunnan lausuma on
juuri siinä ytimekkyydessään. Asiantuntijoita kuultiin ja todettiin juuri näitä asioita, mitä
tässä on tuotu esille. 

Tämä 60 prosentin tutkimukseen ja kehittämiseen oleva ulkopuolinen rahoitus kuvaa
juuri sitä osaamisen ja kansainvälisen luotettavuuden tasoa, mikä Ilmatieteen laitoksella
on, ja se mahdollistaa tästä eteenkinpäin sen, että Ilmatieteen laitos on näissä kehittämis- ja
tutkimushankkeissa varteenotettava tekijä maailman mittakaavassa. Sen pitkät perinteet —
ja se, että meillä yleensäkin on tällainen laitos — ovat erityisen hyvät, ja kun tämä yhtiöit-
täminen sivuutettiin melko selkein mielipitein — ei kukaan halunnut sitä erityisesti nostaa
esille Kilpailu- ja kuluttajavirastoa lukuun ottamatta — niin pidän kyllä tätä mietintöä ja
hallituksen esitystä hyvänä.

13.10 Eero Heinäluoma sd: Arvoisa puhemies! Pyydän liittyä siihen joukkoon, joka an-
taa tukensa tälle ehdotukselle, valiokunnan työlle, ja todeta, että Ilmatieteen laitos on to-
dellakin meidän huippulaitoksiamme ja sillä on tärkeä merkitys paitsi tässä päivittäisessä
säässä, mistä me olemme kaikki kiinnostuneet, myös sitten tieteellisen tutkimuksen kan-
nalta.

Suomella on mahdollisuus profiloitua arktisessa osaamisessa edelleenkin. Emme ole ol-
lenkaan tehneet tällä alalla riittävästi. Voi sanoa, että maailma katsoo meihin jo sijaintim-
me takia ja kysyy, miten meidän osaamisemme on käytettävissä, kun puhutaan koko ark-
tisen alueen osaamisesta, ja tämä voi olla yksi todella iso alue, jolla voisimme tehdä enem-
män.
3



Pöytäkirjan asiakohta PTK 24/2018 vp
Hienoa on, että valiokunta kokonaisuudessaan on voinut yhtyä siihen, että tämä voidaan
tehdä julkisena tehtävänä. Olen kiinnittänyt muuten huomiota siihen, että tällä hallituksel-
la on erittäin kova vauhti, kun se yksityistää monenmoisia palveluita. Sosiaali- ja terveys-
puolesta olemme puhuneet täällä moneen kertaan, ja muitakin on tulossa. On hienoa tode-
ta, että valiokunta oli yksimielinen tässä, että tämä pidetään julkisena perustehtävänä ja
mahdollistetaan korkea osaaminen koko Suomen hyväksi ja myös toivottavasti maailman
tieteen ja tutkimuksen hyväksi.

13.11 Pia Viitanen sd: Arvoisa rouva puhemies! Minä olen myös sitä mieltä, että Ilmatie-
teen laitos on erittäin merkittävä. On hyvä, että valiokunta on tämän linjan ottanut ja mie-
tintönsä tehnyt, ja varmasti me kaikki tiedämme sen haasteen, mikä meillä on esimerkiksi
ilmastonmuutoksen ja tämänkaltaisten asioiden suhteen, ja tässä suhteessa meillä, kuten
täällä on todettu, on todella mahdollisuus sitten Ilmatieteen laitoksen kautta tässä olla edel-
läkävijä ja saada tärkeää, arvokasta dataa myös tulevaisuutta ajatellen — turvallisuusteki-
jät, kaikki tämä, merkitys on iso.

Puhemies! Myös minä osaltani olen tyytyväinen siihen, että tässä on se linja vedetty, että
tämä voi olla julkista työtä. Kiinnitin huomiota, kun edustaja Alatalo esimerkiksi sanoi
omassa puheenvuorossaan, että Ilmatieteen laitos tekee niin tärkeää yhteiskunnallista työ-
tä, että katsottiin, että sitä ei tule yhtiöittää. Tämä on tärkeä lause, mutta juuri siksi minäkin
olen joskus vähän päivitellyt sitä hallituksen yksityistämis- ja yhtiöittämisvimmaa, mikä
täällä koko vaalikauden on ollut valloillaan, ja siihen nähden tietenkin oli tervetullutta, että
koko valiokunta ja koko eduskunta yksimielisesti näkee, että tämä on niin tärkeää, että ei
tule yhtiöittää. Tietenkin tässä suhteessa sitten toivoisin malttia myös monessa muussa hal-
lituksen hankkeessa, missä joskus tuntuu, että koko Suomi pistetään kaupan ja yhtiöitetään
ja yksityistetään, eli tämä hyvä näin. 

13.13 Joona Räsänen sd:  Arvoisa puhemies! Tähän keskusteluun on helppo ottaa osaa,
koska kyllä Ilmatieteen laitos on niin kansallisesti kuin varsinkin myös kansainvälisesti
erittäin arvostettu palvelu- ja tutkimuslaitos, ja näitä Ilmatieteen laitoksen tuottamia palve-
luitahan jokainen julkisen sektorin osa hyödyntää, niitä hyödyntää myös elinkeinoelämä,
mutta myös me kaikki kansalaiset, kun katsomme, että minkälaista säätä on nyt sitten tu-
lossa. Tämä tutkimustoimintahan korostuu kyllä tulevaisuudessa, kun mietimme, millä ta-
valla myös Suomessa varaudumme tähän ilmastonmuutokseen, ja siinä Ilmatieteen laitok-
sella ja sen tekemällä tutkimuksella on kyllä erittäin merkittävä rooli. Sitä sopii arvostaa ja
toivoa, että pystymme turvaamaan tämän laitoksen toiminnan kokonaisuudessaan, jotta se
sitä vaikuttavaa työtä pystyy tekemään. Ilmatieteen laitoksellahan on myös suuri rooli yh-
teiskunnan turvallisuudessa ja siihen liittyvissä palveluissa, mitä se tuottaa.

Panin myös merkille, että tässä valiokunnan ytimekkäässä mietinnössä on hyvin käyty
läpi Ilmatieteen laitoksen rahoitus, ja kun pääosan todella siitä julkinen valta kustantaa,
niin ilahduttavasti se on myös saanut varsinkin tutkimustoimintaan rahoitusta ulkopuolelta
ja hankkinut EU-rahoitusta, ja tästä varmaan moni muu julkinen laitos voisi ottaa vähän
oppia, millä tavalla myös Euroopan unionista pystytään rahoitusta kotiuttamaan tänne.

Ja ehkä viimeisenä asiana tässä on helppo yhtyä niihin huomioihin, että on hienoa, että
tässä asiassa hallituksen yhtiöittämisvimma ei ole kuitenkaan mennyt eteenpäin vaan hal-
lituspuolueissakin on järki voittanut, että näitä toimintoja voidaan ihan julkisesti edelleen
tuottaa, että ihan kaikkea ei tarvitse viedä markkinoille ja yksityistää.
4



Pöytäkirjan asiakohta PTK 24/2018 vp
13.15 Leena Meri ps: Arvoisa rouva puhemies! Kun mietimme normaalissa keskustelus-
sa Ilmatieteen laitoksen asemaa, niin usein tulee juuri tämä eteen, kuten edustaja Heinonen
sanoi, että emme saa erimielisyyttä säästä, mutta ihmiset luulevat tosiaan, että Ilmatieteen
laitoksella vain mittaillaan sitä, sataako huomenna vähän vai paljon. Täällä edellisissä pu-
heenvuoroissa on tullut esille, kuinka paljon tärkeää työtä Ilmatieteen laitos tekee.

Kävin maanpuolustuskurssin, ja moni kysyi minulta, että miten te siellä saitte kolme
viikkoa kulumaan keskustellen asevoimista, ja sanoin, että maanpuolustukseen liittyy
myös ilmastonmuutoksen torjuminen, jonka eteen Ilmatieteen laitos tekee valtavasti tutki-
mustyötä. Se on yksi aihe, mistä ihmiset välillä väittelevät: onko ilmastonmuutos olemas-
sa, onko tullut lämpenemistä, mitä on tapahtunut, ja mitä ne muutokset tarkoittavat. Silloin
me tarvitsemme nimenomaan tämmöistä puolueetonta tutkimustietoa, koska me voimme
ikuisestikin väitellä vain eipäs—juupas, ja se ei ole täysin kylläkään mikään mielipideky-
symys.

Siitä olen myös iloinen, että tämä säilyy julkisena toimintana, ja se tuo myös uskotta-
vuutta siihen tutkimustyöhön ja siihen pysyvyyteen ja pitkäjänteisyyteen.

Vielä ihan kuriositeettina mainitsisin sen, että jos ajatellaan liikenneturvallisuutta, ilma-
liikennettä, tavaroiden ja ihmisten kulkemista, niin on ensiarvoisen tärkeää tietää tulevia
säitä, lentosäitä ja muita, ja myös näitä ennustetaan ihmisille ja yrityksille tiedoksi. Tämä
on tosiaan semmoinen asia, että monesti ajattelee vain, että ei siellä juuri muuta tehdä, mut-
ta tämä on valtavan hyvää työtä, ja suosittelen kaikille tutustumista Ilmatieteen laitokseen,
mitä kaikkea he tekevät. Siellä on myös avaruus- ja kaukokartoituskeskus ja meritieteen
ohjelma. Kannattaa tutustua tähän laajaan ohjelmaan.

Vielä sanoisin sen, mitä olen ennenkin sanonut, tässä perjantain kunniaksi, [Puhemies
koputtaa] että keskustalla oli tämä ”Suomi kuntoon”, mutta se on nyt ”Suomi myyntiin”.

13.17 Eeva-Maria Maijala kesk: Arvoisa puhemies! Ihan ensimmäisenä minun on pak-
ko sanoa edustaja Merelle ja edustaja Viitaselle se, että yhtiöittäminen ei tarkoita sanaa
”yksityistäminen”. Ne ovat kaksi kokonaan eri asiaa, elikkä siitähän tässä kokonaisuudes-
sa nyt ei ollutkaan puhetta, vaan nyt puhutaan Ilmatieteen laitoksesta, ja onneksi siitä me
olemme kaikki yhtä aikaa ylpeitä.

Olihan tosiaankin aika korjata tämä laki, kun se oli jo 50 vuotta vanha — 50 vuotta, ih-
misenähän se ei ole vanha vielä. Se siitä.

Olen koko ikäni, sen 50 vuotta, saanut seurata kotikylälläni Sodankylässä olevaa Ilma-
tieteen laitoksen merkittävää asemaa ja siinä olen saanut nähdä, kuinka paljon on tehty tie-
teellistä tutkimustyötä ja kuinka paljon sillä on ympäristölle merkitystä ollut, tietenkin lä-
hiympäristölle työllistävänä vaikutuksena, mutta ennen kaikkea siltä kannalta, että kun
siellä on tutkittu todella tieteellistä tietoa, niin sillä ei ole mitään merkitystä, tehdäänkö se
työ missä, vaan se korkea osaaminen on siinä tärkeintä.

Nyt sitten täytyy sanoa kiitos tälle eduskunnalle, että tähän on annettu voimavaroja.
Meillä on siellä käytössä erilaisia tutkia ja vastaanottolaitteita, että on voitu eteenpäin teh-
dä tätä tärkeää, kansainvälistä huippututkimusta. Toivon mukaan me olemme jatkossakin
valmiita myöskin satsaamaan tähän tärkeään tutkimukseen, koska kun siellä viimeksi kä-
vin noin kuukausi sitten, niin silloin minulle esiteltiin, minkälaista yhteistyötä on eri kan-
sainvälisten satelliittien kanssa. Elikkä satelliittien tietoja otetaan siellä vastaan ja sitä
kautta saadaan tutkittua myöskin esimerkiksi Siperian maaperän tietoja, mikä oli aivan
5



Pöytäkirjan asiakohta PTK 24/2018 vp
mahtavaa, että minulle annettiin tietoa, miten analysoidaan kaikkea tällaista tärkeää tietoa
siellä.

Elikkä kaikki nämä, arktiset tutkimukset, Aurora, tieliikennehankkeet, ovat valtavasti
edistyneet Ilmatieteen laitoksen toiminnan ansiosta.

13.19 Mari-Leena Talvitie kok:  Arvoisa puhemies! Tässä on tosiaan kyse Ilmatieteen
laitosta koskevan lainsäädännön uudistamisesta ja perusasiasta, ja tämä on myöskin yksi
hallituksen esitys siitä, että pystytään uudistamaan lainsäädäntöä. Tämä laki kertoo Ilma-
tieteen laitoksen tehtävistä, pääjohtajan toimivallasta ja työjärjestyksestä, ja kuten edusta-
ja Maijala sanoi, edellinen laki on ollut jo vuosikymmeniä voimassa ja lainsäädännön uu-
distustarvetta oli.

Mitkä nyt sitten ovat Ilmatieteen laitoksen tehtävät tämän uuden lainsäädännön myötä?
Ilmatieteen laitos tuottaa ympäri vuorokauden sää- ja olosuhdetietoa sekä ennusteita niin
kansalaisten, elinkeinoelämän, maatalouden kuin maa-, meri- ja lentoliikenteen käyttöön
sekä myöskin yhteiskunnan varautumistarpeisiin. Laitos tukee toiminnallaan pelastus- ja
meripelastustoimintaa sekä maanpuolustusta, kuten äsken jo tuli edustaja Meren puheen-
vuorossa esiin, mutta myöskin erityisesti Ilmavoimien toimintaa. Ilmatieteen laitos tukee
yhteiskunnan varautumista muun muassa vaaraa aiheuttaviin säätiloihin ja niiden muutok-
siin antamalla varoituksia ja tiedotteita.

Itse arktisen neuvottelukunnan jäsenenä ja yhtenä Suomen arktisen parlamentaarikko-
valtuuskunnan jäsenenä olen huomannut, miten Ilmatieteen laitoksen tutkimus — hyvin
monipuolinen ja pitkäjänteinen tutkimus ja myöskin kansainvälinen tutkimus — on osaa-
vaa, huipputasoista ja myöskin kansainvälisesti arvostettua, ja siinä mielessä on tärkeätä,
että Ilmatieteen laitoksen lainsäädäntö on myöskin sillä tasolla ja ajantasainen, mitä se tu-
lee olemaan.

Lopussa vielä haluan kiittää Ilmatieteen laitoksen pääjohtajaa Juhani Damskia. Hän käy
hyvin laajaa ja yhteiskunnallista ja myöskin kansainvälistä keskustelua, joka on Arktisen
neuvoston puheenjohtajakauden aikana [Puhemies koputtaa] tärkeää meille kaikille.

13.21 Jari Myllykoski vas:  Arvoisa rouva puhemies! Äskeisessä puheenvuorossani jäi
kertomatta vielä se, kuinka merkittävää se on tämän avoimen datan osalta, eli se on käytet-
tävissä niin, että yritystoiminnalle ja erilaisille tiedon tarvitsijoille luodaan avoin mahdol-
lisuus. Siinä mielessä Ilmatieteen laitoksen olemassaolo tänällään onkin oikeutettua, että
se on hirvittävän hyvä uuden datan ja uusien innovaatioiden kehittäjä. Varsinkin tieliiken-
teen osalta tullaan jatkossa näkemään, että ollaan reaaliaikaisemmassa kelien tietämisessä,
kun rekkoihin tulee omia aistimuksia, jotka sitten välittyvät Ilmatieteen laitoksen kautta
myös liikenneturvallisuutta edistävänä seikkana.

13.22 Markku Pakkanen kesk: Arvoisa rouva puhemies! Täällä on käyty ansiokasta kes-
kustelua Ilmatieteen laitoksen merkityksestä, ja pidän sitä itsekin myös tärkeänä. Haluan
kertoa kuitenkin hieman tarinanomaisesti, kuinka on tultu tähän perustehtävään, mistä Il-
matieteen laitos aikanaan on lähtenyt liikkeelle. Sehän on lähtenyt liikkeelle tuolta inkka-
reitten ja poppamiesten aikakaudesta, kun on havainnoitu, kuinka sää muuttuu. 

Intiaanit kysyivät aikanaan poppamieheltä, kuinka kylmä talvi on tulossa, ja poppamies
siihen vastasi, että kaikki merkit viittaavat siihen, että tulee kylmä talvi, että menkäähän
keräämään puita. No, illan tullen inkkarit palasivat leiriin, kysyivät poppamieheltä, riittä-
6



Pöytäkirjan asiakohta PTK 24/2018 vp
vätkö puut, kuinka kylmä talvi on todellakin tulossa. Poppamies sanoi, että hän on päivän
aikana tässä havainnoinut ympärillä olevaa ilmaa, puut eivät riitä, menkäähän keräämään
lisää puita. Inkkarit viettivät viikon metsässä ja keräsivät puita ja tulivat leiriin takaisin.
Poppamies siinä viikon aikana pohti, että no, itse asiassa hänen havainnointinsa eivät vält-
tämättä ole kovin tarkkoja mutta kuitenkin aika luotettavia. Inkkarit kysyivät jälleen, riit-
tävätkö puut, poppamies sanoi, että ei riitä, että kuukausi varmaan pitää kerätä puita. Siinä
kuukauden aikana poppamies teki tarkkaa havainnointia, minkälainen ilma on ja miten se
mahdollisesti muuttuu, ja tuli siihen tulokseen, että ei hän ole tosiaan varma siitä, minkä-
lainen talvi on tulossa. Niin tuli naapurin leiristä toinen poppamies ja kysyi poppamiehel-
tä, mitä mieltä olet, minkälainen talvi on tulossa, ja poppamies sanoi, että ei hän oikein tie-
dä mutta hän on seurannut inkkareitten liikettä ja he keräävät valtavan määrän puita, että il-
meisesti on tulossa kova talvi. 

Tähän samaan havainnointiin minun mielestäni aikanaan Ilmatieteen laitoksen tarpeel-
lisuus perustui, että havainnoidaan ympärillä oleva muutos ja reagoidaan siihen ja valmis-
taudutaan ja kerrotaan ihmisille, että varautukaa mahdollisesti kylmään talveen.

13.24 Ritva Elomaa ps: Arvoisa puhemies! Ilmatieteen laitos tekee loistavaa, merkittä-
vää työtä ja palvelee koko yhteiskuntaa laajasti, myös sitä pientä ihmistä. Pakkasen tavoin
menen vähän historiaan mutta en ihan noin pitkälle. Itse olen maalaistalon tytär ja siellä
kasvanut ja muistan, että 60—70-luvulla isäni soitti suoraan Ilmatieteen laitokselle, kun
silloin ei ollut nettejä, ja sai sieltä vastauksen. Nimittäin kun sitä juurikasvia viljeltiin ja
muun muassa kurkkua, oli tärkeä tietää, tuleeko se halla, pitääkö mennä sadettamaan, mikä
on tilanne.

Tänä päivänä, kun mennään 2000-luvulle, sama talo on olemassa, veljenpoika pitää siel-
lä tilaa ja on ylämaankarjaa. Mutta siellä on Karjurock-niminen suuri festivaali heinäkuus-
sa, ja nyt taas tämä tätönen elikkä minä olen sitten kaksi viikkoa ennen Karjurockia tosi tii-
viisti siellä Ilmatieteen laitoksen sivuilla ja katson, onko tulossa sadetta, mikä tilanne on, ja
silloin on hyvä varautua. Moni kansalainen, kun lähtee lomalle tai on lomalla, katsoo, mikä
on tilanne. Tämä toiminta on niin tärkeä, mitä Ilmatieteen laitos tekee, että on ihan hienoa
myös todeta täällä, että tutkimukseen panostetaan ja asia on mitä parhain. — Kiitos.

13.25 Maarit Feldt-Ranta sd: Arvoisa puhemies! On ollut kyllä niin hyvähenkinen kes-
kustelu, että voisi melkein todeta, että on ollut kuin aurinkoinen poutapäivä tämä keskus-
telu tärkeän Ilmatieteen laitoksen ympärillä.

Moni kollega täällä on viitannut yhtiöittämiseen, jolle tielle ei nyt lähdetty, ja pitänyt sitä
erittäin hyvänä ratkaisuna. Minusta on tärkeätä kuitenkin nähdä, että useampikin lausun-
nonantaja, esimerkiksi Elinkeinoelämän keskusliitto ja MTK, esitti tämän lain valmistelu-
vaiheessa, että olisi lähdetty tiiviimpään yhteistoimintaan yritysmaailman kanssa ja että Il-
matieteen laitos esimerkiksi velvoitettaisiin jakamaan myös yksityisten sääasemien tietoa.
Minusta oli kuitenkin järkevää, että tälle tielle ei lähdetty, koska ennen kaikkea totta kai
sää- ja olosuhdetilanteen jakamisessa on kyse kansalaisten, yritysten, maatalouden, liiken-
teen ja valmiusviranomaisten turvallisuudesta, siitä, että tiedämme, minkälaisissa olosuh-
teissa toimimme.

Arvoisa puhemies! Minusta on erittäin tärkeätä myös kiinnittää huomiota siihen seik-
kaan, minkä takia sekä lain valmisteleva viranomainen, liikenne- ja viestintäministeriö,
että myös valiokunnan yksimielinen kannanotto lähtevät siitä, että yhtiöittämiseen ei pidä
7



Pöytäkirjan asiakohta PTK 24/2018 vp
lähteä. Se oli juuri se seikka, että nähtiin, että yhtiöittämisen yhteydessä ei kyettäisi toimi-
maan viranomaistehtävässä riittävän turvallisesti ja että ei kyettäisi riippumattomasti jaka-
maan mahdollisimman laajalle sitä riippumatonta tutkimustietoa, jota Ilmatieteen laitos
meille kaikille tuottaa. Tämä on minun mielestäni erittäin tärkeä opetus, kun ylipäätään
meillä on yhteiskunnassa paljon virastojen mullistuksia menossa, että muistamme sen, että
viranomaistehtävien hoitamisessa tarvitaan laajaa julkista sektoria.

Arvoisa puhemies! Jos puhemies sallii, niin kun täällä on jo poppamies ja Karjurock
mainittu, niin ehkä tämän keskustelun lopuksi voidaan toivottaa kaikille vielä aurinkoista
viikonloppua.

13.27 Markku Rossi kesk:  Arvoisa puhemies! Tämän poikkisäätieteellisen keskustelun
yhteydessä heitettiin näkökulmaa yhtiöittämisestä ja suorastaan vimmasta yhtiöittää, että
Suomea laitetaan myyntiin. 

Arvoisa puhemies! Tilannehan on todellakin se, että tämän hallituksen aikana Suomen
taloutta on pystytty parantamaan, nostamaan hyvin monella tapaa. Totta kai kansainväli-
nen kehitys vaikuttaa, mutta myös kansallisia toimenpiteitä on tehty. Ei Suomea myydä,
päinvastoin suomalaiset myyvät entistä enemmän tuotteitaan. Ei esimerkiksi Nordean tulo
Suomeen ole mikään sattuma. Suomen talouspolitiikan vakauteen, niin työmarkkinoihin-
kin kuin myös hallituksen politiikkaan luotetaan. Tämä on kyllä iso asia, joka meidän kan-
nattaa muistaa.

On hyvin helppo täällä eduskunnassa heittää vaikkapa, että Suomea pannaan myyntiin.
Haluan nyt tämän todeta ihan vaikka lehteriyleisön korville kuultavaksi, että ei Suomea
myydä minnekään mutta toivottavasti suomalaisten tuotteita voidaan myydä entistä enem-
män. Viennin vetäminenhän on meille kaikille tärkeä, jotta me pystymme hoitamaan tär-
keät sosiaali- ja terveydenhuollon palvelut ja pitämään maan pystyssä muutoinkin. Tässä
suhteessa on kyllä pakko vain todeta, että se on ilmeisesti niin, että kun riittävän kauan ho-
kee jotakin, niin siihen loppujen lopuksi alkaa uskoa itsekin. Tämä pätee ehkä meihin kaik-
kiin kyllä valitettavasti.

Puhemies Paula Risikko:  Kiitoksia näistä. Meillä on täällä yksi puheenvuoro vielä. Meil-
lä painaa suuri valiokunta päälle. Voidaan tietysti keskeyttää tämä kohta, mutta edustaja
Viitanen, ja sitten muut arvioivat, käyttävätkö vielä puheenvuoron.

13.29 Pia Viitanen sd: Arvoisa puhemies, kiitos! Haluaisin nyt tähän edelliseen vain to-
deta, että tietenkin on hyvin tervetullutta, että nyt sieltä päähallituspuolueen suunnalta to-
detaan, että Suomea ei todellakaan pistetä myyntikuntoon, mutta kyllä ne teot ja puheet
ovat valitettavasti tällä kaudella kovin markkinahenkisiä olleet. Ei tarvitse kuin viitata tä-
hän kuuluisaan soteen, jossa väen vängällä meinattiin ajaa pakkoyhtiöittämiset läpi ja kaik-
ki tämä, ja kyllähän kansalaiset ovat olleet varsin huolissaan ja ihmeissäänkin välillä siitä
linjasta, kun milloin ollaan teitä yksityistämässä ja milloin mitäkin myymässä. [Eeva-Ma-
ria Maijala: Höpö höpö! — Välihuutoja keskustan ryhmästä] Kyllä oli helppo tehdä tietys-
sä vaiheessa johtopäätös, että valitettavasti politiikka vaikutti siltä, että Suomea pistetään
myyntikuntoon.

Mutta, puhemies, haluan sanoa positiivisesti ja myönteisesti tähän loppuun: on mieles-
täni hyvä, että täällä ollaan nyt yksimielisesti todettu esimerkiksi tämän tehtävän tärkeys ja
se, että sen on syytä olla julkisella pohjalla, yhtiöittämiseen ei lähdetty, ja on hyvä ja edis-
8



Pöytäkirjan asiakohta PTK 24/2018 vp
tyksellistä, että olemme siitä kaikki samaa mieltä eikä hallituskaan nyt tällä kertaa siihen
sitten haikaillut.

Edustaja Feldt-Rantaa kiitän keskustelun avauksesta ja siitä, että toivoteltiin vielä aurin-
koiset viikonloputkin päälle. Hieman siellä on kylmä viima, mutta ehkä se viima tästä sit-
ten helpottaa.

Yleiskeskustelu päättyi.

Eduskunta hyväksyi hallituksen esitykseen HE 6/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
9


	3
	13.00
	13.02
	13.04
	13.05
	13.07
	13.09
	13.10
	13.11
	13.13
	13.15
	13.17
	13.19
	13.21
	13.22
	13.24
	13.25
	13.27
	13.29


