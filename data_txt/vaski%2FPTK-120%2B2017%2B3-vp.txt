















































DEM8EC.tmp.xml


Pöytäkirjan asiakohta PTK 120/2017 vp
Pöytäkirjan asiakohta 

PTK 120/2017 vp

Täysistunto

Perjantai 17.11.2017 klo 12.59—13.32

3. Hallituksen esitys  Eduskunnalle  laiksi ortodoksisesta kirkosta annetun lain muuttami-
sesta

Hallituksen esitys HE 98/2017 vp
Valiokunnan mietintö HaVM 20/2017 vp

Toinen käsittely

Toinen varapuhemies Arto Satonen: Toiseen käsittelyyn esitellään päiväjärjestyksen 3.
asia. Nyt voidaan hyväksyä tai hylätä lakiehdotus, jonka sisällöstä päätettiin ensimmäises-
sä käsittelyssä.

Keskustelu

13.01 Arja Juvonen ps: Arvoisa herra puhemies! Tässä esityksessä ehdotetaan muutetta-
vaksi ortodoksisesta kirkosta annettua lakia. Äänestysoikeusikärajaa seurakuntavaltuus-
ton ja kirkkoherran vaaleissa ehdotetaan alennettavaksi 18 vuodesta 16 vuoteen. Tämä esi-
tys on samanlainen, joka jo tällä hetkellä on voimassa Suomen evankelis-luterilaisessa kir-
kossa, jossa on tehty vastaava muutos seurakuntavaalien äänioikeusikärajaan vuonna
2009.

Arvoisa puhemies! Pidän tätä esitystä erittäin hyvänä siinä mielessä, että me huomioim-
me entistäkin enemmän nuoria, jotka valmistautuvat myös sitten myöhemmin erilaisiin
vaaleihin ja äänestämään. Mitä enemmän tuolla nuorten parissa olen toiminut, sitä enem-
män olen huomannut, että varsinkin seurakuntatyö ja kirkon asiat ja kirkon parissa tehtävä
työ kiinnostavat nuoria ja erityisesti sitten rippikouluiän jälkeen näihin erilaisiin isos- ynnä
muuhun toimintaan lähdetään mielellään. Mielestäni on erittäin hyvä, että he pääsevät
myös antamaan mielipiteensä ja näyttämään ajatuksiaan ja saavat sillä tavalla valituksi
myös henkilöitä, jotka ajavat myös nuorten asioita, ja myös nuorta sukupolvea saadaan sit-
ten erilaisissa seurakuntavaaleissa esille ja myös valtuutetuiksi. Se on erittäin tärkeä asia, ja
on hyvä, että nuoret pidetään esillä täällä eduskunnassa. Hyvä esitys.

13.03 Kari Kulmala sin: Arvoisa puhemies! Hieman kertauksena tässä vielä: Tässä esi-
tyksessä ehdotetaan muutettavaksi ortodoksisesta kirkosta annettua lakia. Äänioikeusikä-
rajaa seurakuntavaltuuston ja kirkkoherran vaaleissa ehdotetaan alennettavaksi 18 vuodes-
ta 16 vuoteen. Suomen evankelis-luterilaisessa kirkossa on tehty vastaava muutos seura-
kuntavaalien äänioikeusikärajaan jo vuonna 2009. Esityksen tavoitteena on turvata nuoril-
le paremmat mahdollisuudet vaikuttaa seurakuntien toimintaan ja hallintoon siten, että ne
vastaisivat nykyistä paremmin myös nuorempien ikäluokkien omia tavoitteita ja tarpeita.
Toivottavasti näin myös tapahtuu. Vastaavanlainen muutos ei ole lisännyt evankelis-lute-
 Tarkistettu
4.1



Pöytäkirjan asiakohta PTK 120/2017 vp
rilaisessa kirkossa äänestäjien määrää oleellisesti mutta on ollut oikeanlainen suuntaus
nuoremman ikäluokan huomioimiseksi ja sitouttamiseksi seurakunnan tehtäviin.

Esityksen muiden tavoitteiden tarkoituksena on parantaa ortodoksisen kirkon hallinnon
ja talouden seurantaa sekä poistaa kirkollishallituksen kokoonpanoon liittyviä esteellisyys-
ongelmia työnantajaedustajien palkkauksesta päätettäessä. Esityksessä ehdotetuilla muu-
toksilla saatetaan voimaan ortodoksisen kirkon keskushallintoa ja palvelukeskuksen orga-
nisaatiota koskevat hallinnolliset ja rakenteelliset uudistukset, jotka liittyvät koko kirkon
hallinnon uudistamiseen, ja nämä ovat tarpeellisia muutoksia.

Arvoisa puhemies! Pidän esitystä kokonaisuutena tarpeellisena ja tarkoituksenmukaise-
na.

13.05 Päivi Räsänen kd: Arvoisa herra puhemies! Kirkkokunnat ovat toimineet edelläkä-
vijöinä äänioikeuden laajentamisessa nuorille. Nyt olisikin mielenkiintoista ottaa oppia
niistä kokemuksista, joita niin luterilaisessa kirkossa kuin myöhemmin ortodoksisessa kir-
kossa tästä käytännöstä saadaan. Itse asiassa ortodoksinen kirkko menee nyt jopa hiukan
edelle luterilaisen kirkon käytännön, kun myös kirkkoherran vaalissa avataan äänioikeus
16-vuotiaille. Luterilaisessa kirkossa sitä ei tällä hetkellä ole, oikeus koskee vain seurakun-
tavaaleja. Valitettavasti tuo nuorten äänestysaktiivisuus seurakuntavaaleissa on kuitenkin
jäänyt aika alhaiseksi, mikä on tietysti yleinen ongelma seurakunnallisissa vaaleissa yli-
päänsä.

Mutta sitten toinen kokonaisuus, joka tähän liittyy, koskee lain 108 §:ää, jossa sääde-
tään siitä, että jumalanpalveluksia ja kirkollisia toimituksia suorittavan sekä diakoniaan ja
opetukseen liittyvissä tehtävissä työskentelevän työntekijän on oltava ortodoksisen kirkon
jäsen, ja tässähän nyt sitten tämän pykälän osalta tehdään tiettyjä käytännön muutoksia.
Tämä on erittäin tärkeä periaate. Kirkoilla ja uskonnollisilla yhdyskunnilla tulee olla oi-
keus edellyttää työntekijöiltä yhteisönsä mukaista vakaumusta, ja tietenkin aivan lähtökoh-
tainen perusedellytys on se, että henkilö kuuluu tähän kyseiseen uskonnolliseen yhdyskun-
taan. Mielestäni tämä esitys omalta osaltaan on hyvin sopusoinnussa uskonnonvapauden
periaatteen kanssa.

13.07 Eero Heinäluoma sd:  Arvoisa puhemies! Ensinnäkin haluan sanoa, että minusta
kirkolla on täysi oikeus järjestää vaalijärjestyksensä niin kuin oikeana pitävät ja on syytä
kunnioittaa tässä mielessä tätä tehtyä ehdotusta. 

Sitten kiinnitän vaan huomiota kahteen näkökohtaan:
Ensimmäinen on se, että meillähän on edelleenkin voimassa tämä täysi-ikäisyyden raja

eli että ihminen pääsee omista asioistaan päättämään 18-vuotiaana. Silloin kun puhutaan
tästä sinänsä populaarista ja monesti kannatetusta ajatuksesta, että äänioikeusikärajaa las-
ketaan, joutuu tietysti esittämään sen loogisen kysymyksen, että jos ihminen ei saa päättää
omista asioistaan, voiko hän päättää muiden asioista. Jätän tämän ilmaan kysymyksenä,
kun tästä puhutaan.

Sitten kiinnitän huomiota siihen, mistä edustaja Räsänen jo puhui: tässä tavoitteena on
ollut se, että tämä voisi johtaa äänestysaktiivisuuden nousuun, mutta niin ei ole käynyt. Siis
niin ei ole käynyt. Ei ole ollut sitä vaikutusta, että nuoret ryhtyisivät kirkollisvaaleissa ää-
nestämään, ei ainakaan niiden tietojen mukaan, joita itse olen tästä asiasta saanut. Kysyi-
sinkin hallintovaliokunnan puheenjohtajalta, miten tätä nuorten äänestysaktiivisuuden li-
2



Pöytäkirjan asiakohta PTK 120/2017 vp
sääntymistä arvioitiin valiokunnassa useamman vuoden aikana ev.lut. kirkon pohjalta ja
mitä arvioita siitä ortodoksien puolella oli.

13.08 Sari Essayah kd: Arvoisa puhemies! Kirkkokuntien hallinnolliset asiat, opillisista
puhumattakaan, kuuluvat niiden autonomian piiriin, ja täällä hallintovaliokunta on antanut
yksimielisen esityksen, jota varmasti voimme täällä kaikki olla tukemassa, vaikka emme
kyseisen kirkkokunnan jäseniä olisikaan. 

Tässä on kyse siis, yhtenä asiana, äänioikeusikärajan laskemisesta 18:sta 16 vuoteen. Ja
täytyy toivoa, että silloin kun nuoret pääsevät vaikuttamaan seurakunnan hallintoon ja toi-
mintaan myöskin tuon äänestämisen kautta, se sellainen osallisuus ja myöskin kiinnostus
sitten sitä omaa kirkkokuntaa ja myöskin omaa paikallisseurakuntaa kohtaan kasvaa. Tie-
tysti sitten monissa kirkkokunnissa tuo 15:n tai 16 vuoden ikäraja on sellainen, josta seu-
raa erityistä opetusta — muun muassa luterilaisen kirkon puolella rippikouluopetusta ja va-
paissa suunnissa erilaisia fifteen-leirejä ja vastaavia — jolloinka voi ajatella, että katso-
taan, että heistä tulee opillisesti sillä tavalla oman kirkkokuntansa opista tietäviä, että he
voivat myöskin ottaa kantaa näihin asioihin ja myöskin näihin henkilövaaleihin, kun siellä
on sitten mahdollisuus äänioikeuden kautta olla vaikuttamassa.

On todellakin tärkeää korostaa, niin kuin täällä edustaja Räsänen jo nosti esille, että sil-
loin kun toimitaan sen oman kirkkokunnan edustajana — ja myöskin tietenkin silloin, kun
toimitaan opillisissa opettamistehtävissä — edellytyksenä tulee ehdottomasti olla se, että
on myöskin kyseisen kirkkokunnan jäsen, ja sitä edellytystä ei voi lainsäätäjänä lähteä hei-
kentämään millään tavalla.

13.10 Pia Viitanen sd:  Arvoisa puhemies! Myös omalta osaltani totean, että nämä asiat
ovat tietenkin kirkkokuntien autonomiaan liittyviä, ja siinä suhteessa mietintö on aivan
hyvä ja oikein. 

Minua kiinnostaa ylipäätään puheenaiheena tämä nuorten aktiivisuus ja sen tukeminen,
kaikenlaisen osallisuuden tukeminen ja demokratian edistäminen tätä kautta. Mielestäni on
hyvä kysymys kuitenkin myös se, minkä edustaja Heinäluoma tuossa jätti ikään kuin il-
maan, että kuitenkin aika usein on viisasta ajatella myös niin, että täysi-ikäisyysraja on sit-
ten tämä vaalikelpoisuus- ja äänioikeusraja ja niin poispäin.

Mutta kaiken kaikkiaan, puheenjohtaja, haluaisin nuorten osallisuudesta sanoa sen ver-
ran, että minusta on hyvin tärkeää, että esimerkiksi kunnallishallinnossa näitä nuorisoval-
tuustoja pidetään yllä ja annetaan todellista vaikutusmahdollisuutta. Ja sen lisäksi, että on
näitä nuorisovaltuuston niin sanottuja muodollisia keinoja, pitää olla myös erilaisia osal-
listamismuotoja — kuten vaikkapa maankäytön suunnittelussa, johon päiväkotilapset voi-
sivat osallistua piirtämällä mukavia päiväkotiympäristöjä, ja koululaiset voisivat oman
koulunsa asioita enemmän ja enemmän suunnitella — koska kuitenkin lapset ja nuoret ovat
sinänsä oman elämänsä parhaita asiantuntijoita, ja siksi halusin tässä yhteydessä vähän
näin yleisemminkin tätä asiaa käsitellä.

13.11 Kimmo Kivelä sin: Puhemies! Tämä esitys saa varmasti laajasti tukea, äänioikeus-
ikärajan alentaminen 16 vuoteen, joka siis luterilaisessa kirkossa on jo aikaisemmin todet-
tu. Niin kuin edustaja Heinäluoma täällä viittasi, täysi-ikäisyysraja on 18, ja se näkyy myös
tässä sikäli, että vaalikelpoinen on tietysti vasta täysi-ikäisenä, vasta 18 vuotta täyttänyt voi
itse asettua ehdokkaaksi.
3



Pöytäkirjan asiakohta PTK 120/2017 vp
Luterilaisessa kirkossa mitä ilmeisimmin tähän aikanaan päädyttiin sen vuoksi, että rip-
pikoulu on kirkossamme kansainvälisestikin, toisin kuin esimerkiksi Ruotsissa, menestys-
tarina. Käytännössä koko ikäluokka, enemmän kuin kirkkoon kuuluvien osuus ikäluokas-
ta, käy rippikoulun, ja oletettiin, että tällä sitten sitoutetaan enemmän kirkkoon. Mutta niin
kuin monessa puheenvuorossa on ilmennyt, näinhän toki ei ole käynyt. Joitakin poikkeuk-
sia lukuun ottamatta nuoret ovat hyvin laiskasti äänestäneet kirkollisissa vaaleissa. Ja mikä
on ollut hyvin suuri ongelma, niin nuorten aikuisten ikäluokat ovat olleet valitettavasti
kaikkein aktiivisimpia kirkosta eroamisten ikäryhmiä.

Aina kun näitä kirkon asioita täällä käsitellään, siinä on jotakin menneisyyden kaikuja,
ja se jotakin kertoo tietysti kirkon ja valtion suhteista. En malta tässäkään yhteydessä olla
siteeraamatta Nobel-palkittua kirjailijaa T. S. Eliottia, joka sanoi, että jos kirkon ja valtion
suhteet ovat hyvät, silloin kirkossa on jotain vikaa, ja jos ne ovat huonot, silloin valtiossa
on jotain vikaa.

13.13 Veera Ruoho kok: Arvoisa puhemies! Tämä hallituksen esitys on hyvä ja kannatet-
tava.

Tuossa edustaja Kulmala toi esille sitä, mitä me itse asiassa hallintovaliokunnassa poh-
dimmekin, että evankelis-luterilaisessa seurakunnassa on tämä ikäraja jo alempi mutta siel-
lä äänestysaktiivisuus ei kuitenkaan ole mitenkään kehuttava. Eihän tämä nyt kuitenkaan
voi silti este olla, niin kuin Kulmalakin toi esille, eli joka tapauksessa tämän ikärajan alen-
tamisen mielellään suomme myös ortodoksiselle kirkolle ja sitä kautta annamme heidän
kokeilla yhtä lailla, josko se piristäisi nuoria olemaan aktiivisempia äänestämään ja muu-
tenkin kiinnostumaan seurakuntien työstä.

Arvoisa puhemies! Itse olen siinä mielessä onnellisessa asemassa, Espoon kirkkovaltuu-
tettuna, että tulen perheestä, joka on moniuskonnollinen. Isäni on evankelis-luterilainen ja
äitini ortodoksisen kirkon jäsen, ja sitä kautta olen saanut tutustua kummankin seurakun-
nan toimintaan. Me tiedämme, miten seurakunnat tekevät äärimmäisen hyvää työtä niin
nuorten kuin perheiden, syrjäytyneiden hyväksi.

13.15 Arja Juvonen ps:  Arvoisa herra puhemies! Edustaja Heinäluoma nosti esille tär-
keän asian, sen, että se ei välttämättä ole näkynyt sitten siellä äänestyspaikoilla, että nuo-
ret, nämä 16-vuotiaat, ovat löytäneet vaaliuurnat. Tein välittömästi kotigallupin ja kysyin,
mistäs tämä mahtaa johtua. Vastaus oli se, että ei ole tietoa. Onko se sitten kirkon tehtävä,
vai onko se koulun tehtävä, vai kenen tehtävä on siinä vaiheessa, kun se 16 vuotta tulee täy-
teen ja on vaalit, välittää informaatiota ja tietoa sekä neuvoa ja ohjeistaa, antaa sitä niin sa-
nottua informaatio-ohjausta siitä, että tällainen mahdollisuus on? Se on erittäin tärkeä asia,
että sitä tietoa jaetaan.

Haluan tässä onnitella Espoon nuorisovaltuustoa, joka on Suomen suurin ja täyttää 20
vuotta. Se kertoo siitä todellakin, että nuorilla on vaikutusvaltaa, nuoret voivat olla ääni-
torvia, ja se on heidän tehtävänsä. Ja on toivottavaa, että sitä myötä, kun he astuvat mukaan
tähän päätöksentekoon, astuvat mukaan äänestämään ja päättämään, niin he tosiaankin
tuovat sen oman äänensä ja asiat sitten muuttuvat tässä yhteiskunnassa. 

On hyvin tärkeää, että tietoa levitetään. Se ehkä on nytten se viesti, minkä haluan välit-
tää eteenpäin. Eli jaetaan se informaatio siitä, että tällainen oikeus astuu voimaan, koska
nuoret eivät välttämättä sitä tietoa tiedä eivätkä ymmärrä sitten myöskään, miten suuri
merkitys sillä oman äänen antamisella on. Se on tärkeää.
4



Pöytäkirjan asiakohta PTK 120/2017 vp
13.16 Markku Rossi kesk: Arvoisa herra puhemies! Suomi on äänioikeuden, demokra-
tian mallimaa. Tässä suhteessa on hienoa nähdä myös, että ortodoksikirkko osaltaan laven-
taa nuorten mahdollisuutta osallistua kirkon omaan hallintoon. 

Meistä aika moni on tässä eduskunnan salissakin tullut nuorisopolitiikan kautta mu-
kaan. Vuoden 77 alusta, kun kunnallisvaalien äänioikeusikärajaa laskettiin 20 vuoteen, mi-
näkin tulin valituksi Suonenjoen kaupunginvaltuustoon ja olin Suomen nuorin kaupungin-
valtuutettu, mikä todettakoon nyt sitten tässä näin, [Eero Heinäluoma: Nuori lupaus!] ja
tässä suhteessa kyllä tie on jatkunut sitten tänne saakka. Pitää muistaa aina, että tulevai-
suutta ajatellen nämä nuoret ovat niitä, jotka rakentavat tätä maata — maksavat viime kä-
dessä eläkkeet. Ja tätä kautta nuorten osallistuminen on äärimmäisen tärkeää, on se sitten
kirkkojen parissa tai yhteiskunnassa laajemmaltikin. 

Katson kyllä, että tässä yhteydessä, kun äänioikeusikärajaa ollaan laskemassa ortodok-
sikirkossa samalla lailla kuin evankelis-luterilaisessa kirkossa, tämä malli tulisi tuoda
myös tuonne kuntapuolelle kuntavaaleihin, siis niin, että nuori 16-vuotiaana pääsisi äänes-
tämään. Tällöin hän on useimmiten siinä omassa lähiympäristössään koulussa ennen esi-
merkiksi armeijaan tai opiskeluun menoa ja muuta, mikä viekin pois siitä tutusta ympäris-
töstä. Ja tässä mielessä katson, että tällä olisi merkitystä nimenomaan nuorten vaikutus-
mahdollisuuksien lisääntymisessä ja myös meidän demokratian vaalimisessa, koska se on
kyllä meille suuri asia. Demokratia on parhain työkalu yhteiskunnan kehittämisessä. Se on
nähty niin täällä Suomessa kuin muuallakin. Pohjoismaat edustavat yhtä parasta sarjaa
koko maailmassa, ja se näkyy myös meidän elintasomittareissamme, oikeastaan ihan kai-
kissa mittareissa. Tässä mielessä kyllä tämä on hyvää jatkumoa myös tälle Suomen tasa-
vallan nyt 100-vuotiaan historian, demokratian kehitykselle.

13.18 Päivi Räsänen kd: Arvoisa puhemies! Jatkan tästä edustaja Rossin puheenvuoros-
ta. Kun puhutaan 16—18-vuotiaista nuorista, he ovat rikosoikeudellisessa vastuussa ja he
myös osallistuvat verojen maksamiseen mahdollisista tuloistaan. Siinä mielessä mielestä-
ni kyllä kannattaisi aika avoimesti harkita sitä, voisiko esimerkiksi kunnallisissa vaaleissa
laajentaa äänioikeutta nuorille. Varsinkin kun väestö ikääntyy ja nuorten suhteellinen
osuus väestöstä vähenee, niin jotta nuorten ihmisten ääni tulee paremmin kuuluville, tätä
tulisi harkita.

Tähän äänestysaktiivisuuteen: Vuonna 2014, viimeisimmissä seurakuntavaaleissa, tuo
yleinen äänestysaktiivisuus oli kyllä valitettavan matalalla tasolla. Se oli silloin 15,5 pro-
senttia ja alle 18-vuotiaiden nuorten osalta vielä matalampi, 9,5 prosenttia. Mutta onhan se-
kin jotakin, eli silloin kuitenkin 9,5 prosenttia nuorista kävi sen äänensä antamassa.

Itse en sinänsä usko, että tie kirkkojen toimintaan seurakunnan aktiiviseksi jäseneksi
kulkee sen äänestyskopin kautta, kyllä se enemmän kulkee sieltä isostoiminnan ja leirien ja
muun toiminnallisuuden kautta, mutta se on omalta osaltaan vahvistamassa demokratiaa,
ja erityisesti sitten näiden valtiollisten vaalien puolella sitä mielestäni tulisi hyvin avoimes-
ti harkita ja ottaa myös oppia näiltä kirkkokunnilta heidän kokemuksistaan, millä tavalla se
on vaikuttanut ja miten se on koettu esimerkiksi vanhemman väen keskuudessa. En ole itse
kuullut missään mitään kritiikkiä tästä vanhemman seurakuntaväen keskuudessa.

13.20 Pekka Haavisto vihr:  Arvoisa puhemies! Kysymys on varmasti ortodoksikirkolle
tärkeästä lakimuutoksesta nuorten saamiseksi mukaan päätöksentekoon, ja tähän ei ole mi-
tään nokan koputtamista.
5



Pöytäkirjan asiakohta PTK 120/2017 vp
Mutta tähän keskusteluun, jonka tämä avaa ikärajoista 16—18 vuotta: Olen itse ollut
aina vähän harkitsevainen sen suhteen, jos äänioikeusikäraja ja vaalikelpoisuusikäraja al-
kavat poiketa toisistaan. Joissain maissa on ollut järjestelmä, jossa naiset saavat kyllä ää-
nestää mutta eivät saa asettua ehdokkaiksi. Nyt 16-vuotiaat saavat äänestää [Eero Heinä-
luoman välihuuto] mutta eivät olekaan kelvollisia ehdokkaiksi. Mielestäni siinä ei silloin
puhuta kuitenkaan täysistä oikeuksista. Ja mielelläni pitäisin nämä rajat kunnallisissa ja
valtiollisissa vaaleissa yhtenäisinä: jos saat äänestää, sinulla on myöskin oikeus olla eh-
dokkaana. Se on minusta hyvin selvä peli silloin.

Tietysti nämä asiat, joihin edustaja Heinäluoma viittasi, vastuukysymys, täysi-ikäisyys
ja ihan rikosoikeudellinenkin vastuu, joka tulee päätöksenteossa, ovat tärkeitä asioita. Sen
takia menisin ehkä tässä nuorten vaikutustapojen etsimisessä enemmän tänne nuorisoval-
tuustojen mutta myöskin kaikkien uusien mahdollisuuksien ja osallistumismahdollisuuk-
sien — internetinkin tarjoamien — maailmaan, koska nykyään on hyvin paljon erilaisia
mekanismeja, joita voitaisiin käyttää päätöksenteossa kunnissa, valtiollisessakin päätök-
senteossa ja joissa nuoria vedetään mukaan ilmaisemaan mielipiteensä ja osallistumaan.
Luulen, että näitä muotoja tänä päivänä emme käytä täysimääräisesti, ja ne antaisivat ehkä
paljon enemmän aktiivisuutta kuin tämmöinen ikään kuin muodollisempi pelkkä äänestä-
minen.

13.22 Mika Kari sd: Arvoisa herra puhemies! Mielenkiintoista kuunnella tätä keskuste-
lua tästä äänioikeusikärajasta kirkollisten vaalien yhteydessä. 

Itse olen hallintovaliokunnan jäsen, ja hallintovaliokunnan tehtäviinhän kuuluu monen-
laisia mielenkiintoisia asioita, muun muassa nämä kirkollisasiat. Kirkollisasioiden yhtey-
dessä valiokunnassa ei käydä keskustelua niinkään sisällöistä; valiokunnan tehtävänä on
ainoastaan hyväksyä tai hylätä kirkon itselleen asettamia ja esittämiä lakeja ja normistoa, ja
sisältökeskustelu jääkin tänne eduskunnan saliin ja laajenee nyt sitten näihin kunnallisiin ja
valtiollisiin vaaleihin, mikä on mielenkiintoista.

Itse tuen kyllä vahvasti tuota edustaja Heinäluoman mukaista ajattelua, että oikeus päät-
tää muiden asioista seuraa oikeutta päättää omista asioistaan. Mutta ei pidä sitoa tätä nuor-
ten osallistumista ja osallisuutta pelkästään ikärajoihin. On hyvä muistaa, että viime kau-
della, kuntalakia uudistettaessa, me otimme ensimmäistä kertaa lakiin nuorisovaltuustot ja
nuorten vaikuttamismahdollisuudet laajemminkin kunnassa, ja siltä osin tätä kehitystä tu-
lee tukea — silloin kun puhutaan nuorten osallisuudesta — laaja-alaisesti, ei vain pelkäs-
tään poliittisen päätöksenteon osalta. 

Haluan tässä yhteydessä myös tukea edustaja Viitasen hyvin esille nostamaa nuorten
osallistumisohjelmaa, sitä, että he osallistuisivat laajemminkin tässä yhteiskunnassa.

13.24 Eero Heinäluoma sd:  Arvoisa puhemies! Tästä on hyvä käydä keskustelua, sillä
vaikka tämä nyt koskee ortodoksikirkon asioita ja kaikki ovat yhtä mieltä siitä, että teh-
dään niin kuin kirkko haluaa, niin tällä on laveampia ulottuvuuksia, joihin tässä on useam-
paan kertaan viitattu. Kiitän edustaja Räsästä tästä informaatiosta — vaikka ei hallintova-
liokunnan puheenjohtaja nyt ehtinytkään sitä meille antamaan, niin hyvä, että tulivat nämä
yhden vuoden luvut.

Nämä perusteethan ovat hyvin väkeviä ja juhlallisia — demokratian vahvistaminen —
mutta jäin kyllä aidosti kysymään, vahvistuuko demokratia, jos alle 10 prosenttia äänestää.
Peruste on hieno, mutta mikä on toteuma? Ja kun tätä keskustelua on käyty vähintäänkin 10
6



Pöytäkirjan asiakohta PTK 120/2017 vp
vuotta ellei vähän enemmänkin, myös valtiollisten vaalien osalta, niin aina on ollut tämä
peruste, että tämä nostaisi äänestysprosenttia, kun olisi mahdollisuus vaikuttaa. Ja nyt kun
tätä on sitten ev.lut. kirkossa tähän mennessä käytetty, niin huomataan, että sillä ei ole ol-
lut vaikutusta äänestysprosenttiin vaan alle 10 prosenttia käyttää mahdollisuutta, mikä on
vähemmän kuin keskimäärin ottaen, jolloin voi aina kysyä, että jos se perusta, jonka takia
jokin uudistus on tehty, ei toimi, niin onko se järkevä toimintatapa.

Sen jälkeen tulenkin tähän, mistä edustaja Viitanen, edustaja Räsänen ja viimeksi edus-
taja Haavisto puhuivat, että onko muita teitä päästä siihen, että ihmisten, nuorten, ääni kuu-
luu ja he pääsevät vaikuttamaan asioihinsa. Olen taipuvainen ajattelemaan, että edustajien
Viitanen, Räsänen ja Haavisto esimerkit ovat ihan oikeita. On hiukan vanhakantaista aja-
tella vain edustuksellista demokratiaa ja vain sitä, että kerran neljässä vuodessa valitaan
edustaja, joka sitten päättää. Tänä päivänä se vaikutushalu, omien havaintojeni mukaan,
erityisesti nuorilla — ja käytän tämän puheenvuoron vähän varovasti, koska hiukseni ovat
jo vähän ohentuneet — liittyy nimenomaan lähiasioihin, niihin aivan lähellä oleviin asioi-
hin. Ja niinpä kysyn myös vaikkapa kirkon osalta, että olisiko järkevää, että rippikoulujen
suunnittelussa, kirkon erinomaisen tärkeässä ja hienossa nuorisotyössä voisi olla nuorten
itsensä valitsemia edustajia mukana tätä hommaa tekemässä. [Puhemies koputtaa] 

Lopuksi totean, että kun täällä äänestettiin Nuorten parlamentissa tästä asiasta muutama
vuosi sitten, nuoret itse torjuivat tämän alaikärajan laskun 18 vuodesta.

Toinen varapuhemies Arto Satonen:  Tässä vaiheessa pyydän edustajia huomioimaan,
että istunto loppuu 13.30.

13.26 Pia Viitanen sd: Arvoisa herra puhemies! Nuoret ovat fiksuja. Esimerkiksi pitkään
kansanedustajana toimineena olen hyvin paljon eri yhteyksissä ollut koululaisten kanssa
tekemisissä: täällä eduskunnassa käy paljon vieraita ja eri-ikäisiä nuoria ja lapsia, ja mekin
edustajat aina silloin tällöin kouluilla vierailemme. Minä olen usein huomannut, että lap-
silta ja nuorilta tulee hyvin viisaita kysymyksiä, monta kertaa pistävät meidätkin koville.
Minusta paras kysymys tuli neljäsluokkalaiselta, joka kysyi minulta, mikä on oikein ja
mikä on väärin. Siinäpä ollaan ydinkysymysten ääressä. Koska lapset ja nuoret ovat fiksu-
ja ja viisaita ja heillä on uteliaisuutta, hyviä kysymyksiä, meidän kaikkien tehtävä on to-
siaan miettiä sitä, miten heitä saa enemmän ja enemmän osallisiksi. Siksi edelleen allevii-
vaan juuri myös näitä epämuodollisia tapoja, käytänteitä, kaikkea sitä, mistä puhuin edel-
lisessä puheenvuorossani. Minusta tämä rippikouluajatus, mikä äsken esitettiin, on oikein
hyvä, sekä tosiaan kaikki, mitä voidaan kouluilla tehdä.

Me äsken sen verran kerkesimme tässä vaihtaa sanaa, että kuulin, että edustaja Heinä-
luomakin on nyt täällä sen ansiosta, että hän on aikanaan ollut kouluneuvostossa. Eli näitä
nuoria uusia osaajia ja taitajia tulee sitten myös näiden kautta, jolloin jo siinä vaiheessa,
kun olet siinä oppimisympäristössä, koulussa tai miksei jo päiväkodissa, opit siihen, että
olet utelias, aktiivinen, sinulle annetaan mahdollisuus toteuttaa itseäsi. Nämä ovat niitä
haasteita. Ihan oikeasti me voisimme kyllä edustaja Mika Karinkin toteamalla tavalla ihan
miettiä sellaista kokonaisuutta, mitä kaikkea voisimme tehdä sen hyväksi, että laajasti lap-
sia ja nuoria voitaisiin osallistaa enemmän ja enemmän tähän yhteiskuntaan. Sitä kautta se
kiinnostuskin varmasti nousisi. Ja sitten on tietenkin täällä mainittu tieto. Tieto siitä, miten
voi vaikuttaa, on äärimmäisen tärkeää.
7



Pöytäkirjan asiakohta PTK 120/2017 vp
13.28 Päivi Räsänen kd: Arvoisa puhemies! Tämä lakiesitys on palvellut eduskuntaa sii-
nä, että se on nostanut mielestäni ihan hyvää keskustelua nyt tästä äänioikeuden mahdolli-
sesta laskemisesta. Tässä muun muassa edustajat Heinäluoma ja Haavisto ovat kyllä aivan
hyviä näkökulmia tähän nostaneet esiin.

Ihan vain kommentoin tätä, kun edustaja Haavisto nosti vaalikelpoisuuden ja äänioikeu-
den välisen yhteyden, joka nyt ei tässä esityksessä toteudu: Ortodoksikirkossa kirkkoher-
ran vaalissa naiset voivat tälläkin hetkellä äänestää mutta eivät asettua ehdolle. En ole tätä
linjausta mitenkään kritisoimassa, päinvastoin kunnioitan sitä, että he toimivat sen periaat-
teen mukaan, joka on heidän oppinsa lähtökohtana.

13.29 Markku Rossi kesk:  Herra puhemies! Lyhyesti: Minäkään en kavahda ajatusta,
että vaalikelpoisuus ja äänioikeus ovat eri asia. Minä luulen, että moni 16-vuotias nuori on
helpottunut siitä, kun ei joutuisi kunnallisen päätöksenteon piiriin. Ei se niin helppoa ole,
kaikki sen tiedämme.

Puhemies! Kuopiossa toimii esimerkiksi lasten valtuusto ja nuorten valtuusto. Se innok-
kuus, mikä siellä nuorten parissa on äänestämiseen ja vaikuttamiseen, kannustaa minua ai-
nakin tämän asian suhteen myös, että 16 vuotta voisi olla myös kuntavaaleissa äänioikeus-
ikäraja.

Keskustelu päättyi.

Eduskunta hyväksyi ensimmäisessä käsittelyssä sisällöltään päätetyn, hallituksen esityk-
seen HE 98/2017 vp sisältyvän lakiehdotuksen. Lakiehdotuksen toinen käsittely päättyi.
Asian käsittely päättyi.
8


	3
	13.01
	13.03
	13.05
	13.07
	13.08
	13.10
	13.11
	13.13
	13.15
	13.16
	13.18
	13.20
	13.22
	13.24
	13.26
	13.28
	13.29


