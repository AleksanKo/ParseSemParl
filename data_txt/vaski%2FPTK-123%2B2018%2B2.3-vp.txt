















































DEM6FAA.tmp.xml


Pöytäkirjan asiakohta PTK 123/2018 vp
Pöytäkirjan asiakohta 

PTK 123/2018 vp

Täysistunto

Torstai 29.11.2018 klo 16.00—18.17

2.3. Suullinen kysymys YK:n siirtolaisuussopimuksesta (Laura Huhtasaari ps)
Suullinen kysymys SKT 195/2018 vp

Suullinen kyselytunti

Toinen varapuhemies Tuula Haatainen: Seuraava kysymys, perussuomalaisten edus-
kuntaryhmä, edustaja Huhtasaari.

Keskustelu

16.36 Laura Huhtasaari ps: Arvoisa puhemies! Suomi on hyväksymässä GCM-maahan-
muuttosopimuksen joulukuussa Afrikan Marrakechissa. Sopimuksen hyväksymiselle ei
ole yksimielisyyttä, perussuomalaiset äänestivät ulkoasiainvaliokunnassa sopimuksen hy-
väksymistä vastaan.

Kyseisestä asiapaperista irtautuvien maiden määrä kasvaa päivä päivältä. Viimeksi ei-
len Italian hallitus ilmoitti, ettei se lähetä edustajaa Marokkoon hyväksymään Global Com-
pactia. Tätä ennen sopimuksesta ovat lähteneet USA, Australia, Israel, Itävalta, Unkari,
Slovakia, Tšekki, Puola ja Bulgaria. Hyväksymällä sopimuksen Suomi asemoi itsensä nii-
hin maihin, jotka tietoisena poliittisena valintana haluavat lisätä itselleen maahanmuuton
lukuisia ongelmia.

Sopimus ei ole oikeudellisesti sitova, mutta on selvää, että se tulee vaikuttamaan poliit-
tiseen järjestelmään, Suomella kun on tapana suhtautua myös ei- oikeudellisesti sitoviin
sopimuksiin orjallisesti, kuten huomasimme tämän vapaaehtoisen taakanjakomekanismin
kohdalla — lähinnä vain Suomi noudatti sitä [Puhemies koputtaa] kirjaimellisesti.

Kysyisin tästä ja vetoaisin nyt uudestaan hallitukseen: älkää lähettäkö edustajaa hyväk-
symään [Puhemies koputtaa] tätä sopimusta Suomen puolesta.

16.38 Ulkoministeri Timo Soini (vastauspuheenvuoro): Arvoisa rouva puhemies! Mikä-
hän tällä kertaa on perussuomalaisten päivän tarjous? Euroopan parlamentissa Jussi Halla-
aho vastusti tätä. Eikö hänen sanansa tehonnut, eikö viesti tullut perille vai eikö sitä otettu
huomioon, kun teidän edustajanne kesäkuussa hallintovaliokunnassa ja suuressa valiokun-
nassa hyväksyivät tämän, koska eivät vastustaneet? [Perussuomalaisten ryhmästä: Ei, ei!
— Leena Meri: Seli seli!] No nytten te taas vastustatte. Mitä seuraavalla kerralla tehdään?
Tässä touhussa ei ole johdonmukaisuuden häivääkään. Ja mitä sitten tulee itse tähän sopi-
mukseen, tai paktiin, niin kuin te sanotte, niin kuinka joku on lähtenyt semmoisesta sopi-
muksesta, jota ei ole edes olemassa? [Leena Meri: Niin, ei vielä!] Marrakechiin mennään
hyväksymään asiakirjaa, kompaktia, ja sitten lopullisesti tämä asiakirja päätöslauselmalla
hyväksytään YK:ssa. [Puhemies koputtaa] Että mikä on tällä hetkellä teidän tarjouksenne?
 Tarkistettu
4.0



Pöytäkirjan asiakohta PTK 123/2018 vp
Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.

16.39 Laura Huhtasaari ps (vastauspuheenvuoro): Arvoisa puhemies! Höpö höpö, mi-
nisteri Soini. Asian käsittely on vielä kesken. Perussuomalaiset äänestivät tämän sopimuk-
sen hyväksymistä vastaan ulkoasiainvaliokunnassa. Huomenna asiaa käsitellään hallinto-
valiokunnassa. Joko me hyväksymme sopimuksen tai emme hyväksy sopimusta. Se, että te
ette tuoneet sitä julkiseen keskusteluun eduskunnan täysistuntoon, onkin sitten oma lukun-
sa — se vain notifioitiin E-kirjeellä.

Me vastustamme tätä sopimusta, ja Eurooppa selkeästi jakautuukin niihin maihin, jotka
haluavat suojella kansalaisiaan haitalliselta maahanmuutolta, ja niihin, jotka haluavat lisä-
tä ongelmia. Oletteko te, ministeri, lukenut tämän sopimuksen? Siinä mainitaan 86 kertaa
sanat ”maa sitoutuu”, esimerkiksi siinä, että ”maa sitoutuu, että varmistamme, että siirto-
laisasemastaan huolimatta heille turvataan pääsy peruspalveluihin”. Myös on se, että ”kiel-
teisen päätöksen saaneiden kategorinen säilöönotto kielletään”. Nämä kaikki lisäävät hou-
kuttelevuutta, siis perusteettomien turvapaikkahakemusten [Puhemies koputtaa] määrää.
[Puhemies: Kysymykseen!]

Lisäksi Suomella on vielä löysin turvapaikkapolitiikka [Puhemies koputtaa] Pohjois-
maissa. [Puhemies: Kysymykseen!] Voisimmeko kiristää sitä edes Pohjoismaiden tasolle?

16.40 Ulkoministeri Timo Soini (vastauspuheenvuoro): Arvoisa rouva puhemies! Ker-
taan: Halla-aho vastusti, kesäkuussa perussuomalaiset hyväksyivät, nyt he [Ville Tavio:
Miten voi väittää noin? — Leena Meri: Herranjumala!] eivät ole hyväksyvinään. Mikä on
päivän tarjous? [Hälinää] — Jos saisin nyt vastata perussuomalaisten älämölöstä huolimat-
ta. — Britannia lähtee brexitin kautta pois, ja he vetävät erittäin tiukkaa maahanmuuttopo-
litiikkaa. Väitättekö te, että kun he hyväksyvät tämän asiakirjan, niin tällä asiakirjalla he
vesittävät oman brexit-polittiikkansa, tiukan maahanmuuttopolitiikkansa? Sitäkö te väität-
te? [Mika Niikon välihuuto] Tämä on aivan uskomatonta. 

Sitten mitä tähän loppuun tulee, niin kun te tässä esimerkiksi puhuitte näistä kohdista,
niin tässä lopussa todettiin, että ”palautusten osalta vahvistettiin maiden velvoite ottaa vas-
taan omat kansalaisensa”. Sitähän te olette halunneet, semmoinen tässä asiakirjassa [Puhe-
mies koputtaa] nyt on. 

16.41 Juho Eerola ps (vastauspuheenvuoro): Arvoisa puhemies! Tämä maahanmuuttoso-
pimus tosiaan on, niin kuin kuultiin, hallintovaliokunnan esityslistalla, että ei tässä ihan
viimeistä sanaa vielä ole sanottu, mutta tästä syystä justiinsa kysyisinkin kuitenkin vastaa-
valta ministeri Soinilta teidän näkemystänne: tuleeko tämän sopimuksen, tai kompaktin,
hyväksyminen lisäämään vai vähentämään haitallisen maahanmuuton määrää Suomessa?
Jos vastauksenne on, että ei tule vaikuttamaan suuntaan eikä toiseen tai ette tiedä, mikä tä-
män vaikutus on, sitten kysyn: Miksi kummassa Suomen sitten tämmöiseen on edes mu-
kaan mentävä, kun koko ajan yhä useampi länsivalta, ja Itävaltakin, [Naurua] on tästä ul-
kopuolelle jäämässä? Onko teillä aavistusta, miksi näin moni maa on jäämässä pois tästä?

16.42 Ulkoministeri Timo Soini (vastauspuheenvuoro): Te kysyitte minun mielipiteitä-
ni. Minä kerron, mitä te olette hallintovaliokunnan puheenjohtajana tehnyt: [Leena Meren
välihuuto] Kun tämä tuli viimeksi kesäkuussa, te ette tehnyt mitään. Te sanoitte, että tämä
2



Pöytäkirjan asiakohta PTK 123/2018 vp
ei aiheuta toimenpiteitä. No ei aiheuttanut toimenpiteitä, koska mitä normaalisti tapahtuu,
kun E-kirje tulee: ei aiheuta toimenpiteitä. Silloin yhdytään valtioneuvoston kantaan. [Lee-
na Meri: Se on huomenna käsittelyssä!] 

No nytten te olette käsitelleet sitä toista kertaa, koska tämä hyvä hallitus ei pimittänyt
mitään vaan päätti, että tuodaan toinen jatkokirjelmä, jotta eduskunta saa sanoa sanansa. Ja
nyt jos teillä, edustaja Eerola, on hallintovaliokunnassa sen puheenjohtajana vaikutusval-
taa, te varmaan saatte sieltä sellaisen kannanoton, joka tyydyttää tämän eduskunnan enem-
mistön tahtoa, joka on myös kansanvallan mielipide, mitä tähän asiaan tulee.

16.43 Laura Huhtasaari ps (vastauspuheenvuoro): Arvoisa puhemies! Nyt, ministeri
Soini, kysymys on ihan samasta sopimuksesta. Ei ole mitään toista sopimusta hyväksytty
kesällä, ja nyt sitten meillä ihan samasta sopimuksesta on kysymys, ja asian käsittely jat-
kuu. Se jatkuu niin kauan kunnes siitä tulee lopullinen päätös, ja huomenna tosiaan hallin-
tovaliokunnassa asiaa käsitellään. Ulkoasiainvaliokunnassa äänestimme tämän sopimuk-
sen hyväksymistä vastaan. 

Lisäksi tässä vielä lukee tämän sopimuksen kohdalla, että tämän sopimuksen noudatta-
misen edistymistä ja täytäntöönpanoa tarkastellaan paikallisella ja globaalilla tasolla nel-
jän vuoden välein. Joten mihin tässä sopimuksessa ministeri ajattelee, että Suomi ei sitou-
du?

16.44 Ulkoministeri Timo Soini (vastauspuheenvuoro): Arvoisa rouva puhemies! Kun te
koko ajan palaatte tähän valiokuntakäsittelyyn, niin pakkohan minun on kertoa, mitä siellä
on tapahtunut. [Perussuomalaisten ryhmästä: Se on huomenna!] Teidän edustajanne ovat
suuressa valiokunnassa ja hallintovaliokunnassa hyväksyneet nämä kerran. [Eva Biaudet:
Yksimielisesti!] Sitten nousi jostain älämölö, ja ette hyväksy nyt. Hyvä, te ulkoasiainvalio-
kunnassa pääsitte varajäsenenä pöytään, kun oppositio — jostain syystä, joka on minulle
käsittämätön — ei ollut täysimittaisena paikalla, [Leena Meri: Seli seli!] ja se on tietysti
teidän oikeutenne, ja teitte siinä kansanvallan kannalta ihan oikein. Muuten sitä ette olisi
saanut äänestykseen. On tärkeätä tietää, miten tämä prosessi on mennyt.

Nyt kun eduskuntakäsittely sitten hallintovaliokunnassa loppuu, sitten mennään Marra-
kechiin, ja siellä sitten vasta... [Leena Meri: Se allekirjoitetaan!] — Ei mitään allekirjoitus-
ta, edustaja Meri. Ei siellä mitään allekirjoiteta. [Leena Meri: Mitäs te teette siellä sitten?]
Ei siellä mitään allekirjoiteta. [Puhemies koputtaa] Siellä ei allekirjoiteta mitään. Ei alle-
kirjoiteta.

Kysymyksen käsittely päättyi.
3


