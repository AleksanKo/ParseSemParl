















































DEMAE26.tmp.xml


Pöytäkirjan asiakohta PTK 110/2018 vp
Pöytäkirjan asiakohta 

PTK 110/2018 vp

Täysistunto

Keskiviikko 7.11.2018 klo 14.04—17.26

4. Hallituksen esitys eduskunnalle laiksi työttömyysturvalain muuttamisesta lyhytkestoi-
sen työn vastaanottamisen edistämiseksi

Hallituksen esitys HE 220/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 4. asia.
Puhemiesneuvosto ehdottaa, että asia lähetetään sosiaali- ja terveysvaliokuntaan.

Tähän lähetekeskusteluun varataan enintään 45 minuuttia. Mikäli puhujalistaa ei ehditä
annetussa ajassa käydä loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraavaan
eli 5. asiakohtaan. 

Keskustelu

14.09 Sosiaali- ja terveysministeri Pirkko Mattila (esittelypuheenvuoro): Arvoisa rou-
va puhemies! Nyt on siis käsiteltävänä hallituksen esitys eduskunnalle [Hälinää — Puhe-
mies koputtaa] työttömyysturvalain muuttamisesta lyhytkestoisen työn vastaanottamisen
edistämiseksi. Tätä uudistusta on odotettu, ja se vähentää niitä huolia, joita keikkatöiden ja
osa-aikatöiden vastaanottamisessa on ollut.

Esityksen taustalla on vuosien 2019—2022 julkisen talouden suunnitelman yhteydessä
hallituksen tekemä päätös työllisyyspaketista, erinäisestä joukosta toimia työllisyyden
edistämiseksi. Yksi tähän pakettiin sisältyvä hanke on kehittää työn vastaanottamisen kan-
nustimia kehittämällä työttömyysturvan sääntöjä niin, että työttömyysetuuden sovittelua
koskevat säännökset eivät toimisi enää esteenä työn vastaanottamiselle.

Jos arvioimme eurojen näkökulmasta, työttömyysetuuden ja osittaisen työllistymisen
yhdistelmä on tällä hetkellä kohtalaisen hyvä. Sovittelussa on käytössä suojaosa, eli kuu-
kaudessa voi ansaita 300 euroa, eikä se alenna työttömyysetuutta. Vasta suojaosan ylittävä
osa tuloista vaikuttaa työttömyysturvaan, ja silloinkin vain puolet tuosta ylitteestä vähen-
tää kuukaudelta maksettavaa työttömyysetuutta.

Työntekijän arjessa ja julkisessa keskustelussa sovittelu ei kuitenkaan näyttäydy pelkäs-
tään myönteisenä, vaikka järjestelmä etuuden määrää koskevan sääntelyn osalta tukeekin
työn vastaanottamista. Lyhytkestoisen työn tai osa-aikatyön vastaanottaminen aiheuttaa
monelle huolta, ja tämä johtuu siitä, että tällä hetkellä työttömyysturvan sovittelu tapahtuu
ansaintaperiaatteen mukaisesti: Jos työ tehdään marraskuussa, siitä saatava palkka sovitel-
laan yhteen marraskuulta maksettavan työttömyysturvan kanssa. Näin tehdään, vaikka
palkka maksettaisiin vasta joulukuun lopussa. Palkkatiedon odottamisesta on usein aiheu-
 Tarkistettu
4.0



Pöytäkirjan asiakohta PTK 110/2018 vp
tunut viive siihen, milloin ihminen on saanut sovitellun työttömyysetuutensa, ja palkka on
vaikuttanut etuuden määrään jo sellaisena aikana, jolloin se ei ole vielä ollut käytettävissä.

Arvoisa puhemies! Nyt annetulla hallituksen esityksellä helpotetaan osittaista työllisty-
mistä vähentämällä niitä viiveitä, joita sovitellun työttömyysturvan maksamiseen voi liit-
tyä. Tavoite saavutetaan myös varsin yksinkertaisella keinolla: muuttamalla sitä... [Häli-
nää — Puhemies koputtaa] 

Puhemies Paula Risikko:  Anteeksi, ministeri. — Nyt pyydän rauhoittumaan siellä ja käy-
mään keskustelut salin ulkopuolella. Kuunnellaan, mitä ministerillä on sanomista.

...eli muuttamalla sitä, milloin palkka vaikuttaa. Jatkossa siirryttäisiin tilanteeseen, jos-
sa palkka sovitettaisiin työttömyysturvan kanssa yhteen maksuperusteisesti: jos marras-
kuun työstä maksettava palkka maksetaan vasta joulukuussa, palkka vaikuttaa joulukuulta
maksettavaan työttömyysturvaan ja marraskuun työttömyysturva voidaan maksaa täytenä.

Hallituksen esityksellä ei anneta Kelalle tai työttömyyskassoille uusia tehtäviä. Kyse on
uudesta tavasta sovitella palkka yhteen työttömyysturvan kanssa. Muutoksella uudistetaan
prosessia, ja tavoitteena on nykyistä helpompi työttömyysturvan ja palkan yhteensovitta-
minen. Muutos koskeekin sitä, vaikuttaako palkka työttömyysetuuteen sillä työttömyystur-
van hakujaksolla, jolla työtunnit tehdään, vaiko sillä hakujaksolla, jona aikana palkka mak-
setaan. Joka tilanteessahan näillä ei ole edes eroa.

Esityksen tavoitteen, työn vastaanottamisen tukemisen, näkökulmasta aivan keskeistä
on se, että työttömyysturvan saajat saavat muutoksesta riittävästi tietoa. Onnistumista ja ta-
voitteen saavuttamista edesauttaa, että muutoksen ehdotetaan tulevan voimaan ensi vuo-
den huhtikuun alusta lukien, jotta Kelalla ja työttömyyskassoilla on riittävästi aikaa varau-
tua muutokseen.

Työllisyyden edistäminen on olennainen tavoite, jotta myös tulevaisuudessa pystymme
huolehtimaan hyvinvointivaltiolle kuuluvista vastuista. Sen edistämiseksi tarvitaan lain-
säädäntöä, joka tekee osittaisen työn ja työttömyysturvan yhdistämisen toimivaksi koko-
naisuudeksi. Tällä esityksellä niin kutsuttu maksuviive siirtyisi historiaan.

Osa-aikatyö on noussut keskusteluun viime aikoina myös siitä näkökulmasta, ettei sitä
suinkaan aina tehdä ihmisen omasta halusta, ja osa-aikatöiden määrä näyttää myös lisään-
tyneen. Näitäkään seikkoja ei ole syytä sivuuttaa.

Nyt tehty muutos on kuitenkin askel oikeaan suuntaan, ja taustalla on se tavoite, ettei
palkasta tulisi ihmisille lisää huolta.

Puhemies Paula Risikko:  No niin, sitten mennään puhujalistaan.

14.13 Timo Heinonen kok: Arvoisa rouva puhemies! Kävimme eilen salissa pitkään kes-
kustelua siitä, miten talous on nyt hyvällä kasvu-uralla. Työllisyys on parantunut ja työttö-
myys on helpottanut, mutta meillä on edelleen se noin 250 000, ehkä jonkin verran enem-
pikin, työttömänä olevia ihmisiä. Työtä on kuitenkin tarjolla entistä enempi, myös lyhyitä
keikkatöitä, ja meillä on ollut selkeä ongelma tässä tilanteessa: työttömien ei ole kannatta-
nut ottaa kaikkea työtä vastaan, tai he eivät ole uskaltaneet ottaa työtä vastaan. Tilannehan
on ollut se, että työ on tehty tässä kuussa, jokin lyhyt keikkatyö, palkka on tullut vasta ensi
kuussa, mutta samaan aikaan kuitenkin työttömyysturvaa on leikattu siltä kuulta, jolloin se
työ on tapahtunut, vaikka vuokrat ja muut menot ovat pysyneet. Tässä on ollut ihan selkeä
2



Pöytäkirjan asiakohta PTK 110/2018 vp
kannustinloukku. Kiitokset ministeri Mattilalle ja ministeri Lindströmille siitä, että tämä
ongelma nyt korjataan. Voi kysyä, miksiköhän tätä eivät ole jo edelliset hallitukset korjan-
neet. [Pia Viitasen välihuuto]

Työttömyysturvalain muutos on siis erittäin tervetullut. Helpotetaan työttömyysturvan
ja keikkatyön yhdistämistä, eli lyhytkestoisen työn vastaanottaminen helpottuu, kun palk-
ka vähentää työttömyysturvaa vasta palkanmaksukuukautena eikä työntekokuukautena.
Sovittelu siis siirtyy tämän uudistuksen jälkeen niin sanotusta ansaintaperiaatteesta mak-
superiaatteeseen. Tämä on enemmän kuin tervetullut juttu ja auttaa montaa työtöntä saa-
maan vähän työtä, pääsemään näyttöjä antamaan ja toivottavasti siitä kiinni sitten pysy-
vämpäänkin työn syrjään.

14.15 Tytti Tuppurainen sd: Arvoisa rouva puhemies! Työllisyyden parantaminen on
hallitusta ja oppositiota yhdistävä päämäärä, se on työmarkkinaosapuolia yhdistävä pää-
määrä ja se on päämäärä, jonka jakavat niin talouskasvun tavoittelijat kuin hyvinvoinnin ja
sosiaalisen oikeudenmukaisuuden tavoittelijat. Tästä päämäärästä me olemme harvinaisen
yksimielisiä, mutta keinot, joita hallitus on tähän päämäärään päästäkseen toistaiseksi
käyttänyt, ovat sitä vastoin jakaneet näkemyksiä. Niissä on painottunut liiaksi pakko ja pai-
nostus, negatiiviset kannusteet positiivisten sijaan. Hyvä huono esimerkki on ollut halli-
tuksen toimeenpanema aktiivimalli, jonka painopiste oli suoraan sanottuna etuuksien leik-
kaamisessa.

Nyt käsittelyssä oleva esitys työttömyysturvalain muuttamisesta lyhytkestoisen työn
vastaanottamisen edistämiseksi on ilahduttavalla tavalla selkeästi positiivisempi toimenpi-
de. [Oikealta: Oho!] Sen kannusteet ovat kaikkien kannalta myönteisiä. Tärkeintä tietysti
on, että siirtyminen maksuperusteiseen sovitteluun on edullinen lyhytkestoista työtä vas-
taanottavan ihmisen toimeentulon kannalta. Työkeikka ei saa johtaa toimeentulon kannal-
ta välttämättömien työttömyysturvaetuuksien viivästymiseen. Kolmikantaisesti valmistel-
lussa lakiesityksessä on ymmärretty, ettei pienituloisella ihmisellä ole säästöjen puskuria,
jolla selvittäisiin odotusajan yli. Lyhytkestoisten töiden vastaanottamisen helpottaminen
parantaa työttömien asemaa myös pitemmällä tähtäyksellä. Päämääränä pitää tietysti olla
kokoaikainen työ, joka riittää elättämään ihmisen. Kuitenkin reitti tähän helpottuu, jos tun-
tuma työelämään pysyy edes keikkatöiden avulla.

Arvoisa puhemies! Valtaosa työssäkäyvistä suomalaisista tekee kokoaikaista työtä tois-
taiseksi voimassaolevien työsuhteiden varassa. Vakiintuneen kokoaikatyön osuus ei ole
viime vuosikymmenenä vähentynyt, ja sen pitäminen tavoitteena on siis tulevaisuudessa-
kin edelleen perusteltua. Silti on myös hyvä, jos myös lyhytkestoisen työn vastaanottamis-
ta helpotetaan ja myös sen työn arvo ymmärretään.

Hallitus ja sen kanssa yhteistyötä tehneet työmarkkinaosapuolet ansaitsevat tästä esityk-
sestä perustellusti tunnustuksen.

14.17 Katri Kulmuni kesk: Arvoisa rouva puhemies! Mukava kuulla, että tämä hallituk-
sen esitys herättää kannatusta salin molemmilla laidoilla. Ja kyllähän tämä itse asiassa on-
kin erittäin tärkeä asia liittyen paitsi byrokratian purkuun myös niihin päätöksiin, joilla hal-
litus on pyrkinyt työllisyyttä edistämään. Kun puhutaan työn murroksesta ja siitä, miten
työelämä muuttuu kovastikin ja toisaalta mitä kaikkia uusia mahdollisuuksia se tuo tulles-
saan, niin silloin on erittäin tärkeää, että kaikenlaista työtä olisi aina järkevää ottaa vastaan
ja työntekijä saa ansioista suurimman osan.
3



Pöytäkirjan asiakohta PTK 110/2018 vp
Tilanne valitettavan usein on se, että ihminen kokee kovin vaikeaksi ottaa vastaan pät-
kätyötä. Tänään julkaistun tutkimuksen mukaan, joka liittyy itse asiassa keskustajohtoisen
hallituksen liikkeelle laittamaan Toimi-hankkeeseen, jossa puolueet laidasta laitaan ovat
mukana työstämässä tulevaisuuden sosiaaliturvaa, Kelan palveluneuvojilta oli kysytty, mi-
ten he kokevat ongelmat, ja muistaakseni yli 70 prosenttia Kelan asiakaspalvelijoista koki,
että järjestelmässä on ongelmia. Jos he pääsisivät sitä suoraan peukaloimaan, niin he teki-
sivät siitä yksinkertaisemman. Elikkä on tärkeää, että näitä kohtia on nyt tunnistettu ja niitä
on lähdetty lainsäädännössä purkamaan.

Se, että viime vaalikaudella tuli 300 euron suojaosa, oli tietenkin erittäin merkittävä asia,
ja täytyy toki muistaa, että sen suojaosan jälkeenkin tienatuista tuloista ainoastaan puolet
vaikuttaa siihen työttömyysetuuteen. Tähänhän tulee tietenkin vielä muutoksia sikäli, että
ensi vuoden alusta, kun tulorekisteri astuu voimaan, se varmasti auttaa vielä entisestään so-
vitellun päivärahan helpottamista ja siihen liittyvän byrokratian vähentämistä. Uskon, että
tulevaisuudessa ihmiset pystyvät kyllä seuraamaan toivon mukaan omilta applikaatioil-
taan, miten heidän etuutensa ovat kehittyneet, mikä niiden maksupäivä on, miten on tehnyt
työtunteja, ja sitä kautta tästä järjestelmästä tulee huomattavasti yksinkertaisempi.

Tämä auttaa myös erittäin paljon rajatyöntekijöitä. Jos vaikka miettii, että meillä on
Pohjois-Suomessa ihmisiä, jotka työskentelevät niin Ruotsiin kuin Norjaan, joissa ei ole
vastaavanlaista sovitellun päivärahan järjestelmää, niin tämä auttaa kyllä myös meidän ra-
jatyöntekijöitämme seuraamaan paremmin tulojaan, etenkin aloilla, joilla on sesongin-
omainen työvoiman tarve. Jos miettii vaikka matkailualaa tai työpaikkoja, joissa on hetken
aikaa vuodesta paljon töitä ja toisena aikana ei ole, niin kuitenkin kaikki työt olisi järkevä
saada tehtyä. Tämä kyllä osaltaan helpottaa sitä, joten myös minun puolestani kiitoksia
esitteleville ministereille siitä, että tämä on vihdoin saatu tänne täysistuntoon.

14.20 Merja Mäkisalo-Ropponen sd: Arvoisa puhemies! Tämä on todellakin hyvä uu-
distus, sillä tämä vähentää työnhakijan epävarmuutta lyhytkestoisen ja osa-aikaisen työn
vastaanottamisessa. Esityksen mukaan palkkatulo soviteltaisiin yhteen työttömyysetuu-
den kanssa silloin, kun palkka maksetaan.

Myös lausuntokierroksella lakiesitykseen suhtauduttiin pääasiassa myönteisesti, mutta
lausuntokierroksella osa lausunnonantajista huomautti siitä, että työssäoloehdon ja aktiivi-
suuden seuranta säilyy jatkossakin ansaintaperusteisena. Järjestelmä tulee tältä osin ole-
maan jatkossakin vaikeaselkoinen sekä etuuden saajalle että sen maksajalle. Mitä ministeri
vastaa tähän kritiikkiin? En tosin kerinnyt tarkistamaan, onko tätä muutettu, mutta luin
näistä lausunnoista tällaisen kritiikin ja toivoisin, että ministeri kommentoisi tähän kritiik-
kiin.

Lisäksi ajattelin mielessäni, eikö pätkätyöntekijöille voisi säätää palkan maksamisen vä-
littömästi, kun työ loppuu eikä seuraavasta keikasta ole sovittu tai sitä ei ole merkattu työ-
vuorosuunnitteluun. Ajattelin nimenomaan, eikö digiaikana asian voisi hoitaa joustavam-
min ja nopeammin.

14.22 Antero Laukkanen kd: Arvoisa rouva puhemies! Tämä todellakin on erittäin
myönteinen esitys, ja yhdyn näihin kysyjiin, jotka pohtivat, eikö tätä olisi voitu jo aikai-
semminkin toteuttaa.

Varmasti yksi tämän esityksen keskeisiä tavoitteita on se, että valmistaudutaan kansal-
lisen tulorekisterin tuloon ja käyttöönottoon, joka toteuttaa oikea-aikaisuutta tulojen kir-
4



Pöytäkirjan asiakohta PTK 110/2018 vp
jaantumisen suhteen, mikä sitten myös tukien ja etuuksien kannalta muodostaa tilanteen,
jossa henkilö ikään kuin reaaliajassa näkee, mikä hänen tulojensa ja tukiensa suhde on, ja
tällä on paljon hyviä vaikutuksia. Tämä kannustaa työn vastaanottamiseen, joka on ollut se
keskeinen kysymys siinä, miten ne ihmiset, jotka tuolla reservissä ovat, saataisiin takaisin
työelämään. Oma seuranta paranee ja helpottuu. Ymmärrettävyys paranee. Moni pohtii,
mikähän asia mahtaa vaikuttaa mihinkin, ja nyt tämän kautta tähänkin tulee selkeyttä. Ja
ehkä sitten kaikista isoimpana asiana pitkällä juoksulla on se, että oma elämänhallinta pa-
ranee.

Joten ei muuta kuin kiitoksia tästä hyvästä esityksestä. [Jukka Gustafsson: Kestääkö mi-
nisteri kaikki kehut?]

14.23 Heli Järvinen vihr: Arvoisa rouva puhemies! Työttömyysturvalain muuttaminen
lyhytkestoisen työn vastaanottamisen edistämiseksi on osa pitkäkestoista ja pitkäjänteistä
työtä sen eteen, että työn vastaanottaminen aina olisi kannustavaa ja kannustettavaa, ja sik-
si tätä voi hyvin helposti tukea.

Viime hallitus otti käyttöön 300 euron suojaosan pätkätöitä ja tilapäistöitä vastaanotta-
ville ja työttömyysturvaa nauttiville, ja tämä on siihen selkeä jatkumo. Kannattaa muistaa,
että työn kuva Suomessa on muuttumassa. Vaikka kokoaikatöitä tekee edelleenkin suurin
osa, siitä huolimatta osa-aikatöitä teki viime vuonna jo yli 350 000 suomalaista. Sen lisäk-
si meillä on 180 000 yksinyrittäjää mutta myös jo yli 80 000 kevytyrittäjäksi luokiteltavaa
ihmistä, jotka seikkailevat erilaisten yrittäjätoimien, hankkeiden, projektien, työttömyy-
den mutta myöskin työnteon välimaastossa, ja tämä muutos ja kehitys tukee ehdottomasti
heitä.

Tulorekisterin avulla toivon mukaan saamme tämän toteutumaan hyvin selkeästi ja jous-
tavasti, ja nyt kun ministerit ovat paikalla, haluaisinkin kysyä tästä tulorekisteristä ja siitä,
onko se valmistumassa ajoissa. Onko lähtökohta se, että se saadaan toimimaan heti lähtö-
metreiltä alkaen, kuten suunniteltu on, sillä aikamoisia odotuksia tulorekisterin tulemiseen
olemme jo täällä luoneet?

14.25 Anne Kalmari kesk: Arvoisa rouva puhemies! Haluan kiittää molempia ministe-
reitä hyvästä esityksestä. Tämän hallituksen työllistämislinjat ovat vakuuttavia, ja 115 000
työpaikkaa ei todellakaan ole tullut itsestään, vaikka joka kohdassa olemme saaneet kritiik-
kiä, kun työllistämisen esteitä on purettu. Koeaikaa on pidennetty, takaisinottovelvoitetta
lyhennetty, määräaikaisia työsuhteita joustavoitettu, pitkäaikaistyöttömän saa palkata
määräaikaiseen työsuhteeseen ilman perusteltua syytä, nuoriin panostettu ja annettu käy-
tännön ohjeistamista, nollatuntisopimuksiin luotu reilut pelisäännöt sekä opiskelua, osa-ai-
katyötä ja keikkatyön tekemistä päivärahalla helpotettu. Aina on tullut kritiikkiä, mutta
tämä kaikki on kantanut.

On hienoa, että nyt vielä voimme tehdä toimia, jotka edelleenkin kannustavat lyhytkes-
toisen työn vastaanottamista. Mutta kyllähän haaveena olisi, että joku päivä tämä järjestel-
mä olisi sellainen, ehkä tulorekisterinkin avulla, että yksinkertaisesti silloin kun ihminen
on töissä, hän saisi palkkaa, ja kun hän on työtön, hän saisi työttömyyspäivärahaa.

Meidän työelämämme ja yrittäjyyselämämme, kuten tuossa edustaja Järvinenkin juuri
kuvasi, muuttuu koko ajan, ja olisi hyvä pystyä yhdistämään erilaisia muotoja, osa-ai-
kayrittämistä, osa-aikatyötä. Toivoisin, että entistä helpommin eläkkeeltäkin pääsisi työ-
elämään takaisin mukaan. Nythän kynnys on tällä hetkellä niin iso, että jos esimerkiksi
5



Pöytäkirjan asiakohta PTK 110/2018 vp
mielenterveysongelmien vuoksi on joutunut eläkkeelle ja kokisi, että olisi ehkä kuitenkin
mahdollista palata työelämään, aika moni jättää palaamatta sen takia, että se kynnys siinä
on liian iso.

Mutta kaiken kaikkiaan kiitos hyvästä työstä.

14.27 Reijo Hongisto sin: Arvoisa rouva puhemies! Tässä salissa on monta kertaa kes-
kusteltu ja monissa puheenvuoroissa kannettu huolta siitä, että työn pitää olla aina kannat-
tavampaa kuin työttömänä oleilun. Monissa puheenvuoroissa on myöskin pohdittu sitä,
että meillä on työmarkkinoillamme ihan selvä ja selkeä kohtaanto-ongelma. Samaan ai-
kaan on työtä vailla olevia ja yrityksiä, jotka ovat vailla työntekijöitä. Tämä on syytä tun-
nustaa, tämä on fakta.

TE-keskusten henkilökunta yrittää parhaansa mukaan osoittaa työpaikkoja niitä tarvit-
seville, mutta saamani tiedon mukaan meillä on kuitenkin varsin paljon sellaisia yrittäjiä,
joilla ei ole tietoa kaikista TE-toimiston tarjoamista palveluista. Työtä tarjoavat eivät edes
tiedä, mitä kaikkea TE-toimiston palvelulistalta löytyy, eivätkä näin ollen edes osaa etsiä ja
hyödyntää täysimääräisesti kaikkia TE-toimiston tarjoamia palveluja. Kun ministeri on
paikalla, niin kysynkin ministeri Lindströmiltä: Onko tällainen ongelma tiedostettu, ja jos
on tiedostettu, niin mihinkä toimiin on ryhdytty? Onko siihen jo reagoitu? 

Ja toinen asia. Monta kertaa kuulee myös väitteen, että TE-toimistojen rahoja on leikat-
tu niin, että toimistot eivät enää kykene riittävästi palvelemaan asiakkaitaan. Kysyn minis-
teri Lindströmiltä: Mikä on tällä hetkellä TE-toimistojen rahatilanne? Missä määrin halli-
tus on kohdentanut varoja TE-toimistojen palvelujen ylläpitämiseen? Onko varoja riittä-
västi?

Arvoisa puhemies! Tässä lähetekeskustelussa olevassa lakiesityksessä ehdotetaan muu-
tettavaksi työttömyysturvalakia niin, että keikka- tai osa-aikatyön palkkatulot ja työttö-
myysetuus on helpompi sovittaa keskenään. Tämä ei ole askel, vaan tämä on loikka, loikka
oikeaan suuntaan, ja tämä on nimenomaan erinomaisten ministeriemme aikaansaannosta.
Kiitän ministereitä tästä hyvästä lakiesityksestä, ja, arvoisa puhemies, kannatan lämpimäs-
ti lakiesitystä.

14.29 Olavi Ala-Nissilä kesk: Arvoisa puhemies! Tämäkin esitys liittyy hallitusohjel-
man suureen kuvaan. On kolme tärkeätä asiaa suomalaisen hyvinvointiyhteiskunnan tur-
vaamisessa: työllisyysaste, työllisyysaste, työllisyysaste. Siihen tarvitaan pienempiä ja
isompia toimia. Olen laskenut, että näitä toimia on kaiken kaikkiaan ainakin 60—70 tullut
hallitukselta. — Ehkä se luku voi olla liian pieni, ehkä ministeri Lindströmillä on parempi
rekisteri tältä osin.

Toinen hallitusohjelman strateginen alue liittyy myöskin tähän: uudet toimintatavat. Sii-
nähän linjattiin tämä tulorekisteri, jota on ennenkin valmisteltu. Se pitää Suomessa saada
aikaan, ja se mahdollistaa nyt myöskin tämäntyylisiä ratkaisuja. Tämä työttömyysturvan
uudistaminen lyhytkestoisen työn takia on tärkeää, ja siinähän on muitakin hankkeita,
muun muassa yrittäjäpuolison työttömyysturva, joka on ollut erityisen iso epäkohta. Mei-
dän täytyy löytää varsinkin nuorille väyliä työhön ja sitä kautta, totta kai, pitkäaikaiseen
pysyvään työsuhteeseen, ja siinä tarvitaan myöskin näitä vähän pienempiä toimia, niin
kuin tässä on, sinällään tärkeä toimi.

Julkisuudessahan ei ymmärretä tätä hallituksen työllisyyslinjaa riittävästi. Sitä ehkä vä-
hän tuolla maailmalla trollataankin, mutta minusta on tärkeää, että tämä suuri kuva säilyy
6



Pöytäkirjan asiakohta PTK 110/2018 vp
ja mennään eteenpäin, koska millään muulla tavalla suomalaista hyvinvointiyhteiskuntaa
ei turvata. Pohjoismaista hyvinvointiyhteiskuntaa ei voida eteläeurooppalaisella työlli-
syysasteella turvata.

14.31 Eero Suutari kok: Arvoisa puhemies! Tämä on kokonaisuudessaan positiivinen
esitys. Tämä parantaa työttömän asemaa saada ensin lyhytkestoista, mutta myöhemmin
myös kokoaikaista työtä, koska jokainen työsuoritus parantaa työttömän työmarkkina-ase-
maa. Tämä lisää osa-aikaisten, lyhytkestoisten ja 300 euron suojaosan jälkeisten työtilai-
suuksien kannattavuutta työttömälle. Myös byrokratia tässä vähenee. Kansallisen tulore-
kisterin tietosisällön käytettävyydessä ja sovitellun työttömyysetuuden maksamisessa
tämä on erinomainen työkalu. Yhdessä tulevan tulorekisterin positiivisten työllisyysvaiku-
tusten kanssa tämä esitys on erittäin kannatettava.

Arvoisa puhemies! Tämän lisäksi meidän täytyy tehdä alueellinen kokonaisarviointi
kaikkien työikäisten työllistämiseksi.

14.32 Simon Elo sin: Arvoisa rouva puhemies! Tällaisina talousaikoina, mitkä viimeiset
kolme vuotta Suomessa ovat olleet, välttämättä sosiaali- ja terveysministerin tehtävä tai
työministerin tehtävä ei ole sieltä helpoimmasta eikä aina kiitollisimmasta päästä, mutta si-
täkin tärkeämpi, kun on onnistuttu, ja tämä hallitus näiden ministereiden johdolla näissä
kysymyksissä on onnistunut. Ei tarvitse katsoa kuin työllisyysastetta ja työllistymistilan-
netta, niin sen näkee — jopa punainen, ei tarvitse edes sinisiä laseja siihen ottaa.

Tämä muutoshan on melko tekninen, mikä tässä nyt on pöydällä, mutta kuitenkin hyvin
tarpeellinen ja erityisesti siinä suhteessa, että — niin kuin tässä aikaisemmin edustaja
Laukkanen totesi — valmistaudutaan tähän kansallisen tulorekisterin käyttöönottoon. Ly-
hytkestoisen työn vastaanottaminen helpottuu, keikkatyö tulee kannattavammaksi, ja tämä
myös helpottaa työn ja palkkatulojen ennakointia. Myös se on erittäin tärkeää. Ihmisille
kaikkein eniten ikävää oloa aiheuttaa se, jos tuntee olonsa epävarmaksi, ja tämä auttaa
myös siinä suhteessa. Kysynkin ministeriltä, kun edes demarit eivät tätä näytä vastustavan:
onko missään vaiheessa kukaan taho tätä esitystä vastustanut?

14.33 Markus Mustajärvi vas: Arvoisa puhemies! Työttömyysturvan maksukäytännös-
sä olisi vieläkin yksinkertaisempi ja toimivampi käytäntö: siirryttäisiin ennakkomaksukäy-
täntöön. Silloin kun työaika ja työtulot vaihtelevat, pidettäisiin kiinni normaalimaksujak-
sosta, mutta maksettaisiin ennakoidusta työttömyysturvamaksusta 80 prosenttia könttä-
summana ihan normaalirytmin mukaan ja 20 prosenttia jätettäisiin sisään odottamaan sitä
aikaa, kun kaikki tositteet siitä tehdystä työsuhteesta on saatu, eli loppuosa täsmäytettäi-
siin myöhemmin. Tämä olisi kauhean toimiva järjestelmä. Se ei lisäisi tietokoneaikana
kassojen tekemää työtä, odotusajat lyhentyisivät, virheellisiä päätöksiä tehtäisiin entistä
vähemmän. Tässä ei olisi myöskään maksajalla taloudellisia riskejä, koska osa siitä muu-
ten maksettavasta työttömyysturvasta olisi odottamassa sitä aikaa, kun kaikki tositteet on
saatu.

14.34 Leena Meri ps: Arvoisa puhemies! Olisin nyt oikeastaan kysynyt, kun siellä ovat
sosiaali- ja terveysministeri ja työministeri paikalla, muutamaan tähän liittyvään proble-
matiikkaan vastausta.
7



Pöytäkirjan asiakohta PTK 110/2018 vp
Kevytyrittäjyyteen ja pätkätyöhönhän tuli vuoden alusta muutos siten, että voi neljä
kuukautta kokeilla tätä kevytyrittäjyyttä. Tämä on hieno ja erittäin kannatettava asia.

Eräs henkilö Hyvinkäältä oli minuun yhteydessä. Hän on ajatellut tämmöistä kevytyrit-
täjäksi lähtemistä. Hän on ansiosidonnaisella päivärahalla, tekee välillä keikkatöitä myös-
kin, ja hän oli sitten selvitellyt tätä tilannetta. Hänelle oli työvoimatoimistosta sanottu, että
sitten jos/kun hän mahdollisesti palaa ansiosidonnaiselle päivärahalle, jos se yritystoimin-
ta ei lähdekään liikkeelle, niin hänen ymmärtääkseen ansiosidonnainen päiväraha sitten
laskisi määrältään. Tietysti juuri näihin työllistyvyyden kannustumiin vaikuttaa, mikä se
päivärahan suuruus on, jos ei se onnistukaan. Ja sitten hän oli kysellyt siitä neljän kuukau-
den ajan jälkeisestä ajasta, ja hän kertoi minulle, että ainakin tässä yhteydessä oli sanottu,
että ei meillä nyt lähtökohtaisesti tulkita sitä muuksi kuin päätoimiseksi, vaikka ne tulot
olisivat kuinka pienet. Tässäkin on yritteliäs ihminen, ja hän nyt sen kanssa jäi sitten vähän
pohtimaan. No, hän nyt ehkä myös toista kautta sitten saa jotakin lisää.

Tämä samainen yrittäjä yritti sitten tuottaa kuntoutuspalveluita, terapiapalveluita. Meil-
lä on Keski-Uudenmaan sote-palveluissa tämmöisiä pilotteja, ja häneen itse asiassa oltiin
yhteydessä sieltä ja kysyttiin hänen palveluitaan, kun näitä hänen tuottamiaan palveluita ei
juuri ole Uudellamaalla hirveästi tarjolla — tämä on hevosterapiaa, sanon sen, että ymmär-
rätte, että niitä tarjoajia ei ole paljon — mutta nyt se kaatuukin siihen, että hänellä ei ole Y-
tunnusta. Ukko.fi ei kuulemma käy, vaikka Ukko.fi ottaa kaikki lakisääteiset maksut; täy-
tyy olla ehdottomasti Y-tunnus. Toisaalta meillä nyt sitten tätä kevytyrittäjyyttä hirveästi
markkinoidaan ja todetaan, että nyt on hyvä, ei tarvitse olla toiminimeä eikä Y-tunnusta,
että voit toimia tällä tavalla, ja joskus voi olla tarkoituksenmukaistakin, että siinä on täm-
möistä tietynlaista freelanceyrittäjyyttä, kun esimerkiksi ollaan välillä muualla ansiotyös-
sä. Että olisi tärkeää juuri tämä, että olisivat joustavia nämä systeemit.

Tämä on nyt ollut ongelma. Minä laitoin ministeri Saarikollekin kirjallisen kysymyksen
siitä, tuleeko tämä myös sote-uudistuksessa olemaan näin ja miten nämä pienet ja keski-
suuret yrittäjät, tämäntyyppiset, pääsevät sitten mukaan, pitääkö heidän nyt sitten... Se Y-
tunnus ei tee ketään autuaaksi. Esimerkiksi talousrikollisuus tai joku muu epäselvyys ei
poistu sillä, että on Y-tunnus. Olisin kysynyt tätä asiaa ja sitten siitä, mitä aluksi totesin:
tietääkö ministeri, miten tuo ansiosidonnainen päiväraha lasketaan siinä vaiheessa?

14.37 Ben Zyskowicz kok: Arvoisa rouva puhemies! Eilen tässä salissa kehuttiin valtio-
varainministeri Petteri Orpon johdolla noudatettua talouspolitiikkaa, joka on johtanut sii-
hen, että työllisyys on voimakkaasti parantunut maassamme ja työttömyys on vähentynyt.
Kyse on hallituksen osalta ennen kaikkea omaksutusta työn linjasta, jolla työnteon ja yrit-
täjyyden verotusta pyritään keventämään ja työnteon ja yrittäjyyden edellytyksiä muutoin-
kin kohentamaan.

Tämän yleisen talouspolitiikan lisäksi on lukuisia yksittäisiä toimia, joilla työllisyyttä
on onnistuttu edistämään. Edustaja Kalmari niistä luetteli muutaman, ja edustaja Ala-Nis-
silä oli laskenut, että niitä olisi noin 70. Yhteistä näille erillisille, yksittäisille pienemmille
toimille on ollut se, että yleensä niitä on vasemmisto-oppositio eli demarit, vihreät ja va-
semmistoliitto vastustanut. Tällä kertaa onneksi on toinen tilanne.

Arvoisa puhemies! Työnteon tulee aina kannattaa. Sen, joka nousee aamukuudelta ja
menee Alepan kassalle, pitää tienata enemmän kuin sen, joka ei nouse eikä mene. Usein
näissä tilanteissa on kyse kannustinloukuista, eli osallistumalla työhön, vaikkapa nyt keik-
katyöhön tai osa-aikaiseen työhön, ihminen kokee, että hänen taloudellinen tilanteensa ei
8



Pöytäkirjan asiakohta PTK 110/2018 vp
parane tai ei juurikaan parane siihen nähden, että hän saa työttömyyskorvausta ja muuta so-
siaaliturvaa. Näiden varsinaisten kannustinloukkujen lisäksi meillä tunnetaan valitettavan
hyvin myös nämä niin sanotut byrokratialoukut, eli ihminen kokee ihan perustellusti, että
jos hän ottaa jonkun keikkatyön vastaan, niin voi tulla tällaisia välitiloja, joissa palkka ei
vielä ole tullut mutta ei myöskään enää saa työttömyysturvaa. Tai sitten ainakin ihmisellä
on epävarmuutta siitä, miten tulonsiirtojen ja palkan osalta tämän keikkatyön johdosta käy.

Tällä esityksellä nyt sitten näitä byrokratialoukkuja puretaan ja työntekoa myös tässä
mielessä kannustetaan. Tämä on erittäin hyvä esitys, ja uskon, että se, kuten tämä lähete-
keskustelukin osoittaa, tulee saamaan täällä hyvin yksimielisen tuen.

14.40 Heli Järvinen vihr: Arvoisa rouva puhemies! Täällä on hyvin peilattu niitä toimia,
joita on tehty jo edellisellä kaudella ja nyt tämän myötä myös tällä kaudella työn vastaan-
ottamisen edistämiseksi. Ehkä siksi on hyvä sanoa muutama sananen myös siitä, mitä tulee
tehdä jatkossa.

Tulorekisteristä odotamme kaikki paljon, mutta ilman muuta se seuraavan, tulevan hal-
lituskauden suurin operaatio tulee olemaan sosiaaliturvan kehittämisessä ja muuttamises-
sa. Kun me kaikki haemme ja haluamme ja myös moneen kertaan olemme sanoneet, että
me haluamme sosiaaliturvajärjestelmästämme yksinkertaisemman kuin mitä se nykyään
on, kannattaa muistaa, että ei kukaan siitä ole monimutkaista nytkään halunnut. Kyse on ol-
lut siitä, että olemme yrittäneet pitää huolen siitä, ettei yksikään suomalainen tippuisi mi-
hinkään väliin, pilkkujen välimaastoon. Sen takia sosiaaliturvaa on korjattu ja paranneltu
monia kertoja ja siitä on tullut monimutkainen. Jos me tähtäämme yksinkertaiseen sosiaa-
liturvajärjestelmään, se tarkoittaa valitettavasti käytännössä sitä, että yhä useampi suoma-
lainen tipahtaa johonkin välimaastoon. Sen takia se ei ole kovin helppo tehtävä.

Toinen asia on se, että me poliitikot aina sanomme — ja niinhän meidän täytyy sanoa —
että haluamme, että työnteko on aina kannustavaa ja että työnteko olisi aina kannattavaa.
Valitettavasti sekin on vain puoli totuutta asiasta, sillä esimerkiksi tällä hetkellä efektiivi-
nen marginaaliveroaste on todella suuri isolla tuloluokalla eli aina 1 500 euroa kuukaudes-
sa 2 600 euroon kuukaudessa tienaaville ihmisille. Heillä saattaa lisäansioista mennä vero-
ja jopa 90 prosenttia.

Jos emme yhteisesti saa tulevasta sosiaaliturvajärjestelmästä yksinkertaista, niin toivon,
että saisimme ainakin tämän efektiivisen marginaaliveroasteen tipautettua esimerkiksi 70
prosenttiin, mikä tarkoittaisi sitä, että aina, kaikissa tilanteissa, lisätyötä tekemällä ihmisel-
le jäisi käteen ainakin 30 prosenttia niistä lisäansioista. Se olisi jo huomattava parannus tä-
hän nykyjärjestelmään. Koska uusi järjestelmä tulee olemaan monimutkaisen pitkäkestoi-
sen työn takana ja vaikea tehtävä, toivon vilpittömästi, että siihen saadaan parlamentaari-
nen ryhmä, jota olisi kaivattu jo tähän sote-työhön.

14.43 Johanna Karimäki vihr: Arvoisa rouva puhemies! Työnteon kannattavuuden pa-
rantaminen on todella tärkeää tänä päivänä, kun työelämä on muuttunut entistä silppuisem-
maksi: on erilaisia pätkätöitä ja osa-aikatyötä. Se, että saamme työttömille työtä, on äärim-
mäisen tärkeätä ja parasta sosiaaliturvaa työttömille.

Perusturva ja toimeentulo on ihmisille keskeistä. Pelko siitä, että etuudet heikkenevät it-
seltä ja perheeltä, lamaannuttaa työnhakua ja heikentää työn vastaanottamista. Tämä halli-
tuksen esitys lyhytkestoisen työn vastaanottamisen helpottamisesta on erittäin tervetullut
ja kannatettava. On tärkeää, että työttömyysturva joustaa näissä tilanteissa eikä katkea.
9



Pöytäkirjan asiakohta PTK 110/2018 vp
Jo viime kaudella käyttöön otettu työttömyysturvan suojaosa, 300 euroa, on laajasti
edistänyt työttömien työllisyyttä ja on otettu kiitollisena vastaan. Myös kansallinen tulore-
kisteri on jatkossa yhä tärkeämpi, jotta voi reaaliaikaisesti seurata tuloja ja yhdistää eri tu-
lolähteitä. Pienyrittäjän aseman turvaamiseksi hallitus ei ole mielestäni tehnyt riittävästi
töitä, vaikkakin kevytyrittäjyyden kokeilun edistäminen on tärkeä toimi. Sen edistämisek-
si toivoisin myös lisätoimenpiteitä.

Hallituksellahan on ollut perustulokokeilu: 2 000 onnekasta pitkäaikaistyötöntä on saa-
nut perustuloa, ja mediasta olemmekin lukeneet, että pitkäaikaistyöttömät ovat voineet
huoletta perustaa yrityksen tai tehdä osa-aikatyötä tai vapaaehtoistyötä pelkäämättä, että
tämä etuus heiltä menee ja toimeentulo kaikkoaa. Olisi todella kiinnostavaa kuulla minis-
tereiltä, minkälaisia ajatuksia perustulokokeilu ja sen tulokset ovat teissä herättäneet, mitä
olette kuulleet väliraporteista ja minkä suuntaisia suunnitelmia olisi jatkossa edetä. Perus-
tulon kaltainen malli on juuri se, joka vähentää byrokratiaa mutta edistää ihan jokaisen ih-
misen osallisuutta ja työntekoa tässä maassa.

Arvoisa puhemies! Haluaisin nostaa vielä esiin työkyvyttömyyseläkkeellä olevat. Moni
nuorikin ihminen on ajautunut työkyvyttömyyseläkkeelle, vaikkapa mielenterveysongel-
mien vuoksi, ja olisi hirvittävän tärkeää, että he näkisivät tässä paluumahdollisuuden työ-
elämään, että olisi mahdollisuus yhdistää työkyvyttömyyseläkettä ja sosiaaliturvaa. Onko
tällaisia toimenpiteitä hallituksessa suunnitteilla?

14.45 Sami Savio ps: Arvoisa puhemies! Tämä yksittäinen hallituksen esitys on sinänsä
kannatettava, mutta valitettavasti näistä kaikista nykyhallituksen toimista, jotka liittyvät
työmarkkinoihin, ei voi sanoa samaa. Onneksi sentään yleislakon uhka on nyt väistynyt
toistaiseksi, kun hallitus perääntyi irtisanomislakiesityksestään. Arvoisa työministeri
Lindström, voisitteko harkita jatkossa kannustavia toimenpiteitä keppilinjan sijaan? Esi-
merkiksi tämä viime vaalikaudella käyttöön otettu työttömyysturvan suojaosuus 300 eu-
roa: sen rajaahan voitaisiin hieman nostaa. Se on selvästi kannustanut työttömiä töihin ja
olisi heille myös selkeä merkki paremmasta ja kannustava esitys erilaisten aktiivimallien
jälkeen.

Toinen kysymykseni työllisyyden hoitoon liittyen on se, voisiko työministeri antaa vie-
lä jatkoaikaa hyvin sujuneelle ja onnistuneelle työllisyys- ja yrityspalvelukokeilulle, josta
on esimerkiksi Pirkanmaalla saatu erittäin hyviä kokemuksia. Pitkäaikaistyöttömät ovat
työllistyneet maakunnassamme, ja myös muilla alueilla Suomessa kokemukset ovat olleet
hyvinkin samansuuntaisia. Kokoomuksen pitkäaikainen edustaja Arto Satonen, entinen
varapuhemies, on tehnyt tätä asiaa koskevan lakialoitteen, joka on saanut laajaa kannatusta
yli puoluerajojen, itsekin olen sen allekirjoittanut. Tämä aloite koskee nimenomaan työlli-
syys- ja yrityspalvelukokeilun jatkamista kahdella vuodella eteenpäin. Toivoisinkin, että
hallitus voisi vielä tässä asiassa tulla vastaan, ja tämä sama toive on tullut myös kunnilta,
jotka joutuvat nyt nopeasti, pikapuoliin lopettelemaan tämän kokeilun täytäntöönpanoa. Ja
maakuntauudistushan siirtyy vähintään kahdella vuodella eteenpäin, joten hyvin olisi vielä
aikaa.

Puhemies Paula Risikko:  Koska tähän kokonaisuuteen oli varattu vain se 45 minuuttia,
teemme niin, että otamme nämä puheenvuorot, jotka nyt ovat pyydettyinä, Pirttilahti, Tor-
vinen, Zyskowicz ja Hoskonen, sen jälkeen ministereitten lyhyet puheenvuorot, ja kaikki
loput puheenvuoropyynnöt siirtyvät sitten sinne listan loppuun.
10



Pöytäkirjan asiakohta PTK 110/2018 vp
14.48 Arto Pirttilahti kesk: Arvoisa puhemies! Ensin edustaja Saviolle: hallitus ei ole pe-
rääntynyt irtisanomislainsäädännöstä, vaan sitä jalostetaan yhdessä kolmikannassa, ja siel-
lä on päästy hyvään tulokseen, jota tällä hetkellä kaikki ammattiliitot ja -järjestöt ovat
eteenpäin viemässä.

Arvoisa puheenjohtaja! Sipilän hallituksen toimesta keväällä 2018 lähdettiin tekemään
työllisyyspakettia vuosille 2019—2022. Siinä on todellakin ainakin noin kymmenen ohjel-
maa ja monia kymmeniä erilaisia toimenpiteitä. Kiitän ministeri Lindströmiä ja ministeri
Mattilaa, että näitä on tuotu tänne saliin hyvin tehokkaasti ja hyvinkin, sanotaan, hyvällä
valmistelulla omasta mielestäni. Lisäksi vielä keskustelu on salissa ollut hyvää. Loppupe-
leissä aina on oltu työttömän tai yrittäjänkin asialla täällä.

Tässä esityksessä on todella hyvä puoli se, että tullaan tähän tulorekisteriasiaan ensin ja
tullaan keventämään myös byrokratiaa. Kaikkein tärkeintähän on, kun keskustellaan työt-
tömyyden, työllisyyden ja yrittäjyyden ja myös opiskelun välisestä maastosta, että tähän
maastoon saadaan selviä apuja työllistyvän näkökulmasta.

Itse pohdin vähän samaa kuin edustaja Karimäki aikaisemmin, että meillä on myös pe-
rustulokokeilu ollut, ja odotan kyllä mielenkiinnolla siitä tulevia tuloksia, koska siinäkin
välimaastossa mennään myös yrittäjyyteen. Meillä on Suomessa paljon yrittäjiä, käsityö-
alan yrittäjiä ja muita, jotka ovat tällä hetkellä köyhyysrajan alapuolella, ja kuitenkin he
ovat poissa näistä meidän työttömyyskorvauksistamme ja -listoistamme. Omalla toimin-
nallaan he ovat kuitenkin aktiivisesti kiinni siinä elämän leivässä jollain tavalla. Millä ta-
valla voidaan yhdistää toisaalta yhteiskunnan tuen ja pienyrittäjyyden tai itsensä työllistä-
misen välistä asiaa?

Mutta tämä asia, mikä nyt on eteenpäin menossa, on erittäin kannatettava.

14.50 Matti Torvinen sin: Arvoisa rouva puhemies! Tämä hallitus on joutunut aikamoi-
sen kritiikin kohteeksi varmaan juuri siitä syystä, että työvoima- ja sosiaalipolitiikkaa uu-
distetaan uudella tavalla, tehdään sellaisia rakenteellisia uudistuksia, joihin aikaisemmin
sosialistinen Suomi ei ole vihervasemmiston voimin tottunut, eli tehdään hyviä esityksiä
yrittäjien ja työvoiman aseman parantamiseksi ja yrittäjyyden kehittämiseksi.

Erityisesti Lapissa olemme saaneet kokea erinomaisen nousu- ja kasvukauden nimen-
omaan tämän hallituksen toimesta ja tämän hallituksen aikana. Olemme selkeästi havain-
neet, että Suomi on Euroopan kärkimaa työllisyyden ja yritysten kehityksen kannalta, eli
hallitus on uskaltanut tehdä paljon sellaisia uudistuksia, joita Keski-Euroopassa suoras-
taan ihaillaan. Niin kuin tänä päivänä kuulimme, suomalaista työmarkkinajärjestelmää pi-
detään edelleen erittäin konservatiivisena ja vanhanaikaisena, ja nämä hyvät uudistukset,
joita nyt tehdään, edesauttavat suomalaisen hyvinvointiyhteiskunnan selviytymistä, kun on
odotettavissa, että seuraavan hallituksen aikana alkaa laskusuhdanne ja höttöpuheet joutu-
vat sen todellisuuden eteen, että nämä toimet, joita hallitus on tehnyt, pelastavat seuraavan-
kin hallituksen.

Vielä tuosta kokonaisuudesta haluaisin tuoda esille, että meillä Lapissa pätkätyöt ja ly-
hytaikaiset työsuhteet ovat todellisuutta, mitä rintamailla etelässä ei ole ehkä havaittu. Täl-
läkin hetkellä minulla on monta tuttavaa, jotka lähtevät Kilpisjärvelle asumaan voidakseen
siellä tehdä erilaisia pätkätöitä. Ongelma on siinä, kun nuo työsuhteet ovat semmoisia pät-
kiä, että he eivät saa välttämättä rahaa eivätkä taloudellista tukea kuin, sanotaan, kerran
kahdessa kuukaudessa, jolloin he saattavat joutua turvautumaan toimeentulotukeen. Mutta
11



Pöytäkirjan asiakohta PTK 110/2018 vp
kiitos tämän teknisen muutoksen tällaiset ongelmat poistuvat ja edelleen tämän hallituksen
positiiviset toimet heijastuvat lappilaiseen hyvinvointiin.

Lyhyesti vielä tämän positiivisen hallituksen erinomaisista saavutuksista haluan tuoda
esille nuorisotyöttömyyden. Kun edellinen, sosialistihallitus lopetti toimintansa, nuoriso-
työttömyys oli 23,3 prosenttia, [Heli Järvisen välihuuto] mutta kun nyt sitten tämä oikea-
aikainen hallitus toimii, meillä on tällä hetkellä 17,2 prosenttia nuorisotyöttömyys ja edel-
leen ollaan parempaan suuntaan menossa, kun sitten tulevaisuus vielä tästä kehittyy. Esi-
tänkin kysymyksen: millä tavalla hallitus edelleen kehittää nuorten mahdollisuutta työllis-
tyä? Tällainen tekninen apu tietysti tuo tuolla pohjoisessa meille paljon hyötyä.

14.53 Ben Zyskowicz kok: Arvoisa rouva puhemies! Edustaja Savio sanoi puheenvuo-
rossaan, että hallitus on yleislakkouhan edellä perääntynyt pienyrittäjien työllistämishank-
keesta, siis hankkeesta, jolla pyritään alentamaan pienyrittäjien palkkaamiskynnystä. Hal-
litus ei ole tästä perääntynyt, kuten edustaja Pirttilahti jo teille korjasi, päinvastoin, ihan lä-
hiaikoina tulemme saamaan tänne hallituksen esityksen, jolla työsopimuslakiin tehdään
sellainen muutos, että yksilöperusteisessa irtisanomistilanteessa myös yrityksen koko, tai
itse asiassa sen henkilöstön määrä, on yksi irtisanomiskynnykseen vaikuttava tekijä. Ih-
mettelen sitä, että perussuomalaiset näin voimakkaasti ovat tätä pienyrittäjien työllistämis-
mahdollisuuksia edistävää lakia vastaan, koska muistan vielä sen ajan, jolloin perussuoma-
laiset pitivät itseään myös pienyrittäjien puolueena.

Edustaja Karimäki ja edustaja Pirttilahti puhuivat positiivisesti perustulon puolesta. Pe-
rustulokokeilu on todellakin saanut paljon huomiota maailmalla, ja mediasta voimme jat-
kuvasti lukea, muun muassa tänään, erilaisia positiivisia juttuja perustulokokeilusta. Toi-
voisin, että vahvemmin näissä yhteyksissä kerrottaisiin, että tällainen kokeilun mukainen
perustulouudistus ei ole koskaan mahdollinen, koska se maksaisi noin 11 miljardia euroa
vuodessa nykyisen sosiaaliturvan päälle.

Joka tapauksessa perustulo kaiken kaikkiaan on aikamoista haihattelua, koska en ole
huomannut kenenkään tai minkään poliittisen tahon esittävän mitään realistista perustulo-
mallia. Päinvastoin, vasemmistoliitto — vai oliko vihreät — taisi esittää, että perustulon
taso olisi noin 750 euroa kuussa, kun tässä kokeilussa on noin 560 euroa kuussa. Kun tä-
män kokeilun mukainen perustulo maksaisi siis 11 miljardia, niin mitä maksaisikaan se
750 euroa kuussa? Odotan, että nämä poliittiset tahot, jotka lämpimästi perustuloa kannat-
tavat, toisivat joitakin realistisia ehdotuksia keskusteluun. [Satu Hassi: Löytyy netistä!] 

Sitten tässä on kyllä myös tämä periaatteellinen puoli. Puhutaan, että pitääkö sosiaali-
turvan olla vastikkeellista vai ei. Ihmiset eivät aina miellä, mitä vastikkeellisuus tarkoittaa.
Se tarkoittaa yksinkertaisesti muun muassa sitä, että jos ihmiselle on tarjolla hänelle sopi-
va työpaikka, onko hän velvollinen ottamaan sen vastaan. Minun mielestäni on, perustulo-
ajattelussa ei ole.

Puhemies Paula Risikko: Sitten vielä puheenvuoro, edustaja Hoskonen. Kuten sanoin,
joudumme sitten lopettamaan, koska tämä aikalimiitti oli tässä. Muutama vastauspuheen-
vuoro ehkä annetaan tähän.

14.56 Hannu Hoskonen kesk: Arvoisa rouva puhemies! Tämä hallituksen nyt tekemä
esitys, joka on keskustelussa parhaillaan, on hyvä tie, ja se on avaus siihen suuntaan, että
pystymme lähivuosina myös tätä nyt avattua tietä kulkemaan paljon määrätietoisemmin.
12



Pöytäkirjan asiakohta PTK 110/2018 vp
On selvää, että kun meillä on edelleen lähemmäs 200 000 työtöntä — tarkkaa lukua en ul-
koa muista, mutta sinne se menee niille tienoille — niin vaikka kuinka elämme huippuno-
ususuhdannetta viime vuosien talouskehityksessä, olemme siellä ihan huipulla, ehkä hie-
man tulossa jo alamäkeä, siitäkin huolimatta meillä työttömyys on yhteiskuntamme suurin
ongelma. Se tarkoittaa sitä, että meidän on etsittävä ennakkoluulottomasti sosiaaliturvan ja
työn yhdistäviä avauksia, mitä ne sitten ovatkaan. Onko sellainen esimerkiksi se malli,
mitä Saksassa käytetään? Siellä työttömäksi joutuneelle ihmiselle taataan tietty tulotaso, ja
jos hän sitten pääsee vaikka kesken kuukauden viikoksi töihin, niin hänelle kuitenkin taa-
taan se loppuosa 1 000 euroon asti. Muistaakseni 1 000 euroa on se raja siellä. Elikkä täm-
möisiä ennakkoluulottomia avauksia joudumme kuitenkin tekemään.

Se on ihan selvä asia, että vapailla työmarkkinoilla siitä isosta määrästä työttömiä, joka
meillä valitettavasti edelleen on, kaikki eivät ehkä pysty vapaille työmarkkinoille työllis-
tymään, mutta äärimmäisen tärkeää on, että yhteiskunta ojentaisi auttavan kätensä ja ohjai-
si näitä ihmisiä johonkin muuhun työhön, sosiaalisesti tuettuun työhön. Mikä on se malli?
Tässä on ensimmäinen hyvä avaus siihen, ja uskon, että ministeri Lindström ja ministeri
Mattila omalta taholtaan ovat tätä asiaa koko ajan eteenpäin vieneet, ja uskon heidän vil-
pittömään haluunsa, että tähän suuntaan ollaan menossa.

Lopuksi, arvoisa puhemies, tähän perustulokokeilukeskusteluun haluan oman korteni
kekoon kantaa. Kun perustuloa maksetaan, tai ollaan suunnittelemassa, että sellaista mak-
settaisiin, niin minun mielestäni sellaista tuloa ei ihmiselle pidä maksaa vastikkeettomasti.
Kyllä tässä maailmassa ja Suomessa töitä löytyy, ja jos jollekin maksetaan jotakin, niin
kyllä siinä pitää olla selkeästi velvollisuus tuottaa yhteiskunnallista hyvää yhteisölle. En
oikein pidä siitä, että ruvettaisiin maksamaan siitä, että ei tarvitse tehdä mitään. [Heli Jär-
vinen: Siitä maksetaan jo!] Ymmärrän minä sen, että sosiaaliturvaa tulee muuttaa siihen
suuntaan. Mikä sitten on se oikea sosiaaliturvan taso, sitä varmaan käsitellään ensi vaali-
kaudella, kun sosiaaliturvauudistusta tehdään, mutta se on selvä asia, että semmoista
vastikkeetonta rahaa ei pidä mennä maksamaan, koska sillä ei tunnetusti ole tässä maail-
massa saavutettu mitään hyvää. Kyllä se on se työ ja yhteiskunnalle tehtävä lisäarvo, mikä
on kaikkein arvokkainta, ja ihmiselle, kun hän menee töihin, olkoon se työ minkä laatuista
tahansa, hyvää, arvokasta työtä, syntyy samalla se arvokas sosiaalinen ympäristö, missä
hän voi hyvin. Työttömyyden seurauksista tässä maassa me kaikki olemme varmasti tietoi-
sia.

Puhemies Paula Risikko: Täällä oli yksi ainut puheenvuoro vielä pyydetty, ja tarjoankin
edustaja Hassille vastauspuheenvuoroa tässä vaiheessa. Edustaja Savio on toinen vastaus-
puheenvuoron käyttäjä ja edustaja Karimäki, ja sitten on pakko mennä seuraavaan asiaan.

14.59 Satu Hassi vihr (vastauspuheenvuoro): Arvoisa puhemies! Edustaja Zyskowiczille
tiedoksi — kun hän peräänkuulutti näitä perustulomalleja — että vihreät ovat jo pari kol-
me vuotta sitten julkaisseet perustulomallin, jossa se perustulon taso on hyvin lähellä tä-
män hallituksen perustulokokeilun tasoa ja josta eduskunnan tietopalvelu on tarkistanut,
että se ei heikentäisi valtiontalouden tasapainoa nykytilanteeseen verrattuna, koska mallin
tarkoitus on paitsi taata se, että jokaisella on tietty, joskin niukka, perusturva, myöskin se,
että jokaisella on kannuste vastaanottaa töitä.

Puhemies Paula Risikko:  Ja sitten oli edustaja Savio, vastauspuheenvuoro.
13



Pöytäkirjan asiakohta PTK 110/2018 vp
15.00 Sami Savio ps (vastauspuheenvuoro): Arvoisa puhemies! Pyysin vastauspuheen-
vuoroa ensinnäkin siksi, että edustaja Zyskowicz kritisoi kommenttiani siitä, että hallitus
olisi perääntynyt tässä irtisanomislakiasiassa. No, tietysti voidaan semantiikasta aina kes-
kustella, käytettäköön sitten mieluummin vaikka ilmaisua ”tullut järkiinsä”, mutta pääasia
kuitenkin on, että tätä asiaa puidaan nyt jatkossa kolmikannassa, ja näin tulee ollakin. Kil-
pailukykysopimus oli jo palkansaajaliikkeelle iso ponnistus — siitä heille kiitos — ja on-
kin hyvä, että nyt jatkossa näitä asioita tosiaan pohditaan suomalaiseen, työmarkkina-
asioissa totuttuun tapaan.

Edustaja Zyskowicz totesi äsken myös, että perussuomalaiset esiintyivät ennen viime
eduskuntavaaleja pienyrittäjämyönteisenä puolueena. Se on totta, ja sitä me olemme edel-
leenkin. Meidän eronamme kokoomukseen on kuitenkin se, että me esitämme ja kanna-
tamme sellaisia toimenpiteitä, jotka hyödyttävät sekä työnantajaa että työntekijää. Ensi vii-
kolla täällä keskustellaan vaihtoehtobudjeteista, ja siinä meillä on tästä lukuisia esityksiä,
tuomme ne täällä tarkemmin ilmi.

Puhemies Paula Risikko:  Sitten vielä vastauspuheenvuoro, edustaja Karimäki. Ja kysyn
tässä yhteydessä, jättääkö edustaja Hassi puheenvuoropyynnön sinne iltaan. [Satu Hassi:
Ei!]

15.01 Johanna Karimäki vihr (vastauspuheenvuoro): Arvoisa puhemies! Edustaja Zys-
kowicz kyseli vihreiden perustulomallin perään. Todellakin vihreillä on perustulosta mal-
li, jonka suuruus on kutakuinkin sitä luokkaa kuin hallituksen omassa perustulokokeilussa,
mutta se ero vihreiden perustulomallissa on teidän kokeiluunne verrattuna, että vihreät ot-
tavat sen verotuksen kautta suurituloisilta pois tai jos onnistuu saamaan työtä ja saa kun-
nollisen, riittävän palkan, niin sitten perustulo ikään kuin verotuksen kautta siinä kompen-
soituu. Keskeistähän on se, että ihmisiä kannustetaan töihin, kannustetaan luoville aloille,
yrittämään, taiteeseen, olemaan toimeliaita. Maailmahan muuttuu sellaiseksi, että roboti-
saatio etenee ja työn muodot ovat jatkuvassa murroksessa. Ja se, että me käytämme aikaa ja
byrokratiaa perusturvajärjestelmän toteuttamiseen, on todella keskeistä: se lisää hyvin-
vointia mutta myös edistää taloudellista tehokkuutta.

Puhemies Paula Risikko:  Ja sitten molemmat ministerit. Kumpi aloittaa? — Ministeri
Mattila ensiksi, 2 minuuttia.

15.02 Sosiaali- ja terveysministeri Pirkko Mattila: Arvoisa puhemies! Kiitoksia hyväs-
tä keskustelusta. Varmaan on syytä, että perustuloon palataan sitten kun kokeilu on loppu.
Sinänsä en ehdi vastaamaan muuten kuin tähän hallituksen esitykseen liittyviin kysymyk-
siin.

Totean kuitenkin edustaja Karimäelle sen, että eläkkeen ja työtulon yhteensovittami-
seen on olemassa OTE-kärkihankkeessa niin sanotun lineaarisen mallin kehittäminen edel-
leen tavoitteena, niin että työtulo ja eläke saadaan oikealla tavalla yhteensovitettua.

Usea kysymys koski myöskin kansallista tulorekisteriä — edustajat Ala-Nissilä, Järvi-
nen, Laukkanen, Elo. Tämä ei ole STM:n valmistelussa, vaikka toki moni sektori on yhtei-
nen STM:n kanssa. Luottavaiset katseet on tässä suunnattu valtiovarainministeriöön, ja sen
sivuilla on tästä aikataulusta saatavissa tietoa, ja uskon ja luotan siihen, että valmistelu siel-
lä etenee. Mutta he ovat todellakin siinä vastuuministeriö.
14



Pöytäkirjan asiakohta PTK 110/2018 vp
Edustaja Meri, kysyitte kevytyrittäjyydestä, ja se on tuolla työ- ja elinkeinoministeriön
tontilla, ja tästä kuntoutuskysymyksestä ministeri Saarikolle olette jättänyt kirjallisen ky-
symyksen, niin kuin kuvasitte. Kysymyksessä oli hyvin paljon tämmöisiä yksityiskohtia,
joita ehkä ei voi ruotia tässä ja tällä paikalla.

Edustaja Mäkisalo-Ropponen, kyllähän se palkanmaksuviive on työnantajan ongelma.
Ei siitä oikeastaan mihinkään pääse. Mutta aktiivimalliin liittyvät toimeenpano-ongelmat
ja kysymykset pitää ratkaista nyt sitten niissä pöydissä, missä aktiivimalli esimerkiksi tällä
hetkellä on asetuksen muodossa eteenpäin menossa, mahdollisesti.

Edustaja Järvinen, on juuri niin, että meidän sosiaaliturvamme tässä sadan itsenäisyy-
den vuoden aikana on kehittynyt varmasti sitä silmällä pitäen, että sillä tahdotaan turvata
kansalaisten hyvää arjen perustoimeentuloa, ja hyvinhän se aikaa on kestänyt, vaikka on-
kin muodostunut hivenen tilkkutäkkimäiseksi. Nyt sitten pitää tehdä tulevaisuudessa uu-
distus, joka kestää aikaa vähintäänkin seuraavat sata vuotta, ja mielellään laajalla parla-
mentaarisella pohjalla.

Ja, edustaja Zyskowicz, ainakin ymmärtääkseni minunkin taustaryhmäni on esittänyt
negatiivisen tuloveron mallia sotu-uudistukseen, mutta siitä käydään keskustelu tulevalla
hallituskaudella.

15.05 Työministeri Jari Lindström: Arvoisa rouva puhemies! Tämä esityshän ei yksi-
nään mitään ratkaise, vaan, niin kuin täällä on asia aika hyvin oivallettukin, tämä tarvitsee
tuekseen sitä, että kansallinen tulorekisteri toivottavasti tulee. Yhdessä ne sitten voivat vai-
kuttaa sillä lailla, mitä tässä haetaan, että aina kannattaisi toisaalta ottaa työtä vastaan ja toi-
saalta tarjota sitä. Eli siinä mielessä on hyvä, että tämä esitys tulee nyt tässä vaiheessa ja on
valmiina, ja sitten kansallinen tulorekisteri toivottavasti mahdollisimman pikaisesti 2019
heti alussa. Mutta se on tosiaan VM:n valmistelussa.

Ylipäätään palkan ja kaikenlaisten tulonsiirtojen parempaan kombinaatioon erilaisia
malleja on esitetty — on universal credit, negatiivinen tulovero, tämäntyyppisiä. Jokaisel-
la puolueella alkaa olemaan omia malleja. Tähän suuntaan ollaan menossa, ajatuksena se,
että on olemassa esimerkiksi pätkätöitä ja erilaista silpputyötä ja että niitäkin kannattaisi
ottaa vastaan ja sitten kuitenkin olisi joku turva. Perustulokokeiluun ja siihen ideologiaan
olen aika lailla itse ollut kriittinen juuri siitä syystä, että antaako se väärän signaalin, että
me kannustamme ihmisiä vähän väärään asiaan, ei työn vastaanottamiseen. Ymmärrän
kyllä nämä pointit. Mutta kaikilla puolueilla tuntuu olevan kuitenkin se sama ajatus, että
työtä ja ylipäätänsä toimeentuloa olisi ja kaikki työ pitäisi tulla tehdyksi.

Edustaja Hongistolle: Työ- ja elinkeinotoimistojen resursseja on viime vuosina lisätty.
Vuonna 19 meillä TE-toimistoissa tulee olemaan yli 500 henkilöä enemmän kuin oli vuo-
den 2016 lopussa. Eli sinne on resursseja siirretty. Tämä on tunnistettava ongelma, miten
TE-palveluita ylipäätään tunnetaan. Me olemme tunnistaneet sen, että sekä yritykset että
työttömät eivät tunne näitä tarpeeksi. Niinpä ensi vuoden alusta meillä on käynnistymässä
uusi valtakunnallinen viestintäkampanja, jonka avulla me teemme tunnetuiksi TE-palve-
luita. [Reijo Hongisto: Oikein!]

Puhemies Paula Risikko: Kiitos hyvästä keskustelusta, joka on nyt päättynyt.

Keskustelu päättyi.
15



Pöytäkirjan asiakohta PTK 110/2018 vp
Asia lähetettiin sosiaali- ja terveysvaliokuntaan.
16


