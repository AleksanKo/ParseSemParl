















































DEM7C19.tmp.xml


Pöytäkirjan asiakohta PTK 103/2017 vp
Pöytäkirjan asiakohta 

PTK 103/2017 vp

Täysistunto

Torstai 12.10.2017 klo 15.59—20.22

6. Lakialoite laiksi tuloverolain 95 §:n ja elinkeinotulon verottamisesta annetun lain 8 §:n 
muuttamisesta

Lakialoite LA 39/2017 vp Stefan Wallin r

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 6. asia. Puhemiesneuvosto ehdottaa, että asia lähetetään valtiovarainvaliokuntaan.

Keskustelu asiasta alkaa — aloitteen ensimmäinen allekirjoittaja, edustaja Wallin.

Keskustelu

19.57 Stefan Wallin r (esittelypuheenvuoro): Arvoisa puhemies! Taidan olla aloitteen
ensimmäinen ja ainoa allekirjoittaja, mutta siitä huolimatta olen nyt täällä puhumassa —
tai ehkä juuri siitä syystä.

Arvoisa puhemies! Kuten tiedämme, Suomen valtiontalouden tasapainottamiseksi on jo
vuosia sitten ryhdytty mittaviin toimenpiteisiin. Menoja on leikattu, se sattuu aina, ja ko-
konaisverotus on pysynyt korkealla tasolla. Viimeisten vuosien aikana ja ehkä varsinkin fi-
nanssikriisin jälkeen sekä ansiotulo- että pääomatuloveroja on korotettu, kuten myöskin al-
koholi-, tupakka- ja energiaveroja, muun muassa näitä. Muutaman vuoden takaisella ar-
vonlisäveron korotuksellakin on ollut merkittävä fiskaalinen merkitys ehkä varsinkin nyt,
kun kotimainen kulutus kasvaa.

Samalla on viimeisten vuosien aikana käyty tarkasti läpi verovähennyksiä. Asuntolaino-
jen pitkään, lähestulkoon pyhään, korkovähennykseen puututtiin, ja nyt se laskee asteit-
tain. Vapaaehtoisten eläkesäästövakuutusmaksujen verovähennysoikeutta on myös karsit-
tu. Kotitalousvähennystä ensin pienennettiin, sitten vähän nostettiin, mutta vähennyksen
taso on edelleen pienempi kuin esimerkiksi vuonna 2011, ja siinä on lisäksi koko ajan ollut
100 euron omavastuuosuus. Jo vuosia sitten poistettiin verovähennysoikeus vaikkapa sil-
mälasihankinnoista, ja listausta näistä verovähennyksistä, joita vuosien varrella on joko
leikattu, poistettu kokonaan tai pienennetty omavastuuosuuden käyttöönotolla, voisi jat-
kaa.

Johdonmukaisuuden nimissä sekä valtiontalouden tasapainottamisen yhtenä osakeino-
na on perusteltua, että myös jäljellä olevia täysin omavastuuvapaita ja siis kokonaan vero-
vähennyskelpoisia saavutettuja etuja käydään läpi samalla kriittisellä silmällä.

Olen omassa talousarvioaloitteessani ehdottanut, että työmarkkinajärjestöjen jäsenmak-
sujen verovähennykseen tulisi 100 euron omavastuu. Tämä koskisi sekä palkansaajien
maksuja ay-järjestöille että yritysten maksuja työnantajajärjestöille, joiden kohdalla oma-
vastuu olisi 500 euroa. Tällä hetkellä jäsenmaksut ovat siis täysimääräisesti verovähennys-
kelpoisia. Tämä omavastuu säilyttäisi tämän vähennyksen perustan ja sen taustalla olevan
 Tarkistettu
4.2



Pöytäkirjan asiakohta PTK 103/2017 vp
idean, mutta toisi silti julkisen sektorin kassaan tarpeellisia lisäverotuloja. Valtiovarainmi-
nisteriön arvion mukaan nykyinen täysimääräinen verovähennysoikeus tarkoittaa, että val-
tio menettää noin 200 miljoonaa euroa verotuloina vuodessa. Ehdottamani 100 ja 500 eu-
ron omavastuun säätäminen toisi VM:n mukaan ainakin 75 miljoonaa lisää verotuloja,
joista 25 miljoonaa valtiolle, 45 miljoonaa kunnille ja 5 miljoonaa kirkolle.

Tilanteessa, jossa valtio edelleen lainaa 3 miljardia lisää ensi vuonna, jossa pelkästään
valtionvelan korkomenoihin menee 2 300 euroa minuutissa ja jossa kokonaisvelan maa-
ginen 100 miljardin raja on jo ylitetty, meidän on pystyttävä tekemään edelleen vaikeita
päätöksiä. Niitä on jo tehty, ja lisää on valitettavasti edessäpäin.

Veropuolella tämä tarkoittaisi muun muassa sitä, että enää ei voi olla kovinkaan monta
pyhää, täysimääräisesti verovähennyskelpoista lehmää tukkimassa tietä kohti tasapainossa
olevaa julkista taloutta. Jokainen pienikin puro on tärkeä ja osa laajempaa kokonaisuutta,
jossa tavoitteena siis on tasapainoinen julkinen talous — todennäköisesti aika pitkällä täh-
täimellä, mutta kuitenkin.

Talman! I dag görs skatteavdraget för avgifter till arbetsmarknadsorganisationer till sitt
fulla belopp, vilket enligt finansministeriet betyder att staten årligen förlorar över 200 mil-
joner euro i skatteinkomster. Samtidigt har man under årens lopp redan beskurit flera av-
dragsrätter, till exempel avdragsrätten för räntor på bostadslån, som minskar år för år, och
premierna för frivilliga pensionsförsäkringar. Också hushållsavdraget har sänkts jämfört
med nivån år 2011, och har en självrisk på 100 euro. Andra avdrag har försvunnit helt och
hållet.

I en statsekonomi som till alltför stor del fortfarande finansieras med nya miljardlån kan
inga kor längre vara heliga på avdragssidan. En självrisk på 100 euro i avdraget för avgift
till arbetstagar- och arbetsgivarorganisationer — 100 euro för privatpersoner och 500 euro
för företag — skulle bevara avdragets fundament och idén bakom avdraget, men enligt fi-
nansministeriet ge minst 75 miljoner euro mer i skatteinkomster, av vilka 25 miljoner till
staten, 45 till kommunerna och 5 till kyrkan. Det är mycket pengar och samtidigt ett steg
mot en mer konsekvent fiskal syn på skatteavdragens existensberättigande.

Arvoisa puhemies! Olen tehnyt tämän saman talousarvio- ja lakialoitteen jo pari kolme
kertaa aikaisemmin, ensimmäisen kerran vuonna 2013. Joka kerta se on saanut täysin
yliampuvaa ja tahallisesti väärin ymmärtävää palautetta osakseen. On väitetty, että ay-
maksun vähennyskelpoisuuden kylkeen tuleva omavastuu olisi ikään kuin samaa kuin
koko ay-liikkeen olemassaolon tai koko jäsenmaksun verovähennysoikeuden kyseenalais-
taminen. On vedottu ay-liikkeen historiaan ja yhteiskuntarauhan horjuttamisen riskiin, jos
tähän asiaan puututaan. Aivan turhia pelkoja.

Arvoisa puhemies! Tässä on kysymys pelkästään pyrkimyksestä laajempaan johdonmu-
kaisuuteen verotuksessa näitten verovähennyksien osalta. Ay-liike tekee edelleen äärim-
mäisen arvokasta yhteiskunnallista työtä, mutta niin tekevät myös sadat muut järjestöt Pu-
naisesta Rististä ja Amnestystä vammaisjärjestöihin ja eläkeläisjärjestöihin ilman, että
kuuluminen näihin oikeuttaisi samaan oikeuteen vähentää jäsenmaksut tai edes osan niistä
verotuksessa. En ehdotakaan sitä vaan nimenomaan vain sitä, että se ainoa täysin vähen-
nyskelpoinen jäsenmaksu rinnastettaisiin muihin jäsenmaksuihin, en enempää enkä vä-
hempää.
2



Pöytäkirjan asiakohta PTK 103/2017 vp
20.04 Rami Lehto ps: Arvoisa puhemies! Ammattiliittojen jäsenmaksuista vain osa me-
nee työttömyyskassalle. Esimerkiksi, jos liiton jäsenmaksu on jäsenelle 1,75 prosenttia
palkasta, niin työttömyyskassaan menevä osuus on vain 0,65 prosenttia. Suurin osa ihmi-
sistä kuitenkin kuuluu ammattiliittoihin vain työttömyysturvan takia. He luulevat, että hei-
dän saamansa ansiosidonnainen työttömyysturva koostuu täysin siitä, että he maksavat tie-
tyn prosenttiosuuden palkastaan liitoille. Näin ei todellisuudessa kuitenkaan ole.

Ansiosidonnaista saavat vain työttömyyskassojen jäsenet, tästä ay-liikkeetkin pitävät
tietysti kynsin ja hampain kiinni. Vaikka lähes kaikki työssä käyvät maksavat työttömyys-
vakuutusmaksua, joka kattaa vajaat 60 prosenttia kuluista, valtion osuus on vajaa 40 pro-
senttia ja kassojen osuus vain 5—6 prosenttia. Ansioturva rahoitetaankin nykyisin 95-pro-
senttisesti valtion budjetista ja lakisääteisistä työttömyysvakuutusmaksuista, joita jokai-
nen palkansaaja ja myös työnantaja maksaa riippumatta siitä, kuuluuko mihinkään ammat-
tiliittoon. Näin ollen suurin osa liittojen keräämistä jäsenmaksuista jää liitoille omaan käyt-
töön, esimerkiksi tukemaan eri puolueitten vaalitoimintaa. 

20.05 Paavo Arhinmäki vas: Arvoisa herra puhemies! Edustaja Wallinin kannan tiedäm-
me — kuten hän kertoi, hän on useasti tehnyt tämän aloitteen. Mutta olen yllättynyt siitä,
että perussuomalaiset, jotka ovat puhuneet olevansa duunarin ja työläisten puolella, halua-
vat käydä ammattiliittojen kimppuun. Ammattiliitot ovat niitä, jotka antavat lainsäädän-
nöllisiä neuvoja ja auttavat riitatilanteissa, ja nämä jäsenmaksutulot käytetään nimen-
omaan siihen.

Toisin kuin edustaja Lehto sanoi, itse asiassa on juuri päinvastoin. Moni kuvittelee kuu-
luessaan Loimaan kassaan, että se on ammattiliitto, ja on hämmästynyt ja kauhuissaan, kun
tuleekin tilanne, että tarvitsisi apua ja neuvoa riitatilanteissa eikä ole liittoa, joka on tuke-
na. Liitot käyvät myös kaikkien työntekijöiden — niiden, jotka kuuluvat liittoon, ja niiden,
jotka eivät kuulu liittoon — puolesta neuvottelut työehdoista, palkankorotuksista ja muista
työelämään liittyvistä seikoista. Se, että ei kuulu ammattiliittoon mutta nauttii kaikista am-
mattiliiton eduista, on omanlaistaan vapaamatkustamista.

Arvoisa puhemies! Ennen muuta otin kuitenkin puheenvuoron sen vuoksi, että edustaja
Wallin puhui maagisesta 100 miljardin euron velkarajasta. Täytyy onnitella Elinkeinoelä-
män valtuuskunnan johtajaa Risto E. J. Penttilää, että hän on saanut luotua kuvan, että 100
miljardia olisi jotenkin maaginen raja suuntaan tai toiseen. Tosiasiassa valtionvelkaa ei
pidä arvioida itse asiassa absoluuttisesti vaan suhteessa bruttokansantuotteeseen. Viime
vaalien alla elinkeinoelämä käynnisti velkakellon ja mediakin nielaisi syötin koukkuineen
niin, että vaalikeskustelussa takana pyöri velkakello. Ihmiset kuvittelevat, että velka kas-
vaa tasaisesti. Tosiasiassa tämä 100 miljardin raja on ylitetty [Puhemies koputtaa] useam-
man kerran ja tultu takaisin sen alle riippuen siitä, että valtio välillä maksaa velkoja pois ja
välillä ottaa lisää tilalle — heitot voivat olla useita miljardeja jopa vuorokauden sisällä. Eli,
edustaja Wallin, [Puhemies koputtaa] tämä puhuminen 100 miljardin rajasta on, kuten var-
maan itsekin tiedätte, vähän tämmöistä väritettyä poliittista kieltä enemmän kuin sitä, että
se olisi aidosti [Puhemies koputtaa] joku tietty ongelmallinen raja. [Stefan Wallin: Se on
paljon rahaa!]

20.08 Rami Lehto ps: Arvoisa puhemies! Kyllä perussuomalaisetkin haluavat ja itsekin
haluan pitää duunareitten puolta. Varmaan edustaja Arhinmäki huomasi puheestani, että en
kannattanut enkä vastustanut lakialoitetta, toin vain asioita esille. Olen itsekin kuulunut
3



Pöytäkirjan asiakohta PTK 103/2017 vp
liittoon vuosia vuosia, ja kyllä täytyy sanoa, että kyllä on vasemmisto—SDP-painotteinen
tämä Metalliliittokin ja siellä koko ajan sorsittiin muun puolueen jäseniä. Se oli silmiinpis-
tävää, kuinka siellä puolueet masinoivat liittojen sisällä sitä toimintaa pitkin yrityksiä. Mi-
nun mielestäni liitoissa ei saisi olla puoluepolitiikkaa niin vahvasti kuin nykypäivänä on, ja
miten räikeästi sitten tuetaankaan eri vaaleissa työkaveria, kuka kuuluu eri puolueeseen:
Jos hän kuuluu vasemmistoon tai SDP:hen, hänelle kautta rantain myönnetään vaaliavus-
tusta. Esimerkiksi toisen puolueen jäsen ei saa mitään, vaikka ajaisi ihan samaa asiaa.

20.09 Paavo Arhinmäki vas: Arvoisa puhemies! Monilla on semmoinen harhakäsitys,
että jotenkin itsestään liitoissa on vain tietyt poliittiset ryhmät. Tosiasiassa liitoissa käy-
dään vaalit, joissa vaalituloksen perusteella rakentuvat nämä ryhmät. Muistan, miten pe-
russuomalaiset Matti Putkosen johdolla uhosivat, miten Metalliliitto vallataan, mihin edus-
taja Lehtokin viittasi omana liittonaan. No, miten kävi? Kun asetuttiin ehdolle, niin duuna-
rit sitten näkivät siellä lattiatasolla, että ketkä ne ovat, jotka puolustavat sitten tosipaikan
edessä duunaria. Eli siinä mielessä aina, kun puhutaan, miten tietyt puolueet ovat voimak-
kaasti liitoissa, sehän riippuu siitä, keitä liiton jäsenet demokraattisesti äänestävät. Toisen
asian voin sanoa vasemmistoliiton osalta, kun olen toiminut puolueen puheenjohtajanakin
ja tiedän, minkä verran puolueena olemme saaneet ammattiliitoilta tukea ja tietysti minkä
verran itse: ehkä tässä on vähän myyttistä kokoluokkaa siinä, kuinka paljon ammattiliitot
tukevat ehdokkaita tai puolueita. Ehkä sosiaalidemokraattien puolella sitä on enemmän,
mutta meidän kohdallamme se on kyllä jäänyt kovin kovin vähäiseksi. Toivoisin jopa, että
liitot voisivat tukea hiukan enemmän niitä puolueita, jotka myös liittoja puolustavat. Mutta
se on liiton demokraattisen päätöksenteon piirissä.

20.11 Stefan Wallin r: Arvoisa puhemies! En tiennytkään, että Risto E. J. Penttilä on tä-
män termin aikanaan keksinyt. Luulin, että se oli minun keksintöni, mutta luovutan kaikki
tekijänoikeudet sille, jolle ne kuuluvat.

On tietysti aivan totta, että valtion velanotto vaihtelee ja velan kokonaismäärä vaihtelee,
mutta jos ottaa lähtökohdaksi vaikkapa vuoden 2007, siis viimeisen ehjän vuoden ennen fi-
nanssikriisiä, niin käyrä on siitä lähtien osoittanut suoraan ylös, mitä lisävelanottoon tulee
ja velan kokonaismäärään tulee, ja se on nyt reippaasti yli 100 miljardia — taitaa olla 107
tällä hetkellä — joka tosin vastaa 48:aa prosenttia bruttokansantuotteesta, mutta kuitenkin
se velan absoluuttinen määrä on siinä mielessä mielenkiintoinen, että sitä velkaa on mak-
settava pois. Velalla on se ikävä piirre, että se ei itsestään häviä, vaan pitää johdonmukai-
sesti pyrkiä siihen, että se ainakin pienenee. Se pienenee ainoastaan sillä tavalla, että valtio
pystyy sitä maksamaan niillä tuloilla, jotka syntyvät joko säästämällä valtion menoissa tai
sitten aikaansaamalla lisää tuloja valtion kassaan, tai tietysti voidaan näitä kahta kombinoi-
dakin.

Nyt tässä minun lakialoitteessani on kysymys myöskin siitä, että valtio saisi lisää vero-
tuloja kassaan, mutta ennen kaikkea siitä, että harrastettaisiin johdonmukaista veropolitiik-
kaa, mitä tulee verovähennysoikeuksiin. Siinä tapauksessa ei voi olla myöskään niitä py-
hiä lehmiä, joita tämä ay-jäsenmaksujen täysimääräinen vähennysoikeus tänä päivänä
edustaa.

20.13 Paavo Arhinmäki vas: Arvoisa herra puhemies! Vielä ennen kuin poistun keskus-
telemaan seuraavaksi A-talkin puolelle siitä, onko meillä palkkojen korotukseen varaa, to-
4



Pöytäkirjan asiakohta PTK 103/2017 vp
tean vain sen, että velan suhde bruttokansantuotteeseen on se oleellinen, eikä se absoluut-
tinen määrä. Silloin kun meillä talous kasvaa — niin kuin nyt on käynyt — niin bkt-suhde
putoaa, ja se on se, mitä kansainvälisesti myös mitataan. Kansantaloutta ja kotitaloutta ei
pidä verrata toisiinsa, mutta toki vaikka ihmisellä olisi 300 000 asuntolainaa ja miljoonan
asunto, todennäköisesti hän on kuitenkin varakkaampi kuin ihminen, jolla ei ole asuntolai-
naa mutta ei ole asuntoakaan.

Arvoisa puhemies! Me kaikki olemme sitä mieltä, että valtiontalouden pitää olla hyväs-
sä kunnossa ja se saadaan ennen muuta sitä kautta, että tuloja on enemmän, työllisyysaste
on korkeampi ja pystytään maksamaan enemmän veroja. Mutta siihen ei kannata tähdätä,
että valtio olisi velaton. Taitaa olla Ceausescun Romania ainoa maa, joka oli velaton, ja se
ei kyllä ollut ehkä kansalaisille se paras mahdollinen maa. Jos ajattelemme vaikkapa Nor-
jaa, jonka öljyvarat ovat hyvin merkittävät ja öljyrahastoissa on moninkertainen määrä eu-
roja verrattuna esimerkiksi meidän vuosittaiseen budjettiin, niin siitä huolimatta myös
Norjan valtiolla on velkaa. Valtiot toimivat niin, että vanhoja velkoja maksetaan pois ja uu-
sia otetaan tilalle. Muistaakseni esimerkiksi nyt, kun korot ovat alhaalla, Iso-Britannia
maksoi 1800-luvulla ottamiaan velkoja pois, koska nyt se oli järkevää tehdä. Tällä hetkel-
lä, kun korkotaso on alhaalla, esimerkiksi meidän velanhoitokulumme laskevat, kun me
maksamme pois vanhoja velkoja, joissa on korkeammat korot, [Puhemies koputtaa] ja
otamme tilalle uutta velkaa, jossa on matalampi korko.

Keskustelu päättyi.

Asia lähetettiin valtiovarainvaliokuntaan.
5


