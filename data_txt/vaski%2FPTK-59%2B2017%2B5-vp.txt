















































DEME07E.tmp.xml


Pöytäkirjan asiakohta PTK 59/2017 vp

 Tarkistettu
4.5

Pöytäkirjan asiakohta 

PTK 59/2017 vp

Täysistunto

Keskiviikko 24.5.2017 klo 13.58—18.30

5. Hallituksen esitys eduskunnalle laeiksi merilain, aluksen teknisestä  turvallisuudesta ja 
turvallisesta käytöstä annetun  lain 2 §:n ja merityösopimuslain 11 luvun  4 §:n muutta-
misesta sekä Kansainvälisen  merenkulkujärjestön  eräiden yleissopimusten eräiden liittei-
den muutosten hyväksymisestä ja laiksi sopimusmuutosten lainsäädännön alaan kuuluvien 
määräysten voimaansaattamisesta 

Hallituksen esitys HE 23/2017 vp
Valiokunnan mietintö LiVM 7/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on liikenne- ja viestintävaliokunnan mietintö
LiVM 7/2017 vp. Nyt päätetään lakiehdotusten sisällöstä.

Keskustelu

17.27 Mirja Vehkaperä kesk: Arvoisa puhemies! Merten valtatiet ovat äärimmäisen tär-
keä väylä Suomesta maailmalle, kulkeehan meritse 90 prosenttia meidän viennistämme ja
80 prosenttia tuonnistamme. Siksi oikeastaan toimet meriturvallisuuden, merenkäynnin ja
satamien parantamiseksi ovat äärimmäisen tärkeitä, ja tässä on yksi osoitus siitä, että halu-
taan meriliikenteen digitaalisuutta ja satamien digitaalisuutta ja sähköisyyttä parantaa. Se
parantaa siis logistiikkaa ja luo talouskasvua, mutta ennen kaikkea tämä turvallisuusaspek-
ti on tässä äärimmäisen tärkeä.

Kun valiokunnassa käsiteltiin hallituksen esitystä siitä, että aluksien päälliköillä ja lai-
vanisännillä on tulevaisuudessa velvollisuus ilmoittaa aluksen käytön yhteydessä tapahtu-
neista onnettomuuksista ja vaaratilanteista Liikenteen turvallisuusvirastolle, nähtiin tämä
tärkeäksi, ja ennen kaikkea apukeinona tähän ilmoittamiseen on se, että alusten päiväkir-
joja pidetään tulevaisuudessa sähköisessä muodossa. Näin ollen tämä ei vaadi isoja, suuria
kustannuksia, mutta tuo alukset digitaalisuuden piirin ja pariin. Kun me olemme vielä
IMOn kautta näitten kansainvälisten merenkulkujärjestöjen yleissopimuksissa mukana,
niin myöskin kansainvälisyys tulee tähän mukaan, olemme mukana kaikissa näissä sopi-
muksissa, joissa tämä ilmoitusvelvollisuus tulee mukaan, ja tämä laivojen päiväkirjojen yl-
läpitäminen sähköisesti myöskin mahdollistuu. Ja tämähän ei koske ainoastaan suomalai-
sia, vaan kaikkia meidän vesillämme kulkevia rahdissa olevia laivoja.

Yleiskeskustelu päättyi.

Eduskunta hyväksyi hallituksen esitykseen HE 23/2017 vp sisältyvien 1.—4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.


