















































DEM29C8.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

7. Hallituksen esitys eduskunnalle  laiksi kunnan peruspalvelujen valtionosuudesta anne-
tun lain muuttamisesta

Hallituksen esitys HE 113/2017 vp
Valiokunnan mietintö HaVM 24/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 7. asia. Käsittelyn pohjana on hallintovaliokunnan mietintö HaVM 24/2017 vp. Nyt
päätetään lakiehdotuksen sisällöstä.

Keskustelu

17.19 Markus Lohi kesk: Arvoisa puhemies! Tässä käsittelyssä olevassa hallituksen esi-
tyksessä on kyse kuntien valtionosuudesta ja siihen tehtävistä tarkistuksista johtuen muun
muassa varhaiskasvatusmaksujen alentamisesta, jotka kompensoidaan tämän esityksen
kautta kunnille. Samalla tässä otetaan joitakin uusia ja laajenevia tehtäviä huomioon, ja
niistä 100 prosenttia korvataan kunnille, ja tässä otetaan myös huomioon kiky-sopimuksen
tuomia säästöjä ja niitten vaikutusta kuntatalouteen.

Puhemies! Kun tämä hallitus aloitti, se otti täysin toisenlaisen linjan suhteessa kuntata-
louteen kuin mitä edellinen hallitus oli ottanut. Jäljellähän oli sellainen politiikka, joka teki
valtiontalouden sinänsä tarpeellisia sopeutustoimia lähinnä leikkaamalla kunnilta, ja niitä
leikkauksia tehtiinkin 3 miljardin tasoon saakka. Tämähän näkyi silloin erityisesti kuntien
kykynä tuottaa peruspalveluita, mutta kun tämä hallitus teki periaatepäätöksen, että kun-
nilta ei enää leikata, niin se on kuitenkin alkanut näkymään sillä lailla, että kuntataloudet
ovat nyt ennätyshyvässä kunnossa. En tiedä, onko se sattumaa vai mitä, mutta kun katsoo
vähän taaksepäin, parikymmentä vuotta, niin näyttää olevan niin, että aina kun keskusta on
hallituksessa, niin kuntataloudet paranevat, ja silloin kun keskusta ei ole hallituksessa, niin
silloin kunnilta erityisesti lähdetään leikkaamaan. Tätä kannattaa tarkastella ja miettiä,
mistä se johtuu. [Outi Alanko-Kahiluoto: Niin, ja kaupungeilta leikataan aina!]

Kun viime viikolla kuulimme, että vihreät ovat tekemässä välikysymystä erityisesti pe-
rusopetukseen liittyen, niin tämähän on nimenomaan kuntien vastuulla, ja tämä hallitus on
pitänyt nimenomaan huolen siitä, että sieltä kunnilta ei leikata. Jos ajatellaan, kelle se vä-
likysymys olisi kannattanut osoittaa, niin ehkä edelliselle hallitukselle, jossa te itse olitte,
eli tehdä itselle vähän jälkikäteen välikysymys.

Tämä hallituksen esitys on hyvä [Puhemies koputtaa] ja on johdonmukainen jatke tälle
hallituksen linjalle, että kunnilta ei leikata. [Mikaela Nylander: Muuten leikataan vaan! —
Outi Alanko-Kahiluoto: Kaupungeilta kyllä leikataan!] — Ei leikkaa kukaan sieltä.
 Tarkistettu
4.1



Pöytäkirjan asiakohta PTK 129/2017 vp
17.21 Sirpa Paatero sd: Arvoisa puhemies! Olisin iloinen, jos joskus voisin itsekin olla
tällä luottamuksella siihen, että ei leikata, koska taisi olla myöskin viime viikolla uutinen,
jossa myöskin Kuntaliiton kautta tuli viesti, että kunnat ovat joutuneet panostamaan omis-
ta muista rahoistaan ylläpitääkseen peruskoulun nykyisellä tasolla — peruskoulun. Elikkä
sieltä myös on leikattu, niin kuin muiltakin koulutustasoilta. Ja tässä kohtaa [Markus Lohi
pyytää vastauspuheenvuoroa] — pääsen vasta alkuun [Naurua] — kuntien osalta on todet-
tava, että kunnat ovat saaneet oman taloutensa varsin hyvään kuntoon, mutta suurimman
osan siitä ovat tehneet kuntapäättäjät, ei niin, että valtiolta olisi tullut lisää rahaa. Siitä
syystä esittelenkin tässä meidän vastalauseemme tähän samaiseen lakiesitykseen, missä
siis, niin kuin vuosittain aina, tehdään budjettiin liittyen valtionosuustarkistukset, koska
vaikka oli tietenkin erittäin perusteltua ja hyvä, että kustannustenjaon tarkistuksen osalta
tuotiin täydentävässä budjetissa lisärahoitusta kunnille, jää hallituksen esitys yhä edelleen
miinusmerkkiseksi, 30 miljoonaa miinusmerkkiseksi. [Markus Lohen välihuuto] Ja siitä
tietysti ei voi sanoa minun mielestäni, että se on lisäystä, kun sen etumerkki on miinus.
Tässä yhtenä asiana on tietenkin se, että indeksikorotukset on päätetty pitää nollana, että
kustannusten tarkistuksia siltä osin ei tehdä.

Toinen on se, että kilpailukykysopimuksen osalta miinus on varsin mittava, ja kaikki me
tiedämme, kaikki kuntapäättäjät, että se 6 minuutin lisäys työaikaan ei tuonut kunnille yh-
tään säästöä, koska sen takia — toivottavasti — mistään kunnasta ei irtisanottu ihmisiä. Se
olisi ollut ainut keino säästää, hallituksen ajatuksissa, että kun lisätään 6 minuuttia työ-
aikaa, niin voidaan säästää elikkä irtisanoa joitakin ihmisiä. Tämä logiikka ei siis toiminut,
jonka takia se on leikkaus kunnilta pois ilman, että sitä on voitu siellä toteuttaa.

Eräänä muuna asiana on sitten varhaiskasvatuskysymys. On hienoa, että varhaiskasva-
tuksen asiakasmaksuja pienennettiin, mutta sitten päätettiin, että niitä kuntien toisesta kuk-
karosta täytetään, elikkä kiinteistöveroilla. Elikkä se sama perhe, joka olisi saanut varhais-
kasvatuksen alennuksen, olisi kiinteistöveroina maksanut sen joko suoraan tai sitten vuok-
rissa, joka tapauksessa sille samalle kunnalle. No, näinhän ei nyt sitten tapahtunut, ja se
miinus, tämäkin miinus, jää siis kunnan katettavaksi, se 25 miljoonaa. Elikkä niitä ei kom-
pensoida kokonaan.

Meillä äsken alkupäivästä oli keskustelussa täällä vuosi sitten tehty säästölaki, jossa eri-
koissairaanhoidon kustannuksista sanottiin säästettävän 300 miljoonaa sillä, että keskite-
tään päivystys. No, se tarkoitti sitä, että meillä on nyt näitä yksityistämisbuumeja myöskin
sairaanhoitopiirien osalta meneillään, mutta se tarkoittaa myöskin sitä, kun tätä on sairaan-
hoitopiireiltä ja kunnilta kysytty, että niitä säästöjä ei todellakaan ole saatu. Sitä 300:aa
miljoonaa ei ole voitu puristaa pois. Vaikka on kuinka yritetty tehostaa ja osa siitä on saa-
tu, sitä 300:aa miljoonaa ei ole saatu puristettua pois sieltä. Meillä voidaan siis sanoa, että
tästäkin johtuen tulee varmaankin painetta yhä edelleen kuntatalouteen.

Sitten meillä on muita asioita, joista osa voidaan tähän vielä listata. Kummallinen uusi
järjestelmä on hallituksella käytössä. Aikaisemmin on kyllä tehty lakeja, ja sen jälkeen kun
lait ovat tulleet voimaan ja on nähty, mikä se vaikutus on kuntatalouteen, niin on vähen-
netty kuntien valtionosuuksia. Nyt on siirrytty järjestelmään, että tehdään päätöksiä, ja en-
nen kuin ne päätökset ovat voimassa — vaikkapa iltapäiväkerhomaksuista, varhaiskasva-
tuksen ryhmäkoosta, erikoissairaanhoidon tiivistämisestä, monista muista — ne rahat ote-
taan jo etukäteen pois kunnilta. Tämä ajatuksellinen muutos on tapahtunut tämän hallituk-
sen aikana. Tästä syystä myöskään ei voi sanoa, että tämä hallitus olisi kuntien kannalta
mitenkään kaikkein positiivisin hallitus. On totta, että on ollut leikkauksia.
2



Pöytäkirjan asiakohta PTK 129/2017 vp
Meillä omassa vaihtoehtobudjetissamme on myöskin indeksileikkausten ja kilpailuky-
kysopimusten osalta muutoksia varhaiskasvatuksen ryhmäkokoon, subjektiiviseen var-
haiskasvatusoikeuteen, lapsiperheiden kotipalveluihin, vanhuspalveluiden hoitajamitoi-
tuksen tarkistamiseen ja ammatillisen koulutuksen leikkauksen kompensointiin 190 mil-
joonaa kunnille, mikä leikattiin siis toiselta asteelta pois, ja varhaiskasvatusmaksujen [Pu-
hemies koputtaa] alentamisen kompensointi. Näistä syistä olemme jättäneet tähän vasta-
lauseen ja muutamme pykäliä.

17.26 Markus Lohi kesk (vastauspuheenvuoro):  Arvoisa puhemies! Edustaja Paatero
tuossa toi esille hyvin tarkkoja lukuja siitä, mitä ehkä on jäänyt kompensoimatta, ja var-
masti osa niistä, tunnustan, pitää paikkansa. Sekin pitää paikkansa, että tuon kilpailukyky-
sopimuksen tuomia säästöjä kunnille on hankala saada käytännössä aikaan siellä kentällä
täydellisesti. Mutta kun näissä puhutaan kuitenkin kymmenistä miljoonista, niin halusin
äskeisellä puheenvuorollani tuoda esille, että onhan se ero kuitenkin valtava, iso ero, edel-
liseen hallituskauteen, jossa puhuttiin tuhansista miljoonista, ei kymmenistä vaan tuhansis-
ta miljoonista.

Toinen, mihin haluaisin puuttua, on keskittämisasetus. Te, arvoisa edustaja, totesitte
tuossa puheenvuorossanne, että vaikka siellä on yritetty kuinka puristaa niitä 300 miljoo-
nan euron säästöjä, niin niitä ei ole saatu aikaan. No, ei tietenkään, kun se keskittämisase-
tus astuu voimaan vasta ensi vuoden puolella, niin että ei niitä toimenpiteitäkään nyt vielä
ole voitu tehdä. Se on tosi, että sielläkin on varmasti haasteita, mutta ei niitä vielä ole voi-
nut syntyä, koska tämä keskittämisasetus ei ole vielä astunut voimaan. [Puhemies koput-
taa] Kaiken kaikkiaan isossa linjassa on kuitenkin valtavan suuri ero edelliseen hallitus-
kauteen, [Puhemies koputtaa] ja se on hyvä.

17.28 Toimi Kankaanniemi ps: Arvoisa herra puhemies! On syytä todella tarkastella vii-
me vaalikautta tässä aluksi. Me tiedämme, että vuoden 2010 lopussa kunnilla oli yhteensä
velkaa 10 miljardia euroa, melko tasan. Ja kun viime vaalikausi loppui, niin tuo velkasaldo
oli kasvanut noin 17 miljardiin — eli 10:stä 17:ään. Noin 7 miljardia kuntien ja kuntayh-
tymien velka kasvoi viime vaalikauden aikana. Kun tämä tiedetään, niin voidaan sanoa,
että tilanne muuttui kyllä radikaalisti, kun käytiin hallitusneuvottelut 2015.

Todettakoon vielä, että viime vaalikauden aikana lähes kaikki kunnat nostivat veropro-
senttiaankin ja tavattoman monet kunnat irtisanoivat henkilöstöä, lomauttivat ja niin edel-
leen. Eli kuntatalous oli kyllä aivan heitteillä viime vaalikauden ajan, ja ne puolueet, jotka
olivat hallituksessa, kyllä tämän tietävät. Ja totta kai oppositiokin tietää.

Eli kunnalliset palvelut olivat kovilla koko viime vaalikauden ajan. Kun käytiin hallitus-
neuvotteluja 2015, olin mukana kuntatyöryhmässä, ja siellä päätettiin se, että tällä vaali-
kaudella valtio korvaa kunnille kaikki ne toimet, jotka lainsäädännöllä kuntien tehtäviksi
määrätään, ja lisäksi se, että kuntien taloutta ei heikennetä muillakaan toimenpiteillä. No,
näin tapahtuikin kaksi ensimmäistä vuotta, mutta nyt kyllä hallitus on lähtenyt hieman eri
tielle.

Vuosi sitten, kun käsiteltiin valtion talousarviota, muistan hyvin, että siellä oli 39 mil-
joonaa euroa plussaa kuntien näkökulmasta. Eli kunnat olivat saamassa 39 miljoonaa
enemmän valtion tämän vuoden budjetin mukaan. Nyt tänään käsiteltiin valtiovarainvalio-
kunnassa johtamani jaoston, kunta- ja terveysjaoston, talousarviosta tehtyä mietintöluon-
nosta, ja siinä totesimme, että ensi vuonna kunnat menettävät 70 miljoonaa euroa. Eli kään-
3



Pöytäkirjan asiakohta PTK 129/2017 vp
ne on tapahtunut siinä, että vielä tänä vuonna kunnat ovat plussan puolella mutta ensi vuon-
na 70 miljoonaa miinuksella. No, tämä ei ole tietysti mikään valtavan suuri summa, kun
tiedetään esimerkiksi, että peruspalvelujen valtionosuus on euromäärältään 8,6 miljardia
euroa. Siinä 70 miljoonaa on aika pieni summa. Ja kun työllisyys ja talous on saatu kas-
vuun, kiitos tämän alkukauden toimenpiteiden ja globaalin talouden nousun, niin on aivan
varmaa, että kuntien talous verotulojen, työttömyyden alenemisen ja sosiaalimenojen ale-
nemisen kautta vahvistuu. Siksi perussuomalaiset eivät jättäneet lakiesitykseen tai mietin-
töön vastalausetta, koska se olisi ollut ehkä nyt kuitenkin vähän niin sanottua näpertelyä.

Varhaiskasvatusmaksujen alentamisen johdosta kunnat kärsivät 25 miljoonaa euroa,
koska sitä ei nyt sitten onneksi sillä kiinteistöveron alarajan pakkonostolla hoidettu. Se oli-
si ollut väärä kohde ja siinä mielessä ihan tarpeeton. Täällä on äsken puhuttu kiky-sopi-
muksen 6 minuutin työajan pidennyksistä, erikoissairaanhoidon uudistuksista ja indeksi-
leikkauksista. Näillä on se vaikutus, että todellakin kunnat kärsivät ensi vuonna tuon pie-
nen leikkauksen menetyksen. Ja on myös yhdyttävä siihen, mitä edustaja Paatero taisi to-
deta, että hallitus on ottanut nyt sen tavan, että etukäteen leikataan, jopa eri hallinnonaloil-
lakin, valtion rahoitusta, vaikka itse pienenneltävät toimenpiteet tulevat voimaan vasta
myöhemmin. Tässä kuntienkin kohdalla on tällaisia menoeriä, joita ei pitäisi vielä ottaa
mukaan.

Siitä huolimatta kuntatalous on nyt hyvässä kunnossa, kiitos Sipilän hallituksen kahden
ensimmäisen vuoden politiikan, jossa perussuomalaiset olivat mukana — ja olisivat halun-
neet olla vieläkin hoitamassa asioita paremmin kuin nyt, mutta näin on tilanne, ja tästä jat-
ketaan. [Mikaela Nylander: Siihen on tyytyminen!]

17.33 Mikaela Nylander r:  Arvoisa puhemies! Kompensaatiosta puheen ollen: En voi
olla käyttämättä puheenvuoroa siitä, miten hallitus kompensoi kuntia varhaiskasvatusmak-
sujen alentamisesta. Hallitus luopui eduskuntakäsittelyssä kiinteistöverojen alarajan korot-
tamisesta. Muistaakseni tämä tarkoitti kunnille noin 25 miljoonaa euroa, elikkä kompen-
saatiota ei saatu tälle summalle.

No, mitä hallitus tekee sitten seuraavaksi? Joo, hallitus toteaa sivistysvaliokunnalle, et-
teivät kunnat tarvitse kompensaatiota, koska kiinteistöverojen tuotot ovat kasvaneet yli
odotusten. Elikkä ei tule senttiäkään kompensaatiota näistä maksujen alentamisista, joten
kyllä minä sanoisin, että hallitus on tässä ollut tosi luova, ja tämä on todella vaarallinen tie,
jos ruvetaan tällä tavalla sanomaan kunnille, että ette tarvitse kompensaatiota, vaikka syn-
tyy uusia maksuja tai menoja teille, koska tämän ja tämän veron tuotto on kasvanut yli odo-
tusten. Tämä ei ole rehellistä, minun mielestäni kompensaatiopolitiikkaa ollenkaan. Minä
toivon, että tämä oli viimeinen kerta, kun hallitus tällä tavalla motivoi tekemättä jättä... tai
kun hallitus ei tee...

Nu måste jag säga det här på svenska. Då regeringen inte kompenserar på ett sätt som man
borde, så får man aldrig mera resonera på det här sättet. Det är det jag vill ha sagt.

17.35 Markus Lohi kesk: Arvoisa puhemies! Tämä kritiikki edustaja Nylanderilta tuossa
edellä on kyllä ihan aiheellistakin. Otan sen siinä mielessä vastaan kyllä hallituspuolueen
edustajana, mutta kiinnitän tietenkin huomiota tähän isoon kuvaan, mikä on kuitenkin to-
della hyvä kuntien talouden osalta nytten. Olen siitä tyytyväinen.
4



Pöytäkirjan asiakohta PTK 129/2017 vp
Siitä, mitä edellä edustaja Paatero totesi omassa puheessaan, että perusopetuksesta on
leikattu: Minä en kyllä muista sellaista tämän vaalikauden valtion talousarviota, johon oli-
si sisältynyt jotenkin kuntien valtionosuuden leikkausta ja kohdistunut perusopetukseen.
Ei näin ole tapahtunut. Päinvastoin on otettu se linja, josta täällä on edellä todettu heti al-
kuun hallitusneuvotteluissa, että kunnilta ei lähdetä leikkaamaan. Eli se, että valtiontalou-
den tasapainotus, joka on pakko tehdä, hoidetaan ihan muilla välineillä kuin kuntien val-
tionosuuksien leikkauksella, on tarkoittanut sitä, että perusopetuksesta ja lukiosta ei ole
tarvinnut leikata ollenkaan.

17.36 Sami Savio ps:  Arvoisa puhemies! Kuten täällä on todettu, niin varhaiskasvatus-
maksujen alentaminen, asiakasmaksujen alentaminen on asiakkaiden kannalta erittäin,
erittäin hyvä asia, mutta toki se on kuntatalouden kannalta negatiivinen. Lisäksi muistetta-
koon, että minkä hallitus toisella kädellä lapsiperheille antaa, sen se toisella kädellä, sa-
noisinko, lähes väkivalloin lapsivähennyksen poistamisen kautta pois ottaa. Erityisesti on
huomioitava, että niissä perheissä, joissa on vain kouluikäisiä lapsia, nämä varhaiskasva-
tuksen maksujen alennukset eivät auta yhtään: lapsivähennys vie heiltä jopa 400 euroa
vuodessa puhdasta tuloa.

Onneksi tämä kiinteistöverojen alarajojen pakkokorotus jäi opposition voimakkaan vas-
tarinnan takia hallitukselta toteuttamatta. Se oli hyvä päätös, eikä se olisi millään tavalla
ratkaissut ongelmaa, joka kuntataloudelle valitettavasti aiheutuu tästä varhaiskasvatus-
maksujen alentamisen kompensoimatta jättämisestä 25 miljoonan euron osalta.

Me perussuomalaiset tulemme jättämään tämän varhaiskasvatusmaksujen alentamista
koskevan lakiesityksen toisessa käsittelyssä lausumaehdotuksen, jossa eduskunta edellyt-
tää hallitusta kompensoimaan nämä varhaiskasvatuksen asiakasmaksujen alentamisesta
kunnille aiheutuvat maksutulojen vähenemiset täysimääräisesti. Toivon, että koko edus-
kunta voi tähän meidän tulevaan lausumaehdotukseemme yhtyä. Kyllä se on myös halli-
tusohjelman mukaisesti selvä juttu, että ne velvoitteet tai maksutulojen lakisääteiset pie-
nennykset, joita kunnille aiheutuu, valtion tulee kunnille korvata. Tämä vaalikausi on edet-
ty pitkälti tällä linjalla, ja sitä tulee kunnioittaa jatkossakin.

17.38 Leena Meri ps: Arvoisa puhemies! Täällä on keskusteltu siitä, mitä kunnille kom-
pensoidaan ja mitä ei. Minusta on tärkeää, että jos se tehtävä tulee valtion lainsäädännön
kautta, niin kompensaatiota tapahtuu niin, että kunnat voivat elää.

Mutta sitten muistuttaisin kaikkia kuntapäättäjiä myös siitä, miten niitä varoja käytetään
kunnassa. Viime viikolla käytiin aika laaja keskustelu Helsingin kaupunginvaltuuston pää-
töksestä siitä, että laittomille maassa olijoille taataan laajemmat terveyspalvelut. Jos läh-
den ajattelemaan sitä, mielestäni on niin, että jos Helsingin kaupungilla on varaa antaa yli-
määräisiä palveluja, niin voisi miettiä sitä kompensaatiota, että pitäisikö se sitten vähentää
toisaalta heidän valtionosuuksistaan, jos kerran on varaa antaa ylimääräisiä palveluita ni-
menomaan laittomasti maassa oleville. Tämä on ainakin itselleni aiheuttanut aikamoisen
postitulvan. Ihmiset ovat sen perään kyselleet, ja tämä on tietysti aina hyvä muistaa.

Toinen, minkä kysymyksen äärelle siinä tullaan: Me olemme tänään esimerkiksi käsi-
telleet sote-rajoituslakia, ja siinä on puututtu kunnalliseen itsemääräämisoikeuteen, jotta
kunnat eivät tekisi sellaisia päätöksiä kuin nyt ovat tehneet tässä sote-sotkun keskellä. He-
rää kysymys — kun täällä kysyttiin sitten sen perään, kuinka Helsinki voi edesauttaa lai-
tonta maahanmuuttoa ja tehdä houkutustekijöitä, jos toisaalta valtio ja eduskunta pyrkivät
5



Pöytäkirjan asiakohta PTK 129/2017 vp
hallituksen johdolla, ainakin aikaisemmin pyrkivät, rajoittamaan tätä — että miksei siihen
voida puuttua. Ministerin aitiosta sain vastaukseksi, että koska kunnallinen itsemääräämis-
oikeus — välillä siihen voidaan puuttua topakastikin, jos tahtoa löytyy, ja välillä siihen sit-
ten ei voida puuttua, mutta rahoituksen avulla siihen voidaan puuttua ohjaavasti. Tämä on
hyvä kuntapäättäjien muistaa, että jos sitä rahaa toisaalla on, niin sitten sitä [Puhemies ko-
puttaa] pitäisi olla.

17.40 Arja Juvonen ps:  Arvoisa herra puhemies! On erittäin tärkeää, että valtio tukee
kuntia, jotta kunnat pystyvät järjestämään peruspalveluja. Valtionosuuksien aleneminen
vaikuttaa suoraan siihen, että joissakin palveluissa palvelujen taso saattaa heiketä ja heik-
keneekin, ja yksi on esimerkiksi tämä vanhustenhoidon tilanne, josta haetaan säästöjä vuo-
desta ja hallituskaudesta toiseen, aina tulevat ne vanhustenhoidon säästöt.

Ne viimeisimmät säästöthän tehdään nyt tällä hetkellä henkilöstömitoituksen kanssa,
elikkä sinne mitoitukseen lasketaan myös muita kuin hoitajan ammattikoulutuksen käynei-
tä henkilöitä, ja kaikki, jotka osallistuvat tähän niin sanottuun välittömään asiakastyöhön,
joka voi olla esimerkiksi kaupassa käyntiä, se voi olla sähköpostiin vastaamista, puhelin-
yhteydessä olemista asiakkaan kanssa ja juoksevien asioiden hoitamista elikkä ihan pois
sieltä potilaan viereltä, lasketaan siihen, että se on silloin hoitajamitoitus. Perussuomalai-
set ovat omassa vaihtoehtobudjetissaan esittäneet Koti, hoiva ja hoito -osiossa, jossa eri-
tyisesti panostetaan ikäihmisiin ja omaishoitajiin, omaa vanhuspakettia, jossa hoitajien
henkilöstömitoitus tulisi turvata lailla, ja me esitämme myös, että hoitajahenkilöstömitoi-
tus olisi 0,6 sen 0,5:n sijaan.

Arvoisa puhemies! Meillä on tulossa tänään vielä sosiaalihuoltolain muutos, jolla valtio
kustantaa kunnille aiheutuneet sosiaalipalvelut laittomasti maassa oleville henkilöille, elik-
kä tässä tulee juuri se, esimerkiksi tämä Helsingin tapaus, eli Helsinki avaa laittomasti
maassa oleville terveydenhuoltopalvelut, mutta samalla sitten valtio löytyy maksajaksi
näille sosiaalipalveluille. Palveluja ei laajenneta, mutta kuitenkin maksumies löytyy josta-
kin muualta, elikkä piikki on siltä osin auki, ja se on erittäin huolestuttavaa.

17.42 Outi Alanko-Kahiluoto vihr: Arvoisa puhemies! Helsingissä tosiaan laajennettiin
terveydenhoitopalveluita paperittomille, mutta kyse oli siis demokraattisesti valitun Hel-
singin kaupunginvaltuuston enemmistön päätöksestä, jota itse kyllä pidän perusteltuna ja
hyvänä nimenomaan koko väestön hyvinvoinnin ja turvallisuuden näkökulmasta. Esimer-
kiksi rokotuskattavuuden tuomat säästöt kyllä koituvat meidän kaikkien hyväksi, ja on hy-
vä, että epidemioita ennaltaehkäistään, ennen kuin ne syntyvät. Siinä ei pidä itse asiassa
puhua kuluista vaan ikään kuin ajatella, että me säästämme ja takaamme turvallisuuden
kaikille. En usko, että tulee olemaan sellaisia kustannuksia kuin täällä nyt pelotellaan. En
näe luultavana sitä, että ihmiset lähtevät toiselta puolen Eurooppaa tai maailmaa Helsin-
kiin hakemaan antibioottikuureja, ja toisaalta on yksinomaan inhimillistä ja kansainvälis-
ten sopimusten mukaista, että me annamme hoidon niille paperittomille, jotka nyt täällä
ovat, emmekä sitten myöskään vaaranna muun väestön terveyttä sillä, että jätämme sairai-
ta ihmisiä hoitamatta ja rokottamatta.

17.44 Leena Meri ps: Arvoisa puhemies! Kuitenkin kysymys on rahasta ja meidän yhtei-
sistä verovaroista kaikissa kunnissa, ja oikeastaan siksi herätinkin tuon keskustelun äsken.
Me olemme tänään käsitelleet rajoituslakia ja puutumme kuntien itsemääräämisoikeuteen
6



Pöytäkirjan asiakohta PTK 129/2017 vp
ja toisaalta emme puutu, emme edes yritä puuttua. Meillä on myös täällä käsittelyssä Lex
Malmi, jota ei vielä ole loppuun saatettu. Siinäkin on kysymys kunnalliseen itsehallintoon
liittyvistä asioista. On hyvä muistaa, että eduskunta on kuitenkin ylin lainsäädäntöelin, ja
meidän on syytä pohtia, miten meidän verovarat käytetään. Joku voi nähdä sen säästönä,
joku voi nähdä sen vetovoimatekijänä, ja ensisijaisesti katson, että meidän verovaramme
on tarkoitettu kuitenkin laillisesti maassa oleville. Toki jos katsoo, että varoja on, niin sil-
loin esimerkiksi Helsingin kohdalla eduskunnan tulisi pohtia, mitä se maksaa ja pitäisikö
Helsingiltä vähentää tällaisia summia. Ainakin päätöstä seuraavana päivänä Helsingin Sa-
nomat kirjoitti, että kukaan ei tiedä, mitä tämä tulee maksamaan, eli siinä mielessä en nyt
tiedä, mistä vihreät saavat tämän säästön aikaiseksi. Perussuomalaiset ja kokoomus ovat
tässä asiassa ymmärtäneet asian, ja siksi kiitän myös kokoomusedustajia tästä heidän toi-
minnastaan Helsingin valtuustossa.

17.45 Silvia Modig vas: Arvoisa herra puhemies! Tähän Helsingin paperittomien keskus-
teluun haluan tietoonne tuoda, että arvioiden mukaan meidän maassamme on 1 000—
2 000 paperitonta, joista luultavasti suurin osa on Helsingissä. Tämän arvion pohjalta tämä
päätös on 0,03 prosenttia Helsingin sosiaali- ja terveysmenoista, elikkä mistään hirveän
suuresta taloudellisesta riskistä ei puhuta, kun Helsingin budjetti on 4,5 miljardia. Se, mis-
sä tässä toivon mukaan saadaan säästöä tai mitä luultavimmin saadaan säästöä, on siinä,
että kiireellinen hoito on joka tapauksessa jo ollut velvollisuutena hoitaa ja nyt me pääsem-
me siihen, että ylläpidetään rokotekattavuus, pääsemme siihen, että asioita voidaan ennalta
ehkäistä eikä sitä diabetesta tarvitse sitten kalliilla akuutissa hoitaa.

17.46 Ozan Yanar vihr: Arvoisa puhemies! Edustaja Modig kyllä sanoi kaiken olennai-
sen. Itsekin olin siinä kokouksessa, äänestin ylpeästi tämän edistyksellisen, inhimillisen ja
välittävän ja vastuullisen linjauksen puolesta, totta kai. No, yksi näkökulma on toki tämä
ennaltaehkäisyn näkökulma, se maksaa paljon vähemmän kuin se, että ihmiset ovat siinä
kunnossa, että ne joutuvat päivystykseen. Siitä me saamme säästöjä. Toiseksi se on inhi-
millistä, ja itse asiassa isompi kysymys on se, minkä takia tämä eduskunta ei kykene sää-
tämään sellaisia lakeja, joilla turvataan koko Suomen alueella hädässä olevien ihmisten ti-
lannetta. Se on minusta hyvä kysymys. Se ei ole Helsingin häpeä, että Helsinki tekee pa-
rempia päätöksiä kuin tämä eduskunta. Se ei ole todellakaan Helsingin häpeä, ja minä olen
todella iloinen siitä, että Helsingissä on edistyksellinen valtuusto, joka kykenee näihin pää-
töksiin, jotka ovat taloudellisesti järkeviä, jotka ovat inhimillisiä. Minä uskon, että Helsin-
ki jatkaa samalla tavalla ja näyttää esimerkkiä. On hienoa olla Helsingin valtuustossa teke-
mässä näitä päätöksiä.

17.48 Satu Hassi vihr: Arvoisa puhemies! Tämä keskustelu on nyt hiukan harhautunut
varsinaisesta asiasta, kun keskustellaan Helsingin tekemästä paperittomien tietynasteisen
terveydenhoidon sallimisesta tai sen hyväksymisestä. Kuten tässä jo useampi edustaja on
todennut, edustaja Modig ja muut, niin itse asiassa kysymys on meidän kaikkien elämää
parantavasta ja kustannuksia säästävästä päätöksestä. Vastaavanlaista keskustelua on Suo-
messa aikaisemmin käyty esimerkiksi huumeruiskujen vaihtopisteistä. Niitä on vastustettu
aikoinaan sen takia, että kysymys on laittomasta toiminnasta. Kuitenkin meillä on estetty
valtava määrä hiv-infektioita ja myöskin hepatiitti-infektioita. Se on yksi niistä keinoista,
7



Pöytäkirjan asiakohta PTK 129/2017 vp
joilla hiv-infektion leviämistä on saatu Suomessa rajattua, ja se on meidän kaikkien etu.
Tällä tavalla meidän pitää myöskin paperittomien terveydenhoitoon suhtautua.

17.49 Sami Savio ps:  Arvoisa puhemies! Edustajat Meri ja Juvonen toivat äsken esille
sen, ettei rahaa ole valtiollakaan jaettavaksi aivan loputtomasti kaikkiin mahdollisiin tar-
koituksiin, ja viittasivat Helsingin kaupunginvaltuuston keskiviikkoiseen päätökseen tar-
jota maassa laittomasti oleskeleville henkilöille laaja kattaus maksuttomia sosiaali- ja ter-
veyspalveluita. Paperittomilla on tosiaan jatkossa oikeus muun muassa kroonisten sairauk-
sien hoitoon, hammashoitoon, rokotuksiin, mielenterveyspalveluihin, oikeudelliseen neu-
vontaan ja moneen muuhun palveluun. Ja näitä palveluita myös mainostetaan kaupungin
internetsivuilla useilla eri kielillä, muun muassa somaliksi ja arabiaksi.

Tämä Helsingin kaupunginvaltuuston keskiviikkona tekemä päätös on täysin ymmärret-
tävästi johtanut laajaan ja hyvinkin kriittiseen kansalaiskeskusteluun, eikä varsinkaan pää-
töksen puolesta äänestäneitä vihervasemmiston, keskustan ja RKP:n valtuutettuja ole juuri
kiitelty. Enkä kiitä minäkään tässä salissa. [Ozan Yanar: Todellakin on kiitelty!] Kansalai-
set ihmettelevät [Välihuutoja] — antakaa minun puhua — kansalaiset ihmettelevät lainsää-
dännön yleistä merkitystä ja uskottavuutta paperittomien ollessa oikeutettuja ilmaispalve-
luihin, joiden piiriin kantasuomalaisten veronmaksajien on edes maksusta erittäin vaikea
toisinaan päästä. [Silvia Modig: Nyt ei pidä paikkaansa!] Tähän erittäin tärkeään periaat-
teelliseen kysymykseen, joka minullekin on esitetty, on ilmeisen mahdotonta antaa järke-
vää vastausta, siihen, miksi asia on näin. Tuskinpa sitä tänäänkään täältä salista löytyy,
mutta jos löytyy, niin mielellään kerron sen myös kansalaisille, jotka asiaa minulta tiedus-
televat.

Kansalaisten osoittamasta ärtymyksestä huolimatta vihreät ja erityisesti edustaja Yanar
tänäänkin täällä salissa ovat vaatineet laittomasti maassa oleskeleville suunnatun palvelun-
tarjonnan laajentamista lainsäädännön keinoin koko maahan, mutta tämä vaatimus on kyl-
lä täysin edesvastuuton. Suomessa oleskelee jo nyt tuhansia paperittomia, lukumäärää ei
tiedä kukaan, ja heitä tulee sankoin joukoin lisää, jos ilmaispalvelut leviävät Helsingistä
muihinkin kaupunkeihin. Paperittomille tarjottavat palvelut jäävät veronmaksajien mak-
settaviksi, toimivat vetovoimatekijöinä ja vaikeuttavat Suomessa laittomasti oleskelevien
henkilöiden kiinniottoa ja käännyttämistä.

Toinen varapuhemies Arto Satonen:  Tässä vaiheessa täällä on vielä pyydetty puheen-
vuorot: edustajat Alanko-Kahiluoto ja Modig. Myönnän ne, mutta totean, että nyt ollaan
kyllä aika kaukana tästä varsinaisesta aiheesta, eli pyydän, että näiden puheenvuorojen jäl-
keen palataan keskusteluun kuntien valtionosuusjärjestelmästä.

17.51 Outi Alanko-Kahiluoto vihr: Arvoisa puhemies! Kun me puhumme paperittomis-
ta, me puhumme hyvin pienestä ihmisryhmästä ja kustannuksista, jotka todellakin, kuten
edustaja Modig hyvin toi esille, ovat promilleja sosiaali- ja terveydenhuollon kokonaisbud-
jetista.

Edustaja Meri kysyi, mistä kuvittelen säästön tulevan. Voin hyvin vastata tähän kysy-
mykseenne ja mielelläni vastaankin. Se tulee ennaltaehkäisystä, ja juuri siksi muun muas-
sa lääkärit, Lääkäriliitto, sekä Terveyden ja hyvinvoinnin laitos ovat kannattaneet paperit-
tomien terveydenhoitoa ja rokotusohjelman ulottamista heihin. Itse ajattelen kuten nämä
edellä mainitut tahot eli ajattelen, että me emme joudu karsimaan kantaväestön palveluista
8



Pöytäkirjan asiakohta PTK 129/2017 vp
sen vuoksi, että laajennamme paperittomien terveydenhoidon palveluita, vaan me huoleh-
dimme koko väestön terveydestä ja turvallisuudesta tällä tavalla ja muun muassa juuri ro-
kotuskattavuuden takia.

Tarvitsee vain laskea, kuinka paljon epidemia tulisi maksamaan, jos kuvitellaan, että
joku sellainen tauti, jonka olemme ikään kuin jo voittaneet, tai uusi tauti, jota emme nyt voi
kuvitella, tulisi ja sairastuttaisi ison osan väestöstä. Tarvitsee vain kuvitella, kuinka paljon
se tulisi maksamaan. Voin viitata tässä vain asiantuntijoiden laskelmiin, joita esiteltiin tääl-
lä esimerkiksi, kun käsiteltiin viime kaudella juuri tätä samaista esitystä ja sitten kun tällä
kaudella käsiteltiin tartuntatautilakia. Myös tämän tartuntatautilain yhteydessä käytiin ai-
van tätä samaa keskustelua ja lukuisat asiantuntijatahot ja todellakin valtaosa, suurin osa,
asiantuntijoista nimenomaan kannattivat sitä, että taataan näitä terveyspalveluita ja sosiaa-
lipalveluita [Puhemies koputtaa] paperittomille ihmisille sen vuoksi, että se on koko yh-
teiskunnan hyödyn kannalta vain pelkästään hyvä asia.

17.53 Silvia Modig vas: Arvoisa herra puhemies! Edustaja Saviolle haluan todeta, että
kun te luettelitte tässä näitä asioita, joihin tämä päätös nyt oikeuttaa paperittomat ihmiset,
te jätitte sen kaikkein olennaisimman sanan pois: "välttämättömät". Te annatte edelleen
semmoista kuvaa kuin tämä päätös antaisi paperittomille saataville nyt semmoisia tervey-
denhuollon palveluita, joihin suomalaisilla ei ole mahdollisuutta. Se ei yksinkertaisesti
pidä paikkaansa. Teidän kannattaisi tutustua tähän päätökseen, ja sen jälkeen siitä yhdessä
keskusteleminen voisi olla hedelmällisempää. Minä ymmärrän, että perussuomalaiset ovat
tämän väärinkäsityksen vallassa, puhuihan toki perussuomalaisten puheenjohtaja valtuus-
tossa "laajennetuista sosiaali- ja terveyspalveluista", kun kysymys on välttämättömästä mi-
nimistä. Nämä ovat siis samat palvelut, joita turvapaikanhakijat saavat. Tämän keskuste-
lun pitää pysyä faktoissa.

Toinen varapuhemies Arto Satonen:  Nyt korostan: täällä ovat puheenvuorot pyytäneet
edustajat Mikkonen, Yanar, Meri ja Juvonen, mutta totean, että tämä ei ole nyt keskustelu
paperittomien oikeuksista ja että toivon, että seuraavissa puheenvuoroissa palataan tähän
valtionosuuskeskusteluun.

17.54 Krista Mikkonen vihr: Arvoisa puhemies! Nimenomaan haluan palata tähän val-
tionosuuskeskusteluun ja haluan ehkä muistuttaa tässä siitä, että mielestäni kuntien itsehal-
lintoon kuuluu se, että ne voivat keräämillään verorahoilla rahoittaa muitakin palveluja
kuin pelkkiä lakisääteisiä palveluita, mutta kun valtio määrää tiettyjä lakisääteisiä palvelu-
ja, valtion täytyy sitten huolehtia siitä, että niiden rahoitus on riittävällä tasolla. Siinä mie-
lessä voi olla kyllä ihan tyytyväinen siihen, että tässä esityksessä, mitä me nyt käsittelem-
me, korotetaan hieman näitä peruspalvelujen valtionosuuksia. Se on erittäin tervetullutta,
ja erittäin tervetullutta on tämä ajatus uusien ja laajenevien tehtävien toteuttamisesta siten,
että valtionosuusprosentti on 100, mikä on hallitusohjelman linjaus. Tämähän on sellai-
nen, jota on tietysti aika pitkään toivottu, että kun tulee uusia tehtäviä kunnille, niin toivo-
taan niiden rahoitus myös siihen mukaan.

Mutta sitten on kuitenkin sanottava se, että kyllähän valtionosuudet kunnille kokonai-
suudessaan jäävät miinukselle, niin kuin edustaja Paatero tuossa aiemmin kertoi, koska täs-
sä ei ole ollenkaan indeksijäädytyksiä ja niiden aiheuttamia lisäkuluja huomioitu, ja sitten
9



Pöytäkirjan asiakohta PTK 129/2017 vp
on toisaalta tämä kiky-sopimus, joka oli todellisuudessa leikkaus, sillä siinä ei voinut hen-
kilökuntaa 6 minuutin työajanlisäyksellä vähentää niin, että siitä olisi tullut aitoja säästöjä.

Sitten täytyy sanoa, mikä nostettiin tässä keskustelussa esiin, että tämä asia, että 100
prosenttia uusia ja laajentuvia tehtäviä korvataan, on erittäin hyvä toimintatapamuutos
mutta huolestuttava on se muutos, että tehdään leikkauksia kuntien valtionosuuksiin täm-
möisistä päätöksistä, joilla oletetaan saatavan joitakin säästöjä, jotka leikataan jo suoraan
kunnilta, [Puhemies koputtaa] ja tämmöistä käytäntöä ei pitäisi ottaa missään nimessä ta-
vaksi.

17.57 Ozan Yanar vihr:  Arvoisa puhemies! Minä ymmärrän puhemiehen näkökulman
siitä, että pitäisi palata alkuperäiseen keskustelunaiheeseen, mutta minun viimeiset kom-
menttini koskevat kuitenkin tätä asiaa, ja en tule enempää kommentoimaan.

Minä haluan ensiksi itse asiassa kiittää keskustan Helsingin ryhmää siitä, että he koko
ryhmänä äänestivät tämän inhimillisen ratkaisun puolesta.

Sanon tähän pelotteluun, että se on väärin. Kukaan ei tule tuhansia kilometrejä vaaralli-
sen matkan verran rokotteiden takia mihinkään. Ja kuten tässä aiemmin puhuttiin, niin ar-
violta sote-menoista 0,03 prosenttia olisi ilmeisesti tähän menossa, ja ennaltaehkäisyllä
voidaan saada säästöjä.

Varmaan Helsingin lähettämä viesti on suhteellisen selvä: Helsinki haluaa pitää huolta
omista mutta myös kaikista muista, jotka asuvat Suomessa, ja me voimme tehdä tätä asiaa,
eivätkä nämä poissulje toisiaan.

Minusta on todella outoa nähdä perussuomalaisia puhumassa suomalaisista vähävarai-
sista. Eiväthän suomalaiset vähävaraiset teitä kiinnostaneet missään vaiheessa, kun te olit-
te hallituksessa. [Leena Meri: Vai niin!] Tehän leikkasitte työttömiltä, eläkeläisiltä, opis-
kelijoilta aivan älyttömästi. Teitä eivät silloin kyllä kiinnostaneet suomalaiset vähävarai-
set, [Toimi Kankaanniemi: Oho!] ja nyt te kehtaatte tulla tänne puhumaan näistä asioista.
Tämä herättää minun mielenkiinnon aina, kun perussuomalaiset puhuvat suomalaisista vä-
hävaraisista.

17.58 Leena Meri ps: Arvoisa puhemies! Minä kehtaan puhua siitä, että me kustannam-
me laittomasti maassa olevien terveyspalveluita, vaikka edustaja Yanar sitä kuinka pahek-
suisi.

Haluan nyt kyllä, kun meitä tässä moitittiin, puolustautua. TNS Gallup teetti hetken ai-
kaa sitten tutkimuksen, mitä haluttaisiin tehdä laittomasti maassa oleville käännytetyille
henkilöille: 67 prosenttia hallituspuolueiden kannattajista totesi, että heidät tulisi ottaa säi-
löön, vihreidenkin kannattajista jopa 48 prosenttia, SDP:n kannattajista 59 prosenttia.
Enemmistö suomalaisista haluaisi, että laittomasti maassa olevat otettaisiin säilöön. Minä
en voi ymmärtää sitä, että täällä puolustellaan sitä, että laittomasti maassa oleville pitää an-
taa palveluita, ja sitten todetaan, että "no, tämä on nyt niin pieni summa". Se on vetovoi-
matekijä. Kokoomus ja perussuomalaiset ymmärsivät sen.

Tässä puhuttiin siitä, että kuntien itsehallinto pitää myöntää. Näin juuri on. Kun aloitin
tämän keskustelun, totesin, että totta kai lakisääteisiin palveluihin tulee huolehtia varoja,
mutta jos kunnalla on ylimääräisiä varoja niin, että heillä on varaa antaa laittomasti maassa
oleville palveluita, niin kyllä silloin voidaan katsoa, voitaisiinko heiltä vähentää. Ymmär-
tääkseni perussuomalaisten edustaja Savio tarkoitti sillä, että eivät saa samoja palveluja
maksutta. Suomalaisilla on terveyskeskusmaksuja, omavastuita. Nämä laittomasti maassa
10



Pöytäkirjan asiakohta PTK 129/2017 vp
olevat saavat nämä maksutta — ja nyt edustaja Modig jo lähtikin — ja sitä tällä tarkoitet-
tiin, että suomalaiset eivät saa näitä maksutta. Monet valittelevat minulle esimerkiksi pro-
teesin hintaa, ja te sanotte, että se on pieni asia. Voi hyvä tavaton, ne pienituloiset suoma-
laiset ihmiset, ei heillä ole varaa näihin hammasremontteihin. Täällä puhutaan vain roko-
tuksista — täällä on paljon muuta, mielenterveyspalveluita ja kaikkea. Ihan turha tätä on
vähätellä.

18.00 Arja Juvonen ps: Arvoisa puhemies! Kyllä minua ihmetyttää edustaja Yanarin pu-
heenvuoro siitä, kuinka täällä kehdataan tai kuinka voimme puhua köyhyydestä. Kyllä mi-
nun mielestäni köyhyydestä voi puhua hallituskaudesta toiseen. Ihan samalla tavalla jos ru-
vetaan katsomaan historiaa, niin siellä on teidänkin puoleltanne tehty erittäin haavoittavia
päätöksiä, muun muassa tämän hoitajamitoituksen kanssa, teidän hallituskaudellanne,
mutta nyt te olette sitten esittämässä muuta. Me olemme tällä ryhmällä, jota perussuoma-
laiset tässä edustavat ja ovat, pienituloisen, köyhän ihmisen ja erityisesti eläkeläisen puo-
lella ja näitä indeksien jäädytyksiä me olemme vastustamassa myös tässä meidän vaihto-
ehtobudjetissamme, ja kohta sitä esittelen tuolla pöntössä ja esitän hylättäväksi tätä laki-
esitystä.

Mitä tulee sitten paperittomien, laittomasti maassa olevien, hoitoon, meidän tulee kui-
tenkin muistaa, että he ovat laittomasti maassa olevia, ja kun valiokunnassa tiedustelin
asiaa, mitenkä muissa maissa suhtaudutaan muun muassa sosiaalipalvelujen laajentami-
seen, niin Ruotsissa kunta itse maksaa laajennetut sosiaalipalvelut, valtio ei osallistu nii-
hin, ja Tanskassa laittomasti maassa olevan tulee poistua maasta. Mitään muuta tietoa en
saanut huolimatta siitä, että kysyin. Euroopan tilanteesta ei osattu antaa vastausta.

Mitä tulee sitten näihin sanoihin "kiireellinen" tai "välttämätön", meillä on tartuntatau-
tilaissa pykälä, joka turvaa kiireellisen hoidon. Se on muun muassa myös tuberkuloosihoi-
toa, ja se on ihan ok, mutta "välttämätön" kyllä laajentaa valtavasti palveluja, ja se on sil-
loin sitä välttämätöntä, ei niinkään niin kiireellistä palvelua. Kyllä hammashoito on yksi
asia, missä varmasti kustannuksia tulee, puhutaan sitten kenenkä hammashoidosta tahan-
sa. Erityisen tärkeää on seurata, että annetut ajat tulevat käytettyä, koska näistä on ollut to-
della paljon ihmettelyä ja kysyntää, että minkä takia potilas ja annettu aika eivät kohtaa,
elikkä tiedottamista pitää lisätä.

18.02 Satu Hassi vihr: Arvoisa puhemies! Haluan nyt vain muistuttaa perussuomalaisil-
le, että linja, jota te tässä ajatte, tarkoittaisi meille kaikille Suomessa asuville kantasuoma-
laisille ja maahanmuuttajille, kaikille, enemmän sairauksia, enemmän kustannuksia yhteis-
kunnan terveydenhoitobudjettiin ja huonompia mahdollisuuksia rahoittaa ihan kaikkea si-
tä, mitä me tässä maassa pidämme tarpeellisena.

Yleiskeskustelu päättyi ja asian käsittely keskeytettiin.
11


