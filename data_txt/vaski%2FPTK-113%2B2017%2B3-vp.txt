















































DEMCF87.tmp.xml


Pöytäkirjan asiakohta PTK 113/2017 vp
Pöytäkirjan asiakohta 

PTK 113/2017 vp

Täysistunto

Tiistai 7.11.2017 klo 14.00—17.16

3. Hallituksen esitys eduskunnalle  avaruuteen  lähetettyjen esineiden rekisteröinnistä teh-
dyn yleissopimuksen  hyväksymiseksi ja voimaansaattamiseksi sekä laeiksi avaruustoimin-
nasta ja löytötavaralain 2 §:n muuttamisesta

Hallituksen esitys HE 157/2017 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 3. asia. Puhemiesneuvosto ehdottaa, että asia lähetetään talousvaliokuntaan, jolle lii-
kenne- ja viestintävaliokunnan on annettava lausunto.

Keskustelu

14.01 Elinkeinoministeri Mika Lintilä (esittelypuheenvuoro):  Arvoisa herra puhemies!
Hallituksen esityksellä esitetään säädettäväksi uusi laki avaruustoiminnasta. Lisäksi esite-
tään, että eduskunta hyväksyisi avaruuteen lähetettyjen esineiden rekisteröinnistä tehdyn
yleissopimuksen eli niin sanotun rekisteröintisopimuksen. [Vasemmalta: Keitä kaikkia lai-
tetaan?] Suomesta on tullut avaruusvaltio, [Naurua] kun Aalto-1, ensimmäinen suomalai-
nen satelliitti, lähetettiin avaruuteen kesäkuussa 2017. Kaksi kaupallista yritystä valmis-
tautuu oman satelliittinsa lähettämiseen. 

Suomi on sitoutunut YK:ssa 1960- ja 70-luvuilla... [Hälinää] 

Toinen varapuhemies Arto Satonen:  Pyydän salia kuuntelemaan puhujaa!

...tehtyihin avaruussopimuksiin. Näistä kolme tärkeintä ovat avaruuden yleissopimus,
vastuusopimus ja avaruusesineiden rekisteröintisopimus. Suomi on osapuolena kahdessa
ensimmäisessä. Rekisteröintisopimukseen liittymistä esitetään tällä hallituksen esityksel-
lä. Esitetyn lain tavoitteena on ennustettavan ja oikeudellisesti selkeän toimintaympäristön
luominen kansalliselle avaruustoiminnalle. [Pia Viitanen: On sentään selkeä toimintaym-
päristö!] Lailla pantaisiin kansallisesti täytäntöön YK:n avaruussopimusten mukaiset Suo-
mea sitovat kansainväliset velvoitteet.

Yksityisen avaruustoiminnan kehittyessä lainsäädännössä on tarpeen asettaa toiminnan
lainmukaisuuden, turvallisuuden ja liiketoimintamahdollisuudet takaavat puitteet. Esite-
tyllä lailla valtion vastuuta rajoitettaisiin säätämällä toiminnanharjoittajan vahingonkor-
vausvastuusta ja valtion takautumisoikeudesta. Rekisteröintisopimukseen liittymisellä ja
esitetyllä lailla annettaisiin työ- ja elinkeinoministeriölle uusia tehtäviä: toimiminen ava-
ruustoiminnan lupa- ja valvontaviranomaisena sekä avaruusesineiden rekisterin ylläpito.
Kansallinen avaruuslaki on EU-maista Ruotsilla, Tanskalla, Itävallalla, Belgialla, Hollan-
nilla, Isolla-Britannialla ja Ranskalla. Avaruus tarjoaa yrityksille uusia liiketoimintamah-
 Tarkistettu
4.1



Pöytäkirjan asiakohta PTK 113/2017 vp
dollisuuksia ja kasvun lähteitä. Kansallisella avaruuslainsäädännöllä Suomi voi edistää toi-
mialan kehittymistä luomalla selkeät puitteet yksityisen sektorin avaruustoiminnalle sekä
joustavat lupa- ja rekisteröintimenettelyt.

14.04 Olli-Poika Parviainen vihr: Arvoisa puhemies! Emme kovin usein pääse käsittele-
mään avaruuspolitiikkaa, ja toivonkin, että jatkossa kotimaisen avaruusalan kasvaessa ja
tieteen ja teknologian kehittyessä tämä asia korjaantuu. Kiitos ministerille esittelystä ja tä-
män lain tuomisesta tänne.

Nyt esitetään, että eduskunta hyväksyisi avaruuteen lähetettyjen esineiden rekisteröin-
nistä tehdyn yleissopimuksen ja säätäisi lain avaruustoiminnasta. Avaruuteen lähetettyjen
esineiden rekisteröinnistä tehty yleissopimus velvoittaa valtion rekisteröimään lähettä-
mänsä avaruusesineet ja ilmoittamaan niistä YK:n pääsihteerin ylläpitämään julkiseen re-
kisteriin. 

Avaruustutkimus ja -teknologia ovat ottaneet suuria askelia viime vuosina, tähtitietees-
tä puhumattakaan. On hyvin mahdollista ja suorastaan todennäköistä, että pääsemme lähi-
tulevaisuudessa todistamaan esimerkiksi miehitettyä matkaa Marsiin. Avaruusteknologia
on nouseva teollisuudenala, jolla korkean osaamisen Suomella on hyviä mahdollisuuksia
olla mukana. Esimerkiksi teollisuuden digitalisaatiossa sovellettavat innovaatiot voivat so-
veltua jatkossa kasvavissa määrin myös avaruusteollisuuteen ja päinvastoin, hyvänä esi-
merkkinä esimerkiksi etähallintajärjestelmät, viestintäteknologia ja robotiikka.

Avaruusteknologiaa hyödyntävät myös monet palvelut ja teollisuudenalat liikenteestä
ilmastonmuutoksen torjuntaan ja cleantechiin. Suomalaiset avaruusalan yritykset tunne-
taan ja tuotteitamme myös käytetään. Suomessa toimii tällä hetkellä noin 80 yritystä, jotka
suunnittelevat tai valmistavat esimerkiksi satelliittien laitteita, rakenteita tai ohjelmistoja
tai hyödyntävät satelliittitietoa toiminnassaan. Suomen ensimmäiset satelliitit puolestaan
ovat piensatelliitteja, joille löytynee jatkossa kasvava määrä käyttötarkoituksia. Lain esit-
telyssä todetaan, että Tekesin tuoreen arvioinnin mukaan avaruusteknologia ja -sovelluk-
set mahdollistavat vähintään 22 miljardin euron liikevaihdon, yli 40 000 työpaikkaa ja 13
miljardia euroa vientiä suomalaisille yrityksille. Tämä olisi viidennes viennistämme. Näen
avaruusteknologialla Suomessa suuria mahdollisuuksia. Korkean osaamisen maan kannat-
taa olla tässä pelissä mukana.

14.06 Jukka Kopra kok: Arvoisa herra puhemies! Ministeri Lintilä totesi puheenvuoros-
saan, että Suomesta on tullut avaruusvaltio. On erittäin totta tämä väite. Siihen voi ehkä
suhtautua huvittuneesti, mikäli ei tunne teknologian kehittymistä ja kaupallisia mahdolli-
suuksia, mutta kuten asiaan perehtyneet tietävät, avaruusteknologian hinta on halventunut
huomattavasti niistä ajoista, kun sitä pidettiin vain suurvaltojen puuhasteluna. Tänä päivä-
nä mikä tahansa yksittäinen valtio voi lähettää avaruuteen satelliitteja ja harjoittaa toimin-
toja siellä. Näin myös Suomikin voi ja voisi, jos meillä toimittaisiin määrätietoisesti ja yh-
teen hiileen puhaltaen asian eteen. 

Tiedustelenkin ministeri Lintilältä: Onko Suomelle laadinnassa oma avaruusstrategia?
Jos ei ole avaruusstrategia vielä työn alla, niin milloinka se saataisiin työn alle? Eikö olisi
hyvä, että yhteinen tahtotila selvitettäisiin ja lähdettäisiin miettimään niitä keinoja, joilla
Suomikin voisi olla avaruudessa läsnä paremmin ja tuottavammin ja tehdä bisnestä vielä
enemmän?
2



Pöytäkirjan asiakohta PTK 113/2017 vp
14.07 Hannu Hoskonen kesk:  Arvoisa herra puhemies! Todellakin on hyvä, että tämä
nykyaikaan sopiva lainsäädäntö on tulossa Suomessakin voimaan, mutta rohkenen epäillä,
että kyllä tällaiset pienet valtiot, kuten rakas isänmaamme Suomi, varmaan kirjaavat kaik-
ki lähetetyt satelliitit tunnollisesti ylös rekistereihin, että täytetään tämä lain henki ja kir-
jain. Mutta rohkenen kyllä epäillä, että suurvallat esimerkiksi vakoilusatelliittia lähettäes-
sään kaikille kertovat, että nyt tuli lähetettyä tämmöinen laite tuonne avaruuteen. Mutta
voisi sanoa tästä, että on se kuitenkin askel oikeaan suuntaan, että tiedetään, mitä tuolla yl-
häällä liikkuu. Ja nythän taitaa olla siellä avaruudessa niin paljon tavaraa, että puhutaan
avaruusromusta, eli sieltä pikkuhiljaa niitä satelee alas ennemmin tai myöhemmin. Rohke-
nen, kuten sanoin tuossa aiemmin, epäillä sitä, että tuleeko kaikki kirjattua ylös, mutta on-
han tämä kuitenkin askel oikeaan suuntaan.

14.08 Ville Vähämäki ps: Kunnioitettu puhemies! Siis todellakin, Suomi on tänä vuonna
ampunut kaksi nanosatelliittia. Ja mitä nämä nanosatelliitit itse asiassa ovat, niin ne ovat
noin kilon, kahden kilon painoisia satelliitteja. Suomi 100 -nanosatelliitti aiotaan ampua
joulukuussa, sen paino on vain kilo, ja sillä aiotaan tutkia sähkömagneettisia ilmiöitä. 

Yksi mielenkiintoisimpia tällä hetkellä menossa olevia nanosatelliittihankkeita on tämä
Aalto kolmonen, jossa ammutaan nanosatelliitti, jonka paino on 2,6 kiloa, ja sillä aiotaan
tutkia sitä, miten tämä Suomessa kehitetty 5G-teknologia oikein toimii. Ja nyt haluaisinkin
tiedustella: kun meillä näitä muutamia nanosatelliittiyhtiöitä Suomessa on, niin miten ne
oikein saataisiin pidettyä täällä kotimaassa tai onko meillä olemassa keinoja siihen, kun kä-
sitykseni mukaisesti olen kuullut sellaisia tietoja, että niitä haluttaisiin täältä Suomesta os-
taa pois? Tämä ala on lähdössä nyt lentoon, ja haluaisin kyllä kovasti, että nämä hienot yh-
tiöt pysyisivät täällä Suomessa.

14.09 Paavo Arhinmäki vas:  Arvoisa herra puhemies! Minusta on hienoa, että Sipilän
hallituksen aikana Suomi laajentaa toimintaansa koko ajan laajemmin, ei vain globaalisti
vaan myös globaalin maailman ulkopuolelle, avaruuteen, ja on minusta erinomaisen hie-
noa, että nimenomaan ministeri Lintilä on meidän avaruusministerimme. [Naurua]

Jos ajatellaan historiaa, että miten suuria nimiä vaikkapa Gagarin tai Armstrong ovat,
niin kiinnostaa tietenkin, avaruusministeri Lintilä: onko odotettavissa, että mahdollisesti
Suomi saisi ensimmäisen astronauttinsa, kosmonauttinsa tai taikonauttinsa? [Ben Zysko-
wicz: Ehdotatteko Lintilää?]

14.10 Timo Heinonen kok: Arvoisa herra puhemies! Edustaja Kopra puhui tästä asiasta
hyvin tuossa edellä. Meillähän on suomalainen toinenkin Kopra, astronautti Timothy Kop-
ra, sukulainen tuolle edustaja Kopralle, ja heitä yhdistää näköjään kiinnostus avaruuteen. 

Korkeaa osaamista Suomesta löytyy laajasti, esimerkiksi Aalto-yliopisto on tästä hyvä
esimerkki, ja myös — vaikka ehkä avaruudesta voidaan puhua, vähän korkeallakin kun ol-
laan — sieltä löytyy kuitenkin aivan tänne maan päällekin olevia asioita, esimerkiksi sää-
hän ja ilmastonmuutokseen liittyviä kysymyksiä. Ja haluan kyllä antaa täyden tuen tälle
astronautti Kopran serkun, edustaja Kopran tekemälle esitykselle avaruusstrategiasta. Mei-
dän kannattaa olla tämäntyyppisissä asioissa aloitteellisia, sillä meillä on tätä osaamista,
korkeaa osaamista, kun huolehdimme siitä hyvin.
3



Pöytäkirjan asiakohta PTK 113/2017 vp
14.11 Olli-Poika Parviainen vihr: Arvoisa herra puhemies! Jatkan vielä, kun aika loppui
viimeksi kesken. — Mielestäni ajatus avaruusstrategiasta on myös kannatettava. Kiitos
edustaja Kopralle asian esiin nostamisesta. Haluan kiittää myös edustaja Hoskosta, joka
nosti esiin tärkeitä näkökulmia siitä, että on totta, että esimerkiksi sotateknologia ja tällai-
nen muu teknologia liittyy vahvasti avaruusteknologiaan ja se tuottaa tiettyjä haasteita kan-
sainvälisessä politiikassa ja myöskin sitten ihan avaruuden käytössä — puhun nyt maapal-
lon lähiavaruudesta. Onkin varmaan hyödyllistä, että Suomi rauhanomaisena, rakentavana
valtiona, jota kuunnellaan, ajaa myös kansainvälisesti sellaista politiikkaa, että meidän lä-
hiavaruuttamme ei militarisoida. Sekin on ihan vakava asia lähitulevaisuudessa meidän
kaikkien mietittävänä.

Vielä edustaja puhui avaruusromusta, mikä on erinomainen huomio, sillä yksi keskei-
nen haaste tällä hetkellä on se, että maapallon lähiavaruus on täynnä erilaista romua, ja tä-
hän on yritetty hakea erilaisia mekanismeja, joilla saisimme tätä romua poistettua lähiava-
ruudestamme, ja useita hankkeita on vireillä. Kysymys liittyy tiiviisti meidän viestintätek-
nologiamme toimivuuteen ja moniin muihin kysymyksiin, jopa huoltovarmuuteen tietyllä
tavalla. Ja tämän vuoksi toivoisin myös, että suomalaiset yritykset voisivat omalta pieneltä
osaltaan olla ratkaisemassa tätäkin haastetta. Se toisi varmasti työtä ja menestystarinoita.

14.12 Pauli Kiuru kok: Arvoisa herra puhemies! Tässä puhuttiin huoltovarmuudesta, ja
jatkan huoltovarmuudesta turvallisuuden puolelle. Erilaiset GPS-järjestelmät, paikannus-
järjestelmät, perustuvat paikannussatelliitteihin. Suomella ei ymmärtääkseni omia paikan-
nussatelliitteja ole, eli olemme ulkomaisten toimijoiden ja sopimusten varassa. Kysyn mi-
nisteri Lintilältä: minkälaisia sopimuksia meillä on ja kuinka riippuvaisia olemme hyvästä
tahdosta, siitä, mitä ulkomaiset toimittajat haluavat meille tarjota? Erilaisissa kriisitilan-
teissa voi olla tilanne, että siellä on on—off-kytkin, joka katkaisee Suomen viranomaisten,
Puolustusvoimien, Rajavartiolaitoksen, poliisin ynnä muiden pääsyn erilaisiin järjestel-
miin. Meillä on tässä ollut myös keskustelua liikenteen kehittämisestä, liikenteen seuran-
nasta, erilaisista verojärjestelmistä, jotka perustuvat hyvin pitkälle kilometrien seuraami-
seen ja paikannussatelliittien toimintaan.

14.13 Martti Mölsä sin: Arvoisa puhemies! 99,87 prosenttia aurinkokunnan massasta si-
jaitsee auringossa. Eli kovin pieni on maan massa ja vielä pienempiä yhden kilon painoiset
satelliitit. No, siitä huolimatta, kun täällä on eräissä puheenvuoroissa tuotu esiin tämä ava-
ruusromu, niin se saattaa olla eräänlainen uhka. Kun ilmakehä on täynnä erilaista romua,
niin auringonsäteet eivät pääse maanpintaan, mutta toisaalta maata uhkaa tällä hetkellä
kasvihuoneilmiö. Onko se tulevaisuudessa hyvä asia vai huono asia, herra ministeri?

14.14 Olli-Poika Parviainen vihr: Arvoisa puhemies! Euroopan unionillahan on oma sa-
telliittipaikannusjärjestelmä Galileo, jonka ensimmäiset vaiheet on otettu käyttöön 2016
joulukuussa, ja kysyisin vielä ministeriltä: onko Suomella rooli tässä hankkeessa, ja pys-
tyisimmekö me pilotoimaan mahdollisia eurooppalaisia satelliittipaikannusratkaisuja ja
olemaan tätä kautta myös turvaamassa eurooppalaista järjestelmää maailman mullistusten
keskellä?

14.14 Leena Meri ps: Arvoisa puhemies! Ajattelin tässä, kun tämä alkoi kuulostaa kovin
miehiseltä, että naiskansanedustajatkin ottaisivat puheenvuoroja. Kun kuuntelin tässä näi-
4



Pöytäkirjan asiakohta PTK 113/2017 vp
tä puheenvuoroja, niin aluksi tuntui, että tämä sopimus on kovin etäinen ja mitä kaikkea
tämä merkitsee. Nyt kuuntelin hyviä puheenvuoroja, mihin kaikkeen tämä vaikuttaa — so-
tateollisuuteen ja meidän turvallisuuteemme sotateknologian kannalta ja avaruusromun
kannalta ja jopa työllisyyteen — ja edustaja Vähämäki perussuomalaisista tuossa kertoi,
miten näitten työpaikkojen kanssa on ja miten tähän tietotaitoon ja osaamiseen on Suomes-
sa panostettu. Tämä avaruusstrategia olisi varmaan aika tervetullut idea. Siihenhän voisi
ottaa kaikki nämä osa-alueet, joita olisivat sotateollisuus, turvallisuus ja jopa työllisyys,
vaikka ensiksi tuntuisi, että miten työllisyys voi tähän liittyä, että emmehän me nyt avaruu-
dessa töissä käy. Mutta näiden erilaisten satelliittien ja osaamisen kautta liittyy. Ministeril-
tä voisin kysyä: onko tämmöistä strategiaa tuloillaan?

Toinen varapuhemies Arto Satonen: Nyt ministeri Lintilä, 3 minuuttia.

14.15 Elinkeinoministeri Mika Lintilä:  Arvoisa puhemies! Hienoa, että edustajat vih-
kiytyvät asialle. 

Ensinnä täytyy edustaja Arhinmäelle tuottaa pettymys. Suomesta ei ole näillä näkymin
tulossa astronautteja tai kosmonautteja, vaikka tietysti joku voisi vetää päätelmiä Aalto yk-
kösestä henkilöön. Mutta kyseessä on Aalto-yliopisto, ja puhutaan ihan eri asiasta, jos ru-
vetaan henkilöitä lähettämään.

Aika monessa kysymyksessä käytiin läpi, onko Suomella strategiaa tai onko sellaista tu-
lossa. Meillä on avaruusasiain neuvottelukunta, joka on tehnyt strategian 2013—2020, ja
meillä on hyvä ja toimiva suhde alan toimijoihin. Esimerkiksi edustaja Vähämäki kysyi
nanoyhtiöitten osalta, kuinka ne saadaan pidettyä kotimaassa. Meillä on verrattain hyvät
yhteydet heidän kanssaan.

Olemme ministeri Bernerin kanssa nimittämässä TEMin ja LVM:n kanssa yhteisen työ-
ryhmän valmistelemaan oikeastaan tämmöistä pidempää ohjelmaa nyt seuraavana. Kuten
tässä tuli esille puheenvuoroissa, sillä, mitä tarkastellaan avaruudesta, on hyvin merkittä-
viä vaikutuksia meille: sää, ilmasto, viestintäyhteydet. Esimerkiksi edustaja Kiuru kysyi,
millaisia sopimuksia meillä tällä hetkellä on. Ne ovat kaupallisia sopimuksia, kaupallisia
toimijoita, nämä satelliitit, joita käytetään. Itse asiassa merkittävä hanke, joka tällä hetkel-
lä on meillä valmistelussa menossa, on yhdessä Tekesin kanssa tehtävä New Space Econo-
my -ohjelma, eli kyllä me verrattain paljon teemme. Niin kuin edustaja Parviainen toi erit-
täin hyvin esille, täällä on hirvittävän iso potentiaali hyödynnettävissä niin taloudellisesti
kuin työpaikkojen osalta.

Oikeastaan päätän edustaja Mölsälle vastaamiseen: kyllä, olen huolestunut kasvihuo-
neilmiöstä.

Keskustelu päättyi.

Asia lähetettiin talousvaliokuntaan, jolle liikenne- ja viestintävaliokunnan on annettava
lausunto.
5


