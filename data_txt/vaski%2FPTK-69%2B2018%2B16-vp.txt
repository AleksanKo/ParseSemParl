















































DEM9AAB.tmp.xml


Pöytäkirjan asiakohta PTK 69/2018 vp
Pöytäkirjan asiakohta 

PTK 69/2018 vp

Täysistunto

Tiistai 19.6.2018 klo 14.10—18.52

16. Hallituksen esitys eduskunnalle yksityistielaiksi ja eräiksi siihen liittyviksi laeiksi
Hallituksen esitys  eduskunnalle  yksityistielaiksi ja eräiksi siihen liittyviksi laeiksi annetun 
hallituksen esityksen (HE 147/2017 vp) täydentämisestä

Hallituksen esitys HE 147/2017 vp
Hallituksen esitys HE 11/2018 vp
Valiokunnan mietintö LiVM 13/2018 vp

Toinen käsittely

Toinen varapuhemies Tuula Haatainen: Toiseen käsittelyyn esitellään päiväjärjestyk-
sen 16. asia. Nyt voidaan hyväksyä tai hylätä lakiehdotukset, joiden sisällöstä päätettiin en-
simmäisessä käsittelyssä.

Keskustelu

18.29 Jari Myllykoski vas: Arvoisa rouva puhemies! Valiokuntatyöskentely oli yksituu-
maista ja hyvin rakentavaa, mutta siitä huolimatta muutama kohta, jotka huolestuttavat,
johti siihen, että teen lausumaehdotukset jaetun mukaisesti. Muutama sana niistä. 

Ensimmäiseksi: ”Eduskunta edellyttää, että hallitus ryhtyy toimiin lainsäädännön muut-
tamiseksi siten, ettei yksityistielaissa määritelty rakentamisrajoitus rajoita kaavaan merkit-
tyä rakentamisoikeutta.” Tämä liittyy nimenomaan siihen, että on näkemäalue, joka on
siellä maantielaissa mutta joka nyt tuodaan tähän yksityistielakiinkin, niin että tien keskel-
tä mitattuna 12 metriä voidaan luokitella näkemäalueeksi, ja se tarkoittaa silloin pahimmil-
laan sitä, että kaavaan merkitty rakentamisoikeus kaventuu, jos tämä laki menee kaavassa
määritellyn rakennusoikeuden edelle, ja siksi tämä lausuma tässä muodossaan, että nimen-
omaan tarkoitetaan sitä, että kaavaan merkitty rakentamisoikeus ei voi kaventua yksityis-
tielainsäädännön asettamisella.

Toisena: ”Eduskunta edellyttää, että hallitus ryhtyy toimiin lainsäädännön muuttami-
seksi siten, ettei yksityistielaissa määritelty purkamismahdollisuus koske rakennusta, jolla
on taloudellisesti merkittävää käyttöä.” Yksityistielaissa on perusteltu, että purkuoikeus
tältä näkemäalueelta ei koske asumistarkoituksessa olevaa rakennusta, mutta itse maaseu-
dulla kasvaneena tiedän, ja muutaman yksityistien tuossa ajelinkin tämän lainsäädännön
puitteissa ja totesin, että aika monta suulia ja navettaa saattaisi olla tämän purkutuomion al-
la. Kun me tiedämme, minkälaisia me suomalaiset olemme, että me olemme hirveän herk-
kiä kritisoitumaan ja naapurisopu ei aina kaiken kaikkiaan ole hyvä, niin se, että tämä lau-
suma tulisi sinne, olisi tärkeää, niin että varsinkin haja-asutusalueilla maatalouselinkeinoa
harjoittavat ihmiset voisivat olla turvassa siten, että jo rakennetut navetat ja elinkeinon har-
joittamiseen keskeisesti liittyvät rakennukset eivät olisi tämän lainsäädännön piirissä.
 Tarkistettu
4.1



Pöytäkirjan asiakohta PTK 69/2018 vp
18.33 Matti Semi vas: Arvoisa rouva puhemies! Tämän yksityistielain ensimmäisessä kä-
sittelyssä paljon puhuttiin nimenomaan tästä kunnallisen tielautakunnan olemassaolosta ja
sen katoamisesta, mutta sitten ei hoksattu, että on olemassa näitä muitakin tällaisia tekijöi-
tä, mitkä voivat vaikuttaa sitten tämmöisten tieriitojen syntymiseen, minkä varjolla saattaa
tulla lakiin vedoten purkumääräyksiä jopa ihan elinkeinoissa toimiville rakennuksille tai
rakennuksille, joille on myönnetty jo muuten rakennuslupa aikoja sitten. 

Jos muistaa näitä vanhoja yksityistierakentamishommia, niin kun niitä kimpassa tehtiin,
yleensä pyrittiin rakentamaan oma talo tai joku rakennus — vaikka autotalli — sen verran
lähemmäksi, ettei tarvinnut kovin raskailla kustannuksilla tehdä sitä omaa osuutta siihen,
että yhteisin varoin oli varaa siirtää vähän niin kuin omaan päin. Sitten, kun on sattunut ole-
maan näissä tieriita-asioissa mukana, ja niissä on jopa käynyt sillä tavalla ikävästi, että on
hengenlähtöjäkin tullut, niin näistä ei ole päätöksiä tapahtunut, kun riita-asiat ovat men-
neet niin synkäksi, että on käyty ihmisten päälle ja sitten myös omaisuuden päälle. Tässä
on nyt mahdollisuus, jos ei saada näitä tämmöisiä asioita korjattua, että saattaa yksityisen
ihmisen elinkeinonharjoittaminen vaarantua ja hänen toimeentulonsa heikentyä. Siksi mi-
nusta nuo tähän asiaan liitetyt ponnet ovat erittäin tärkeitä ja hyviä, ja kannatan edustaja
Myllykosken tekemiä esityksiä lausumiksi. 

18.34 Hannu Hoskonen kesk: Arvoisa rouva puhemies! Yksityistielain uudistaminen on
ihan hyvä hanke ollut mielestäni. Siinä tietenkin mennään uuteen aikaan, kun tielautakun-
tiin liittyvä hallinto on muuttumassa parhaillaan ja näitä yksityistieasioita kunnissa käsitel-
leet lautakunnat lakkautetaan ja sitten uuden ajan koittaessa maakuntahallinnossa on mah-
dollista, totta kai, perustaa tämmöinen neuvottelu- tai sovitteluelin, joka sekään ei tieten-
kään ole tuomioistuin. On syytä muistaa, että tielautakuntakaan ei itsessään ole tuomiois-
tuin ollut. Sillä ei ollut lain suomaa tuomiovaltaa tietenkään, mutta se oli vain tämmöinen
riitojenratkaisuelin, joka ratkaisi sitten tiekunnan osakkaiden välisiä riitoja. Kokemukses-
ta tiedän, kun 25 vuotta metsänhoitoyhdistyksen neuvojana olin, että kun käytännössä joka
päivä ajoi yksityisteitä pitkin omalla autollaan työmatkoilla, äärimmäisen harvoin törmäsi
tilanteeseen, jossa tieriidan takia olisi menty korkeimpiin elimiin eli maaoikeuteen ratkai-
semaan sitä riitaa, vaan kyllä ne käytännössä kunnan tielautakunta ratkaisi ja ihmiset tyy-
tyivät siihen. Asia oli hyvin hoidettu ja säästettiin valtava määrä kustannuksia. Asiantun-
temusta kunnissa oli, edelleen sitä siellä on. Tieinsinöörit oikeastaan ovat yhä enemmän
oppineita, tämä uusi sukupolvi, joka on ottanut vastuun, kun entiset virkamiehet ovat jää-
neet eläkkeelle.

Uudessa tielaissa on myös pykälä, että tieosakkaat voivat vapaasti päättää, kun esimer-
kiksi yhteiskunnan kunnallistekniikan rakenteita rakennetaan, yleensä teiden alle tai tie-
ojaan taikka siihen välittömään tien läheisyyteen. Nyt uuden lain mukaan ei tarvita enää
maanomistajan lupaa vaan tiekunta voi kohdastaan päättää, että esimerkiksi kun valokui-
tukaapeli vedetään, sen voi vetää siihen tiealueelle tiekunnan luvalla ilman, että siitä maan-
omistajia kuullaan. Juridisestihan yksityistiealueella oleva maa on sen maanomistajan
maata, kenen maa-alueella se tie on, mutta kuitenkin tiekunnalle annetaan tässä yhteistä
päätösvaltaa siihen yhteiseen tiehen, niin että se ei ole enää maanomistajan sanan takana,
vaan yhteinen tiekunta voi päättää, että voi esimerkiksi kuntaan menevän tai alueelle me-
nevän vesijohdon vetää siihen tieojaan. Nykyisillä tekniikoilla se on kovin helppoa hom-
maa. Näin ollen tässä on menty hyvin paljon eteenpäin.
2



Pöytäkirjan asiakohta PTK 69/2018 vp
Yksi asia, mikä on oikeastaan aika hyvä asia, vaikka minua vähän arveluttikin alussa:
On hyvä, että nämä pienet tiekunnat järjestäytyvät niin, että niistä tulee laillisia toimieli-
miä. Nythän ei tarvita enää virallisia toimituksia, vaan tämä nykyinen yksityistielakimuu-
tos, jota tässä parhaillaan käsitellään, mahdollistaa tämmöisen sopimusmenettelyn. Elikkä
tieosakkaat yhteisesti allekirjoittavat perustamiskirjan, että perustetaan se tiekunta, jolle
annetaan nimi vielä — lapselle pitää antaa nimi siinä kokouksessa, mikä on tämän tiekun-
nan nimi. Kun olen monen tiekunnan jäsenenä sattuneesta syystä, niin niissä kokouksissa
totta kai aidosti käsitellään tiekunnan asioita. 

Jokamiehenoikeuteenhan tämä ei vaikuta millään lailla, vaikka tiekunta voi periä tie-
maksuja — sanon vain lopuksi, arvoisa puhemies, sen vielä — eli tämä uusi laki mahdol-
listaa sen maksun perimisen, mutta jokamiehenoikeuteen tämä ei vaikuta tietenkään.

18.38 Jari Myllykoski vas: Arvoisa rouva puhemies! Harmi, että olin valiokuntamatkal-
la silloin, kun tätä asiaa keskusteltiin, kun mietintö tähän saliin tuli, mutta käytänpä nyt pu-
heenvuoron ehkä sitten vähän myöhäisjättöisesti. Valitan tätä toiseen käsittelyyn tuomaani
yleiskeskustelumaista puheenvuoroa, mutta edustaja Hoskoselle on tavallaan pakko sa-
noa, että nimenomaan juuri sekin on yksi sellainen probleema tässä laissa, tämä valitusme-
nettely ja riitojen sovittelu, ei ratkaisu. Puhutaan maakunnista ja maakunnille siirrettävis-
tä, kun sitten taas samassa valiokunnassa maantielain osalta poistettiin kaikki maakunta-
viittaukset juuri sen takia, koska se ei ole voimassa olevaa ja sen ajankohdasta ei ole tietoa.
Tässä on pientä epäjohdonmukaisuutta, että tämän puolella jo vannotaan, että näitten riito-
jen sovittelu on tulevilla maakunnilla, kun olisin ainakin henkilökohtaisesti halunnut
enemmän sitä, että siinä olisi lukenut, että kunnallinen virkamies on henkilö, joka voi ottaa
riita-asian niin sanotusti soviteltavakseen, eli rakennuspuolen tai tiepuolen osaava virka-
mies, niin ettei sitä siirrettäisi maakuntaan nyt vaan oltaisiin pidetty se ihmistä lähellä. No,
sitten sanotaan, että tulee jääviysongelmia ja niin edelleen. En pidä kunnallista virkamiestä
virkavastuulla toimiessaan jäävinä sovittelemaan riita-asioita. 

Hallinto-oikeuden ja oliko nyt maaoikeuden, joita on Suomessa tietyissä hovioikeuksis-
sa erikseen, puolelta se oli selvä signaali, että joku suodatin tarvitaan, ettei tapahdu niin,
että jokainen riita-asia ratkaistaan käräjäoikeudessa. Se ruuhkauttaa, tulee kalliiksi. Ja tä-
nään kun oikeusasiamiehen kertomusta käsiteltiin, toin tämän asian esille, että oikeusturva
vaarantuu, kun riitelevä osapuoli, joka tuntee olevansa kärsivä osapuoli, joutuu maksa-
maan 250 euroa siitä, että hän vie prosessia eteenpäin. On jollakin tavoin ristiriitaista, että
me veimme sen suodattimen siitä välistä pois, sillä jos nyt oikein muistan, melkein 80 pro-
senttia riita-asioista päättyi tielautakuntien käsittelyyn. Tämä vietiin nyt pois, ja se tulee
kuormittamaan käräjäoikeuksia. 

18.41 Hannu Hoskonen kesk: Arvoisa puhemies! Todellakin näen, että uutta aikaa kohti
menemme. Olen sataprosenttisesti samaa mieltä edustaja Myllykosken kanssa siitä, että
kuntien tielautakuntien lakkauttaminen olisi voinut jäädä sillä keinoin, että tähän lakiin oli-
si voitu kirjata, että nämä tielautakunnat lakkaavat sitten, kun maakuntahallinto aloittaa, ja
maakuntahallinto sitten osaltaan perustaa esimerkiksi osin maakunnan omia tämmöisiä so-
vitteluelimiä tai -lautakuntia, millä nimellä ne nyt ovatkaan. Kuntahan itsenäisenä toimija-
na voi tietysti omalla alueellaan sovitteluelimen perustaa. Minun nähdäkseni siinä ei rikota
mitään lakia, jos jatkaisi vaikka kunnan teknisen lautakunnan yhtenä osajaostona tällainen
tielautakunnan sovitteluelin. Sehän on aivan laillista toimintaa.
3



Pöytäkirjan asiakohta PTK 69/2018 vp
Mitä tulee jääviysasioihin kunnan sisällä, niin omassa kotikunnassani Ilomantsissa tie-
dän satavarmasti sen, että siellä kyllä jääviysasiat hoidetaan minun mielestäni esimerkilli-
sesti. Jos joku jäsen epäilee, että joku on käsittelemässä jonkun sukulaisensa asiaa vaikka
nyt lautakunnassa, niin aivan varmasti siitä huomautetaan. Ja kyseinen henkilö itse jo tie-
tääkin sen ja tietää olla poissa sillä hetkellä, ilmoittaa olevansa jäävi. Eli jääviysasiaa en
näe minään ongelmana. Kyllä ihmiset, kun tuntevat toisensa hyvin, tietävät jääviysasiat
hoitaa myös tyylikkäästi kuntoon. Se ei ole ongelma.

Ongelmaksi se muodostuu silloin, jos mennään käräjäoikeuskäsittelyihin. Kuten tiedät-
te, tieriidan vieminen käräjäoikeuteen johtaa siihen, että siitä hyvin helposti syntyy tuhan-
sien eurojen kulu. Olen kahden tiekunnan jäsen, ja niistä toisen tiekunnan vuotuinen rahan-
käyttö on suurin piirtein 1 500 euroa per vuosi. Elikkä näillä rahoilla, mitä tiekunta käyttää
tienhoitoon joka vuosi, ei edes yhtä käräjäjuttua hoidettaisi. Se maksaa niin turkasen pal-
jon. Elikkä tässä on selkeästi oikeusvaje syntymässä, jolloin jos joku haluaa riidellä, niin
tämmöisen pienen tiekunnan se vie konkurssiin alta aikayksiön. Ja käytännössä tienhoito
silloin kärsii valtavasti.

Tähän toivoisin muutosta, kun seuraavan kerran tätä yksityistielakia viilataan. Jos joku
täällä vielä seuraavallakin vaalikaudella istuu — senhän kansa päättää — ja edustaja Myl-
lykoski varmasti aktiivisena miehenä ja hyvänä edustajana sitä täällä tekee, niin hartaasti
toivon, että hän ainakin nostaa esille tämän, että yksityistielakia voidaan muuttaa siltä osin,
että nämä tielautakunnat palautetaan.

Muistan erään lohkomistoimituksen, jossa maanmittari jakoi tontin ja perusti sinne
tieoikeuden ja antoi sitten tälle uudelle tontin omistajalle sen toimituskirjan ja totesi, että
tieoikeus on tässä ja saat rakentaa tietä. Sitten hän antoi myös valitusosoituksen ja sanoi,
että maaoikeuteen voivat valittaa näistä tiepäätöksistä riitelevät osapuolet mutta hän jo il-
moittaa tässä vaiheessa, että yhtäkään tällaista tieoikeutta ei maaoikeus ole lakkauttanut,
että voitte valittaa, jos haluatte rahoistanne päästä eroon. Tätähän se on.

18.44 Matti Semi vas: Arvoisa rouva puhemies! Tässä keskustelussa nyt on semmoinen
ongelma meillä — kun jäin miettimään, että miten mennään — että tässähän käy nyt sillä
tavalla, ettei meillä ole maakuntalakia eikä meillä ole maakuntia, mutta tämä laki menee
eteenpäin. Näinhän tässä tulee käymään. Ja ennen kuin ne maakuntalait ovat voimassa, niin
tämä laki on voimassa. Jos maakuntalait viivästyvät vielä huomattavasti eteenpäin, meillä
on se tilanne tässä jatkossa, että tämmöistä sovittelulautakuntaa ei ole olemassa, ei ole lain
määräämää virkamiestä, joka rupeaa hoitamaan näitä riita-asioita eteenpäin, ja se on ai-
noastaan käräjäoikeusasia. 

Jos miettii näitä yksilön oikeusturvia, ne ovat aika hankalassa tilanteessa tässä väliajal-
la, ennen kuin tämä asia on saatu rakennettua loppuun. Siksi ainakin itse ajattelen, että olisi
hirmu tärkeää, että nuo lausumat, mitkä me teimme, saataisiin mukaan tähän, niin että jon-
kunlainen oikeudellinen turva riita-asioihin saataisiin hoidettua taustalle, ettei kävisi kovin
kalliiksi käydä käräjiä tai sitten toisinpäin, että joudutaan antautumaan rikkaamman vallan
edessä niin, että kun ei raha riitä, ei edes uskalla lähteä taloudellisista syistä käräjiä käy-
mään. Että tämä on tämmöisen köyhän oikeusturva-asiakin myös tässä samalla. 

Me olemme nyt tämmöisen välikön tähän tehneet ihan huomaamatta, kun ollaan viety
maakuntalakia eteenpäin, ja sitten kun tämä kone polkee tyhjää täällä nyt vähän aikaa, niin
meillä on semmoiset lait täällä, mistä häviää yksilön oikeusturva välittömästi pois.
4



Pöytäkirjan asiakohta PTK 69/2018 vp
18.45 Ulla Parviainen kesk:  Arvoisa puhemies! Nyt en ole ihan varmalla pohjalla pu-
huessani tästä asiasta, mutta ymmärtääkseni on olemassa sovittelujärjestelmä, jossa voi-
daan sovitella vähäisiä riita-asioita. Nyt yksityistieongelmiin tietenkin voi tulla tilanne,
että siinä ei ole enää vähäisestä riita-asiasta kyse — en osaa sitä tasoa siihen määritellä —
mutta ymmärtääkseni tällainen sovittelumahdollisuus on olemassa riita-asioittenkin koh-
dalla. Se tarkoittaa, että se on vapaaehtoista molemmille ja suostumus täytyy molemmilta
olla siihen, että tämä asia viedään sovittelun kautta. Eli kyllä kehottaisin tutkimaan myös-
kin tämän mahdollisuuden käyttöönoton, jos tällaiseen tilanteeseen joudutaan. 

18.46 Matti Semi vas:  Arvoisa puhemies! Ehkä kerroin äsken vähän huonosti tuon tilan-
teen, mutta tässä on todella tämmöinen tilanne menossa. Tämä laki sisältää sen, että nämä
sovittelulautakunnat poistuvat. Ne häviävät meiltä kokonaisuudessaan sieltä kunnista.
Kuntiin ei tule enää sovittelulautakuntaa eikä virkamiestä, joka rupeaisi näitä riitoja ratkai-
semaan. Meillä on tämä voimassa oleva yksityistielaki, missä sanotaan, että tuomioistui-
messa ratkaistaan nämä riidat, ja sen jälkeen tämä paketti on auki. Nyt on liian kova kiire
tässä hommassa tavallaan ollut, kun luultiin, että maakuntalait saadaan voimaan hyvässä
tahdissa, mutta kun tämä koneisto tosiaan polkaisi tyhjää vähän aikaa tuossa, siinä var-
maan jalkapohjilla ei ollutkaan enää tukevaa maata siellä, kun vietiin lakia eteenpäin.
Nämä asiat nyt seisovat täällä eduskunnassa, mutta tämä laki vain menee eteenpäin, ja sil-
loin häviää tämä yksilön oikeusturva-asia sieltä takaa. 

18.47 Jari Myllykoski vas:  Arvoisa rouva puhemies! Edustaja Parviaiselle siitä, että on
tämmöinen sovitteluelin. Meillä on valtakunnallisesti jokaisessa maakunnassa sovintotoi-
mistot, jotka tekevät näitä sovitteluja, ja THL hoitaa tätä sovittelukoneistoa, jossa on yleen-
sä sitten noin kolmisenkymmentä vapaaehtoista sovittelijaa ehkä neljän viiden vakituisen
henkilön ohjauksessa, jotka sovittelevat näitä riita-asioita, mutta kun tätä asiaa kysyin, niin
he pääsääntöisesti käsittelevät rikosasioita ja siinä mielessä ei ollut heille mitenkään tuttu
alue. Pyysin, että valiokunta olisi pyytänyt lausuntoa sovittelusta, nimenomaan THL:ltä,
tästä johtuen, että olisiko heillä resursseja ja osaamista ottaa tieriitoja omalle työsaralleen.

Sitten toisena elementtinä tietysti on, että käräjäoikeuksissa on myös sovittelutoimintaa,
eli käräjäoikeuksissa voidaan sovitella pyydettäessä asioita. 

Mutta kysymyshän on tässä tavallaan siitä, kun jää nyt käteen se, että jos haluat riitasi
aktivoida, niin ensisijaisesti sinun pitää tehdä siitä käräjäoikeuteen... Monesti menee niin,
että poliisi tulee paikan päälle, kun on riita siihen muotoon mennyt, ja tehdään rikosilmoi-
tus jonkun naapurin asiaan koituvasta kohtuuttomasta toiminnasta, ja se lähtee käräjäoi-
keuteen. Niin kuin edustaja Semi toi tuossa esille, nyt meillä ei ole sellaista luonnollista so-
vitteluelintä, kun meillä vielä ei maakuntahallintoa ole eikä siihen liittyvää lainsäädäntöä,
ja nyt jäämme niin kuin välitilaan. Sitten toivottavasti ei tarvitse tehdä pihtisynnytyksiä.

18.49 Ulla Parviainen kesk: Arvoisa puhemies! Vielä totean, että jos nyt menetetään juu-
ri se toimielin, joka tätä on tehnyt, niin meillä on kuitenkin olemassa tällainen mahdolli-
suus juuri näitten sovittelutoimistojen kautta, että siellä voidaan sovitella myöskin riita-
asioita eikä pelkästään rikosasioita. Eli tällä väliajalla on ymmärtääkseni mahdollisuus hoi-
taa tämä asia, jos on molemminpuolista tahtoa, koska tämä sovittelukuvio on vapaaehtoi-
nen.
5



Pöytäkirjan asiakohta PTK 69/2018 vp
Keskustelu päättyi ja asian käsittely keskeytettiin.
6


	16
	18.29
	18.33
	18.34
	18.38
	18.41
	18.44
	18.45
	18.46
	18.47
	18.49


