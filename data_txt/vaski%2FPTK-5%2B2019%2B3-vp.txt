















































DEMB7D4.tmp.xml


Pöytäkirjan asiakohta PTK 5/2019 vp
Pöytäkirjan asiakohta 

PTK 5/2019 vp

Täysistunto

Perjantai 10.5.2019 klo 13.00—13.30

3. Valtiontalouden tarkastusviraston kertomus eduskunnalle puoluerahoituksen valvon-
nasta 2018

Kertomus K 8/2019 vp

Lähetekeskustelu

Puhemies Antti Rinne: Lähetekeskustelua varten esitellään päiväjärjestyksen 3. asia. Pu-
hemiesneuvosto ehdottaa, että asia lähetetään tarkastusvaliokuntaan.

Keskustelu

13.01 Päivi Räsänen kd: Arvoisa puhemies! Käsiteltävänä on siis Valtiontalouden tar-
kastusviraston kertomus eduskunnalle puoluerahoituksen valvonnasta viime vuodelta eli
2018. Tämä aihe on varmasti kiinnostava kaikille... [Hälinää]

Puhemies Antti Rinne: Edustaja Räsänen, odottakaa hetki. — Pyydän hiljaisuutta täällä
salissa. Puhutaan täältä. — Olkaa hyvä.

  Eli tämä aihe on varmasti kiinnostava kaikille, varsinkin kun eduskuntavaalit ovat juuri
ohi.

Puoluelaissahan säädetään rahoituksen avoimuudesta, ja näiden säännösten tavoitteena
on todellakin lisätä puoluerahoituksen avoimuutta ottamalla erityisesti huomioon Euroo-
pan neuvoston korruption vastaisen toimielimen Suomelle antamat suositukset. Suositus-
ten mukaan yleisön on saatava mahdollisten sidonnaisuuksien arvioimisen kannalta riittä-
västi tietoa puolueiden perustoiminnan ja vaalikampanjoiden rahoituksesta.

Tässä kertomuksessa, jota nyt käsittelemme, ja tehdyssä tarkastuksessa havaittiin se,
että puoluerahoituksesta ei ole aina mahdollista saada ihan luotettavaa kokonaiskuvaa sel-
vittämällä pelkästään tulorahoitusta ja tilinpäätöksen mukaisia tuottoja, sillä tarkastetuilla
puolueilla ja muilla yhteisöillä on monenlaisia läpikulkueriksi katsottuja kirjanpitotapah-
tumia.

Puolue- ja vaalirahoituksen avoimuus ja läpinäkyvyys on todellakin tärkeää äänestäjien
kuluttajansuojan kannalta. Nyt parhaillaan käynnissä olevissa hallitusneuvotteluissa on
lehtitietojen perusteella mukana ei pelkästään asiantuntijoina vaan ihan nimettyinä neuvot-
telijoina tahoja, jotka edustavat päivätyönsä puolesta erilaisia edunvalvonta- ja lobbausta-
hoja [Ben Zyskowicz: Antti Rinteen lobbarihallitus syntymässä!] ja myös vaalirahoittajia,
kuten eräät ammattiliitot, esimerkiksi SAK, JHL, Akava. Mediatietojen mukaan ainakin
vaikuttajaviestintätoimistot Miltton Networks ja Rud Pedersen ovat vahvasti läsnä Sääty-
talon pöydissä. [Eduskunnasta: Ei kai! — Ben Zyskowicz: Uskomatonta!] Lobbarit eivät
 Tarkistettu
4.0



Pöytäkirjan asiakohta PTK 5/2019 vp
siis juoksentele Säätytalon käytävillä vaan istuvat kokoussaleissa kirjoittamassa hallitus-
ohjelmaa. [Ben Zyskowicz: Kyllä he kehtaavat!]

Arvoisa puhemies! Tästä varmasti on hyvä käydä keskustelua, koska käytäntö ainakin
siihen nähden, mitä itse olen kokenut, vaikuttaa aika uudelta. Toki on ymmärrettävää, että
hallitusneuvotteluissa käytetään asiantuntijoita, mutta tässä tapauksessa he ovat näiden
neuvotteluryhmien jäseniä ja suoraan kirjoittamassa hallitusohjelmaa. [Ben Zyskowicz:
Miten vihreät voi hyväksyä tämmöistä? — Eduskunnasta: Lobbarihallitus!]

Arvoisa puhemies! Menen vielä tähän kertomukseen. Kun sitä tarkastelee, niin voi ha-
vaita sen, miten erilaisessa taloudellisessa todellisuudessa eri puolueet ja niiden ehdokkaat
vaalityötään tekevät. Olen itse toiminut aiemmin tarkastusvaliokunnan jäsenenä, ja vuon-
na 2016 tarkastusvaliokunta käsitteli mietinnössään vaalikampanjakulujen kasvua ja totesi
tuolloin, että ”huoleen vaalikampanjoiden kulujen kasvusta ja siitä aiheutuvista kielteisistä
vaikutuksista esimerkiksi ehdokkaaksi ryhtymiselle on syytä suhtautua vakavasti”. Valio-
kunta piti selvittämisen arvoisena ehdotusta toimivasta kampanjakatosta, joka tasaisi va-
rainhankintaan liittyviä eroja ehdokkaiden välillä.

Kansanvaltaan kuuluu yleisen ja yhtäläisen äänioikeuden lisäksi myös vaalikelpoisuus
eli aito tasavertaisuus, tasavertainen mahdollisuus asettua ehdolle vaaleissa. Vaalikampan-
joiden kustannukset ovat riistäytyneet varsin suuriksi. Nythän ei vielä kaikkia vaali-ilmoi-
tuksia ole tehty, mutta ainakin noiden aiempien ehdotusten perusteella muun muassa asi-
antuntijat valiokunnissa totesivat, että nuo erot ovat niin suuret, että tasavertainen vaalikel-
poisuus ei sellaisenaan toteudu. Ratkaisuna nähtiin aika laajasti kampanjakattoon ja kam-
panjakustannusten rajaamiseen tähtäävät toimet. Viime vaalikaudella vielä tarkastusvalio-
kunta ehdotti, että hallitus tekisi tästä asiasta selvityksen. 

Sen vuoksi toivon, että tuolla hallitusneuvottelupöydässä, missä nyt siis on runsaasti
asiantuntijoita myös muista kuin ihan eduskuntaryhmistä, otettaisiin huomioon myös tämä
tarkastusvaliokunnan toivomus ja pohdittaisiin sitä, millä tavalla tulevissa vaaleissa tuo ta-
savertaisuus voisi paremmin toteutua samoin kuin läpinäkyvyys näiden erilaisten rahoitus-
ten kohdalla.

13.07 Antero Laukkanen kd: Arvoisa herra puhemies! Vaalirahoitus ja puoluerahoitus
on sellainen asia, joka kansalaisia kyllä hyvin suuressa määrin puhututtaa. Aika monet
meistä varmaan kuulivat viime vaalikentillä tämän kysymyksen, että kukas sinun vaali-
kampanjasi rahoittaa.

Ammattiyhdistysliikkeet Suomessa hyvin avokätisesti rahoittavat usean kansanedusta-
jan vaalikampanjointia, ja kun sitten pohditaan, mistä tämä raha tulee — se tulee näistä jä-
senmaksuista, jotka ovat verovähennyskelpoisia — niin kyllä tässä sellainen tilanne on,
että kansalaisilla on ihan oikeus kysyä, onko tämä toiminta enää läpinäkyvää ja reilua. Ku-
ten tässä edustaja Räsänen totesi, enää ei riitä pelkästään se, että on rahoittamassa ja var-
mistamassa, että oman intressiryhmän mieluisa edustaja tulee valituksi, vaan nyt ollaan sit-
ten jo kirjoittamassa näitä hallitusohjelmia.

Hyvät edustajat, meidän tulisi oikeasti nyt yhdessä ottaa vastuu tästä asiasta ja uudistaa
koko puoluerahoitus- ja vaalirahoitusjärjestelmä sillä tavalla, että se kestää läpinäkyvyy-
den, se on rehellinen ja se on kansaa kunnioittava. Se on myös meille edustajille tärkeätä:
jos omaatuntoa vielä on vähän jäljellä, niin nukkuisimme yömmekin paremmin, kun tietäi-
simme, että olemme kaikki samalla viivalla tämän rahoituksen järjestämisen kanssa.
2



Pöytäkirjan asiakohta PTK 5/2019 vp
13.08 Timo Heinonen kok: Arvoisa herra puhemies! Hyvät edustajakollegat ja muut pai-
kalla olijat! Puoluerahoitus on tänä päivänä läpinäkyvämpää kuin aiemmin. Siitä tämä
eduskunnalle annettu raportti antaa kyllä hyvän kuvan. Eli meillä on parempi tilanne kuin
aiemmin, mutta kyllä edustaja Räsänen ja edustaja Laukkanen hyvällä tavalla toivat esille
niitä huolia, joita meillä edelleen puoluerahoituksen osalta on. Esimerkiksi juuri käydyissä
vaaleissa meillä oli mukana ei-puolueita varsin isoilla kampanjoilla, ja tämä läpinäkyvyys
ei koske näitä muita erilaisia liikkeitä ja ryhmittymiä. [Juho Eerola: Nyt!] Olisi tärkeää,
että myös näiden rahoitus tuotaisiin samalle viivalle eli kaikkien niiden rahoitus, jotka
osallistuvat vaaleihin, tuotaisiin läpinäkyvästi esille.

Edustaja Räsänen aivan oikein nosti esille valtavan, suurimman eduskuntavaalikampan-
jan, jonka itse asiassa teki SAK. SAK tuki SDP:n kampanjaa omalla oheiskampanjallaan,
jonka koko oli 1,4 miljoonaa euroa, [Oikealta: Ei voi olla! Ohhoh!] täysin pimentoon jää-
neellä rinnakkaiskampanjalla, jossa mukana olivat AKT, JHL, PAM, Sähköliitto ja Teol-
lisuusliitto. Myös MOT selvitti maaliskuussa piiloon jäävää vaalitukea, ja kyllä se valitet-
tavasti oli aika karua luettavaa.

Mutta mitä vielä? Kun vaaleista on ehtinyt kulua vain hetki, niin keitä istuu hallitusneu-
votteluiden Luottamuksen — luottamuksen — ja tasa-arvoisten työmarkkinoiden Suomi
-työryhmässä? [Ben Zyskowicz: Lobbareita!] Siellä istuu tämän samaisen SAK:n tukikam-
panjan keskeisiä toimijoita, [Oikealta: Ei voi olla!] ei pelkästään asiantuntijana vaan sosi-
aalidemokraattien neuvottelijana SAK:n johtoryhmään kuuluva Saana Siekkinen. Myös
vasemmistoliitto on tehnyt samanlaisia valintoja, ei heiltäkään ainoastaan asiantuntijoina
vaan peräti vasemmistoliiton edustajina JHL:n Teija Asara-Laaksonen ja vielä — niin että
varmasti viesti tulisi hyvin ylös kirjattua — SAK:n Anu-Tuija Lehto. [Jukka Gustafsson:
Oikeisto hyökkää heti!] Eli samat henkilöt, jotka olivat oman työnsä kautta rahoittamassa
rinnakkaiskampanjaa 1,4 miljoonan eduskuntavaalikampanjalla. [Mika Raatikainen: Kuu-
lostaa banaanimaalta!]

Etujärjestöt eivät ole nyt ainoastaan hallitustunnustelija, hallitusneuvottelija Rinteen
asiantuntijoina tai kuultavina, vaan he ovat suoraan kirjoittamassa — kirjoittamassa — tä-
män maan seuraavaa hallitusohjelmaa, Suomen hallitusohjelmaa. [Ben Zyskowicz: Lobba-
reitten hallitus!] Mutta siitä huolimatta, arvoisa puhemies, hallitustunnustelija, hallitusneu-
vottelija Rinne totesi vielä eilen: ”Lobbareilla ei ole vapaata pääsyä Säätytalolle.” Ei ole
vapaata pääsyä, mutta heidät on kutsuttu — ja jopa sinne pöytään, missä kirjoitetaan Suo-
men hallitusohjelmaa. [Jukka Gustafsson: Ovat kunnon ihmisiä kuitenkin!] Peräti myös
muutamalla puhtaasti... [Välihuutoja] Arvoisa puhemies! Myös muutamalla puhtaasti lob-
baukseen keskittyvällä yrityksellä on Antti Rinteen hallitusohjelmaneuvotteluissa omat
neuvottelijansa, ei vain kuultavana vaan pöydässä kirjoittamassa Suomen hallitusohjel-
maa — [Ben Zyskowicz: Uskomatonta!] siis lobbarifirmoilla omat kirjoittajat näissä neu-
vottelupöydissä. Ei voi kuin kysyä, kuinka he kehtaavat. [Oikealta: Ja kyllä he kehtaavat!
— Naurua — Jukka Gustafsson: Näin se retoriikka muuttuu!]

Arvoisa puhemies! En uskonut, että minulla tulisi näin nopeasti ikävä vihreiden edusta-
ja Ville Niinistöä. Olen aivan varma, että jos Ville Niinistö olisi täällä, niin hän olisi nyt
kyllä tiukasti tuomitsemassa näin räikeän lobbaamisen ja lobbareiden neuvottelupöytiin ot-
tamisen. Mutta Ville Niinistö ei valitettavasti ole täällä, ja toivon, että edustaja Zyskowicz
ja muut nyt sitten yrittävät tuoda esille tätä, miten härskisti meillä nämä kampanjoiden ra-
hoittajat, SAK:n 1,4 miljoonan jättimäinen eduskuntavaalikampanja, avasivat tien suoraan
kirjoittamaan hallitusohjelmaa. [Jukka Gustafssonin välihuuto] On hyvä, että tästä käy-
3



Pöytäkirjan asiakohta PTK 5/2019 vp
dään nyt avoin keskustelu, ja on tärkeää, että tulevaisuudessa myös tällaiset piilokampan-
jat tulisivat tämän valvonnan piiriin, ja luulen, että edustaja ja puhemies Rinne on samaa
mieltä. [Naurua]

13.14 Mika Niikko ps: Arvoisa puhemies! Edustaja Heinonen nosti asian ytimen esille
siinä mielessä, ovatko nämä rahalla ostetut vaalit. Nimittäin tämä kyseinen Vapaiden val-
takunta -kansanliike, joka vastaanotti tämän SAK:n 1,39 miljoonaa euroa ja jakoi halua-
mallaan tavalla, osoittaa sen, että jos ei tämä nyt ole suorastaan korruptiota, niin tämä on
suorastaan törkeää vaalivaikuttamista. Vaalivaikuttamisesta ollaan puhuttu tässäkin salis-
sa hyvin paljon, kun me olemme puhuneet vaikkapa Venäjän tai vastaavien muiden mai-
den tavasta sotkeutua vaaleihin. Jos on moitittavaa muiden valtioiden tai muiden tahojen
vaikuttaa vaalitulokseen, millä tavalla tämä on hyväksyttävämpää? Jos olisi ollut tois-
tepäin, niin että elinkeinoelämä olisi tukenut massiivisesti jäsenmaksuillaan tai muilla tu-
loillaan vaaleja, [Vasemmalta: Ei mitenkään!] niin vasen puoli olisi huutanut kurkku suo-
rana siitä, että näin ei saa tehdä. Tämä ei ole kaukana Kehittyvien maakuntien tuen aikai-
sesta toiminnasta, jolloin rahalla ostettiin ja vaikutettiin suoraan ministereitten pöydissä.
On aivan samanlainen lopputulema tälläkin vaikuttamistyylillä, miten vasemmistopuolu-
eet yhdessä ovat suhmuroineet.

Tavallinen äänestäjä on huolissaan siitä rakenteellisesta korruptiosta, mikä Suomessa-
kin vallitsee. Me emme voi rehellisesti sanoa äänestäjille, että me olemme vaikutuksille ei-
alttiita, jos me esimerkiksi tällä tavalla toimimme. Ymmärrän toki sen, että vaalirahoitusta
voidaan ottaa vastaan, niin kuin me itse kukin varmasti otamme vastaan, mutta etiikan pi-
täisi olla kohdallaan, kun vaalirahoituslaki ei kuitenkaan aseta tällä hetkellä rajaa tähän toi-
mintaan, miten sitä vaalitukea voidaan pyörittää. Miksi on olemassa kampanjakatto tai
vaalirahoituskatto, jos tässä ei ole mitään kattoa, kuinka paljon miljoonia ammattijärjestöt
voivat syytää vaalikampanjaan? Siinä mielessä toivoisin, että tämän vaalikauden aikana
tätä vaalirahoituslakia muutetaan siten, ettei näitä verovapaita jäsenmaksutuloja voitaisi
käyttää vaalirahoitukseen. Siellä on hyvin paljon myös perussuomalaisia jäseniä, joiden ra-
hoilla vasemmistolaisten kampanjaa on tuettu.

13.17 Jari Myllykoski vas: Arvoisa herra puhemies! [Timo Heinonen: Puolustuksen pu-
heenvuoro!] — Puolustuksella ei ole puheenvuoroa. Täällä on kansanedustajilla puheen-
vuoro.

Tähän Niikon edellä tuomaan puheenvuoroon voin itse ammattiyhdistysliikkeessä toi-
mivana aktiivina sanoa, että olen saanut eri ammattiosastoilta rahoitusta tähän vaalikam-
panjaan, jota käytiin. Ilman sitä viiteryhmää, joka halusi tukea minua vaaleissa, jotta mi-
nusta tulee vasemmistolainen kansanedustaja, tuskin olisin pystynyt aikanaan tekemään
sellaista vaalikampanjaa ja tekemään sellaista työtä, millä olisi ollut mahdollista, että se to-
teutuu. Mutta edustaja Niikon syyte siitä, että perussuomalaisten maksamilla rahoilla ra-
hoitetaan vasemmistolaisten vaalikampanjaa, [Mika Niikko: Se on tosi!] on törkeä syyte.
Minä toivon, että te oikein aidosti nyt tutustutte siihen, kuinka ammattiyhdistysliikkeessä
omille jäsenille annetaan rahoitusta. Toivon todellakin, että katsotte tämän läpi [Mika Nii-
kon välihuuto] ja teette sen siinä hartaudessa, että voitte vaikka kuppilassa tulla myöntä-
mään, että tällä kertaa olitte hieman harhaisella tiellä.

Sanotaan nyt tässä vielä edustaja Räsäselle, että Akava ja SAK, liiemmin kuin EK:kaan,
eivät ole liittoja vaan ovat elinkeinoelämän toimijoita ja etujärjestöjä kullakin rintamalla.
4



Pöytäkirjan asiakohta PTK 5/2019 vp
Mitä tulee vaalirahan näkyvyyden lisäämiseen, niin yhdyn niihin puheenvuoroihin, että
edelleen meillä on kehitettävää, niin että meidän ei tätä keskustelua tarvitse käydä. Minä-
kään en halua muistella vuoden 2011 neuvottelukuviota Säätytalolla ja siellä niitä neuvot-
telijoita, jotka olivat neuvottelupöydissä tai vaikuttamassa neuvotteluihin. Minun mieles-
täni on turha katsella historiaa niin kauas taaksepäin, vaan mennään tästä askelia eteen-
päin. Kehitetään tätä läpinäkyvyyttä niin, että meidän ei tarvitse täällä kyräillä toistemme
selkien takana.

On mahdotonta tietysti ruveta arvottamaan kaikkea. Jos me rupeamme puhumaan ka-
toista, no, minä olen sitä mieltä, että kyllä, mutta tarvitseeko meidän ruveta ihmisiä tarkas-
telemaan persoonittain? Eli jos jollain on jo julkisuusarvoa rahassa mitaten enemmän kuin
jollakin vasemmistolaisella tehdastyöläisellä, niin pitäisikö meillä sitten olla vähän kor-
keampi katto vaalirahoituksen suhteen? Liikutaan siinä mielessä heikoilla jäillä, kuinka
mitäkin rahassa mitataan. Mutta olen sitä mieltä, että se loisi tähän maahan ehkä enemmän
puolueitten yhdessä tekemistä, olisi ehkä suunta jopa pitkille listoille, ja puolueitten omat
näkemykset tulisivat enemmän esille kuin persoonakohtaiset mielipiteet politiikasta, vaik-
ka meillä jokaisella puolueella on omat lähtökohtansa ja vaaliohjelmansa.

Vapaiden valtakunnasta täytyy sanoa, että huomio on varmasti oikea, mutta en ole sa-
maa mieltä edustajan kanssa siitä, onko se piilo-organisaatio. Tämä organisaatio on perus-
tettu sillä perusteella, että halutaan olla irti pakkolaeista ja edistää sitä, että tässä maassa
voidaan vapaasti tehdä työtä, elää omalla palkalla, ja tämä organisaatio on nimenomaan
toiminut näissä vaaleissa ilman minkäänlaisia puoluetunnuksia. Totesin sen itse yhden ker-
ran, kun minulla oli pientä vaalimateriaalia, kun menin Sampolan Vapaiden valtakunnan
vaalitilaisuuteen. Minulle sanottiin, että jospa laitat nuo taskuun taikka poistut täältä niit-
ten tavaroitten kanssa. Eli pidettiin erittäin tarkkaa huolta siitä, että siellä eivät vasemmis-
topuolueet sen enempää kuin oikeistopuolueetkaan saaneet olla mukana puoluetunnuksin.
Siitä tälle vaaliorganisaatiolle, joka oli tässä mukana, annan kyllä täydet pisteet. Se, mitä
mieltä olen hankkeesta, ei kuulu nyt tähän vaalirahoituksen läpinäkyvyyteen. Näillä, arvoi-
sa puhemies. — Kiitos.

13.21 Ben Zyskowicz kok: Arvoisa herra puhemies! On vanha ja tunnettu tosiasia, että lu-
kuisat etujärjestöt, ennen kaikkea ammattiliitot, rahoittavat vaaleissa ehdolla olevia ehdok-
kaita ja myös puolueita. Sinänsä jokainen itsenäinen järjestöhän Suomessa saa käyttää ra-
hojaan sääntöjensä mukaisella ja haluamallaan tavalla. [Kimmo Kiljunen: Myöskin Elin-
keinoelämän keskusliitto!] Edustaja Myllykoski ei tunnu muistavan sitä, mikä periaatteel-
linen ongelma on nimenomaan ammattiliittojen antamassa vaalituessa. Sen maksamiseen
nimittäin osallistuu jokainen suomalainen. Kun ammattiliittojen jäsenmaksut ovat verovä-
hennyskelpoisia, se kaventaa veropohjaa, ja muut, kaikki muut, osallistuvat tätä kautta am-
mattiliittojen muun muassa teille ja muille hyville ehdokkaille antamaan vaalitukeen.
Vaikka vielä hyväksyttäisiin, että ammattiliitto laittaa rahansa siihen, mihin haluaa, niin
onko se oikein, että verovähennysoikeuden kautta kaikki suomalaiset käytännössä joutu-
vat osallistumaan ammattiliittojen antamaan vaalitukeen? — Edustaja Myllykoski, tästä
oli kyse tässä asiassa, mihin viittasitte.

En väitä, että ammattiliittojen ja ammatillisten keskusjärjestöjen antama vaalituki olisi
suoraan yhteydessä siihen, että nyt tällä hetkellä Säätytalon hallitusneuvotteluissa neuvot-
telupöydissä neuvottelijoina istuu useita ammattiliittojen virkailijoita, istuu useita sellai-
sia, joiden verokirja on siis siellä ammattiliiton kassakaapissa. Edustaja Gustafsson väli-
5



Pöytäkirjan asiakohta PTK 5/2019 vp
huutona sanoi, että he ovat hyviä ihmisiä. Minä olen täysin samaa mieltä. He ovat hyviä ih-
misiä, he ovat asiantuntevia ihmisiä, he tekevät täysin kunniallista työtä toimiessaan etu-
järjestöjen asiantuntijoina, toimiessaan lobbareina. Mutta onhan se nyt aivan käsittämätön-
tä, että kun tähän saakka on hämmästelty ja paheksuttu sitä, että siellä käytävillä Säätyta-
lolla on lobbareita, niin nyt ne lobbarit on kutsuttu neuvottelupöytiin. On syntymässä Antti
Rinteen lobbarihallitus. [Jukka Gustafsson: No, no, no, no!] Onhan tämä täysin käsittämä-
töntä. [Jukka Gustafsson: No onko siellä kaksi vai kolme!] — On siellä paljon enemmän.
— Ja taitaa olla ensimmäinen kerta Suomen historiassa, jolloin varsinaisten lobbaustoimis-
tojen, viestintätoimistojen, palkkalistoilla olevia ihmisiä on neuvottelemassa Suomelle
hallitusohjelmaa, eikä tästä ole kuin päivä tai kaksi, kun hallitustunnustelija Rinne sanoi,
että lobbarit pidetään ulkopuolella ja heidät kutsutaan tarvittaessa asiantuntijoiksi. [Puhe-
mies koputtaa] Täysin toisin kävi. [Timo Heinonen: Mitä tekee Rinne?]

13.25 Juhana Vartiainen kok: Arvoisa puhemies! Täällä on aloitettu ansiokas keskuste-
lu suomalaisen poliittisen päätöksenteon luonteesta, mutta jos tässä käsitellään vahvaa lob-
bausilmiötä ja korporatismia jonkinlaisena ikuisena suomalaispiirteenä, niin muistutetta-
koon nyt kuitenkin mieliin, että silloin kun Sipilän hallitusta Säätytalolla muodostettiin,
niin toimittiin aivan eri tavalla. Sinnehän ei lobbareita ollut kutsuttu ja siellä lähdettiin liik-
keelle meidän, siis kansanedustajien, ja virkamiesten ja tutkijoiden voimin. [Välihuutoja
vasemmalta]

Yleisemminhän tämä ilmiö, eli tämä Suomen järjestövetoisuus, on perua pitkältä ajalta.
Se on syntynyt kylmän sodan aikana, jolloin sille saattoi olla jonkinlaista tarvettakin, mut-
ta se on jäänyt elämään tavalla, joka erottaa meidät pohjoismaisista ja eurooppalaisista naa-
pureistamme tavalla, jota moni ei todellakaan Suomessa tiedosta. Suomi on ylivoimaisesti
Pohjoismaiden korporatistisin maa eli maa, jossa valtiosääntö monissa asioissa on itse
asiassa vain nimellinen asia ja todellista valtaa käyttävät järjestöt. Millään muulla alueella
ei tällä piirteellä ole samanlaisia kielteisiä vaikutuksia kuin työllisyyspolitiikan alueella.

Niin kuin, arvoisa puhemies, te hyvin tiedätte, silloin kun sosiaalidemokratia ja ammat-
tiyhdistysliike vanhan devalvaatiopolitiikan aikana viime vuosisadalla hoitivat palkka-
malttia, niin siitä ammattiyhdistysliike suoriutuikin kohtuullisen hyvin, mutta nyt kun me
olemme ikääntymisen aikakaudella, jolloin pitää tehdä työn tarjonnan uudistuksia eli saa-
da kaikilla mahdollisilla keinoilla lisää ihmisiä työmarkkinoille, ammattiyhdistysliike ei
ole kyennyt missään maassa olemaan sellainen rakentava voima, joka olisi vienyt näitä uu-
distuksia eteenpäin. Sanon tämän tietyllä kaihomielisyydellä, olen nimittäin suuren osan
työurastani ollut ammattiyhdistysliikkeen ja sen tutkimuslaitosten palveluksessa, mutta
kyllä se kokemus Pohjoismaista ja vastaavista maista on, että kun pitää tehdä työn tarjon-
nan uudistuksia, niin ammattiyhdistysliike on ollut niitä vastaan. Muistelkaapa nyt vaikka
hallituskautta 2011—2015, jolloin todellakin työministerinä oli suorastaan etujärjestön en-
tinen puheenjohtaja ja hänen johdollaan toimittiin niin, että oli kyseessä mikä tahansa uu-
distus, josta vaikka hallituspuolueetkin olisivat olleet yhtä mieltä — kokoomus ja sosiaa-
lidemokraatit olivat yhtä mieltä erilaisista uudistuksista — niin jos ei tällainen uudistus
saanut järjestöiltä vihreää valoa, se ei edennyt, vaikka se olisi lisännyt työllisyyttäkin.
Emme me tällaisella toimintatavalla ikinä pääse työllisyydessä hyvään suuntaan — eli an-
tamalla jollekin järjestölle veto-oikeuden. Sen hallituskauden surullista satoahan oli työl-
lisyyden aleneminen yli sadallatuhannella. En tiedä, välitettiinkö tästä lainkaan. Ei siis ole
sattuma, että Pohjoismaiden korporatistisin eli järjestövaltaisin maa on myös se Pohjois-
6



Pöytäkirjan asiakohta PTK 5/2019 vp
maa, jossa on korkein työttömyys ja itse asiassa Pohjois-Euroopassa lähes korkein työttö-
myys.

Siksi katselen itsekin aika murheellisena sitä, miten neuvottelupöydissä hallitusohjel-
maa eivät nyt kirjoita vaaleissa valtakirjan saaneet kansanedustajat, me kansan valitsemat
luottamushenkilöt, vaan ne samat järjestöihmiset, jotka viime vuosien aikana ovat pitäneet
huolen siitä, että sellaisia uudistuksia ei tehdä, jotka tepsivällä tavalla alentaisivat työttö-
myyttä, arvoisa puhemies. Niinpä tekisi mieli kaikille meille tässä nyt muistuttaa: luetaan
silloin tällöin se, mitä valtiosäännössä lukee. Eikö siellä lue niin, että valtiovalta Suomessa
kuuluu kansalle, jota edustaa valtiopäiville kokoontunut eduskunta? Tämä pitää ottaa va-
kavasti. Otetaan se valta meille, otetaan se pois Etelärannasta ja Hakaniemestä. — Kiitos.

Keskustelu ja asian käsittely keskeytettiin.
7


	3
	13.01
	13.07
	13.08
	13.14
	13.17
	13.21
	13.25


