















































DEM5205.tmp.xml


Pöytäkirjan asiakohta PTK 61/2018 vp
Pöytäkirjan asiakohta 

PTK 61/2018 vp

Täysistunto

Tiistai 5.6.2018 klo 14.10—17.06

5. Hallituksen esitys eduskunnalle laiksi puolustusvoimista annetun lain muuttamisesta
Hallituksen esitys HE 72/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 5. asia.
Puhemiesneuvosto ehdottaa, että asia lähetetään puolustusvaliokuntaan.

Tähän lähetekeskusteluun varaamme 45 minuuttia. Mikäli puhujalistaa ei ehditä anne-
tussa ajassa käymään loppuun, asiakohdan käsittely keskeytetään ja sitä jatketaan tämän
päivän istunnossa muiden asiakohtien tultua käsitellyiksi. Jos keskustelu puolestaan päät-
tyy ennen sille varatun määräajan päättymistä, siirrytään päiväjärjestyksen seuraavaan eli
6. asiakohtaan.

Keskustelu

15.44 Puolustusministeri Jussi Niinistö (esittelypuheenvuoro):  Arvoisa rouva puhe-
mies! Tällä lakiesityksellä on tarkoitus saattaa Puolustusvoimien toimivaltuudet ajan tasal-
le koskien luvattomien lennokkien liikkumista Puolustusvoimien käytössä olevilla alueil-
la. Todettakoon heti tässä yhteydessä, että poliisi ja Rajavartiolaitos ovat valmistelemassa
vastaavia lakiesityksiä omalta osaltaan ja ne tulevat eduskuntaan aikanaan.

Hallitusohjelman mukaan Suomen turvallisuusympäristön muutos ja uudenlaiset uhat
edellyttävät uudenlaista valmiutta ja uudenlaista varautumista. Tämä koskee erityisesti
monimuotoisten uhkien, kuten hybridivaikuttamisen, torjuntaa. Miehittämättömät ilma-
alukset ovat osa tätä kokonaisuutta. Puolustusvoimien arvion mukaan miehittämättömän
ilmailun sille aiheuttama uhka on merkittävä. Ehdotetulla lailla pyritään suojautumaan vie-
raan vallan sotilaallisilta toimijoilta ja niiden lukuun toimivilta tahoilta. Puolustusvoimille
esitetään toimivaltuutta puuttua teknistä laitetta tai voimakeinoa käyttäen lennokin tai mie-
hittämättömän ilma-aluksen kulkuun, mikäli sen lennosta aiheutuu uhkaa maanpuolustuk-
selle tai Puolustusvoimien toiminnalle. Laissa olisi säännökset toimivaltuudesta Puolustus-
voimien käytössä olevilla alueilla ja niiden ulkopuolella.

Puolustusvoimat voisi toimia lennokin liikkumisen estämiseksi ensinnäkin silloin, kun
laite lähestyy Puolustusvoimien käytössä olevaa aluetta, esimerkiksi varuskuntaa, tai väli-
aikaisessa käytössä olevaa aluetta, esimerkiksi sotaharjoitusaluetta, tai sellaista ilmatilan
rajoitusaluetta, jolla Puolustusvoimien alue sijaitsee. Toiseksi lennokin liikkuminen voi-
daan estää Puolustusvoimille säädetyn turvaamistehtävän suojaamiseksi. Lentävä laite voi-
taisiin pudottaa alas myös silloin, kun sen liikkumisen tai muiden olosuhteiden perusteella
on todennäköistä, että se vaarantaa maanpuolustusta, Puolustusvoimien toimintaa, tai jos
sen kulkuun puuttuminen on välttämätöntä hengen tai terveyden suojaamiseksi yleisellä
paikalla. Toimittaessa yleisellä paikalla on toimintatavoista aina sovittava poliisin kanssa
 Tarkistettu
4.1



Pöytäkirjan asiakohta PTK 61/2018 vp
erikseen. Lisäksi esityksessä on huomioitu yhteistyö Viestintäviraston ja muiden viran-
omaisten kanssa. Toimivaltuuksien käyttö liittyisi aina Puolustusvoimien lakisääteisten
tehtävien hoitamiseen, ja sotilasviranomainen käyttäisi aina lain edellyttämää suhteelli-
suusharkintaa. Tehtäviä hoitavat henkilöt olisivat myös asianmukaisesti koulutettuja.

Arvoisa rouva puhemies! Miehittämättömän ilmailun uhkaan vastaavaa teknologiaa ke-
hitetään jatkuvasti. Lakiesityksessä esitetyt säännökset ovat tekniikkaneutraaleja, eli ne
jättävät tilaa erilaisille vaihtoehdoille. Tarkoitus on, että laki on ajan tasalla myös tulevina
vuosikymmeninä. Yksityiskohtaiset tiedot Puolustusvoimien kalustosta ja laitehankinnois-
ta eivät ole julkisia, koska ne liittyvät Puolustusvoimien suorituskykyihin. Esityksessä on
huomioitu tekniseen vaikuttamiseen ja tietosuojaan liittyvä problematiikka sekä arvioitu
lakiehdotusta huolellisesti perustuslain kannalta.

Puolustusvoimissa on varattu valmiuden kehittämiseen resurssi, jonka tulisi kattaa sää-
dösmuutoksista aiheutuvat kulut. Puolustusvoimien investointien tehokkaan käytön kan-
nalta on tärkeää, että sääntelyä kehitetään täsmällisemmäksi. Säädösmuutoksista johtuen ei
esitetä lisämäärärahaa. Tarvittavat investoinnit ja henkilöresurssit pystytään kohdenta-
maan kehittämisohjelmien puitteissa osana Puolustusvoimien normaalia toimintaa.

Esitykseen sisältyvät lakiehdotukset on tarkoitettu tulemaan voimaan mahdollisimman
pian.

Puhemies Paula Risikko: Mennään suoraan puhujalistaan.

15.48 Pauli Kiuru kok:  Arvoisa rouva puhemies! Hallituksen esityksessä ehdotetaan
muutettavaksi Puolustusvoimista annettua lakia, kuten ministeri Niinistö hyvin esitteli.
Tarkoituksena on lisätä säännöksiä, jotka koskevat lennokkeja ja miehittämättömiä ilma-
aluksia. Tarve muutoksille on syntynyt teknisen kehityksen, kansainvälisten esimerkkien
ja myös Suomessa tapahtuneiden ilmiöiden pohjalta. Uudet uhat edellyttävät uusia val-
miuksia, ja niiden käytölle ei saa olla lainsäädännöllisiä esteitä. Puolustusvoimien mahdol-
lisuudet vastata lennokkien ja miehittämättömien ilma-alusten uhkaan ovat nimenomaan
toimivaltasäännösten vuoksi nykyisin tulkinnanvaraisia. Tämä puute on nyt korjattavana. 

Lennokkeja voidaan käyttää tiedusteluun, viranomaisten toiminnan paljastamiseen, sa-
lakatseluun ja salakuljetukseen. On myös mahdollista, että niitä voidaan käyttää räjähtei-
den kuljettamiseen ja täsmäkohteiden vaurioittamiseen. Lennokkeja voidaan myös käyttää
parvena, jolloin niiden vaikutukset luonnollisesti kertautuvat. Esimerkiksi Syyrian sodas-
sa lennokkeja on käytetty käsikranaattien pudottamiseen sotilaskohteisiin ja ilmeisesti
myös siviilikohteisiin.

Nyt käsittelyssä olevan esityksen tavoitteena on parantaa yhteiskunnan turvallisuutta.
Puolustusvoimille annetaan riittävät ja yksilöidyt toimivaltuudet puuttua lennokkien ja
miehittämättömien ilma-alusten uhkaan. Esitys ei muuta nykyistä käytäntöä, jossa poliisi
vastaa järjestyksestä ja turvallisuudesta yleisellä alueella. Tarkoitus on, että Puolustusvoi-
mat voi itse puuttua niihin tilanteisiin, joissa lentotoiminta kohdistuu erityisesti Puolustus-
voimien toimintaan sen käytössä olevilla alueilla.

Hallituksen esityksessä määritellään, kenellä on Puolustusvoimissa päätösvalta ilma-
alusten kulkuun puuttumisessa. Päätöksen voi tehdä esimerkiksi varuskunnan päällikkö tai
harjoituksen johtaja. Jos epäilyttävää toimintaa havaitaan yleisellä paikalla, esimerkiksi
tutkakaluston huollon yhteydessä, niin Puolustusvoimien on ilmoitettava asiasta poliisivi-
ranomaisille. Yleistoimintavaltansa perusteella poliisi voi ottaa tehtävän hoitaakseen tai
2



Pöytäkirjan asiakohta PTK 61/2018 vp
hoitaa sitä yhteistyössä Puolustusvoimien kanssa. Tavoitteena on, että kaksi toimivaltaista
viranomaista tietävät toistensa toiminnasta ja tilannekuva on yhteinen. Niin ei luonnolli-
sesti saa tapahtua, että kaksi viranomaista puuttuu tilanteeseen toisistaan tietämättä.

Kansainvälinen vertailu todistaa, että lennokkien ja miehittämättömien ilma-alusten toi-
mintaa on myös lainsäädännössä tarkasteltava uudessa valossa Suomessa. Suomeen koh-
distuvat uhat ovat yhä moninaisempia. Laajamittainen disinformaation levittäminen,
kyberhyökkäykset ja lennokit ovat osa tätä kokonaisuutta, ja niitä voidaan pahimmillaan
käyttää yhdessä tai erikseen mitä mielikuvituksellisimmillakin tavoilla.

Lainsäädännön ja toimivaltarajojen aiheuttama kitka on pidettävä sellaisena, että nopea
vastareagointi on mahdollista.

15.51 Mikko Savola kesk (vastauspuheenvuoro): Arvoisa rouva puhemies! Tämä miehit-
tämättömien aluksien eli niin sanottujen dronejen uhka: Ne ovat hyvinkin paljon arkipäi-
väistyneet, niitä alkaa olla monella ihmisellä, ja niitä käytetään lähinnä harrastetarkoituk-
siin ja osittain myös ammattitarkoituksiin. On hyvä, että Puolustusvoimat nyt reagoi ja me
teemme lainsäädännön sitä varten, että näitä ei voida väärinkäyttää. Varmasti aika paljon
ihmisillä on uteliaisuutta, mutta se voi olla myös ilkivaltaa, ja sitten se voi olla myös tie-
dustelutarkoituksessa tai muussa vastaavassa Puolustusvoimia vastaan kohdennettua uh-
kaa. Kysyisinkin oikeastaan ministeriltä, kun olette paikalla: Onko ollut vaaratilanteita tai
uhkatilanteita sen suhteen, että droneja olisi käytetty Puolustusvoimien alueella? Ja mikä
on meidän torjuntakykymme tällä hetkellä, vai tarvitseeko se kehittämistä myös, meillä
puolustushallinnossa ja Puolustusvoimissa?

Puhemies Paula Risikko:  Otetaan tähän nyt lyhyt debattikeskustelu, ja kaikki, jotka ha-
luavat käyttää debattipuheenvuoron, painavat V-painiketta.

15.53 Mika Kari sd (vastauspuheenvuoro): Arvoisa rouva puhemies! Oikein hyvä ja kan-
natettava lakiehdotuksen perusajatus, ja kun tätä lakiehdotusta tulee kahlattua vielä lisää,
niin selkeästi sitten näkee, voiko tämän ihan sellaisenaan hyväksyä vai jollain korjauksilla,
muutoksilla.

Kun saan toimia myös jäsenenä hallintovaliokunnassa, jossa käsitellään sisäisen turval-
lisuuden toimijoiden tarpeita ja sisäisen turvallisuuden tilaa, niin myös sillä puolella tähän
drone-ongelmaan, miehittämättömien ilma-alusten käyttämiseen, törmätään tuon tuosta.
Sen lisäksi julkisessa keskustelussa ihmisillä on huoli etenkin salakuvaamisesta, salakatse-
lusta, ilmaliikenteelle aiheutuvasta vaarasta ja niin edelleen, se jakaa kansalaisten tuntoja
yhteisen huolen nimissä. Kysyisin ministeriltä: pitäisikö rakentaakin ehkä vielä enemmän
tämmöinen poikkihallinnollinen ohjelma tähän drone-ongelmaan, joka meillä on, ja ovat-
ko tuomiot tiedustelutarkoituksista tehdyistä rikoksista kohdallaan?

15.54 Satu Taavitsainen sd (vastauspuheenvuoro):  Arvoisa puhemies! Itse pidän myös
tätä lakiesitystä ja sitä, että tämä tuli, erittäin tarpeellisena ja hyvänä.

Sellainen kysymys ministerille, että kun kuitenkin tässä miehittämättömien ilma-alus-
ten kentässä teknologinen kehitys on ollut todella valtavaa sekä näitä on eri maissa todella
paljon tutkittu ja viety eteenpäin sekä nämä ovat myöskin eri maiden puolustusvoimien
käytössä palvelemassa sitten puolustusvoimia, niin onko meidän Puolustusvoimilla tutki-
musta, niin että me tiedämme, mikä tällä hetkellä näiden suorituskyky on, mihin ne pysty-
3



Pöytäkirjan asiakohta PTK 61/2018 vp
vät, ja suojataksemme itseämme tunnemmeko tämän teknologian tarpeeksi hyvin ja kuin-
ka paljon meillä on aikomusta ottaa näitä myöskin itsellemme käyttöön, vaikka tässä laki-
esityksessä on nyt tarkoitus sitten saada [Puhemies koputtaa] toimivaltuuksia näitten tor-
jumiseen ja alas ampumiseen.

15.55 Markku Pakkanen kesk (vastauspuheenvuoro): Arvoisa rouva puhemies! Drone-
keskustelua käydään monessa pöydässä tänä päivänä. Täällä on ansiokkaasti otettu esille
myös tämä siviilipuolen ongelma, mitä varmaan myös täytyy pohtia samaan aikaan.

Mutta Puolustusvoimien näkökulmasta toki nämä tiedusteluasiat ja kuljetusasiat ovat
sellaisia asioita, mitkä ovat varmaan myönteisiäkin asioita. Näitähän pystytään monessa
asiassa hyödyntämään, ja sillä lailla saadaan paljon nykyaikaista tekniikkaa mukaan. Ky-
syisin kuitenkin ministeriltä: kuinka paljon näitä käytetään Suomessa tarkkailu-, tieduste-
lutehtävissä, ja miten esimerkiksi PV:n omaa vartiointia, aluevartiointia tai tämmöistä, voi-
taisiin suorittaa näillä laitteilla? Sitten toinen kysymys vielä: onko ulkomailla, sitten kun
suomalaisia lähtee esimerkiksi rauhanturvaajatehtäviin, mahdollista hyödyntää näitä, ja
onko näissä asioissa tämmöisiä, voisiko näin sanoa, lisenssiongelmia?

15.56 Jukka Kopra kok (vastauspuheenvuoro): Arvoisa rouva puhemies! Tämä esitys on
hyvä ja tervetullut, ja on hyvä, että puolustushallintomme on ajan tasalla ja seuraa teknii-
kan ja sotavälineiden kehitystä. Drone-tekniikka on viime vuosina, kuten täällä on todettu,
kehittynyt aimo askelin ja kehittyy edelleen, se on selvä. Kun seuraa uutisia maailmalta,
niin voi havaita, että ei tätä pelkästään tutkita vaan näitä kyllä käytetäänkin tiedusteluun ja
myös pahantekoon. Esimerkiksi Isis yksinkertaisimmillaan on käyttänyt droneja siihen,
että on ripustettu käsikranaatti dronen kyytiin, lennätetty se sitten vastustajan asemien
päälle ja pudotettu sieltä niskaan, ja aiheutetaan näin tuhoa. Kysyisinkin ministeriltä: mikä
on se meidän valmiutemme, ja millainen kyky rakennetaan, ja rakennetaanhan varmasti
riittävän hyvä kyky kaikissa olosuhteissa pysäyttää näiden dronejen toiminta nopeasti, kun
sellaista pahantahtoista liikehdintää havaitaan?

15.57 Jani Mäkelä ps (vastauspuheenvuoro): Arvoisa puhemies! Tämä hallituksen esitys
Puolustusvoimien oikeudesta puuttua miehittämättömän ilma-aluksen elikkä niin kutsutun
dronen lentoon voimakeinoin tai häirinnällä on tarpeellinen ja kannatettava. Tässä tullaan
siihen, että lainsäädäntö ei aina pysty seuraamaan teknologian kehitystä, ja siksi sen päi-
vittäminen on tarpeen, että käsite tällaisesta lennokista määritellään ja säädetään ne keinot,
millä siihen voidaan puuttua. Tällaista käyttöä on laajalti, esimerkiksi meillä tuolla itärajan
tuntumassa on ollut tapauksia salakuljetuksesta tällaisilla droneilla.

Nythän tilanne on se, että kodinkoneliikkeestä voi kuka tahansa käydä ostamassa kame-
rallisen lentolaitteen, jonka lentomatkaulottuvuus on kohtuullinen ja kamera on hyvin tark-
ka. Vaikka tässä laissa viitataankin erityisesti vieraan vallan kohteisiin ja sotilaallisiin toi-
mijoihin, joiden teknologia on varmasti tätä kehittyneempää, silti eräs tekijä on myös se,
että aivan tavalliset uteliaat kansalaiset tai vaikkapa sensaatiolehtien, kuten Helsingin Sa-
nomien, toimittajat saattavat lennellä tällaisilla lennokeilla sotilaskohteiden lähelle ja ottaa
sieltä kuvia. Ei ole varmaankaan kansallinen etumme, että tällainen toiminta on mahdollis-
ta lain estämättä.
4



Pöytäkirjan asiakohta PTK 61/2018 vp
Puhemies Paula Risikko:  Otetaan tässä vaiheessa kaksi vastauspuheenvuoroa vielä ja sit-
ten ministerin vastaus, edustajat Räsänen Joona ja Heinonen.

15.58 Joona Räsänen sd (vastauspuheenvuoro):  Arvoisa puhemies! Tässä on hyvä esi-
merkki siitä, että kun teknologia kehittyy, niin myös lainsäädännön pitää elää ajassa. Aina
kun teknologia kehittyy, se luo totta kai uusia mahdollisuuksia, mutta samalla sitten syn-
tyy näitä erilaisia uusia uhkakuvia. Ja kun tiedämme esimerkit maailmalta, näemme, että
kyllä näihin mahdollisuuksiin sitten vähän niin kuin pahassa mielessä eri toimijat ovat tart-
tuneet, ja siitä syystä on kyllä järkevää, että tätä kansallistakin lainsäädäntöä nyt täsmen-
netään.

Niin kuin edustaja Kari tuossa totesi, tällähän on myös monia yhtymätekijöitä siviilikrii-
sinhallinnankin puolella poliisin toimintaan, jolla on sitten edelleen yleistoimintavaltuus,
ja on varmaan syytä, että näitä tulevaisuudessa kehitetään käsi kädessä, koska näiden mie-
hittämättömien alusten käyttö tulevaisuudessa varmasti vain lisääntyy, liikkuvatpa ne sit-
ten maalla, meressä tai ilmassa, ja on varmaan syytä, että tätä tarkasti seurataan ja myös
mietitään, miten lainsäädäntö tulevaisuudessa yhä paremmin pystyy näihin vastaamaan.

Puhemies Paula Risikko:  Edustaja Heinonen, vastauspuheenvuoro, ja sen jälkeen minis-
terin vastaus, enintään 3 minuuttia, ja sitten puhujalistaan.

15.59 Timo Heinonen kok (vastauspuheenvuoro): Arvoisa rouva puhemies! Hyvä minis-
teri ja hyvät edustajakollegat! On hyvä, että Puolustusvoimien toimivaltaa miehittämättö-
miä ilmailualuksia kohtaan laitetaan nyt ajan tasalle, ja on erittäin myönteistä ja tärkeää,
että tässä myös tämä teknologianeutraalius on otettu huomioon. Niin kuin olemme monta
kertaa tässä salissa saaneet huomata, lainsäädäntö usein laahaa perässä niissä tilanteissa,
jos johonkin tiettyyn tekniikkaan ollaan kiinnittämässä huomiota, ja erityisesti kiitosta
puolustusministeriölle siitä, että tämä on tehty teknologianeutraalisti.

Ehkä tässä on kaksi hieman erilaista kokonaisuutta. Toinen on tämä, minkä Puolustus-
voimat on esille nostanut, eli vieraan vallan selkeä sotilaallinen toiminta tai sitten heidän
lukuunsa täällä toimiva toimija. Mutta sitten toinen, mikä tässä keskustelussa on esille tul-
lut useammassakin puheenvuorossa, on tällainen suomalaisten, kymmenientuhansien dro-
ne-käyttäjien, ehkä uteliaisuus tai ajattelemattomuus, missä saatetaan tehdä virhe vahin-
gossa, ajattelemattomuuttaan, tai esimerkiksi levittää livenä sentyyppistä kuvaa, mikä saat-
taa aiheuttaa tällaista turvallisuusuhkaa. Pidän erittäin myönteisenä, että tässä on nämä
kummatkin kokonaisuudet nyt huomioitu, mutta ennen muuta vieraan vallan sotilaallinen
toiminta.

Ensimmäinen varapuhemies Mauri Pekkarinen:  Nyt ministeri, ja 3 minuuttia.

16.01 Puolustusministeri Jussi Niinistö:  Arvoisa puhemies! Asiantuntevia, hyviä kom-
mentteja ja kysymyksiä. Edustaja Savola aloitti kysymällä, onko ollut vaaratilanteita. Sii-
hen voin vastata, että kyllä, tämä lakiesitys syntyy todellisesta tarpeesta. Puolustusvoi-
mien alueilla on todettu liikennettä esimerkiksi sotaharjoitusten yhteydessä lähes säännön-
mukaisesti nykyään.

Edustaja Savola kysyi myös, mikä on torjuntakykymme, ja ymmärtääkseni myös edus-
taja Kopra viittasi kysymyksellään siihen. Kykyä on jo nyt, mutta lainsäädäntö on puuttu-
5



Pöytäkirjan asiakohta PTK 61/2018 vp
nut, ja sen takia tämä lakiesitys on tarpeellinen. Yksityiskohtaiset tiedot Puolustusvoimien
kalustosta eivät tietenkään ole julkisia, koska ne liittyvät Puolustusvoimien suorituskykyi-
hin, mutta keinot torjua droneja tai lennokkeja ovat monet alkaen haulikosta päättyen
elektroniseen vaikuttamiseen ja kaikkea siltä väliltä, ja kehitämme näitä keinoja jatkuvas-
ti. Tämä lakiesitys on niin sanotusti tekniikkaneutraali siksi, että se voisi olla voimassa
vuosikymmeniä.

Edustaja Kari puhui poikkihallinnollisuudesta. Kyllä, tätä lakiesitystä, vaikka se koskee-
kin puolustushallintoa, on valmisteltu osin poikkihallinnollisesti. Olemme hyvässä yhteis-
työssä sisäministeriön kanssa tätä omaa lakiamme valmistelleet. Ja sisäministeriö tulee pe-
rässä: poliisi ja Rajavartiolaitos tarvitsevat omat lakimuutoksensa.

Edustaja Taavitsainen ja osin edustaja Pakkanenkin kiinnittivät huomiota tutkimuk-
seen. Me tutkimme tätä lennokkien teknologista kehitystä jatkuvasti. Lennokit ovat meille
uhka mutta myös mahdollisuus. Meillä on Puolustusvoimilla ollut lennokkeja käytössä jo
vuosia. Niitä käytetään tiedusteluun ja valvontaan, ei vaikuttamiseen. Jatkossa meillä on
lennokkeja käytössä yhä enemmän. Edustaja Pakkanen viittasi kriisinhallintatehtäviin.
Niissä lennokit on tarpeellinen valvontaväline. Toki kriisinhallintatehtävissä on aina omat
voimankäyttösääntönsä.

Edustaja Räsäselle vielä lopuksi tässä totean, että eurooppalaisia lentosääntöjä droneille
ollaan parhaillaan valmistelemassa. 

Ensimmäinen varapuhemies Mauri Pekkarinen: Puhujalistaan.

16.04 Lea Mäkipää sin: Arvoisa puhemies! Nykyhallitus on puuttunut tarmokkaasti Suo-
men turvallisuusympäristön heikkenemisestä johtuviin uhkiin. Puolustusvoimien valmiut-
ta muun muassa on huomattavasti parannettu, ja tämä työ jatkuu. Nyt käsillä oleva esitys
pureutuu osaltaan turvallisuusympäristön muutosten aiheuttamiin uusiin uhkiin, joita myös
teknologinen kehitys mahdollistaa. On tärkeää, että lainsäädäntömme pysyy tässä kehityk-
sessä ajantasaisena.

Elektroniikan ja digitekniikan kehitys on ollut huimaa tällä uudella vuosituhannella.
Hallitus on sisäisen ja ulkoisen turvallisuuden selonteoissa tunnistanut uusia uhkia, jotka
edellyttävät yhteiskunnalta uudenlaista valmiutta ja varautumista. Erittäin nopeaa teknolo-
ginen kehitys on ollut valokuvauksen alalla ja akkutekniikassa, mikä on mahdollistanut
tässä lakiesityksessä esille nostetut miehittämättömien alusten ja lennokkien aiheuttamat
uudet turvallisuusuhat. Se on edesauttanut kauko-ohjattujen pienoislennokkien hintojen
laskua, helppoa saatavuutta ja jokamiehen käytettävyyttä.

Miehittämättömiin ilma-aluksiin liittyy kuitenkin myös paljon erilaisia haittaa tuottavia
käyttömahdollisuuksia, muun muassa räjähteiden ja vaarallisten aineiden kuljettamisessa.
Lennokeissa voidaan käyttää huipputarkkaa kuvausteknologiaa ja lämpösensoreita, joiden
avulla pystytään hankkimaan tietoa esimerkiksi Puolustusvoimien käyttämien rakennus-
ten käyttötarkoituksista ja heikkouksista. Vieraat valtiot voivatkin tällaisen tekniikan avul-
la kohdistaa laaja-alaista tiedustelua ja vakoilua Puolustusvoimien toimintaan. Kauko-oh-
jattuja digi- ja lämpökameroilla varustettuja lennokkeja voidaan käyttää hyväksi monella
alalla, mutta niitä voidaan käyttää myös pahaksi eli rikolliseen toimintaan yöllä ja päivällä.

Tällä hetkellä Puolustusvoimilla ei kuitenkaan ole selvärajaisia toimivaltuuksia puuttua
luvattoman lennokin ja miehittämättömän ilma-aluksen tai niin sanottujen dronejen kul-
kuun alueellaan — tämä samaan aikaan, kun voidaan olettaa, että dronejen käyttö ja käy-
6



Pöytäkirjan asiakohta PTK 61/2018 vp
tettävyys tulevat tulevaisuudessa kasvamaan ja samalla niiden aiheuttamat häirintämah-
dollisuudet laajenevat.

Arvoisa puhemies! Lakiesityksessä esitetään Puolustusvoimille toimivaltuuksia puut-
tua toiminta-alueellaan tapahtuvaan ja havaitsemaansa lennokein tehtyyn vakoiluun tai
muuhun vahingon tuottamiseen. Puolustusvoimat on havainnut dronejen aiheuttavan tur-
vallisuusuhkaa tällä hetkellä ennen kaikkea niiden tiedustelutoimintaan sopivan ominai-
suuden vuoksi. Puolustusvoimille uhkaa aiheuttavat vieraan vallan sotilaalliset toimijat.

Esitys ei muuta nykyistä oikeustilaa, jossa poliisi toimii yleisen järjestyksen ja turvalli-
suuden ylläpitäjänä, mutta esityksessä Puolustusvoimille säädettäisiin toimivaltuuksia
myös yleisellä paikalla toimimiseen. Tarkoituksena on, että poliisin ei tarvitse vastata Puo-
lustusvoimien turvallisuuden ylläpitämisestä tilanteissa, joissa miehittämättömän ilmailun
uhka liittyy Puolustusvoimien toimintaan esimerkiksi sotaharjoituksissa. Näissä tilanteis-
sa Puolustusvoimien tulee kuitenkin antaa ennakkoilmoitus sekä sopia mahdollisesta voi-
makeinojen käytöstä poliisin kanssa. Lakihanke poliisille säädettävistä yksilöidyistä toimi-
valtuuksista miehittämättömän ilma-aluksen ja lennokin kulkuun puuttumiseksi on par-
haillaan vireillä.

Puolustusvoimat kohdentaa lakiesityksen toimeenpanon vaatimat kulut, kuten täällä
mainittiin, sisäisesti valmiuden kehittämisen resursseista. Näin ollen lakiesitys ei tarvitse
erillisrahoitusta.

Arvoisa puhemies! Kannatan tätä Suomen turvallisuutta parantavaa esitystä ja toivon
sille myös pikaista mutta tietysti huolellista käsittelyä täällä eduskunnassa.

16.09 Timo Heinonen kok:  Arvoisa herra puhemies! Hyvä ministeri! Tuossa debat-
tiosuudessa jo hivenen tätä kokonaisuutta kävin läpi, ja pidän erittäin hyvänä sitä, että Puo-
lustusvoimat päivittää nyt toimivaltuudet miehittämättömien ilma-alusten osalta. Tämä
uhka on itse asiassa merkittävä. Meillä on Ruotsista esimerkkinä tapauksia, joissa jopa so-
taharjoitus on jouduttu keskeyttämään hetkeksi tämäntyyppisen häirinnän takia, ja on hy-
vä, että meillä on ajantasainen lainsäädäntö siinä. Tilanne vaatii siis uudenlaista valmiutta
ja varautumista. Sotilasalueella, mutta myös sotaharjoituksissa, on tuntemattomia miehit-
tämättömiä aluksia havaittu, ja erityisesti silloin, kun ne ovat vieraan vallan sotilaallisten
toimijoiden lähettämiä tai heidän lukuunsa toimivien henkilöiden käyttämiä, tilanne on tie-
tysti poikkeuksellisen vakava. Pidän hyvänä sitä, että lainsäädäntöön tuodaan erilaiset voi-
makeinot, mutta myös tekniset keinot, joilla tähän pystytään puuttumaan. Tästä teknolo-
gianeutraaliudesta tuossa jo aiemmin myös totesin ja pidin sitä myönteisenä.

Niin kuin on tuotu esille, meillä Suomessa droneja käyttävät kymmenettuhannet yksityi-
set henkilöt, jotka saattavat aiheuttaa myös vaaratilanteita tämmöisen oman uteliaisuuden
taikka jopa ajattelemattomuuden näkökulmasta ja sitä kautta syyllistyä esimerkiksi erilai-
siin rikoksiin. Siinä ei kyse ole pelkästään korkeudesta vaan vaikkapa siitä, että joissain ti-
lanteissa ajatellaan, että saanpa tuosta paraatista tai tuosta harjoituksesta hienompaa kuvaa
tekemällä sen dronen kautta, ja silloin saatetaan vaarantaa näiden toimijoiden turvallisuut-
ta. On hyvä, että niihinkin keinoja tehdään ja päivitetään myös EU-tasolla yksityishenki-
löiden dronejen käyttöä. Puolustusvoimillehan omat minilennokit ovat tulleet käyttöön jo
jokin aika sitten. Hankintapäätös taidettiin tehdä jo 2012, ja ensimmäiset minilennokit tu-
livat sitten käyttöön hieman ennen tämän vaalikauden alkua osana korvaavaa suoritusky-
kyhankintaa. Kysyisin ministeri Niinistöltä, minkälaiseen rikokseen tai minkälaisiin toi-
miin tällaisissa voidaan ryhtyä. Voidaanko tämäntyyppisessä tilanteessa, jos lennättämi-
7



Pöytäkirjan asiakohta PTK 61/2018 vp
nen tapahtuu esimerkiksi Suomessa maasta käsin, puhua esimerkiksi ilmatilaloukkaukses-
ta tai alueloukkauksesta tai jopa laittomasta sotilaallisesta toimesta? Onko esimerkiksi mi-
nisteritasolla käyty keskustelua siitä, millä tavalla tällainen voisi jopa loukata itsenäisen
valtion suvereniteettia?

16.12 Joona Räsänen sd: Arvoisa puhemies! Tässä edellä jo useat puhujat ja ministerikin
ovat hyvin käyneet tätä lainsäädäntöä läpi ja sitä tarkoitusta, johon tällä nyt pyritään vas-
taamaan, ja tämä on kyllä erittäin perusteltua ja tarpeellista. Ja niin kuin ministeri totesi, on
hyvä, että muut turvallisuusviranomaiset, poliisi ja Rajavartiolaitos, tulevat sitten omien
esitysten kanssa myöhemmin, jotta saamme heidänkin osaltaan lainsäädännön vastaamaan
niitä tarpeita, joita meillä tänä päivänä on. Sitäkin on hyvä korostaa tämän lain yhteydessä,
että tässähän ei varsinaisesti nykyinen oikeustila muutu vaan nyt nimenomaan käsitellään
pääsääntöisesti niitä asioita, jotka koskevat Puolustusvoimien alueita ja siellä tapahtuvaa
toimintaa ja sitä, millä tavalla Puolustusvoimat pystyy sitten puuttumaan, mikäli joku taho
sitten tällaisella aluksella pyrkii toimintaa vaikeuttamaan, millä tavalla pystytään sitten ne
torjumaan. Sitten yleisellä tasolla, yleisellä alueella, pääsääntöisesti poliisi vastaa siitä.

Tämä miehittämättömien alusten käyttö erilaisissa tarkoituksissa tulee, niin kuin täällä
on moni todennut, tulevaisuudessa todella vain kasvamaan. Ja on huomionarvoista, että
kun tässä vielä teknologia kehittyy ja varsinkin kun näiden alusten tiedonsiirto siirtyy no-
peampiin verkkoihin, 4G- ja 5G-verkkoihin, niin se tarkoittaa sitä, että näitä aluksia pystyy
operoimaan suurin piirtein mistä tahansa. Jokainen ymmärtää silloin, että kun et ole enää
fyysisesti sidottu siihen, että olet tietyn välimatkan päässä tästä aluksesta, niin se myös sit-
ten mahdollistaa kyllä erilaisille toimijoille erilaiset mahdollisuudet tehdä sellaista toimin-
taa, jota me pidämme täällä rikollisena ja jota pitää sitten torjua, ja siltä osin tässä on hyviä
kysymyksiä tullut.

Mutta ehkäpä ministeri voisi vielä tuossa lopussa hieman käydä sitten läpi sitä, mikä on
yleisemminkin se tulevaisuuskuva tämän teknologian kehityksen osalta, minkälaisessa
muodossa näitä erilaisia miehittämättömiä aluksia, liikkuvatpa ne sitten missä tahansa,
voidaan tulevaisuudessa käyttää sillä tavalla, että ne uhkaavat meidän kansallista turvalli-
suuttamme.

16.14 Mikko Savola kesk:  Arvoisa herra puhemies! On siis kysymyksessä hallituksen
esitys Puolustusvoimista annetun lain muuttamisesta, ja nyt puhutaan nimenomaan näistä
miehittämättömistä ilma-aluksista eli droneista ja niiden uhkien ehkäisemisestä. 

Ensiksikin on hyvä, että tällä vaalikaudella on panostettu Puolustusvoimien perusteke-
miseen. On erityisesti panostettu valmiuteen. Tämäkin on sitä, eli pystytään reagoimaan
nopeammin vallitseviin uhkiin. Kotimaan puolustus on nimenomaan ollut keskiössä, vaik-
ka hyvin paljon kansainvälisiäkin asioita on tapahtunut. Tämä on sitä peruslainsäädäntöä,
mitä tehdään, jotta meidän valmiutemme olisi parempi.

Dronet ja ylipäätään tekniikka on tullut meitä auttamaan. Digitaalisuus on tullut meitä
helpottamaan. Näiden dronejen, näitten miehittämättömien aluksien, myötä on tullut hui-
keasti mahdollisuuksia meille yhteiskuntaan: Pystytään kuljettamaan tavaroita paikasta
toiseen, pystytään esimerkiksi ensiaputarvikkeita kuljettamaan onnettomuuspaikalle, mikä
parantaa meidän turvallisuuttamme. Pystytään kuvaamaan erilaisia asioita, pystytään otta-
maan hienoja videokuvia, mutta pystytään myös esimerkiksi maastopaloja tai vastaavia
tarkistamaan. Nämä ovat niitä positiivisia asioita, mitä meillä tekniikka on mahdollistanut. 
8



Pöytäkirjan asiakohta PTK 61/2018 vp
Mutta toki sitten on niitä varjopuolia. Ehkä laimeampina niistä tulevat nämä uteliaisuu-
teen liittyvät, harkitsemattomuuteen liittyvät kysymykset, ehkä tulee tirkistelyä siinä: ol-
laan uteliaita, halutaan nähdä, mitä naapurin puolella tapahtuu ja niin edelleen. Eli sem-
moista ajattelemattomuutta ja ehkä tieten tahtoenkin tekemistä on tapahtunut, ja nämä ovat
tietysti niitä kielteisiä. Mutta sitten voidaan mennä äärimmäisen vakaviin asioihin tämän-
kin suhteen ja aletaan puhua jo terrorismista: Jos miehittämätön alus pystyy useampien ki-
lojen tavaroita kuljettamaan paikasta toiseen, valitettavasti se pystyy kuljettamaan silloin
myös räjähteitä, kranaatteja ja vastaavia, ja ne ovat omiaan sitten aiheuttamaan kauhua si-
viiliväestön keskuuteen mutta myös pahimmilla tavoillaan onnettomuuksia. Sitten on tie-
tysti tämä tiedustelu, mikä tässä tulee myös niin sanotusti siviilitiedustelun puolella, ja ter-
roristit pystyvät myös käyttämään halutessaan näitä. Näihin uhkiin meidän pitää pystyä
vastaamaan kaikin mahdollisin keinoin.

Herra puhemies! On hyvä, että nyt Puolustusvoimien osalta tähän lainsäädännöllä rea-
goidaan. Uhkatekijät ovat todellisia, kuten ministeri meille kertoi, ja tietysti tämä digitaa-
lisen tekniikan haaste ja uusien uhkien tulo on Puolustusvoimille tullut arkipäiväksi ja sii-
hen on reagoitava. Sen vuoksi, vaikka — kuten kuulimme — torjuntakykyä on olemassa ja
niin edelleen, meidän pitää pystyä myös lainsäädäntö laittamaan sellaiselle tasolle, että sil-
tä osin ei ole esteitä, ettemmekö pystyisi väärissä käyttötarkoituksissa lennätettäviä mie-
hittämättömiä aluksia tuolta ilmatilasta torjumaan. Tiedustelu, vaikka vieraan valtion tie-
dustelu, on varmasti tällaisilla aluksilla helppoa, ja sen vuoksi tässäkin pitää olla äärimmäi-
sen tarkkana, ja on hyvä, että tämä lainsäädäntö vastaa tarpeeseen myös siltä osin, jotta
tämä torjunta pystytään tekemään.

Herra puhemies! Myös Puolustusvoimien sisällä varmasti on hyötykäyttöä paljon tälle
vastaavalle tekniikalle, ja varmasti tällainen uusi drone-lentäjien sukupolvi meille tähän
yhteiskuntaan on tullut ja myöskin meidän sodanajan sijoituksiimme. Myöskin kertaushar-
joituksissa nämä asiat varmasti otetaan huomioon. Tietysti toivoisin, että myös vapaaeh-
toisen maanpuolustuksen puolelle tätä tekniikkaa ja opetusta saataisiin enemmän vielä li-
sättyä mukaan, jotta tämäkin puoli tulisi sitten opetettua ja myöskin tietoa lisättyä. Ja ehkä
kaiken kaikkiaankin tässä yhteiskunnassa pitäisi lisätä tietoa ihan tavan kansalaisille, niille
dronejen omistajille, siitä, kuinka näitä voi käyttää, kuinka näitä tulee käyttää, mikä on
vaarallista ja mikä on sallittua.

Herra puhemies! Tämä tulee meille valiokuntakäsittelyyn puolustusvaliokuntaan, ja
siellä varmasti käydään vielä yksityiskohtaisemmin läpi näitä seikkoja, mitä tähän liittyy,
mutta jo tässä vaiheessa pitää sanoa, että lakiesitys on äärimmäisen hyvä ja kannatan kyllä
sen pikaista voimaansaattamista.

16.20 Markku Pakkanen kesk: Arvoisa herra puhemies! Turvallisuusympäristömme ja
turvallisuusuhkamme ovat todellakin lisääntyneet viime vuosien aikana, ja on tärkeää, että
hallitus on reagoinut siihen. Itse puolustusministeri ja Puolustusvoimat ovat keskittäneet
aika paljon voimavaroja tällä hetkellä ulkoisen turvallisuuden havainnointiin ja hallinnoin-
tiin, ja tässä mielessä tämä hallituksen lakiesityskin tukee hallituksen linjaa. Erittäin hyvä
esitys, ja tämä kun tulee valiokuntakäsittelyyn, niin uskon, että siellä saadaan hyvin jouhe-
vasti vietyä asia eteenpäin. Yksimielinen näkemys tuntuu ainakin tämän salikeskustelun
perusteella olevan, että tämä on toimiva ja hyvä laki.

Tekniikka, mitä nimenomaan tässä esityksessä hyvin sivutaan, on kehittynyt valtavasti
tällä alueella. Nämä dronet ja lennokit ovat tulevaisuutta monessa mielessä, mutta viime ai-
9



Pöytäkirjan asiakohta PTK 61/2018 vp
koina niillä on suoritettu erilaisia kuljetustehtäviä ja tiedustelutehtäviä ja kuvaustehtäviä,
ja erityisesti kuljettaminen, tiedustelu ja kuvaaminen ovat ne asiat, mitkä ovat lähellä Puo-
lustusvoimiakin. Kuvauksissa ollaan kameratekniikalla päästy jo siihen, että nyrkin kokoi-
nen lennokki saattaa kuvata meitä, ja sen havainnointi on äärimmäisen haasteellista. Siinä
mielessä se, onko Suomen puolustusvoimilla riittävä kyky havainnoida näitä lennokkeja,
on sellainen mielenkiintoinen kysymys, ja uskon, että valiokuntakuulemisen aikana saa-
daan tähänkin vastauksia.

Ajattelin kysyä tästä laitteiden tai tekniikan määrästä, mutta tuossa ministeri jo vastasi-
kin siihen, että se on enempi semmoinen vastuukysymys eikä niitä lukumääriä kerrota.
Ymmärrän toki tämän asian. 

Toimivaltuudet tällä hetkellä Puolustusvoimilta puuttuvat siinä mielessä, jos nämä len-
nokit aiheuttavat vaaraa taikka haittaa Puolustusvoimille, ja toivon, että tässä lakiesityksen
käsittelyvaiheessa saadaan näihin selvät rajat, millä valtuuksilla pystytään sitten tätä mah-
dollista torjuntaa tekemään, koska sehän on kuitenkin hyvin oleellista, jos havaitaan, että
näistä tulee vaaratekijöitä, että Puolustusvoimat sitten voi siihen puuttua. Mutta erityisen
tärkeää on tietysti, että tämä Puolustusvoimien ja siviilien välinen toiminta, rajapinta, on
hyvin selkeä. Poliisille kuuluu oma vastuu näissä asioissa, ja yleinen turvallisuus on polii-
sin tehtävä, ja Puolustusvoimat hoitaa sitten tätä kansallista turvallisuutta ja Puolustusvoi-
mien omia tehtäviä. Toivon, että näissäkin asioissa selkeys ja nämä [Puhemies koputtaa]
saadaan esityksessä näkyville.

16.23 Simon Elo sin: Arvoisa puhemies! Tässä on keskusteltu jo paljon yleisesti tästä la-
kiesityksestä. Esimerkiksi edustaja Mäkipää puolustusvaliokunnasta piti hyvän yleisen
katsauksen siitä, mistä on kyse.

Tartun muutamaan asiaan itse tässä puheenvuorossani:
Ensinnäkin olen huomannut jo ihan arkisessa elämässä sen, kuinka näiden lennokkien

määrä on kasvanut. Vaikka edustan suht nuorta sukupolvea, kyllä se itseäkin hätkähdyttää,
että hetkinen, mikäs ääni kuuluu, sirinää, ja sitten kun katselee ylös, niin siellä tällainen
lennokki menee. Kyllä tässä paljon muutoksia on tapahtunut, ja siksi on erittäin perustel-
tua, että sekä Puolustusvoimat, poliisi että Rajavartiolaitos siihen reagoivat. Tosin muis-
tan, että tässä lakiesityksessä täytyy pureutua uhkiin, mutta totta kai myös paljon mahdol-
lisuuksia näillä lennokeilla on.

Jos ajatellaan, mitä keskeisiä huolenaiheita turvallisuusviranomaisille tässä on, niin on
tietysti nämä valtiolliset tahot, mitkä tässä on mainittu, ja rikolliset on mainittu myös, mut-
ta tärkeintä on miettiä myös näitä terroristisia toimijoita, yksittäisiä tekijöitä, ääriliikkei-
den jäseniä, eräänlaisia yksinäisiä susiakin. Tämä on ehkä se huolenaihe näin välittömästi,
mikä itsellä ensimmäisenä oikeastaan nousee. Kysyisinkin ministeriltä: onko näitä lennok-
keja, miehittämättömiä aluksia, käytetty terroristisessa tarkoituksessa länsimaissa? En
osaa siihen suoraan itse vastata, niin että mielelläni kuulisin tästä tarkemmin.

Ja toisaalta sitten tämä teknologia tietysti mahdollistaa sellaisen puolen, mitä ei välttä-
mättä maallikko heti ymmärtäisi: rakennuskohtaisten heikkouksien havaitsemisen lämpö-
sensoreilla, hyvin tarkalla kuvausteknologialla. Kuinka paljon suurvallat näitä lennokkeja
käyttävät tällaisiin tarkoituksiin? Myös siitä kuulisin ministeriltä mielelläni lisää.

Lisäksi, kun ajatellaan näitä toimivaltuuksia, mitä virkamiehille annetaan, pitää tietysti
olla riittävä osaaminen ja koulutus. Minkätyyppistä koulutusta tähän nyt sitten tarjotaan
virkamiehille? Myös siitä kuulisin mielelläni ministeriltä lisää.
10



Pöytäkirjan asiakohta PTK 61/2018 vp
Kokonaisuutena tämä on tietysti erinomainen, hyvin huolella harkittu lakiesitys, ja kun
tähän yhdistää poliisin ja Rajavartiolaitoksen, syntyy hyvä, tarkasti rajattu ja harkittu ko-
konaisuus, jota sininenkin eduskuntaryhmä voi hyvillä mielin kannattaa.

Ensimmäinen varapuhemies Mauri Pekkarinen: Huomautan kohteliaimmin edustajil-
le, että tähän keskusteluun on varattu vissi aika, jonka aikaikkuna päättyy nyt 16.30. Edus-
tajat voivat käyttää ihan sellaiset ja niin pitkät puheenvuorot kuin näitten sovittujen peli-
sääntöjen puitteissa voi pitää. Tämän asian käsittely vain keskeytetään, ja sitä jatketaan sit-
ten kun muut asiat ovat tulleet käsitellyiksi. Tämä tiedoksi.

16.25 Pauli Kiuru kok:  Arvoisa herra puhemies! Jotta näistä ilma-aluksista ei syntyisi
liian yksipuolista kuvaa, on tietysti hyvä pitää mielessä se, että niissä on omien viranomais-
ten työn helpottamisen kannalta paljon hyviä näkökulmia: niillä on löydetty metsistä, met-
sistä Lapista kadonneita ihmisiä, marjastajia ja tällaisia muistisairaita tai sellaisia, jos sai-
rauskohtauksia on tullut — erinomaisia työkaluja näihin. Tämä pitää tietysti pitää irrallaan
haitoista: emme ole vastustamassa ilma-aluksia emmekä lennokkeja vaan toimintaa, joka
on lähtökohdiltaan epäilyttävää. Siinä on vissi ero.

Sitten toinen näkökulma: Kun näistä ilma-aluksista puhutaan ja kun niiden tekniikka ke-
hittyy, suorituskyky kehittyy, niin on heitetty ajatuksia, että niillä voisi korvata mahdolli-
sesti jopa Hornetit. Niinhän ei varmastikaan ole, vai onko, ministeri Niinistö? Olen ym-
märtänyt, että olemme ostamassa suorituskykyä ja tarvitsemme edelleen ihmisiä, miehiä ja
naisia, koulutettuja suomalaisia sotilaita, lentämään lentokoneita.

16.27 Hannu Hoskonen kesk: Arvoisa herra puhemies! Tämä hallituksen esitys on erit-
täin ajankohtainen. Toivon hartaasti, että tämä tulee tässä talossa nopeasti käsitellyksi ja
hyväksytyksi ja sitten heti voimaan, koska tämä ala — nämä miehittämättömät lentoaluk-
set, dronet, miksi niitä nyt nimitetäänkään — on valtavasti levinnyt siviilipuolellakin. Tie-
dän omasta tuttavapiiristäni pari yritystä, jotka tekevät drone-kuvauksia, ja todella kuva on
terävää ja tarkkaa. Voi vain kuvitella, sitten kun lähdetään sotilaallisin tarkoituksin tällais-
ta välinettä käyttämään, kuinka siinä kyllä Puolustusvoimien vanhat perinteiset keinot tor-
jua tällaista uhkaa ovat erittäin, erittäin puutteelliset.

Pitää aina muistaa se tosiasia, että viranomainen lähtee tekemään työtään lain puitteissa,
ja keinoja näihin droneihin puuttumiseen ei tällä hetkellä vielä ole. Elikkä meidän pitää
säätää nyt laki, jolla pystytään esimerkiksi sotaharjoituksia seuraavia lentäviä laitteita
kontrolloimaan, tarvittaessa poistamaan sieltä taivaalta kokonaan, taikka sitten estämään
muutakin vakoilua, mitä tapahtuu näillä välineillä vaikka nyt sotilasalueiden yläpuolella
taikka missä vain. Nämähän ovat siitä käteviä vehkeitä, että ne voidaan viedä pienessä ti-
lassa paikkaan ja lähettää siitä lentämään ja sitten, kun laite on saatu takaisin haltuun, pääs-
tään heti liikenteeseen.

Kannattaa kiinnittää huomiota tässä hallituksen esityksen esittelytekstissä siihen, että
vieraan vallan sotilaalliset toimijat ja niiden lukuun toimivat tahot voivat käyttää näitä lait-
teita. Tältä suojautuminen on sitten sellainen asia, joka aivan oikein pitää hoitaa jämäkästi,
ja laki pitää säätää sillä keinoin, että tarvittaessa voimakeinoin voi viranomainen, sotilas
taikka poliisi tai joku muu, poistaa tällaisen esineen, jos ei kerran hyvällä, niin sitten pa-
halla. Elikkä valtion tulee huolehtia siitä, että tämä lainsäädäntö on ajan tasalla, voimakei-
noja voidaan käyttää.
11



Pöytäkirjan asiakohta PTK 61/2018 vp
Ja lopuksi, arvoisa puhemies, toivon, että aivan samaa keskustelua käydään sitten, kun
tiedustelulakia ollaan säätämässä tässä talossa. Sillekin toivon nopeaa, pikaista käsittelyä,
että tietoverkoissa liikkuvat uhkat voidaan torjua. Ellei siinäkään ole laki kunnossa, mei-
dän viranomaiset ovat siinä tapauksessa ihan avuttomia.

16.29 Mikko Savola kesk: Arvoisa herra puhemies! Edustaja Elo tuossa kysyi virkamies-
ten koulutuksesta näitten dronejen, miehittämättömien alusten, käyttöön ja torjuntaan liit-
tyen. Oikeastaan jatkaisin tätä kysymystä nyt vielä kysymällä ministeriltä: Kuinka tämä on
varusmieskoulutuksessa huomioitu ja reserviläisten kertausharjoituksissa/kouluttamises-
sa? Tämä on kuitenkin suhteellisen uusi ilmiö, ja meidän reservimme sodanajan sijoitusten
pituus, aikaväli, on kuitenkin useita vuosia, jopa vuosikymmeniä taaksepäin.

Entä sitten vapaaehtoisen maanpuolustuksen puoli? Olisiko myös sille puolelle enem-
män mahdollisuuksia antaa koulutusta, sekä informatiivista koulutusta näiden suhteen että
myöskin sitä koulutusta, kuinka näitä pystytään hyödyntämään meidän oman turvallisuu-
temme parantamiseksi?

Ensimmäinen varapuhemies Mauri Pekkarinen: Ja kello on 10 sekuntia yli 16.30:n.
Siitä huolimatta myönnän vielä ministerille 2 minuuttia.

16.30 Puolustusministeri Jussi Niinistö: Arvoisa puhemies! Edustaja Heinonen totesi ai-
van oikein, että lennokkeja päätettiin hankkia, muistaakseni vuonna 2012, osana jalkavä-
kimiinojen myötä poistuvaa suorituskykyä korvaavaa ohjelmaa. Miinojen myötä poistui
aluevaikutuskykyä, jota ei ole täysin pystytty korvaamaan, ja joka tapauksessa näitä len-
nokkeja olisi hankittu ilman tätä miinojen sinänsä vastuutonta hävittämistäkin.

Edustaja Heinonen viittasi Ruotsiin, mutta Ruotsin lisäksi myös Suomessa on Puolus-
tusvoimat joutunut perumaan eräitä suunniteltuja toimintojaan, kun lennokkien uhkan on
arvioitu muodostuneen liian suureksi. Jos rikosta epäillään, niin poliisi luonnollisesti tutkii
asian, ja jos valtioraja ylitetään lennokilla, kattaa aluevalvontalainsäädäntö sellaiset tilan-
teet. Aluevalvontalaissa on mainittu muun muassa kuvauskielto kansallisen turvallisuuden
kannalta tärkeillä alueilla, ja näiden rikkomusten selvittämisestä vastaavat aluevalvontavi-
ranomaiset ja tarvittaessa sotilas- ja rajaviranomaiset. Esitutkinnan tekee poliisi tai Raja-
vartiolaitos.

Edustaja Räsäselle toteaisin, että drone tai lennokki voi toimia ilman lisäksi myös maas-
sa tai merellä. Maalla drone voi mönkiä, merellä drone voi sukeltaa. Ne voivat aiheuttaa
meille monenlaista uhkaa, tiedustelemalla ja vakoilemalla voivat vaikuttaa esim. sähkö- tai
tietoliikenneverkon lamauttamiseen, voivat kuljettaa räjähteitä kohteisiin. Tästä oli esi-
merkiksi Syyrian sisällissodassa tapaus, kun parvi droneja lennätti räjähteitä venäläiseen
lentotukikohtaan ja aiheutti vahinkoa venäläisille hävittäjille. Tämä myös vastauksena
edustaja Elolle. 

Edustaja Elolle ja myös edustaja Savolalle totean vielä, että itse asiassa monet varusmie-
het ovat jo palvelukseen astuessaan melkoisia velhoja lennokkien lennättäjinä, ja koulutus
jatkuu Puolustusvoimissa myös reserviläisten osalta.

Edustaja Pakkaselle totean, että on totta, että lennokkien havainnointi on erittäin haas-
teellista. Samalla kuitenkin teknologia lennokkien havaitsemisessa kehittyy jatkuvasti.
Ehkä voisi sanoa, että kyseessä on tällainen teknologinen kilpajuoksu.
12



Pöytäkirjan asiakohta PTK 61/2018 vp
Ja lopuksi vielä edustaja Kiurulle totean, että lennokit eivät todellekaan korvaa monitoi-
mihävittäjiä. — Kiitos.

Keskustelu päättyi.

Asia lähetettiin puolustusvaliokuntaan.
13


	5
	15.44
	15.48
	15.51
	15.53
	15.54
	15.55
	15.56
	15.57
	15.58
	15.59
	16.01
	16.04
	16.09
	16.12
	16.14
	16.20
	16.23
	16.25
	16.27
	16.29
	16.30


