















































DEMD899.tmp.xml


Pöytäkirjan asiakohta PTK 95/2018 vp
Pöytäkirjan asiakohta 

PTK 95/2018 vp

Täysistunto

Torstai 4.10.2018 klo 16.01—18.11

2.4. Suullinen kysymys irtisanomissuojan heikentämisestä (Li Andersson vas)
Suullinen kysymys SKT 150/2018 vp

Suullinen kyselytunti

Puhemies Paula Risikko: Seuraava kysymys, edustaja Andersson.

Keskustelu

16.54 Li Andersson vas: Arvoisa puhemies! Työministeri Jari Lindström, vielä tammi-
kuussa te sanoitte minulle, että te ette ole puuttumassa irtisanomissuojaan. [Ben Zysko-
wicz: Se oli kahdenkeskinen keskustelu!] Tässä nyt kuitenkin ollaan, ja tämän maan suurin
keskustelunaihe on ollut kriisiin ajautunut työmarkkinatilanne. Tuhannet suomalaiset pal-
kansaajat olivat eilen lakossa, ja jopa Elinkeinoelämän keskusliitto kaikista tahoista on lin-
jannut, että irtisanomisuudistuksen merkitys ei ole missään suhteessa työtaisteluiden kiel-
teisiin vaikutuksiin. [Eduskunnasta: Ohhoh!]

Hallituksen tällä viikolla esittelemät muutokset tähän lakiin eivät muuta esityksen on-
gelmia, eli työpaikan koko määrittelisi edelleen työntekijän työsuhdeturvaa. Ministeri
Lindström, onko siis tosiaan niin, että hallitus on valmis ajamaan työmarkkinat kriisiin yh-
den etujärjestön lobbauksen takia?

16.55 Työministeri Jari Lindström (vastauspuheenvuoro): Arvoisa rouva puhemies! Ei
näin ole. Emme me minkään etujärjestön asialla tässä ole, vaan me olemme työllisyyden
asialla. Tehtävänä on madaltaa työllistämiskynnystä pienissä yrityksissä, ja työllistämis-
kynnykseen vaikuttaa se, miten vaikeaa irtisanominen on. Tässä on kyse myös sääntelyn
oikeasuhtaisuudesta: missä määrin pieneltä työnantajalta voidaan edellyttää työsuhteen
pysyvyyttä semmoisessa tilanteessa, jossa työntekijä menettelee merkittävällä tavalla vel-
vollisuuksiensa vastaisesti. Pienellä työnantajalla on heikommat mahdollisuudet kantaa
yksittäisen työntekijän moitittavan menettelyn seurauksia. Suurin osa työpaikoista syntyy
sinne pieniin yrityksiin, ja sen takia työllistämiskynnyksen madaltaminen pienissä yrityk-
sissä on tärkeää. Tämä on työllistämistoimenpide. [Välihuutoja]

Puhemies Paula Risikko: Pyydän niitä edustajia, jotka haluavat esittää lisäkysymyksiä,
ilmoittautumaan painamalla V-painiketta ja nousemalla seisomaan. — Tässä ei ole kovin
kauan tähän aikaa, koska meillä on vielä yksi ihan lyhyt kysymys, mutta otetaan edustajat
Andersson, Rinne ja Hongisto.

16.56 Li Andersson vas (vastauspuheenvuoro): Arvoisa puhemies! Kuten työministeri
toivon mukaan hyvin tietää, laki mahdollistaa jo työntekijän irtisanomisen niin isoissa kuin
 Tarkistettu
4.0



Pöytäkirjan asiakohta PTK 95/2018 vp
pienissä yrityksissä, jos työntekijä ei hoida työtehtäviään. Me tiedämme myöskin, että
tämä irtisanomissuojan heikentäminen ei lisää työllisyyttä. Hallitus ei ole pystynyt esittä-
mään mitään tutkimustuloksia, jotka tätä väitettä tukisivat. Tiedämme, että jopa Elinkeino-
elämän keskusliitto näkee tässä ongelmia, joten minun tiedossani ei ole muita tahoja kuin
hallitus ja Suomen Yrittäjät, jotka tätä hanakasti ajavat. Muutosta on perusteltu työmark-
kinoiden joustavuuden lisäämisellä, mutta tosiasiassahan tämä muutos tuo joustoja vain
yhdelle osapuolelle. Työntekijälle henkilöperusteisesta irtisanomisesta seuraa karenssi.

Juha Sipilä on aikaisemmin myöntänyt, että hän pitää kolmen kuukauden karenssia koh-
tuuttomana seurauksena potkuista, mutta mikä oli hallituksen ratkaisu tämän niin sanotun
kompromissin puitteissa? Te lyhensitte karenssia yhdellä kuukaudella. [Puhemies koput-
taa] Työministeri Lindström, onko teidän mielestänne kohtuullinen seuraus työntekijälle,
[Puhemies: Aika!] joka tämän seurauksena saa potkut, että hän menettää oikeuden työttö-
myysturvaan jopa kahdeksi kuukaudeksi rangaistuksena?

16.58 Työministeri Jari Lindström (vastauspuheenvuoro): Arvoisa rouva puhemies!
Tämän asian yhteydessä on käytetty melkoista kieltä. On kerrottu, että tässä on kyse pärs-
täkerroinlainsäädännöstä tai mielivaltaisesta lainsäädännöstä. [Välihuutoja vasemmalta]
Me olemme täsmentäneet tätä lausuntopalautteen perusteella. Me olemme tulleet vastaan.
Me olemme pudottaneet henkilömäärää kymmeneen. Me olemme tehneet karenssiin tar-
kistuksen. Tässä on kyse tuomittavasta menettelystä silloin, kun henkilö tekee jotain sel-
laista, joka täyttäisi semmoisen laiminlyönnin tai rikkomuksen tunnusmerkit, joka vastaisi
voimassa olevan lain moitittavalta teolta edellytettävää vakavuutta, ja sitä olennaisuutta ar-
vioitaessa on huomioitava pienen työnantajan näkökulma. Tämä on se ero nykylainsäädän-
töön. Tämän takia tätä ollaan tekemässä, että olisi helpompi irtisanoa tuomittavasta menet-
telystä. Siinä on varoitusjärjestelmät, ja siinä edelleen sen ihmisen kanssa pitää käydä kes-
kustelu. Se ei ole mielivaltaista.

16.59 Antti Rinne sd (vastauspuheenvuoro): Arvoisa puhemies! Olen useamman sinis-
ten edustajan ja useamman keskustalaisen edustajan kanssa keskustellut tästä syntyneestä
tilanteesta, ja olen saanut aika paljon semmoista viestiä, että kokoomus ja nimenomaan te,
ministeri Orpo, olette se estäjä, joka tämän kolmikantaisen valmistelun on estänyt. Ja nyt
Talouselämä-lehdessä arvostamani edustaja Anttila puhuu tätä samaa, että Orpo on se kova
luu, joka on estänyt kolmikantaisen valmistelun. [Hälinää]

Arvoisa ministeri Orpo, tunnen teidät ratkaisuhakuisena ihmisenä, ja minulla olisi esi-
tys siitä, miten tämä tilanne voitaisiin korjata. Esityksessä on kaksi periaatetta: tuetaan yri-
tyksiä, ja työntekijän asemaa ei heikennettä. Siis näitten periaatteiden vallassa.

Ensimmäinen ratkaisuesitys on se, että pieniä yrityksiä tuetaan ensimmäisen työnteki-
jän palkkauksessa muun muassa verovähennyksellä. [Oikealta: Mistä rahat?] Toinen rat-
kaisu on se, että yrittäjiä tuetaan julkisella oikeusavulla työsuhdeasioissa.

Olen keskustellut näistä asioista yrittäjien kanssa, viimeksi tällä viikolla Suomen Yrit-
täjien työvaliokunnan kanssa, [Puhemies: Aika!] ja esitän, että hyväksyisitte nämä valmis-
teluperiaatteet ja ratkaisuesitykset. Oletteko valmiita siihen? [Välihuutoja]

17.00 Valtiovarainministeri Petteri Orpo (vastauspuheenvuoro): Arvoisa puhemies!
Kaikenlaisia juttuja sitä kuulee. Minäkin olen kuullut käytävillä, että edustaja Rinne kan-
nustaa osoittamaan mieltään ja lakkoilemaan, mutta en minä niihin usko. [Naurua] Minä
2



Pöytäkirjan asiakohta PTK 95/2018 vp
olen rakentavasti liikkeellä. [Jukka Gustafsson: Ei ole leikin asia tämä! — Eero Heinäluo-
ma: Ei kannattaisi laskea leikkiä!]

Kun hallitus teki kompromissiesityksensä, se perustui huolelliseen harkintaan. Siitä oli
erilaisia ratkaisuja pöydällä, mutta se perustui lausuntopalautteeseen, ja ministeri Lind-
ström on perustellut juuri sen, miksi rajaa laskettiin. Se koskee nimenomaan mikroyrityk-
siä, ja sillä halutaan samaan aikaan sekä oikeasti luoda uusia työpaikkoja mutta myös aut-
taa esimerkiksi pitkäaikaistyöttömiä, joiden osalta se harkinta, uskaltaako työllistää, on se
ratkaiseva. Jos madalletaan tätä työllistämisen kynnystä, silloin se voi johtaa työpaikkaan,
ja se on minusta se arvokkain asia. Eli hallitus teki harkinnan, on tehnyt oman kompromis-
sinsa, [Puhemies koputtaa] ja pidämme sitä perusteltuna.

17.01 Reijo Hongisto sin (vastauspuheenvuoro): Arvoisa puhemies! SDP:n puheenjohta-
ja Antti Rinne — edustaja Rinne, kuunnelkaa — totesi muutama viikko sitten Ylen haas-
tattelussa: ”Hallitus johtaa valtion politiikkaa mutta ei sotkeudu asioihin, jotka ovat mui-
den osapuolten välisiä.” Rinteen mielestä työelämäpäätökset eivät kuulu eduskunnalle
vaan työmarkkinajärjestöille. Jäin pohtimaan, mitkä muut päätökset Rinteen mielestä ei-
vät kuulu eduskunnan päätettäväksi.

Mutta mennään kysymykseen: Tietämäni mukaan hallitus on vienyt, päinvastoin kuin
Rinne suosittelee, jokaisen työelämää koskevan asian kolmikantaiseen valmisteluun kan-
sainvälisen ILO-sopimuksen vaatimalla tavalla. Tästä ei ole tehty yhtään poikkeusta. Ky-
synkin asiasta vastaavalta ministeriltä: pitääkö paikkansa, että hallituksen työelämäuudis-
tukset ovat olleet kolmikantaisessa valmistelussa kaikkien sääntöjen ja sopimusten mukai-
sesti? [Vasemmalta: Ei pidä!]

17.02 Työministeri Jari Lindström (vastauspuheenvuoro): Arvoisa rouva puhemies!
Joka ikisessä sellaisessa, joka pitää kolmikannan kautta käyttää, on näin toimittu. Emme
tietenkään voi rikkoa kansainvälisiä sopimuksia.

Siinä, miten tässä nyt on ymmärretty kolmikanta, tämä iso ero ja varmaan ajatuksen ris-
tiriita on. Aiemmin on toimittu niin, että jos ei ole tullut yksimielisyyttä, asioita ei ole vält-
tämättä viety eteenpäin, mutta tämä hallitus on niistä riidoista ja erimielisyyksistä huoli-
matta vienyt asioita eteenpäin, jolloin jotkut ovat vetäneet siitä johtopäätöksen, että me
olemme jotenkin kävelleet heidän ylitseen. Kolmikantaista valmistelua on kunnioitettu,
mutta päätösvalta on eduskunnalla, ei kolmikannalla.

Puhemies Paula Risikko: Edustaja Rinne, lyhyt kysymys.

17.03 Antti Rinne sd (vastauspuheenvuoro): Arvoisa puhemies! Tosiasia on se, että val-
tiosääntö kyllä kertoo ne valtasuhteet, miten asioita valmistellaan, ja se on minulle täysin
selvä, mutta, ministeri Orpo, tämä on hyvin vakava asia, mistä äsken keskusteltiin. Meidän
kansantalouden tilanne on uhkan alla tällä hetkellä, ilmeisesti teidän jääräpäisyytenne ta-
kia, kuten edustaja Anttila totesi Talouselämä-lehden haastattelussa. Nyt kysyn teiltä: eikö
tätä tilannetta voisi teidän mielestänne ratkaista sillä tavalla, että kaikki voivat säilyttää
kasvonsa? Se ratkaisuvaihtoehto on erittäin yksinkertainen: huolehditaan siitä, että yrityk-
sien taloudelliset riskit vähenevät ensimmäisen työntekijän palkkaamisessa, huolehditaan
siitä, että yritykset saavat neuvontaa, eikä poljeta työntekijöitten oikeuksia. Näihin tähtää
3



Pöytäkirjan asiakohta PTK 95/2018 vp
tämä minun esitykseni, ja uskon, että sille löytyisi vastakaikua palkansaajapuolelta. Minis-
teri Orpo, oletteko valmis tähän?

17.04 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Todella toivon, että tämä kärjistynyt tilanne saadaan ratkeamaan. Se yksi ensimmäi-
nen lääke siihen olisi se, että katsottaisiin oikeasti, mistä on kyse. Minusta nämä toimet,
joita tällä hetkellä tehdään, ja ne puheet, joita tätä lakiesitystä kohtaan on, ovat ylimitoitet-
tuja, koska annetaan kuvaa ihmisille — minusta väärin — että voisi pärstäkertoimen tai
mielivallan perusteella irtisanoa. Se ei ole totta, ja tämä on silloin väärää tietoa. Se on vää-
rä uutinen. Jatkossakin on tarkka työlainsäädäntö ja perusteet sille, [Jukka Gustafsson: Ei
se ole olennainen asia tässä!] millä perusteella henkilö voidaan irtisanoa, ja siihen irtisano-
miseen pitää olla syy. 

Mielestäni, jos nyt ratkaisua lähdetään hakemaan ja yritetään päästä eteenpäin, ensim-
mäiseksi pitäisi oikeasti pystyä kaikkien osapuolien katsomaan, mistä tässä todella on ky-
se, ja löytämään malttia ja etenemään kuitenkin määrätietoisesti, koska työllisyystoimia pi-
tää tehdä. 

Kysymyksen käsittely päättyi.
4


