















































DEM2A05.tmpSave.xml


Pöytäkirjan asiakohta PTK 8/2016 vp
Pöytäkirjan asiakohta 

PTK 8/2016 vp

Täysistunto

Tiistai 16.2.2016 klo 14.02—17.51

8. Hallituksen esitys eduskunnalle eräiksi avioliittolain muutoksen edellyttämiksi lainmuu-
toksiksi

Hallituksen esitys HE 65/2015 vp
Valiokunnan mietintö LaVM 7/2015 vp

Toinen käsittely

Puhemies Maria Lohela: Toiseen käsittelyyn esitellään päiväjärjestyksen 8. asia. Nyt
voidaan hyväksyä tai hylätä lakiehdotus, jonka sisällöstä päätettiin ensimmäisessä käsitte-
lyssä.

Keskustelu

15.44 Antero Laukkanen kd:  Arvoisa rouva puhemies! Olen voimakkaasti arvostellut
tätä lainvalmistelua, tätä prosessia. Olen joutunut toistuvasti vastaamaan tiedotusvälineille
ja muille kysyjille, miksi olen pitänyt tätä valmistelua niin huonona. No, tässä valiokunnan
mietinnössä on vastalause, josta nämä yksityiskohdat käyvät selkeästi ilmi, mutta keskei-
simpänä heikkoutena ja puutteena pidän sitä, että kun normaalisti tämäntasoista lainval-
mistelua tehdään eli sellaista lainvalmistelua, joka liittyy näin merkittävään asiaan kuin
avioliittoinstituuttiin, niin silloin hyvin laajasti selvitetään vaikutuksia eri ministeriöiden
välillä. Nyt tämä valmistelu on kokonaan puuttunut tästä.

Täällä salissa on monesti, erityisesti nyt syksyn aikana toistuvasti käyty keskusteluja sii-
tä, miksi vaikutusten arvioinnit eri esitysten yhteydessä ovat olleet tekemättä. Mutta nyt
jostain syystä sitten tässä enemmistö on menossa ikään kuin laput silmillä ja toteaa, että ei
se nyt niin tärkeätä ole, jos näitä vaikutusten arviointeja ei ole tehty, ja tämä tietysti vähän
ihmetyttää, se ei ole edes kovin loogista.

Arvoisa puhemies! Suomalainen yhteiskunta on voimakkaassa arvojen murroksessa.
Kuulun itse siihen sukupolveen, jolla, kun aloitti koulut vuonna 65, pulpetissa oli kaksi kir-
jaa. Siellä oli virsikirja ja Raamattu. Ei niitä silloin pidetty maailmankaikkeuden suurim-
pana uhkana lapsen kehitykselle, vaan ajateltiin, että ne olivat hyviä, tärkeitä perusele-
menttejä. Sitten tuli 60-luvun loppu, 70-luvun alku. Vasemmistolainen radikaaliliike nousi
Suomessa, Vanha vallattiin ja syntyi arvojen vallankumous. Uskonto haluttiin pois kou-
luista hinnalla millä tahansa, ja yhtäkkiä Jumalasta tuli pahe ja kaikista arvoista, jotka liit-
tyivät kristinuskoon, vanhanaikaisia. Nyt 2000-luvulla on tultu siihen, että kirkon vanhat,
hyvät, toimivat järjestöt ovat muuttuneet kirkon ääriliikkeiksi.

Puhemies! Se, miksi mainitsen nämä asiat, johtuu vain siitä, että tämä arvojen murros on
nyt niin voimakas. Me tässä nyt olemme sitten käyneet tämän avioliittoinstituution murta-
miseen sellaisella tavalla, joka kertakaikkisesti johtaa tuloksiin, joista kukaan ei vielä tie-
dä, mitä on edessäpäin. Koska uskon, että minulla on tätä eloa vielä noin 50 vuotta jäljellä,
 Tarkistettu
4.1



Pöytäkirjan asiakohta PTK 8/2016 vp
niin toivon näkeväni sen, kun korjataan näitä huonoja hedelmiä, joita näistä valinnoista ja
päätöksistä täällä syntyy, että jonain päivänä voidaan todeta, että silloin tehtiin huonoja
päätöksiä huonoin perustein.

Arvoisa rouva puhemies! Olen tehnyt lakivaliokunnan mietintöön vastalauseen ja esi-
tän, että nämä lakiehdotukset hylätään kokonaisuudessaan.

15.48 Päivi Räsänen kd:  Arvoisa rouva puhemies! Tämä edustaja Antero Laukkasen
puhe oli erinomainen, samoin tuo valiokunnan mietintöön liitetty vastalause, jossa ovat
mukana edustajat Antero Laukkanen ja Laura Huhtasaari — kiitos siitä.

Se, mihin itse tässä kiinnitän erityisesti huomiota, liittyy tämän lain valmisteluun. Sil-
loin kun kansalaisaloitetta, jonka pohjalta sitten avioliittolakia muutettiin, käsiteltiin, hy-
vin laajasti todettiin se, että valmistelu oli puutteellista, erilaiset vaikutusarviot, esimerkik-
si lapsivaikutusten arviointi, jäivät tekemättä. Sen jälkeen, sitten kun uusi hallitus alkoi kä-
sitellä näitä liitännäislakeja, näitä — itseäni häiritsee se — on käsitelty hyvin pitkälti ikään
kuin vain teknisinä muutoksina, ja kuitenkin nämä sisältävät hyvin syviä arvomuutoksia.
Olen myös pettynyt siihen, että kun hallitus ja eduskunta ovat hyvin tietoisia siitä, että on
myös toinen kansalaisaloite vireillä, jossa pyritään säilyttämään avioliitto naisen ja mie-
hen välisenä, ja tuo kansalaisaloite on myös tulossa eduskunnan käsittelyyn tänä keväänä,
niin ei voitu odottaa sinne saakka, että oltaisiin koko tämä perusta käsitelty ensin asianmu-
kaisesti ja sitten tarvittaessa menty näihin yksityiskohtiin.

Tälläkään kertaa lapsivaikutusten arviointia ei ole tehty, valitettavasti. Sitä ei ole tehty
ministeriössä, eikä sitä ole pystynyt myöskään lakivaliokunta tekemään. Ja kuitenkin tä-
män lainsäädännön kaikkein keskeisin, konkreettisin vaikutus koskee nimenomaan lapsia,
koska se tuo tämän ulkoisen adoptio-oikeuden samaa sukupuolta oleville pareille ja vaikut-
taa siten tulevaisuudessa näitten adoptoitujen lasten elämään. Se tulee vaikuttamaan myös
koko adoptiokäytäntöihin hyvin voimakkaasti sen takia, että on maita, jotka eivät anna lap-
sia adoptoitavaksi, mikäli maassa on lainsäädäntö, joka sallii adoption myös samaa suku-
puolta oleville pareille. Tiedämme sen hyvin, että Venäjä on jo laittanut nämä adoptioha-
nat kiinni, ja silloin moni sellainen perhe, jossa lapsi voisi saada äidin ja isän, jää synty-
mättä tämän lain takia.

Nämä lakiesitykset aiheuttavat myös varsin sekavan tilanteen jatkossa. Eli esityksen
mukaan rekisteröity parisuhde jäisi virallisena parisuhteen muotona edelleen voimaan nii-
den osalta, jotka ovat parisuhteensa jo rekisteröineet. Uusia rekisteröintejä ei kuitenkaan
enää tehtäisi, mutta lainsäädännössä on jo olemassa useita erilaisia parisuhteen muotoja,
jotka ovat nyt siis edelleen laajentumassa. Ja lisäsekavuutta tilanteeseen tuo aikomus rekis-
teröidä ulkomailla rekisteröidyt parit Suomessa, vaikka Suomessa ei enää ole kyseistä la-
kia. Kun on pyritty yhdenvertaiseen kohteluun, niin voi kysyä, mitä tämä yhdenvertaisuus
käytännössä tässä sitten on.

Tähän esitykseen sisältyy myös hyvin merkittävä muutos uskonnonvapauslain periaat-
teisiin. On aika merkillistä, että nyt näiden avioliittolain liitännäislakien myötä ikään kuin
siivellä viedään merkittävä muutos uskonnonvapauslakiin, joka ei tule koskemaan pelkäs-
tään nyt näitä samaa sukupuolta olevia pareja vaan kaikkia perheitä. Eli muutos on se, että
äiti ei enää yksinään voisi päättää lapsen liittämisestä uskonnolliseen yhdyskuntaan, mikä-
li huoltajat ovat asiasta keskenään erimielisiä. Voidaan vain kuvitella, millaiseen tilantee-
seen se johtaa monissa niissä perheissä, joissa on hyvin vaikea muutenkaan sopia lapsen
yhteisistä asioista. En ole itse koskaan kuullut kritiikkiä tästä nykyisestä järjestelmästä —
2



Pöytäkirjan asiakohta PTK 8/2016 vp
ainakaan sellaista tilannetta ei ole tullut tämän reilun 20 kansanedustajavuoden aikana —
niin että miksi ihmeessä halutaan lähteä nyt tämä hyvä käytäntö muuttamaan, joka on toi-
minut myös lapsen edun mukaan?

Haluan vielä kiinnittää huomiota tähän hedelmöityshoitolain soveltamisalaan. Hedel-
möityshoitolain mukaan parilla tarkoitetaan naista ja miestä, jotka elävät keskenään avio-
liitossa tai avioliiton omaisessa suhteessa. Ja tässä laissa ei nyt ehdoteta muutosta laissa
olevaan parin määritelmään. Ja tämä on mielestäni hyvä asia. Mutta tiedän, että tästäkin
käydään hyvin paljon keskustelua. Pelkään, että jos nämä nyt viedään läpi, niin seuraavak-
si me tulemme näkemään sen, että taas tämä asia avataan. Tämä käytännössä merkitsee siis
sitä, että meillä edelleenkin hedelmöityshoidot rajattaisiin vain eri sukupuolta olevien hen-
kilöiden avioliittoon. 

Aikanaan, kun hedelmöityshoitolakia säädettiin, niin perustuslakivaliokunta totesi, että
kun otetaan huomioon hedelmöityshoidon lääketieteellinen tarkoitus auttaa lapsettomuu-
desta vastoin tahtoaan kärsiviä henkilöitä, niin sitä lakiehdotusta, jossa tämä rajaus tehtiin
nimenomaan näille pariskunnille, joissa lapsi saisi sekä äidin että isän, ei samaa sukupuol-
ta oleville pareille, ei voitu pitää perustuslakivaliokunnan mielestä perustuslain vastaise-
na. Mielestäni tämä linjaus on edelleen oikein. Naisparin hedelmättömyys ei ole sairaus. Se
ei ole sairaus, joka vaatisi lääketieteellistä hoitoa, vaan se on hyvin luonnollinen olotila.
Kaksi naista ei voi keskenään saada lapsia.

Arvoisa puhemies! Tiedostan hyvin, että kun avioliittolaista puhutaan, siinä on hyvin
syvästi kysymys arvoista ja varmasti tätä kysymystä katsellaan juuri näiden erilaisten ar-
volähtökohtien valossa eri tavalla. Se, mikä itseäni tässä kokonaisuudessa huolestuttaa, on
se, että niin kuin tässä salissakin käydyistä keskusteluista voi havaita, avioliittokäsitys tu-
lee pirstoutumaan yhteiskunnassa edelleen. Uskon, että edelleenkin esimerkiksi niille, joi-
den maailmankuva muotoutuu kristillisen arvopohjan perusteella, avioliitto on edelleen
miehen ja naisen välinen liitto, olipa sitten lainsäädäntö minkälainen tahansa. Ja myös eri-
laisten kirkkokuntien ja uskonnollisten yhdyskuntien näkemys avioliitosta saattaa irtaan-
tua hyvin kauas lainsäädännön edustamasta näkemyksestä. Mielestäni tämäkään ei ole
hyvä asia.

Arvoisa puhemies! Tulen huomenna äänestämään tämän esityksen hylkäämisen puoles-
ta. Mutta en nyt käytä tätä varsinaista kannatuspuheenvuoroa vaan jätän sen valiokunnan
jäsenen, edustaja Laura Huhtasaaren tehtäväksi, ja hän näyttää olevan siellä aika pian lis-
toilla. Mutta erittäin hyvä vastalause, ja hyvää työtä nämä kaksi edustajaa lakivaliokunnas-
sa ovat tehneet, kiitos siitä.

15.59 Sanna Marin sd: Arvoisa puhemies! Me käsittelemme nyt jo toiseen kertaan tätä
asiaa. Tätä käsiteltiin myös viime viikolla. Eli kyse on todellakin tasa-arvoiseen avioliitto-
lakiin liittyvien liitännäislakien hyväksymisestä. Jo viime kaudellahan tämä tasa-arvoinen
avioliittolaki hyväksyttiin, mikä on hyvä asia: se edistää merkittävästi ihmisoikeuksien ja
yhdenvertaisuuden toteutumista Suomessa. Ja nyt ovat käsittelyssä nämä liitännäislait, jot-
ka tähän jo muutettuun lakiin liittyvät.

Esityksen mukaan rekisteröidyn parisuhteen voisi muuttaa ilmoituksella avioliitoksi ja
uusien parisuhteiden rekisteröinnistä luovuttaisiin. Transseksuaalin sukupuolen vahvista-
misesta annetusta laista puolestaan poistettaisiin edellytys, jonka mukaan sukupuolen vah-
vistamista pyytävä henkilö ei saa olla avioliitossa tai rekisteröidyssä parisuhteessa. Muun
muassa nämä ovat niitä muutoksia, joita nyt nämä liitännäislait sitten mukanaan tuovat. Si-
3



Pöytäkirjan asiakohta PTK 8/2016 vp
nänsä nämä liitännäislait, nämä muutokset, ovat erittäin hyviä, erittäin kannatettavia, ja nii-
tä itse tuen. Myös lakivaliokunta päätyi siihen, että se kannattaa näitä lainmuutoksia. 

Kuitenkin valiokunta kiinnitti myös huomiota useisiin kohtiin, jotka edelleen, näiden lii-
tännäislakien muutoksen jälkeenkin, ovat ongelmallisia, ja haluan niitä nostaa tässä vielä
esiin.

Ensinnäkin yksi ongelma, joka tänne jää, on se, että vaikka rekisteröidyn parisuhteen voi
tulevaisuudessa siis ilmoitusmenettelyllä muuttaa avioliitoksi, niin tämä sama ilmoitusme-
nettely ei kuitenkaan koske ulkomailla rekisteröityneitä pareja, vaan edelleen näiden pa-
rien osalta täytyisi menetellä niin, että parin tulisi erota ja sitten solmia avioliitto, jos se ha-
luaa tämän parisuhdestatuksensa muuttaa avioliitoksi. Tämä voi vaikuttaa esimerkiksi per-
he-etuuksiin sellaisessa tilanteessa, jossa parisuhteen kestoa katsotaan. Eli tässä jäi vielä
ongelma olemaan, ja myös lakivaliokunta kiinnitti tähän mietinnössään huomiota. Tämä
on kuitenkin mahdollista muuttaa sosiaali- ja terveysministeriön hallinnonalalla, ja tieten-
kin on toivottavaa, että näin pyritään mahdollisimman pikaisesti tekemään.

Toinen ongelma koskee lakia transseksuaalin sukupuolen vahvistamisesta. Sinänsä on
hyvä, että naimattomuusvaatimus tästä laista poistetaan, mutta edelleen tänne lakiin jää
merkittäviä ongelmia ihmisoikeusnäkökulmasta, mistä Suomi on saanut myös kansainvä-
lisiltä ihmisoikeustoimijoilta huomautuksia. Eräs keskeinen näistä on se, että edelleen
transihmisiltä vaaditaan lisääntymiskyvyttömyyttä eli sterilisaatiota, jotta virallinen suku-
puoli voidaan vahvistaa. Tämä loukkaa tietenkin aivan näiden ihmisten perusihmisoikeuk-
sia, on edelleen räikeä ihmisoikeusloukkaus suomalaisessa lainsäädännössä, ja tähän myös
lakivaliokunta kiinnitti huomiota. Yhtä lailla se kiinnitti huomiota siihen, että tämä laki on
myös kokonaisuudessaan ongelmallinen, eli jos — ja toivottavasti kun — tulevaisuudessa
tämä koko translaki avataan, niin se olisi hyvä uudistaa itsemääräämisoikeuden näkökul-
masta kestäväksi.

Kolmas asia, jonka haluan tässä kohtaa nostaa esiin, on tämä hedelmöityshoitolaki. Sin-
nekin jäi vielä ongelmia, ja myös näihin valiokunta kiinnitti huomiota. Eli kyse on siitä,
että samaa sukupuolta oleva pari, käytännössä naispari, ei voi nytten vastaisuudessakaan
saada hoitoa pariskuntana tästä avioliittolain muutoksesta ja näitten liitännäislakien muu-
toksista huolimatta. Tämä taas on lasten oikeuksien näkökulmasta hyvin hankala tilanne
esimerkiksi sellaisessa tilanteessa, jossa synnyttävä vanhempi kuolee synnytyksessä, eli
edelleen säilyy tilanne, että lapsella on vain yksi juridinen vanhempi, kun hänellä, tieten-
kin toivottavasti, olisi mahdollisuus kahteen juridiseen vanhempaan. Tämä asia voitaisiin
myös korjata. Tämä hallitus voisi sen korjata tuomalla eduskuntaan käsiteltäväksi jo val-
mistellun esityksen äitiyslaista. Se viime vaalikaudella jo valmisteltiin oikeusministeriös-
sä, mutta sitä ei eduskuntaan tuotu, eli tämäkin hallitus voisi asian korjata vain sillä, että se
toisi jo nyt valmiiksi valmistellun esityksen eduskuntaan, jossa me voisimme sen käsitellä.
Tässä mielessä tämäkin asia olisi hyvin helposti korjattavissa, ja tietenkin olisi toivottavaa,
että hallitus näin toimisi.

Tässä muutamia huomioita. Kokonaisuudessaan nämä liitännäislakien muutokset ovat
hyviä — ne tukevat jo sitä kehitystä, mikä viime kaudella aloitettiin tasa-arvoisen avioliit-
tolain hyväksymisen myötä — mutta edelleen jää monia merkittäviä ongelmia tänne la-
kien sisään, ja näitä pitää tietenkin erikseen tarkastella. Toivon ainakin itse, että nämä tu-
levat jo tällä hallituskaudella käsittelyyn.
4



Pöytäkirjan asiakohta PTK 8/2016 vp
Toinen varapuhemies Paula Risikko:  Täällä oli kaksi vastauspuheenvuoropyyntöä,
edustajat Niikko ja Laukkanen. Otetaan nämä nyt ensin ja katsotaan sitten lisää.

16.04 Mika Niikko ps (vastauspuheenvuoro):  Arvoisa rouva puhemies! Tässä keskuste-
lussa huomaa sen, että tämä hallituksen esitys on — kuten myös se kansalaisaloitekin oli
aikanaan — hyvin pikaisesti valmisteltu siten, että siinä ei ole huomioitu esimerkiksi lap-
sivaikutusten arviointeja ja näitä fakta-asioita. 

Olisinkin kysynyt edustaja Marinilta, kun omassa puheenvuorossanne käytitte hyvin
paljon näitä samoja termejä, mitä on toistettu tässä jo kahden vuoden ajan, ja sitä, että näitä
ihmisoikeus-, yhdenvertaisuus- ja tasa-arvo-ongelmia tällä avioliittolain muuttamisella
ratkaistaan: Mikä tasa-arvo- tai ihmisoikeuskysymys on se, että mainitsemanne sterilisaa-
tiomalli edelleen säilyy niillä henkilöillä, jotka korjaavat — korostan tällä teidän termino-
logiallanne sanaa korjaavat — sukupuolta? Jos sukupuoli korjataan, niin eikö se tarkoita
silloin sitä, että miehestä tehdään nainen ja naisesta mies, ja silloin hän myös ominaisuuk-
siltaan on tällainen? Millä ihmeellä te perustelette sen, että ihminen, joka korjauksen käy
läpi, saisi säilyttää molemman sukupuolen normit elikkä vaikka synnyttämismahdollisuu-
den ja hedelmöittämismahdollisuuden? Eihän se ole millään tavalla johdonmukaista. Joko
se on korjausleikkaus tai sitten se ei ole.

16.06 Antero Laukkanen kd (vastauspuheenvuoro):  Arvoisa puheenjohtaja! Valiokun-
nassa kävimme hyvin perusteellisesti näitä asioita läpi, ja ilmapiiri oli siellä hyvin kun-
nioittava ja rakentava. Minusta edustaja Marin tässä toi loistavalla tavalla esiin juuri sen,
mitä valiokunnassakin korostin, että tämä koko esitys vuotaa kuin seula. Sen jokainen asia-
kohta oli lähes kaikkien asiantuntijoiden mielestä huonosti valmisteltu. Olen iloinen siitä,
että edustaja Marin näin seikkaperäisesti kuvasi juuri sen, miten huono tämä laki on. 

Niin kuin valiokunnassa totesin: jos minä olisin tämän asian kannalla, mitä Marin edus-
taa, niin en missään tapauksessa päästäisi näin heikosti valmisteltua lakia läpi. Mutta te ha-
luatte, että tämä laki tulee voimaan, koska teillä on se strategia, että pistetään se tuhannen
kilon norsu sinne Volkkariin kilon palasina, niin kyllä se sinne sitten lopulta mahtuu. (Pu-
hemies koputtaa) Tavallaan ymmärrän sen, mutta ihmettelen silti tätä logiikkaa.

Toinen varapuhemies Paula Risikko: Täällä on muutamia vastauspuheenvuoroja, täällä
on edustaja Marin, Hänninen, Räsänen Päivi, Essayah ja Meri. Näillä mennään. Edustaja
Marin. 

16.07 Sanna Marin sd (vastauspuheenvuoro): Arvoisa puhemies! Todella istumme edus-
taja Laukkasen kanssa lakivaliokunnassa, ja tätä asiaa olemme hyvin perusteellisesti siellä
käsitelleet, kuulleet lukuisia asiantuntijoita, hyvin laajan käsittelyn käyneet siellä läpi, ja
minun mielestäni nämä lakiesitykset, nämä liitännäislait, ovat todella hyvin perusteltuja.
Nämä ovat hyviä esityksiä, mutta aivan kuten Laukkanen totesi, näillä ei valitettavasti
kaikkea maailmassa saada korjattua. Kaikkia ihmisoikeusloukkauksia ei näiden liitännäis-
lakien kautta pystytä korjaamaan.

Sikäli ehkä hieman vääristelitte tuossa omassa puheenvuorossanne osaltanne tätä koko-
naisuutta, koska hyvin tiedätte sen, että me emme näiden liitännäislakien kautta pääse näi-
hin kaikkiin ihmisoikeusongelmiin käsiksi, vaan ne vaativat erillisiä lakikäsittelyitä, pu-
huimme me sitten translain uudistamisesta tai tästä hedelmöityshoitolain kokonaisuudes-
5



Pöytäkirjan asiakohta PTK 8/2016 vp
ta, äitiyslaista. Eli kaikkea emme pysty korjaamaan, mutta ehdottomasti nämä lakiesityk-
set vievät tätäkin näkökulmaa eteenpäin ja ovat kyllä todella hyviä. Lakivaliokunta teki hy-
vää ja perusteellista työtä tässä, eli mistään vuotavasta seulasta ei suinkaan ole kyse, vaan
hyvistä esityksistä, mutta ne eivät ole riittäviä, muitakin tarvitaan. 

16.08 Katja Hänninen vas (vastauspuheenvuoro):  Arvoisa rouva puhemies! Niin kuin
edustaja Marin totesi, olemme hyvällä alulla, mutta nämä eivät ole tietenkään riittäviä toi-
menpiteitä, ja toivommekin, että esimerkiksi translaki uudistetaan mahdollisimman pian,
(Mika Niikko: Miksi?) samoin kuin hedelmöityshoitolaki, äitiyslaki. Elikkä me haluamme
nostaa esille ne puutteet, joista esimerkiksi edustaja Laukkanen totesi, että tässä on edel-
leen tekemistä, ja toivomme, että nykyhallitus vie eteenpäin myös näitä muita muutoseh-
dotuksia ja esityksiä, jotka ovat tarpeen, (Mika Niikko: Miksi?) jotta Suomessakin ihmis-
oikeudet saadaan kansainväliselle tasolle ja jotta meidän ei tarvitsisi hävetä maailmalla si-
tä, että Suomessa ihmisoikeudet eivät vieläkään toteudu, vaikka usein markkinoimme it-
seämme tämmöisenä mallimaana, jossa tasa-arvo toteutuu. Valitettavasti näin ei Suomes-
sa vieläkään ole. 

Haluan kyllä todeta tässä, että lakivaliokunnassa käytiin erittäin rakentavaa, toisia kun-
nioittavaa keskustelua, ja siitä haluan kyllä kiittää kaikkia lakivaliokunnan jäseniä ihan
erikseen. 

16.09 Päivi Räsänen kd (vastauspuheenvuoro):  Arvoisa rouva puhemies! Kun tässä on
nyt puhuttu ihmisoikeusongelmista ja transseksuaalien sukupuolen vahvistamiseen liitty-
västä lainsäädännöstä, niin on hyvä, että ymmärrämme ja konkretisoimme, mitä tämä tar-
koittaa ja miksi tämä lisääntymiskyvyttömyyden edellytys ylipäänsä kuuluu tähän trans-
seksuaaleja koskevaan lainsäädäntöön. Jos tämä lisääntymiskyvyttömyyttä koskeva edel-
lytys poistettaisiin, niin se tarkoittaisi sitä, että juridinen mies voisi synnyttää naisen tavoin
tai juridinen nainen voisi siittää ja hänen puolisonsa synnyttää. Tässä jos missä tarvittaisiin
niitä lapsivaikutusten arviointeja. Kyllä voi kuvitella, miten sekavaa lapsen kannalta tällai-
nen tilanne on, että hänellä on isä, joka on synnyttänyt, (Puhemies koputtaa) tai äiti, joka on
siittänyt hänet. Mielestäni (Puhemies: Aika!) tämä on ihmisoikeuskysymys lastenkin kan-
nalta. 

16.11 Sari Essayah kd (vastauspuheenvuoro):  Arvoisa rouva puhemies! Täällä tosiaan
sanat "ihmisoikeudet" ja toisaalta "ihmisoikeusloukkaukset" ovat olleet paljon käytössä, ja
olen miettinyt tätä Euroopan unionin jäsenmaitten tilannetta. Suurimmassa osassa jäsen-
maita on tilanne se, mikä tällä hetkellä meillä Suomessa, että meillä on erilliset lait, meillä
on erillinen parisuhdelaki samaa sukupuolta oleville ja sitten avioliittolaki eri sukupuolta
oleville. Ja täytyy sanoa, että en ole kuullut missään väitettävän, että Itävallan ihmisoikeus-
tilanne on huolestuttava tai Saksassa on jotenkin karmaiseva ihmisoikeustilanne tämän
asian suhteen. Jollakin tavalla minun mielestäni olisi kuitenkin syytä ajatella näin ja nähdä
se, että suurimmassa osassa maailman maista avioliitto on varattu miestä ja naista varten ja
sitten on näitä muita juridisia liittoja, joilla on sitten pystytty takaamaan esimerkiksi perin-
töoikeus ja muut oikeudet lain edessä. Siinä mielessä tietenkin olisin toivonut, että Suomi
olisi jatkanut tällä linjalla.
6



Pöytäkirjan asiakohta PTK 8/2016 vp
Toinen varapuhemies Paula Risikko: Seuraavat vastauspuheenvuorot vielä, edustajat
Meri, Niikko, Laukkanen, Sarkkinen ja Marin, mutta sitten me menemme kyllä tuohon pu-
helistaan.

16.12 Leena Meri ps (vastauspuheenvuoro):  Arvoisa puhemies! Ihan muutama huomio
tuosta juridisesta vanhemmasta ja äitiyslain valmistelusta.

Meillähän on tällä hetkellä mahdollisuus hakea oheishuoltaja, elikkä mielestäni ei ole
tarvetta niin kuin erilliseen lainsäädäntöön. Elikkä jos lapsi on yhden huoltajan perheessä
ja hänellä on joku läheinen ja vanhempi tarvitsee mahdollisesti hätätilannetta varten toisen
läheisen huoltajan lapselleen, niin se on hyvin mahdollista.

Tuossa Essayah käytti hyvän puheenvuoron siitä, mistä minäkään en ole kuullut: että
tämmöinen on niin kuin ihmisoikeusloukkaus. Meillähän on ollut rekisteröity parisuhde
samaa sukupuolta olevien välillä. En minä ymmärrä, että täällä olisi kenenkään oikeuksia
loukattu. Ainoat, keiden oikeuksia tässä saatetaan nyt loukata, ovat lapset. He ovat niitä,
ketkä eivät tässä voi puhua. Ja minä ihmettelen, kun lyhyen kauteni aikana täällä on huu-
dettu joka ikisen arvioinnin perään ja nyt eivät huuda opposition tietyt ihmiset lainkaan,
missä on lapsivaikutusten arviointi. Lapset eivät itse voi puhua.

16.13 Mika Niikko ps (vastauspuheenvuoro): Arvoisa rouva puhemies! Edustaja Hänni-
selle ja Marinille haluaisin vielä nyt muistuttaa, kun ette viime kautena olleet vielä täällä
eduskunnassa keskustelemassa — mutta todennäköisesti kuitenkin tiedätte sen — että pe-
rustuslakivaliokunta, lakivaliokunta ja ihmisoikeustuomioistuin ovat todenneet, että ny-
kyinen avioliittolaki ei sorra ketään. Nykyinen avioliittolaki ei ole ihmisoikeuskysymys.
Se ei kenenkään ihmisoikeuksia loukkaa. Se ei tasa-arvoa loukkaa eikä yhdenvertaisuutta.
Elikkä tämä on lainsäätäjän kannalta tärkeä tiedostaa, mikä se nykyinen laki on, eikä joh-
taa ihmisiä harhaan sillä, että meillä on oikeasti lainsäädännöllinen ongelma. Tästähän ei
ole kysymys. Nythän on kysymys arvoista ja arvojen huutokaupasta, jossa on kaksi osa-
puolta ja ne huutavat erilaista lopputulosta tähän asiaan. Ja silloin olisi rehellistä puhua ni-
menomaan siitä, mistä on kysymys. Kysymys on nimenomaan arvokeskustelusta, mim-
moista yhteiskuntaa rakennamme. Lainsäädännöllistä ongelmaa tässä ei oikeasti ole ja tar-
vetta tähän muutokseen.

16.14 Antero Laukkanen kd (vastauspuheenvuoro): Arvoisa rouva puhemies! Minulle ei
nyt ihan avautunut edustaja Marinin ajatus siitä, että vääristelin jotakin, kun nimenomaan
kerroin, nimenomaan teidän kannaltanne, miksi kaikki asiantuntijat pitivät tätä lakia huo-
nosti valmisteltuna. En kai minä mitenkään vääristellyt jotakin tai esittänyt väärin, vaan
kerroin juuri niin kuin se asia oli. Se, mistä olin ennen kaikkea huolissani, oli se, että kun
edellisellä kaudella tätä lakia moitittiin erittäin huonosti valmistelluksi, niin tämä sama lin-
ja jatkui lakivaliokunnassa. Olisi luullut, että lakivaliokunta olisi oppinut jotakin tästä
asiasta, mutta lakivaliokunta itse, kuultuaan kaikki asiantuntijat viime vaalikaudella, päätti
esittää tämän hylkäämistä. Ja nyt sitten lakivaliokunta, kun uudestaan käsitteli asiaa eikä
ollut näitä lapsiasiainvaikutusarviointeja, päätti hyväksyä tämän. Siinä ei ole mitään lo-
giikkaa, enkä minä ymmärrä, mitä minä tässä nyt vääristelin. Ehkä Marin selittää.

Toinen varapuhemies Paula Risikko: Sitten vielä edustajat Sarkkinen ja Marin.
7



Pöytäkirjan asiakohta PTK 8/2016 vp
16.16 Hanna Sarkkinen vas (vastauspuheenvuoro):  Arvoisa puhemies! Kyllä kysymys
on todellakin arvoista, ja näen, että tämä tasa-arvoisen avioliittolain voimaansaattaminen
ja nämä liitännäislait, joita nyt käsitellään, vievät tasa-arvoa eteenpäin Suomessa. Ymmär-
rän, että asiasta on erilaisia näkökulmia. Tässä ollaan hyvin syvällisten arvokysymysten
ääressä. Mutta minä olen itse erittäin iloinen, että saan olla hyväksymässä näitä lakeja, jot-
ka vievät tasa-arvoa Suomessa eteenpäin. Kyllä Suomessa on monta perhettä, joissa ollaan
erittäin onnellisia siitä, että tasa-arvoinen avioliittolaki vihdoin tulee voimaan. Suomi on
saanut useita huomautuksia translain puutteellisesta tilanteesta ja sen ihmisoikeusongel-
mista, ja näen, että näiden puutteiden korjaaminen on tulevaisuudessa äärimmäisen tär-
keää. Mielestäni ei ole peruste se, että jos suurimmassa osassa maailman maista on asiat
huonosti, niin sitten Suomessakaan ei ole syytä niitä korjata, vaan kyllä meidän täytyy pyr-
kiä suurimpaan mahdolliseen yhteiskunnalliseen tasa-arvoon kaikille ihmisille, niin seksu-
aali- kuin sukupuolivähemmistöillekin.

Toinen varapuhemies Paula Risikko: Ja viimeisen vastauspuheenvuoron tässä vaihees-
sa käyttää edustaja Marin. Sitten mennään puhujalistaan.

16.17 Sanna Marin sd (vastauspuheenvuoro): Arvoisa puheenjohtaja! Edustaja Laukka-
selle: toisin kuin te äsken tuossa totesitte, niin lakivaliokunnan kuulemat asiantuntijat eivät
suinkaan tyrmänneet näitä esityksiä, mitä me tänään käsittelemme, vaan puolustivat niitä.
Siellähän puollettiin näitä lain muutoksia, mitä me nyt käsittelemme. Sen sijaan kyllä siel-
lä asiantuntijoilta tuli huomioita myös juuri näistä asioista, mitä äsken esitin tuolla pöntös-
sä, eli kaikkea emme saa vielä korjattua, ja se vaatii erillisiä lakiesityksiä eduskunnalle,
muun muassa translain uudistamisen tai hedelmöityshoitolain uudistamisen äitiyslain
suuntaiseksi. Eli päinvastoin kuin väitätte, niin näin ei suinkaan ole.

Sitten haluaisin kysyä edustaja Räsäseltä ja muutamilta muilta puhujilta tässä salissa,
ymmärrättekö te sen, kuinka loukkaavalta sateenkaariperheissä olevista ihmisistä kuulos-
taa se, kun te täällä arvostelette ja arvioitte sitä, onko kahden samaa sukupuolta olevan pa-
riskunnan perheen lapsilla hyvä olla vai ei. Ymmärrättekö te sen, että se loukkaa näitä ih-
misiä? Meillä on monimuotoisia perheitä, meillä on erilaisia perheitä, erilaisissa perheissä
kasvavia lapsia, jotka kasvavat hyvissä perheissä. Heitä loukkaa se, että te täällä kerrotte,
että tämä on lapsen oikeuksien näkökulmasta ongelmallista, että tämä tasa-arvoinen avio-
liittolaki etenee.

Toinen varapuhemies Paula Risikko:  Edustaja Räsänen, olkaa hyvä, teidän nimenne
mainittiin, sen jälkeen mennään sitten puhujalistaan.

16.18 Päivi Räsänen kd (vastauspuheenvuoro):  Arvoisa rouva puhemies! Toki tämä
koko aihepiiri on hyvin iholle menevä, ja ymmärrän hyvin sen, että tämä herättää myös
monenlaisia tunteita. Mutta ajattelen, että kyllä täällä on puhuttava myös lasten puolesta,
heidän, jotka eivät voi itse tehdä valintoja siitä, saavatko he omaan elämäänsä ja perhee-
seensä sekä äidin että isän vai elävätkö he esimerkiksi kahden naisen, kahden äidin, per-
heessä tai kahden isän perheessä. Nämä lapset eivät itse tee niitä valintoja. Kyllä ihmisellä
on hyvin syvä tarve esimerkiksi tietää omat juurensa ja biologiset juurensa, ja väitän, että
edelleenkään ihminen ei ole mihinkään muuttunut siitä, että kyllä hän tarvitsee sekä äitiä
että isää.
8



Pöytäkirjan asiakohta PTK 8/2016 vp
Toinen varapuhemies Paula Risikko: Nyt mennään sitten puhujalistalle, kuten olen jo
muutaman kerran todennut. Tässä on mahdollisuus vielä käydä sitten keskustelua. 

16.19 Laura Huhtasaari ps: Arvoisa puhemies! Pidän tässä nyt kannatuspuheenvuoron
tämän vastalauseen puolesta, siitä, että lakiehdotukset hylätään.

On asioita, mitä ihminen ei voi päättää tai muuttaa, mies ja mies eivät voi saada keske-
nään lasta. Tässä on taustalla erittäin älykäs suunnitelma siitä, että vain nainen ja mies voi-
vat keskenään saada lapsen, joten taustalla on ajatus siitä, että mies ja nainen on paras roo-
limalli ja paras kasvattamaan lasta. Ja vaikka olisi kuinka hyvät kaksi äitiä, niin se ei poista
sitä tarvetta mieheen, koska näin se biologia toimii. Minä en ymmärrä, minkä takia tässä
salissa väheksytään biologiaa. En myöskään ymmärrä, minkä takia tässä salissa väheksy-
tään tällä hetkellä lapsen oikeutta. Tässä puhutaan vaan aikuisten oikeudesta, ei lapsen oi-
keudesta. Jos oltaisiin oikeasti kiinnostuneita lasten oikeudesta, me tekisimme ne lapsivai-
kutusarvioinnit, mutta siihen ei tässä salissa kukaan halua ottaa kantaa.

Lisäksi tässä on myös kysymys arvoista: avioliitto halutaan purkaa siinä mielessä, ettei
se enää olisi naisen ja miehen välinen. Kristillisten arvojen romuttaminen on tosiaan alka-
nut jo. 60-luvullahan aapisessakaan ei enää saanut mainita sanaa Jumala, vielä 50-luvun
aapisesta sitä voi löytyä. Olen aika varma, että salissa tulemme myös keskustelemaan mo-
niavioisuudesta ja muusta, tavoitteenahan tässä kuitenkin on se.

Alussa jo sanoin, että tämä on se kannatuspuheenvuoro tähän vastalauseeseen, ja esitän,
että nämä lakiesitykset hylätään.

16.21 Mika Niikko ps: Arvoisa puhemies! Osaltani myös täytyy tähän alkuun todeta, että
kannatan tämän lakiesityksen hylkäämistä, vaikka hallituksen jäsenenä istun.

Miksi tämä on niin tärkeä asia, että tästä tarvitsee nytten toisenkin kerran keskustella,
kun viime viikolla tästä jo debatoitiin, miksi vielä tälle päivälle meillä kaikilla puhehaluja
riittää? Tämä on niin tärkeä suunta, mihin Suomi rakentaa yhteiskuntaa. Minä ymmärrän
kyllä tämän näkökulman siltä kannalta, että joku kokee, ettei hänellä ole samanlaista tasa-
arvoa tai yhdenvertaisuutta päästä avioliittoon. Minä ymmärrän kyllä sen näin inhimillisel-
tä näkökannalta, että siihen joillakin ihmisillä on halua päästä tekemään muutos ja saada
tämä avioliitto kaikkien ulottuville. Mutta en kuitenkaan ymmärrä sitä, että me väheksym-
me avioliiton merkitystä. Jos meillä tällä hetkellä kuitenkin on avioliitossa noin 2 miljoo-
naa ihmistä ja rekisteröityneessä parisuhteessa, oliko niitä nytten 6 000 vai 8 000, niin se
epäsuhta on niin iso. Meidän täytyisi ymmärtää se, että avioliitto on jollakin tavalla merki-
tyksellinen, yhteiskuntaa koossa pitävä voima, perhettä yhdistävä ja lapsen turvaksi luotu,
myös naisen näkökannalta. Siinä mielessä ne perinteet ja historia ovat jo niin pitkät tämän
avioliiton kannalta, että sen romuttaminen tällaisella lainsäädännöllä ei ole millään tavalla
perusteltua.

Tässä aikaisemmin jo mainitsin ja esitin joillekin kansanedustajille kysymyksen siitä,
että kun me olemme lainsäätäjiä, niin meidän pitäisi tuntea lakia. Meidän pitäisi tuntea la-
kia siltä osin, että me emme anna väärää todistusta siitä, että meidän lakimme on syrjivä tai
eriarvoistava joitain henkilöitä kohtaan. Tätä ongelmaa ei oikeasti ole. Tästä on tehty on-
gelma, koska jotkut ovat niin halunneet.

Sitten toisekseen haluan nostaa esille yhden näkökulman, mistä en ole aikaisemmin vie-
lä puhunut. Se on tämä hallituksen esitys siltä osin, että hallituksen esityksessä sanotaan,
että lapsen uskonnollisen aseman määräytyminen muutetaan. Nythän se on niin, että äidin
9



Pöytäkirjan asiakohta PTK 8/2016 vp
päätösvallassa on sanoa, jos ei yksimielisyyttä perheessä synny, mitä uskontokuntaa mah-
dollisesti lapsi edustaa. Tällä on sellainen merkitys, että se vaikuttaa lapsen kasvatukseen
varhaiskasvatuksessa ja koulussa, se vaikuttaa siihen, pääseekö hän mukaan esimerkiksi
uskontotunneille vai ei.

Täällä on paljon puhuttu näiden vuosien aikana siitä, että tämä lakiesitys, avioliittolain
muuttaminen, ei ole keneltäkään pois, mutta tässäkin on yksi pieni esimerkki siitä, keneltä
tämä on pois. Lakivaliokunta on perustellut tätä muuttamista siten, että tämä muutos on tar-
peen, koska se kohtelee erilaisia perhemuotoja samalla tavalla tästä eteenpäin. Ja tätä on
perusteltu lakivaliokunnan kannalta yhteisvastuulla ja yhdenvertaisuudella ajatellen pää-
töksiä lasta koskevista asioista: yhdessä perhe päättää tai ei päätä. Tämä on minun mieles-
täni tosi huono perustelu. Meillä kuitenkin suurin osa perheistä on ihan normaaleja he-
teroperheitä, lähestulkoon kaikki tässä maassa, ja nytten käytännössä tämä tarkoittaa sitä,
että jos on tulevaisuudessa näitä isättömiä lapsia, niin kuin niitä jatkossakin on tässä yh-
teiskunnassa, niin käytännössä äiti ei enää voi sanoa, että meidän lapsemme muuten me-
nee sitten ihan normaalille uskontotunnille. No, tämä kuulostaa vähäiseltä asialta, mutta
tällä on kauaskantoiset seuraukset. Tällä on sellaiset seuraukset, että me rupeamme pala
palalta murentamaan tätä uskonnonvapautta ja sananvapautta tässä maassa. Me emme anna
enää päätösvaltaa edes vanhemmille, äidille tässä tapauksessa, vaan me haluamme siirtää
sen päätösvallan jonkun tuomarin käsiin tai yhteiskunnalle.

Meidän tulisi kuitenkin ymmärtää se, että nyt jos tämä laki tullaan hyväksymään vuon-
na 2017 keväällä kokonaisuudessaan, niin meillä on edessä se, että kirkko tulee luopu-
maan todennäköisesti vihkimisoikeudestaan. Kirkolla ei ole mitään muuta vaihtoehtoa. On
aivan hurskastelua täällä kenenkään lainsäätäjän sanoa, että kirkko saa tehdä itse omat pää-
töksensä. Minä väitän, että seuraavana hetkenä, välittömästi, sieltä vasemmalta siiveltä ru-
vetaan vaatimaan kirkolta kirkollisveronkanto-oikeutta pois, jos he eivät tule vihkimään
samaa sukupuolta olevia henkilöitä. Tämä on pala palalta norsun syömistä, kuten edustaja
Laukkanen kertoi, pala palalta me murramme kaikki ne esteet sen tieltä, ettei tämä yhteis-
kunta muuttuisi yhä enemmän liberaalisempaan suuntaan.

Arvoisa puhemies! Olisin toivonut Suomen eduskunnalta toisenlaista lähestymistapaa
tämmöisiin vaikeisiin, kipeisiin koko yhteiskuntaa koskettaviin lakimuutoksiin. Olisin toi-
vonut, että lakivaliokunta olisi seissyt viime vaalikauden lakivaliokunnan näkemyksen ta-
kana. Viime vaalikautenahan lakivaliokunnassa — itsekin olin siellä mukana — keskustel-
tiin tästä asiasta, että lapsivaikutusten arviointi tässä asiassa on tärkeää tehdä. Tämä oli
muun muassa yksi peruste, minkä takia lakivaliokunta ei tätä hyväksynyt viime vaalikau-
tena, vaikka se äänestyksessä täällä salissa voittikin. Silloin lakivaliokunta totesi, että lap-
sivaikutusten arviointi perustuu lapsen oikeuksien yleissopimuksen mukaiseen vaatimuk-
seen asettaa lapsen etu ensisijaiseksi kaikessa lapsiin kohdistuvassa päätöksenteossa. Täs-
tä oli oikein oikeusministeriön suositus tässä arviossa. Tässä salissa, ikävä kyllä, on lapsen
etu jätetty aikuisen edun jalkoihin. Lapsen etua ei haluttu tutkia lapsivaikutusarvioinnin
kautta, vaan lapsen ääni hukkui meidän aikuisten kilpahuudantaan siitä, mitä minulle kuu-
luu.

On valitettavaa, että osaltani joudun vastustamaan oman hallituksen lakiesitystä. Tie-
dän, että se on ainoa vaihtoehto, kun on kysymys lasten oikeuksista isään ja äitiin.

16.28 Simon Elo ps: Arvoisa puhemies! Edustaja Laukkanen, kun minä kävin koulun, ja
siitä ei kauhean kauaa ole, pulpetti oli tyhjä, vailla Raamattua. Jotkut arvot ovat silti ajat-
10



Pöytäkirjan asiakohta PTK 8/2016 vp
tomia. Peruskallio, joka ei huoju eikä kaadu maailman myrskyissä. Jokaisella, jokaisella on
maailmankuva: kristillinen, ateistinen, uskonnoton tai jokin muu uskontokunta. Uskon-
non- ja mielipiteenvapaus turvaavat jokaisen, jokaisen oikeuden maailmankuvaansa. Kun-
nioitan niitä ihmisiä, jotka kannattavat avioliittolain muutosta, ovat sitä kannattaneet. Kun-
nioitan heitä. He ovat käyttäneet demokraattista vaikutusmahdollisuuttaan, ja tätä kunni-
oittaen tämä hallitus nyt esittää avioliittolain edellyttämiä lainmuutoksia. Minun mielestä-
ni on johdonmukaista se, että kansan tahtoa, joka on tullut kansalaisaloitteen ja sitten kan-
saa edustavan eduskunnan enemmistön päätöksellä, on näin kunnioitettu. Kunnioitan de-
mokratiaa ja Suomen lakia. Maailmankuvani ei kuitenkaan muutu. Minulle avioliitto on
nyt ja aina yhden miehen ja yhden naisen välinen instituutio. — Huomaatte, että tietoisesti
sanon nimenomaan yhden naisen ja yhden miehen välinen instituutio.

Yksi osapuoli on tässä keskustelussa kylläkin onnistunut juurruttamaan keskusteluun
tasa-arvoisen avioliiton käsitteen — tämähän on tietysti retoriikkaa — vaikka avioliittola-
ki oli jo tasa-arvoinen ennen tätä tehtyä muutosta. Kuka tahansa täysi-ikäinen mies ja nai-
nen saattoivat solmia avioliiton riippumatta taustastaan. Kun katsoo historiaa ja vielä joi-
takin nykyisiäkin yhteiskuntia, niin tämähän ei ole asiaintila kaikkialla: erilaisia rajoituk-
sia säädetään näissä kysymyksissä ja myös rikkoen ihmisoikeuksia. Avioliittolakimme siis
toisin sanoen oli jo aikaisemmin täysin YK:n ihmisoikeusjulistuksen vaatimukset täyttävä.

19.2.2001 edustaja Vistbacka perussuomalaisista puhui seuraavasti: "Tämä hivutustak-
tiikka on toiminut hämmästyttävän hyvin, ja osa ihmisistä ei vieläkään ole kyennyt tai ei
halua nähdä lain lopullista päämäärää, joka on samanarvoinen asema avioliiton kanssa."
Näin edustaja Vistbacka puhui tässä salissa, tai sanotaanko tuolla suuressa salissa, silloin
kun käsiteltiin lakiesitystä rekisteröidystä parisuhdelainsäädännöstä. Katsokaa itse arkis-
toista. Monet edustajat eri puolueista sanoivat, että on pelottelua puhua siitä, että kun sää-
detään rekisteröity parisuhdelainsäädäntö, se missään vaiheessa johtaisi siihen, että rekis-
teröidyn parisuhdelain kautta tulisi lopulta samanarvoinen asema avioliiton kanssa. Monet
varoittivat siitä myös samaan aikaan, että niin tulee käymään, ja niinhän on käynyt. Valtio-
päivämies Vistbacka on kauaskatseinen mies.

Hivutustaktiikka jatkuu, mikä näkyy esimerkiksi edustaja Marinin vaatimuksessa uusis-
ta lakimuutoksista. Tietysti mielelläni kuulisin tarkemmin, mitä nämä uudet lakimuutos-
vaatimukset ovat. Eikö tämäkään lainsäädäntö ole vielä se kuuluisa tasa-arvoinen avioliit-
tolaki? Sitkeästi halutaan myös muuttaa perhekäsitys. Tässä ei ole kyse pelkästään avioliit-
tolain muutoksesta tässä kokonaisuudessa, vaan koko perhekäsityksen muuttamisesta.

Kannatan vastalause-esitystä, ja näin ollen tulen äänestämään niin sanotun avioliittolain
liitännäislakeja vastaan. Tämä on tietysti aika kova ratkaisu hallituspuolueen edustajalta,
mutta jotkin arvot ovat ajattomia, muuttuvassa maailmassa on jotain pysyvää.

Toinen varapuhemies Paula Risikko: Mennään puhujalistaan, ja sitten jokaisella on kyl-
lä mahdollisuus käyttää puheenvuoro.

16.33 Sari Essayah kd: Arvoisa rouva puhemies! Täällä yhdyn niihin, jotka ovat toden-
neet, että tulevat huomenna äänestämään tämän vastalauseen mukaisesti näitten lakiesitys-
ten hylkäyksen puolesta. Tuossa vastalauseessa on erittäin hyvin, seikkaperäisesti, käyty
läpi nämä kuusi eri lakia ja todettu, minkä tähden näitä lainsäädäntömuutoksia ei kannate-
ta.
11



Pöytäkirjan asiakohta PTK 8/2016 vp
Viime viikolla kävimme täällä hyvin seikkaperäisen mutta myöskin, voi sanoa, sävyl-
tään toinen toistamme kunnioittavan keskustelun, ja toivon, että vaikka tässä tänäänkin vä-
hän tunteet nousevat pintaan, niin kuitenkin tämä toinen toisemme kunnioitus säilyy, ja
näytämme sen, että osaamme olla sivistyneesti eri mieltä asioista. Yhdyn myöskin niihin
puheenvuoroihin, joissa täällä on todettu, että olisi ollut hyvä, jos olisi odotettu, että tämä
Aito avioliitto -kansalaisaloite tulee eduskuntaan ennen kuin näitä liitännäislakeja olisi
lähdetty viemään eteenpäin, jolloinka sitten nämä lainsäädäntöasiat olisi voitu käsitellä oi-
keassa järjestyksessä. Mutta tällä hetkellä meillä on siis tosiaankin esillä nämä liitännäis-
lait, ja huomenna niistä äänestämme. Viime viikolla kävin aika pitkästi läpi näitä lakeja ja
nyt oikeastaan vain ihan summaan muutaman kohdan sieltä.

Ehkä eniten täällä salissa on käyty keskustelua siitä, miten nämä liitännäislait eivät to-
siaankaan ole pelkkiä teknisiä muutoksia vaan näitten lakien vaikutukset ulottuvat koko
yhteiskunnassa monille eri alueille, perintökaareen, perheoikeuteen, lasten asemaan. Ja tie-
tysti myöskin — niin kuin täällä on viitattu — sosiaali- ja terveysministeriön hallinnon-
alan lainsäädäntöesitykset, joita tulee ilmeisesti yli sataan lakiin, odottavat sitten vielä kä-
sittelyään.

Lapsivaikutusten arvioinnista on puhuttu paljon, ja siinä mielessä haluan vain todeta,
niin kuin täällä on sanottu, että lapsiasiavaltuutettu ja myöskin oikeusministeriö viime kau-
della totesivat, että olisi hyvä tehdä tämä lapsivaikutusten arviointi. Ja siinähän nimen-
omaan on kysymys siitä, että katsotaan, mihin kaikkiin asioihin lainsäädännössä ja esimer-
kiksi taloudessa tämä mahdollinen lakimuutos tulee vaikuttamaan. Yksi sellainen asia,
mikä varmasti olisi ollut syytä käsitellä, on se, kuinka monet maat tulevat tämän jälkeen
sulkemaan adoption Suomeen kaikilta pareilta. Elikkä on useita maita, jotka eivät anna lap-
sia adoptoitavaksi samaa sukupuolta oleville pareille, ja nyt tämän sukupuolineutraalin
avioliittolain muutoksen myötä sitten myöskin Suomelta ovet sulkeutuvat.

No, toinen asia: uskonnonvapauslaki, johon tulee muutos. Tämähän ihan lakivaliokun-
nan mietinnön mukaisestikin oli sellainen, voisiko sanoa, vähän ylimääräinen muutos,
elikkä varsinaisesti tästä avioliittolain muutoksesta ei ole suoraan johdettavissa tätä lain-
muutoksen tarvetta. Se todetaan ihan selkeästi siinä mietinnössä. Ja kuitenkin sitten tähän
suuntaan nyt on haluttu mennä, ja kyllä tämä tällaista niin sanottua positiivista uskonnon-
vapautta tulee rajoittamaan, koska se lisää sellaista uskonnollista juurettomuutta ja uskon-
nottomuutta ja siinä mielessä kaventaa sitä myönteistä uskonnon vapautta.

Sitten kolmantena asiana vielä nostan esille kristilliset kirkot, jotka tällä hetkellä suorit-
tavat suurimman osan avioliittoon vihkimisestä. Ne eivät vielä ole muodostaneet kantaa tä-
hän uuteen tilanteeseen, ja tällä hetkellähän Suomessa mikään kirkkokunta ei näe avioliit-
toa millään muulla tavalla kuin miehen ja naisen välisenä. Siinä mielessä tämä tulee ole-
maan suuri haaste myöskin kirkkokunnille ja myöskin muille uskontokunnille, jotka jou-
tuvat tähän asiaan sitten ottamaan kantaa.

Kun Isossa-Britanniassa ja Norjassa tehtiin vastaava lainmuutos eli muutettiin lakia su-
kupuolineutraaliksi, niin näissä maissa katsottiin tarpeelliseksi aivan erikseen alleviivata
sitä, että tämä lainmuutos ei vie uskonnollisilta yhdyskunnilta millään tavalla niitten opil-
lista vapautta ja uskonnonvapautta sen suhteen, minkä he katsovat avioliitoksi ja mitä he
haluavat esimerkiksi omissa seremonioissaan olla liittämässä yhteen tahi siunaamassa.
Mietin, että Suomessakin olisi voinut olla paikallaan, että tästä olisi esimerkiksi mietinnös-
sä mainittu, koska voin kuvitella, että saattaa tulla sellainen tilanne, että kenties esimerkik-
si jonkun kirkkokunnan vihkimisoikeuden omaava henkilö saattaa itse ajatella tästä asiasta
12



Pöytäkirjan asiakohta PTK 8/2016 vp
toisella tavalla kuin kenties oma kirkkokunta ja ehkä saa päähänsä sitten sen, että hänpä
suorittaa tällaisen vihkimyksen. Olisi ollut tärkeää oikeudellisen selvyyden takia kirjata
selkeästi, niin kuin Norjassa on tehty, että mikäli kirkkokunnalla ei ole liturgista kaavaa
tätä samaa sukupuolta olevien henkilöitten vihkimistä varten, niin myöskään tällainen vih-
kimys ei ole juridisesti pätevä. Täällä muutamissa puheenvuoroissa tuli esille tämä paine,
mikä tulee varmasti sitten uskonnollisiin yhdyskuntiin, kun maallinen ja sitten toisaalta
kirkkojen opillinen näkemys avioliitosta erkanevat. Sitä painetta varmasti muodostuu, ja
on hyvinkin nähtävissä niitä tilanteita, joissa joko henkilöt käyttävät omaa vapauttaan tai
sitten voi olla myöskin niitä pareja, jotka ikään kuin testaavat tätä tilannetta ja lähtevät pyy-
tämään vihkimystä, vaikka kirkkokunnalla ei siihen olisi liturgista kaavaa.

Sitten ehkä viimeisenä asiana vielä nostaisin esille tämän kohdan, jossa tosiaankin tämä
rekisteröity parisuhde kuitenkin jää tuonne lainsäädäntöön sellaisena jonkunlaisena jään-
teenä. Uusia rekisteröityjä parisuhteita ei voida solmia, mutta kuitenkin Suomessa on niitä
ihmisiä, jotka ovat rekisteröidyssä parisuhteessa ja haluavat siinä myöskin jatkaa. Eli he
näkevät avioliiton miehen ja naisen välisenä ja haluavat jatkaa rekisteröidyssä parisuhtees-
sa, ja tietenkin on tärkeää, että heille tämä oikeus suodaan, mutta sitten toisaalta tullaan tä-
hän tilanteeseen, että sitten ulkomailla rekisteröity parisuhde hyväksytään Suomessa, vaik-
ka Suomessa ei enää sen jälkeen, kun tämä laki muuttuu, voida rekisteröidä parisuhteita.
Toisaalta sitten Suomessa parisuhteen rekisteröineet henkilöt voivat pelkällä ilmoitusme-
nettelyllä muuttaa tämän rekisteröidyn parisuhteen avioliitoksi, kun taas ulkomailla rekis-
teröidyn parisuhteen solmineet eivät näin voi tehdä. Ja muistaakseni edustaja Räsänen
edellä taisi mainita siitä, että kun tämän sukupuolineutraalin avioliittolain yhteydessä on
paljon tätä tasa-arvo-sanaa käytetty, niin kyllä tässä herää kysymys näistä yhdenvertai-
suusnäkökulmista näiltä osin. Luomme sekavaa lainsäädäntöä myöskin tällä tavoin. Siinä
mielessä yhdyn myös edustaja Laukkasen toteamukseen, että kaikissa näissä valiokunnan
kuulemisissa tuotiin esille se, että tätä lainsäädäntöä on tehty hätiköiden ja myöskin huo-
nolla valmistelulla ja että siinä on paljon sellaisia puutteita, joita ei olisi tullut tällä tavoin
viedä eteenpäin.

Mutta kristillisdemokraattina tiedän, että demokratia tässä talossa puhuu, ja huomenna
sitten äänestyksessä näemme, millä tavalla itse kukin näihin liitännäislakeihin ottaa kan-
taa. Itse olisin kyllä toivonut — ja vetosin vielä useaan kertaan hallitukseen — että me oli-
simme tosiaankin käsitelleet tämän Aito avioliitto -kansalaisaloitteen ennen kuin näitä lii-
tännäislakeja oltaisiin viety eteenpäin, mutta ikävä kyllä hallitus ei tässä sitten taipunut näi-
hin pyyntöihin.

16.43 Leena Meri ps: Kiitos, rouva puhemies! Täällä on puhuttu siitä, että toiset ihmiset
kokevat loukkaavana sen, että täällä oltaisiin asioista eri mieltä. Mielestäni on erittäin ar-
vokasta ja tärkeää, että ihmiset saavat kertoa omista näkemyksistään, tuntemuksistaan ja
erityisesti näin syvälle menevistä ajatuksistaan, ja siinä ei ole ketään tarkoitus loukata. En
ainakaan minä koe, että minä ketään haluan loukata, eikä täällä minusta ole ollut sellaista
ilmapiiriä, eikä sitä pidä niin ottaa. Meillä jokaisella on oma arvomaailmamme. Itse en ole
uskonnollinen ihminen enkä perusta elämääni uskontoon, mutta minulla on myös tiettyjä
perusarvoja, ja ymmärrän sen, että toisille ihmisille — ja myös minulle — avioliitto on erit-
täin tärkeä instituutio miehen ja naisen välisenä suhteena, joka voi olla mahdollinen vain
miehille ja naisille. 
13



Pöytäkirjan asiakohta PTK 8/2016 vp
Minuun on ollut hyvin paljon eri-ikäisiä, erityisesti vanhempia ihmisiä yhteydessä, ja he
ovat ihan keskeisenä kriteerinä minua äänestäessään halunneet tietää, miten suhtaudun tä-
hän miehen ja naisen väliseen avioliittoon ja näihin liitännäislakeihin. Se on ollut heille
keskeinen asia. Jo silloin olen kertonut heille, että haluaisin pitää tämän instituution eril-
lään, koska laki rekisteröidystä parisuhteesta, joka meillä on ollut voimassa ja tällä hetkel-
lä on, takaa samat taloudelliset oikeudet aviopareille. En oikeastaan ole nähnyt, miksi tämä
oli niin iso asia poliittisesti, miksi sitä piti viedä eteenpäin, aivan kuin se olisi ollut jokin ih-
misoikeusloukkaus, kuten edustaja Marin kertoi. Minä en ole koskaan sitä asiaa niin näh-
nyt, mutta ehkä joku sen niin näkee. Toisaalta me emme ole saaneet siitä mitään huomau-
tuksia. Itsekin toivon, että puhutaan varsinkin näin vaikeista asioista oikeilla termeillä ja
niin kuin se asia on ollut. Kukaan ei ole koskaan väittänyt, että Suomessa on tapahtunut tä-
män suhteen ihmisoikeusloukkauksia.

Kun miettii lapsia, lapsen etua ja lapsivaikutuksia, niin ehkä siinä, jos jossakin tässä
lainvalmistelussa, on ihmisoikeusloukkaus. Olen hieman yllättynyt: Tässä syksyllä käsit-
telimme esimerkiksi subjektiivista päivähoito-oikeutta, ja hyvin kovasanaisesti monet op-
position edustajat demareista, vasemmistosta ja vihreistä toivat esille sitä, että hallitus ei
ole tehnyt riittävän kattavia vaikutusarvioita koskien naisten asemaa työelämässä ja lasten
kehitystä ja näin poispäin. Tässä on kuitenkin hyvinkin merkittäviä muutoksia tulossa,
mutta niiden perään ei ole tässä kysytty. Tämä lakihan on tulossa 1.3.2017 voimaan, jos
tämä hyväksytään. Siihen on aika runsaasti aikaa, niin että tässä olisi ollut ihan hyvää aikaa
vielä pohtia tätä. En tiedä, miksi tämä piti niin kiireesti tehdä. Jotenkin näkisin, että tässä
on lapsen oikeus unohtunut aikuisten melskatessa tämän asian ympärillä, ja nähdään se
oma oikeus ja omat tekemiset. Meistä ihmisistä asiat näyttäytyvät eri lailla, ja sitä pitää
kunnioittaa ja arvostaa. Siinä mielessä olisin toivonut, että tätä olisi monelta kantilta poh-
dittu. 

Juristina jäin miettimään, niin kuin täällä edustaja Laukkanenkin toi esille ja muistaak-
seni Essayah, että on perintöoikeudellisia asioita, lasten huoltoon, huostaanottoon ja edus-
tamiseen liittyviä asioita, joista voi tulla vielä ongelmia. Niitä kaikkia ei ehkä tässä edes
pysty havainnoimaan, niin että sen takia olisi ollut tarpeen semmoinen laajempi arviointi
siitä, mitä kaikkia muutoksia tässä on, mutta kun sitä ei ole tehty, niin niitä mekään emme
kaikkia havaitse, mikä on minusta erittäin ikävää, koska tässä ei ole mikään hengenhätä tä-
män asian kanssa. Aina puhutaan, että lait pitää valmistella laadukkaasti, ettei olla sitten
hetken päästä, että hupsistakeikkaa, nämä valmisteluthan menivätkin nyt ihan päin mäkeä. 

Nimenomaan adoptio-oikeuden kohdalla korostaisin sitä, että kyllä siinä on se lapsen oi-
keus saada kunnolliset vanhemmat ja isä ja äiti, se malli, eikä se aikuisen oikeus olla van-
hempi. Kuten itse täällä edellisellä kerralla kerroin, olen itse lapseton — se on näin minun
kohdallani, ja sen kanssa sitten elän. 

Lisäksi olisin vielä kertonut siitä, minkä tässä edustaja Essayah otti myös esille, että kir-
kot saavat nyt sitten valita jatkossa tämän vihkioikeuden käyttämisen. Itse kun olen toimi-
nut maistraatin henkikirjoittajana ja työhöni kuuluivat myös siviilivihkimiset, olen puhu-
nut tästä asiasta, että silloinhan ne resurssit tulevat kohdistumaan maistraattiin. Maistraat-
tikenttä on myös kovassa muutoksessa, ja tätä viestiä olen vienyt ministeriöönkin, että tar-
kasteltaisiin vielä sitä, että jospa vihkimisestä jonkinlainen rekisteröintimaksu saatettaisiin
aikaiseksi näitten kulujen kattamiseksi. Nyt kun tätä kovalla paineella ajetaan eteenpäin,
niin kuin täällä on ollut puhetta, niin toivon niiltä ihmisiltä kannatusta sitten, jos tämä mak-
sullisuus tulee keskusteluun ja hyväksyttäväksi, niin että jos niitä paineita sitten tulee sinne
14



Pöytäkirjan asiakohta PTK 8/2016 vp
maistraattiin, niin myös kannatetaan sitä maksua eikä sitä sitten vastusteta, koska silloin tu-
leekin tilanne, että siellä ei ole resursseja siihen vihkimiseen.

Vielä olisin todennut, mitä jo aikaisemmassa puheenvuorossani sanoin: tänä päivänäkin
oheishuoltajajärjestelmällä saa lapselle toisen huoltajan, niin että se ei ole minkään ongel-
ma. En lähtisi kiirehtimään ja julistamaan täällä mitään äitiyslakeja, ei kai siitäkään nyt ole
tehty mitään vaikutusarviointeja. Siellä on olemassa instituutio tällä hetkellä, lapsella on
oikeus saada oheishuoltaja, se ei ole mikään ongelma, jos sellainen tarve on. 

Ilmoitan tässä myös kantani — olen varajäsen lakivaliokunnassa ja allekirjoitinkin ker-
ran jo sen vastalauseen, mutta en ollut sitten siinä tietyssä kokouksessa paikalla, kun olin
perustuslakivaliokunnan kokouksessa. Ilmoitan, että kannatan sitä ja tulen äänestämään
näitä liitännäislakeja vastaan. — Kiitos.

16.49 Katja Hänninen vas:  Arvoisa rouva puhemies! Hyvät edustajat! Huomaa, että
käymme keskustelua aiheesta, jossa on tunteita ja muuta pelissä. Minusta on hienoa kui-
tenkin, että täällä puhutaan isoista ja tärkeistä arvoista, ja sen takia minäkin nousin tänne
pönttöön, vaikka en alun perin ollut aikonut pitää puheenvuoroa.

Itse olen lakivaliokunnan jäsen myös ja ollut mukana mietintöä laatimassa, ja näen, että
tämä on todella tärkeä askel kohti ihmisoikeuksia ja tasa-arvoa myös Suomessa. En näe sii-
nä ristiriitaa myöskään kristillisen uskon näkökulmasta. Itse olen toisen kauden kirkkoval-
tuutettu, ja jos minä tätä peilaan myös omien arvojeni kautta, niin kun aina sanotaan, että
on nämä kolme, usko, toivo ja rakkaus ja suurin niistä on rakkaus, näin minäkin ajattelen.
Tiedän, että on avioliittoja, joissa on rakkautta. Tiedän, että on avioliittoja, joissa sitä ei ole.
Toivon tietysti, että kaikissa avioliitoissa sitä on ja paljon ja sitä tuhlataan.

Ajattelen myös lapsia, lapsia, jotka ovat yksinhuoltajaperheissä tai perheissä, joista toi-
nen vanhemmista on menehtynyt, tai sellaisissa perheissä, joissa kumpikaan vanhemmista
ei pysty ottamaan vastuuta lapsista vaan lapset ovat niin sanotusti heitteillä. On huostaan
otettuja lapsia, on pahoinvoivia lapsia, nuoria ja vanhempia. Mikä onkaan siis se lapsen
etu? Lapsen etu on se, että lapset kaikki maailmassa saisivat elää turvallisessa kasvuympä-
ristössä rakkauden ympäröimänä. Että olisi turvalliset vanhemmat, aikuiset lähellä, joihin
voi turvata silloin, kun on vaikeaa ja vaikka ei olisi vaikeaakaan.

Elikkä näen, että tämä keskustelu lapsen oikeuksista pitäisi käydä nimenomaan siitä nä-
kökulmasta, minkälaisissa olosuhteissa lapsemme kasvavat. Siihen ei vaikuta se, mikä on
vanhemman seksuaalinen suuntautuminen, eikä siihen vaikuta se, elääkö lapsi sen yhden
vanhemman tai kahden vanhemman taloudessa, perheessä, vaan siihen vaikuttaa vain se,
minkälaiset ovat ne olosuhteet, onko siellä se rakastava aikuinen läsnä. Ei se ole aina se
biologinen äiti tai isä. Suomeen on adoptoitu paljon lapsia ulkomailta, toki myös Suomes-
ta. Tiedetään, että se ei ole mikään tae, että kun on biologiset isä ja äiti, siellä on sen lapsen
hyvä olla ja elää, vaikka tätä me kaikki täällä toivomme.

Itsekin viiden lapsen äitinä aina ajattelen omia lapsiani. Pohdin sitä omaa riittämättö-
myyttäkin välillä: olenko ollut läsnä aina silloin, kun minua on tarvittu, ja minkälainen roo-
lihahmo olen omille lapsilleni. Joudun olemaan työni vuoksi paljon poissa kotoa, ja siitä-
kin tietysti välillä omatunto soimaa. Minulla on onni, minulla on siellä se toinen puoli,
kumppani, joka huolehtii arjen pyörityksestä, mutta kaikilla ei näin välttämättä aina ole. Ja
siitä huolimatta aina se lapsen etu, se on se, mikä on se tärkein, prioriteetti ykkönen.

Joka toinen avioliitto tietääkseni päätyy tänä päivänä eroon. Mikä sitten on syy? En tie-
dä, en ole niitä analysoinut. Mutta näkisin, vaikka se tässäkin keskustelussa unohtuu, että
15



Pöytäkirjan asiakohta PTK 8/2016 vp
kun puhutaan tasa-arvoisesta avioliittolaista, niin lähtökohta on se, että kaikilla meillä sii-
hen sukupuoleen ja seksuaaliseen suuntaantumiseen katsomatta olisi yhtäläiset oikeudet
solmia avioliitto. Sen takia itse olen tätä viime vaalikaudella kannattanut ja edelleen kan-
natan.

Puhuttiin demokratiasta ja siitä, kuinka tärkeä meidän on demokratiaa noudattaa ja kun-
nioittaa. Siitä huolimatta esimerkiksi edustaja Elo sanoi, että tulee huomenna äänestämään
vastaan eli näitä liitännäislakeja vastaan, vaikka totesi, että hän kunnioittaa sitä, että viime
vaalikaudella tämä Suomen historian ensimmäinen eduskunnassa hyväksytyksi tullut kan-
salaisaloite on edennyt ja perussuomalaisten oma ministeri Lindström on tämän hallituk-
sen esityksen ja nämä liitännäislait tuonut eduskuntaan. Minusta se oli aika rohkea teko tie-
täen, mikä hänenkin kantansa tähän asiaan viime vaalikaudella oli. Mutta hän kunnioittaa
käytännössä ja konkreettisesti sitä eduskunnan tahtotilaa, mikä viime vaalikaudella tässä
salissa yhdessä mitattiin.

Toivon, että nämä liitännäislait tulevat hyväksytyksi. Ja toivon myös, että ne epäkohdat
ja ne asiat, jotka tässä jo edellisessä puheenvuorossa edustaja Marin otti esille, tämä trans-
lain kokonaisuudistus myös aloitettaisiin tällä vaalikaudella ja saataisiin myös käsiteltyä
nyt tämän vaalikauden aikana, samoin kuin tietysti tämä hedelmöityshoitolakiasia. Että
voitaisiin oikeasti sanoa, että lapset olisivat yhdenvertaisia riippumatta siitä, syntyvätkö he
kahta samaa sukupuolta olevan vanhemman perheeseen vai kahta eri sukupuolta olevan
vanhemman perheeseen. Toivoisin, että tämä olisi eduskunnan yhteinen tahtotila.

16.55 Sanna Marin sd:  Arvoisa puhemies! Täällä muun muassa edustaja Räsänen ja
edustaja Niikko nostivat esiin lapsen oikeudet. No, minä olen itse kasvanut sateenkaariper-
heessä, jossa vanhempina on ollut kaksi naista, ja minä voisin toki käydä teidän kanssanne
täällä pitkäänkin keskustelua lapsen asemasta, lapsen oikeuksista, lasten tilanteista, perhei-
den tilanteista sellaisissa perheissä, joissa on esimerkiksi kaksi samaa sukupuolta olevaa
vanhempaa, mutta minä en aio sitä tehdä, koska me emme tänään käsittele täällä tasa-ar-
voista avioliittolakia, vaan me käsittelemme täällä tähän jo hyväksyttyyn avioliittolakiin
liittyviä liitännäislakeja. Kyse on siis lakeihin tehtävistä teknisistä muutoksista, joita pitää
tehdä sen takia, että edellinen eduskunta hyväksyi tasa-arvoisen avioliittolain. Olisi hyvin
erikoista, jos me emme nytten muuttaisi meidän lainsäädäntöämme yhdenmukaiseksi, yh-
densuuntaiseksi jo tämän tehdyn lakimuutoksen kanssa.

Oikeastaan syy siihen, minkä takia pyysin tämän puheenvuoron, oli vain korjata nämä
virheelliset käsitykset, mitä tästä keskustelusta ehkä syntyi — ensinnäkin siitä, mitä me
olemme täällä käsittelemässä ja mistä huomenna äänestetään. Täällä on muutamassa pu-
heenvuorossa esitetty väite siitä, että tämä lainvalmistelu näiden liitännäislakien tai tasa-
arvoisen avioliittolain osalta olisi ollut hätiköityä ja puutteellista. Muun muassa edustaja
Essayah totesi, että asiantuntijakuulemisissa on tällainen näkemys tullut esiin. Näin ei kui-
tenkaan ole. Asiantuntijakuulemisissa ei todettu, että juuri nämä lakimuutokset tai se avio-
liittolain muutos olisivat olleet hätiköityjä. Sen sijaan siellä todettiin kyllä se, että silloin
tehtiin iso virhe, kun lähdettiin tekemään erillislainsäädäntöä rekisteröidystä parisuhtees-
ta. Eli kun silloin lähdettiin eriyttämään lainsäädäntöä, niin se on johtanut sekaviin ja on-
gelmallisiin tilanteisiin. Nyt me olemme korjaamassa näitä epäkohtia, tätä tilannetta. Tästä
varmaan täällä salissa puhuttiin, kun puhuttiin hätiköidystä ja puutteellisesta lainvalmiste-
lusta. Eli jos asiat olisi jo alun perin tehty hyvin, niin tätäkään käsittelyä ei nyt tarvittaisi.
16



Pöytäkirjan asiakohta PTK 8/2016 vp
Mutta me olemme siis nytten muuttamassa näitä liitännäislakeja samansuuntaisiksi jo
muutetun tasa-arvoisen avioliittolain kanssa. Eli nyt ehdotetaan muutettaviksi avioliittola-
kia, rekisteröidystä parisuhteesta annettua lakia, väestötietojärjestelmästä ja Väestörekis-
terikeskuksen varmennepalveluista annettua lakia, transseksuaalin sukupuolen vahvista-
misesta annettua lakia, uskonnonvapauslakia ja hedelmöityshoidoista annettua lakia. Ja
luen nyt täältä, ihan tästä valiokunnan mietinnöstä hallituksen esityksestä: "Ehdotetut
muutokset ovat seurausta" — siis seurausta — "jo vahvistetusta lainmuutoksesta, jolla
avioliittolain säännökset muutettiin sukupuolineutraaliin muotoon." Eli tästä nyt on kyse.

Täällä esitetään muun muassa muutettavaksi rekisteröidyn parisuhteen osalta, että se il-
moituksella voidaan muuttaa avioliitoksi. Tämä on järkevää ihan vain siitäkin syystä, että
meidän viranomaisilla olisi aika ongelmallista käsitellä sellaista tilannetta, että jokainen
solmittaisiin avioliitoksi erikseen. Tämä ilmoitusmenettely helpottaa siinä mielessä tätä, ja
sen myös lakivaliokunta on omassa mietinnössään todennut. Toisaalta myös muutetaan
muun muassa tätä lakia transseksuaalin sukupuolen vahvistamisesta siltä osalta, että tämä
naimattomuusvaatimus poistuu, ja tämäkin on tekninen muutos. Sekin on hirveän hyvin
täällä mietinnössä todettu. Toivon, että todella perehdytte siihen.

Ja sitten edustaja Meri täällä totesi, että Suomi ei ole saanut huomautuksia ihmisoikeus-
toimijoilta siitä, että meidän lainsäädännössämme olisi ihmisoikeusongelmia. No, tämä ei
kuitenkaan pidä paikkaansa. Näihin epäkohtiin muun muassa translain osalta ovat kiinnit-
täneet huomiota esimerkiksi Eurooppa-neuvoston ihmisoikeusvaltuutettu sekä YK:n kidu-
tuksen ja muun julman, epäinhimillisen ja halventavan kohtelun tai rangaistuksen erityis-
raportoija. Suomi on siis saanut huomautuksia näistä ongelmista, mitä meillä on esimer-
kiksi translaissa, joten se, mitä edustaja Meri tässä aikaisemmin totesi, ei yksinkertaisesti
pidä paikkaansa.

Minä ymmärrän kyllä sen, että eduskunnalla on kova tarve käydä uudelleen se keskus-
telu, mitä viime kaudella käytiin, mutta kyse ei nyt ole siitä. Kyse on teknisistä lainmuu-
toksista, jotta tämä tasa-arvoinen laki, tämä kokonaisuus, voi astua voimaan maaliskuun
alussa. Siitä on kyse, ja toivon, että me emme nyt jatka tätä keskustelua sen pidemmälti sii-
tä, pitääkö tasa-arvoinen avioliittolaki hyväksyä vai ei, kun se viime kaudella jo hyväksyt-
tiin.

Toinen varapuhemies Paula Risikko: Mennään tätä puhujalistaa, ja sitten otetaan lopuk-
si vastauspuheenvuoroja.

17.00 Antero Laukkanen kd: Arvoisa rouva puhemies! Edustaja Marinin muisti on hie-
man valikoiva. Ensinnäkin, mitä tulee tähän kiireeseen, sehän oli aivan ilmeistä. Nämä lii-
tännäislaithan annettiin kesällä, kesäaikaan ne käsiteltiin ministeriössä, lausuntopyyntöjä
ei lähetetty eduskuntaryhmille. En millään tavalla voi pitää tällaista valmistelua edes koh-
tuullisena, kun ei edes eduskuntaryhmille kerrota, mitä ollaan tekemässä. Kristillinen edus-
kuntaryhmä sai vahingossa tietää tästä, kun aktiivinen kansalainen lähetti sähköpostia yh-
delle edustajistamme ja kertoi, että oletteko kuulleet, että tällaiset ja tällaiset muutokset
ovat tekeillä. En ihan jaksa uskoa, että edustaja Marinkaan pitää tätä hyvänä menettelynä,
että kesäaikaan, ikään kuin puun takana, kun kaikki ovat lomalla, tämmöisiä tärkeitä val-
misteluja tehdään.

Edustaja Marin, avioliittoon liittyvät lait eivät koskaan ole tekniikkaa, ne ovat paljon sy-
vällisempiä, kauaskantoisempia. Nyt tässä, kun tätä esitystä valmisteltiin, ministeriön
17



Pöytäkirjan asiakohta PTK 8/2016 vp
edustaja sanoi meille, että nämä muutokset ovat teknisiä muutoksia. Ministeriön edustaja
tai joku muu voi pitää niitä teknisinä, mutta kyllä avioliitto on lapsen tulevaisuuteen liitty-
vä, ja näitä valtavia asioita — tähän liittyy lähes 200 lakia ja asetusta — ei millään voi pi-
tää vain teknisinä asioina.

Sitten kun tässä edustaja Marin mainitsi sellaisen asian, että olisimme jotenkin arvostel-
leet sitä, minkälaisia lapsia syntyy sateenkaariperheissä tai minkälaisissa olosuhteissa,
ovatko he onnellisia tai onnettomia, niin ainakaan minä en rohkene sanoa kenenkään per-
heestä yhtään mitään. En edes kahdenkeskisissä keskusteluissa rohkene ruveta arvioimaan
jonkun toisen perhe-elämää tai -muotoa. Se on jokaisen ihmisen yksityisasia, miten hän
perheensä järjestelee ja miten hänen lapsensa voi. Mutta sen voin sanoa, että kun olen itse
lastenkodin kasvatti — ei isää, ei äitiä ensimmäisen kuuden ja puolen vuoden aikana —
tätä isättömyyttä ja äidittömyyttä, sitä vammaa, on tässä sitten hoidettu koko elinikä. Itsel-
leni se on aiheuttanut paljon isoja kysymyksiä, joihin olen sitten erilaisten terapioiden ja
psykiatrien kanssa keskustellessani löytänyt vastauksia. Minulle semmoinen ajatus, että se,
että lapsella ei ole isää tai äitiä, ei vaikuttaisi lapseen mitenkään, on vieras. Kyllä meillä
lastenkodissa oli rakkautta ihan riittävästi, sitä oli hyvin paljon siellä — sattui hyvä lasten-
koti — mutta se isän ja äidin läsnäolon puute oli hankala yhtälö. Tätä asiaa ollaan perhees-
sä vaimonkin kanssa työstetty, kun on joitakin käyttäytymismalleja itselläni, joita en ym-
märrä, joiden juuret sitten löytyvät sieltä, että ei ole ollut tätä isän ja äidin mallia. Sellai-
seen yhtälöön en usko, että olisi jotenkin täysin neutraali joku semmoinen tila, rakkauden
olotila, jossa ihmisen persoonaan vaikuttavat eri kehitysvaiheet jotenkin... Joissakin per-
heissä niitä ei olisi ja toisissa niitä on, en usko sellaiseen.

Kaiken kaikkiaan vielä sen verran asiantuntijakuulemisista tuolla lakivaliokunnassa,
että aivan niin kuin edustaja Marin ja myös muut valiokunnan edustajat täällä sanoivat, va-
liokunnan asiantuntijoista suurin osa — eivät kaikki mutta suurin osa — oli sitä mieltä, että
tämä muutos ja nämä esitykset seuraavat hyvin sitä avioliittolain muutosta ja ovat siihen
katsottuna tarpeellisia muutoksia, mutta melkein heti sen jälkeen he siirtyivät näihin ongel-
miin, joita tässä lainsäädännössä ja esityksessä nyt on.

Mutta vielä toistan sen, että keskustelu on ollut hyvää ja asiallista. Ymmärrän sen, että
nämä arvolataukset ovat tässä suuret, ja itse kuulun kyllä näihin vanhan liiton miehiin, pi-
dän sitä miehen ja naisen välistä avioliittoa ainoana oikeana avioliittomuotona. Jos joku
haluaa jonkun toisen parisuhdemuodon, niin hänellä on siihen oikeus, mutta lainsäädän-
nöllisesti ei pitäisi luoda semmoisia puitteita, joissa luodaan jo lapselle niitä kasvuedelly-
tyksiä, joilla hänellä ei ole isää ja äitiä.

17.05 Tiina Elovaara ps: Arvoisa rouva puhemies! Hyvät kollegat! Kuten edellisistä pu-
heenvuoroistakin on huomattu, niin perheitä ja tilanteita on todella erilaisia. Meillä kaikil-
la on ehkä kuitenkin enemmän yhteistä kuin niitä eroavaisuuksia ainakin siinä, että me
kaikki toivomme osaksemme rakkautta ja huolenpitoa ja me olemme kaikki huolissamme
perheistä ja lapsista. Siitä minä olen iloinen. Aihe on herkkä, se on koskettavakin, se me-
nee monilla henkilökohtaisellekin tasolle. 

Itse haluan omalta osaltani antaa tukeni avioliittolain muutoksille. Keskustelussa esillä
ollut normaali heteroperhe on käsitteenä hyvin häilyvä. Ydinperheen käsite on loppujen lo-
puksikin hyvin uusi. Maailmassa on aina ollut paljon monimuotoisia perheitä ja tilanteita.
On viitattu myös biologiaan. Jos tuntee yhtään luonnon monimuotoisuutta, tietää, että mo-
net muutkin lajit muodostavat perheyhteisöjä ja jopa sukupuoltaan hyvin monimuotoisesti.
18



Pöytäkirjan asiakohta PTK 8/2016 vp
Arvoisa rouva puhemies! Näin ollen rakkaus, erilaiset perheyhteisöt, elämän ja luonnon
monimuotoisuus ovat maailman luonnollisimpia asioita. Kannatan hallituksen esitystä.

17.07 Päivi Räsänen kd:  Arvoisa rouva puhemies! Rakkaus ja huolenpito ovat ilman
muuta ensiarvoisia asioita niin lapsen kuin aikuisen elämässä, mutta niitä ei säädetä tällä
lailla. Ylipäänsä lainsäädännön tai politiikan mahdollisuudet ikään kuin hallita rakkautta
ovat aika heikot. Toki me voimme luoda niitä verkostoja, joihin sitten voivat ikään kuin pu-
dota ne henkilöt, jotka eivät rakkautta saa lähimmiltään, mutta korostan sitä, että tällä lail-
la, avioliittoa koskevalla lainsäädännöllä, ei olla nyt ensisijaisesti ei synnyttämässä eikä
kieltämässä rakkautta.

Täällä edustaja Marin puhui ennen muuta tästä lain valmistelusta ja siihen kohdistuvas-
ta arvostelusta, mutta haluan tässä nyt muistuttaa siitä, että kun tuota tasa-arvoista avioliit-
tolakia käsiteltiin, niin lakivaliokunta itse silloin viime vaalikaudella kiinnitti huomiota sii-
hen, että ennen näin merkittävien perheoikeudellisten lainsäädäntömuutosten toteuttamis-
ta tulisi laatia lapsivaikutusten arviointi. Sitten sanotaan, että asia nousi esille valiokunnan
asiantuntijakuulemisissa ja että lapsivaikutusten arviointi perustuu lapsen oikeuksien
yleissopimuksen mukaiseen vaatimukseen asettaa lapsen etu ensisijaiseksi kaikessa lap-
seen kohdistuvassa päätöksenteossa. Silti eduskunta silloin hyväksyi tuon samaa suku-
puolta olevien avioliiton, eikä tuota lapsivaikutusten arviointia ole tehty vieläkään. Eli to-
dellakin se puuttuu tästä lainsäädännöstä.

17.09 Sari Tanus kd:  Arvoisa rouva puhemies! Edustaja Marin poistui jo salista, mutta
olisin halunnut todella hänelle myös viestiä antaa, että nämä liitännäislakimuutokset eivät
todellakaan ole teknisiä. Ajattelen, että jos joku väittää näitä teknisiksi, niin ehkä silloin ei
ole oikein ymmärtänyt avioliiton merkitystä ja sitä tarkoitusta, mitä varten se on alun perin
laitettu.

Mutta, arvoisa puhemies, mitä enemmän luin hallituksen esitystä, sitä enemmän ihmet-
telin, kuinka ihmeessä tällaista sekavaa ja kaukana kansalaisten yhdenvertaisesta ja tasa-
arvoisesta kohtelusta olevaa esitystä yleensä tuodaan tähän saliin. Ollaan kuitenkin Suo-
messa, ja vuosi on 2016. Ja lakivaliokunnan puheenjohtajan osalta ei voi kuin sanoa, että
otan osaa sen vuoksi, että hän on joutunut esittelemään tällaisen hallituksen esityksen tässä
salissa. Se ei millään muotoa täytä hyvän hallinnon ja valmistelun kriteereitä. Se on seka-
va, ja sen lisäksi hallituksen esitys, niin kuin minä sen ymmärrän, sisältää suoranaisia vir-
heitä. 

Ai, kuinka virheitä? Jos luette tekstiä, siinä hallituksen esityksen alussa kohdassa 2.1 sa-
notaan tavoitteet: "tehdä lainsäädäntöön avioliittolain muutoksesta johtuvia välttämättö-
miä muutoksia". Välttämättömiä muutoksia. Tähän hallituksen lakiesitykseen on sullottu
yhteen ja samaan pakettiin eri asioita, joista kaikki eivät todellakaan ole välttämättömiä.

Kohdassa 3 hallituksen esityksen vaikutuksista sanotaan: "Yleistä. Avioliittolain muu-
toksen vaikutukset on arvioitu lain hyväksymisen yhteydessä eduskunnassa." Ei ole. Näin
ei tehty silloin, kun avioliittolakia hyväksyttiin viime kaudella. Tämä on täysi virhe. Pitäisi
varmaan rehellisesti sanoa, että se on suora valhe. Lapsivaikutusarviointia ei tehty, vaikka
YK:n yleissopimus lapsen oikeuksista sitä edellyttää ja vaikka myös tämä eduskunta lap-
sivaikutusten arviointia muissa asioissa vaatii. Miksi lapsivaikutusarviointia ei tehty? Olen
kysynyt sitä monta kertaa, mutta kukaan ei tähän mennessä ole antanut minulle siihen vas-
tausta.
19



Pöytäkirjan asiakohta PTK 8/2016 vp
Edelleen virheitä: "Tässä esityksessä arvioidaan vain ne vaikutukset, jotka liittyvät esi-
tyksessä ehdotettujen täydentävien säännösten toteuttamiseen." Näin ei edelleenkään ole
toimittu. Esityksestä voidaan lukea joitakin rivejä, siinä on kyllä kerrottu arviointina talou-
dellisista vaikutuksista ja vaikutuksista viranomaisten toimintaan, mutta edelleenkään ei
sanaakaan lapsivaikutuksista ja niiden arvioinnista.

Eli tällaisena tämän eduskunnan edellyttämien linjausten mukaisesti tällä hallituksen
esityksellä ei pitäisi olla mitään edellytyksiä mennä eteenpäin. Mielestäni, jos tämä edus-
kunta ja kansanedustajat arvostavat omaa työtään ja toimintaansa, ei ole mitään muuta
vaihtoehtoa kuin hylätä tämä hallituksen ehdotus.

Rekisteröidystä parisuhteesta täällä on kirjoitettu noin yleisenä toteamuksena: "Rekiste-
röidyn parisuhteen käsite luotiin aikanaan nimenomaan siksi, että samaa sukupuolta ole-
ville pareille haluttiin antaa pitkälti samat oikeudet ja velvollisuudet kuin aviopareille."
Näin oli ja näin on. Tarvittaessa käsitettä olisi voitu täydentää vaikka pari- tai sopimuslii-
tolla, mutta ei. Avioliitto haluttiin alkaa määritellä aivan uudella tavalla. Avioliitto on aina
ollut miehen ja naisen välinen instituutio, jolla on paljon paljon laajempi ja merkittävämpi
tarkoitus kuin vain ihmisten välisten kiintymyssuhteiden virallistaminen. No, sanottiin, va-
kuutettiin, etteivät avioliitto ja sen kehykset muka mitenkään muuttuisi, mutta niin kuin
olemme todistamassa, tämän pidemmälle ajassa ei olla päästy, kun voidaan todeta, että ai-
van toisin on käymässä. 

Avioliitto solmitaan avioliittolain mukaan vihkimisellä, tarvitaan todistajat, todistajien
läsnä ollessa annetaan lupaus tai vala, ja sen jälkeen julistetaan aviopuolisoiksi. Mutta tä-
män hallituksen esityksen mukaan kaikki edellä mainitut elementit ollaan kyseenalaista-
massa, tosin osalta todistajat, lupaus, vihkiminen vaaditaan edelleen. Mutta esimerkiksi re-
kisteröidyssä parisuhteessa olevilta vaaditaan vain ilmoitus maistraattiin ja ilman sen kum-
mempaa siirrytään avioliittoon. Kysynkin, millä oikeudella. Jos avioliittoa ei mielletä sen
kummemmaksi kuin klubiksi, johon pääsee ilmoittautumalla, niin miksi vähemmistöt to-
dellisuudessa alun alkaen alkoivat ajaa muutosta? Eri väyliä avioliittoon — onko se oikeu-
denmukaista, onko se tasapuolista, toteutuuko yhdenvertaisuus? Ei todellakaan toteudu.
Eli edes nämä yhdenvertaisuusverukkeet, joita meille on markkinoitu hallituksen esityk-
sen eteenpäin viemiseksi, eivät tässä toteudu. 

Eikä tässä vielä kaikki. Avioliittoon voi päästä myös aivan automaattisesti — uskokaa
tai älkää — paitsi ilman vihkimistä, todistajia, lupausta tai valaa ja aviopuolisoiksi julista-
mista, niin myös ilman ilmoitusta, aivan automaattisesti ilman, että edes ilmoitusta vaadi-
taan. Nimittäin jos henkilö on rekisteröidyssä parisuhteessa ja lähtee sukupuolenvaihdos-
prosessiin, niin — lainaan suoraa tekstiä hallituksen esityksestä — "sukupuolen vahvista-
mistilanteessa rekisteröity parisuhde muuttuu ilman eri toimenpidettä avioliitoksi ja muu-
tos merkitään väestötietojärjestelmään." Siis paitsi avioliiton määritelmä, niin myös vaati-
mukset siihen pääsemiseksi haluttiin muuttaa, mutta nekin venyvät ja paukkuvat tilanteen
mukaan riippuen siitä, kuka ja minkälaisista lähtökohdista haluaa avioliittoon. Että se siitä
arvokkaasti avioliitosta, johon osalliseksi sekä homo- että lesboparit halusivat päästä.

Sukupuolenvaihdosprosessiin liittyen: Hallituksen esityksessä on mielenkiintoista
myös, että rekisteröidyssä parisuhteessa olevilta edellytyksenä on pidetty toisen osapuolen
suostumusta sukupuolenvaihdosprosessiin lähtemisestä. Tätä ehdotetaan muutettavaksi
niin, että toinen osapuoli antaa suostumuksensa parisuhteen muuttamiseen avioliitoksi,
mutta jos henkilö on avioliitossa, ei tarvittaisi edes toisen suostumusta lainkaan, vaan eh-
dotetaan, jälleen suora lainaus tekstistä, Suomessa vuonna 2016: "Maistraatin on kuitenkin
20



Pöytäkirjan asiakohta PTK 8/2016 vp
ilmoitettava avioliitossa olevan henkilön sukupuolen vahvistamisesta tämän aviopuolisol-
le. Näin varmistetaan se, että tieto sukupuolen vahvistamisesta tulee aina myös aviopuoli-
son tietoon." Tämä on siis hallituksen esityksen tekstiä eikä mistään vitsikirjasta, vaikka
näyttää siis lähinnä enemmänkin vitsikirjan tekstiltä.

Mutta vakavasti: Paitsi, että muutetaan väyliä avioliittoon — siis kaukana yhdenvertai-
sesta — niin avataan useita väyliä avioliittoon. Ei myöskään enää anneta arvoa avioliiton
solmineiden henkilöiden erityisasemalle, sille, että juuri nämä kaksi henkilöä ovat vihkiti-
laisuudessa todistajien läsnä ollessa antaneet lupauksen, vaan puolisolla on yksipuolisesti
oikeus ilman toisen suostumusta vaihtaa sukupuoltaan, ja näin ehdotuksessa myös aviolii-
ton sisältä murennetaan avioliittoa. Matti voi muuttua Maijaksi tai toisinpäin, mutta mitäs
siitä, avioliittokäsite venyy ja paukkuu. Paljon ei ole alkuperäisestä jäljellä. Sukupuolen-
vaihdosprosessi on pitkä ja monimutkainen prosessi, ja siinä on monenlaista paperia. On
täysin loogista ja monella tapaa sekä vaihdosprosessiin lähtevää että puolisoa ajatellen jär-
kevää ja oikeudenmukaista, että sukupuolenvaihdosprosessiin lähtevä ei ole avioliitossa
eikä rekisteröidyssä parisuhteessa vaan solmii virallisen parisuhteen sitten sukupuolen
vahvistamisen jälkeen.

Minulla on tekstiä tässä vielä vaikka kuinka paljon, mutta huomaan, että kello käy. Niin
kuin sanoin, jos tämän eduskunnan kansanedustajat arvostavat omaa työtään ja hyvää lain-
valmistelua tasavertaisuuden, oikeudenmukaisuuden ja yhdenvertaisuuden nimissä, niin
mielestäni ei ole mitään muuta vaihtoehtoa kuin hylätä tämä paketti ja miettiä uudelleen,
millä tavalla kaikille toimivia, oikeudenmukaisia lakeja säädetään ja kaikkien ihmisoikeu-
det (Puhemies koputtaa) ja muut oikeudet tullaan toteuttamaan tässä maassa.

17.20 Teuvo Hakkarainen ps: Arvoisa rouva puhemies! Minä en tule kannattamaan hal-
lituksen esitystä, vaikka olenkin hallituksessa. Viime kaudella tuli tämä sukupuolineutraa-
li laki, ja muistaakseni silloin, kun kausi alkoi, sitä ei kannattanut kuin pieni osa eduskun-
nasta, mutta kun se propaganda käytiin sen kauden aikana, tämä laki meni läpi. Sen verran
vellihousuja ollaan tässä salissa, niin miehet kuin naisetkin, ettei pysytä niissä kannoissa,
mistä on lähdetty.

Vielä tästä lapsen oikeudesta. Siinä on kysymys lapsen oikeudesta. Jos ajatellaan, kun
nykypäivänä tulee näitä huostaanottoja paljon, että kaksi miestä, karvaista miestä, hakee
vain sieltä lapsen ja adoptoi sen, mikähän siellä on lapsella tulevaisuus? En voi, en halua
edes kuvitella tuommoista hommaa. Minä ymmärrän sitten, jos nämä kaksi karvaista mies-
tä saavat keskenään sen lapsen, olkaa hyvä. Mutta lähteä hakemaan vielä sieltä ja kasvattaa
sen, mihin sitten kasvattaa — en minä ymmärrä tämmöistä, tämä on täysin luonnotonta
hommaa. Sitten lainsäädännöllä sitä tuetaan täällä. Tämä hallituksen esitys ei ole kannatet-
tava. 

17.21 Päivi Räsänen kd:  Arvoisa rouva puhemies! Tämän keskustelun ja aiempienkin
keskustelujen aikana ovat hyvin monipuolisesti tulleet esiin ne näkökulmat, joita tähän
avioliittolain muuttamiseen liittyy. Haluan vielä korostaa sitä, että ne muutokset, joita nyt
käsitellään, eivät todellakaan ole pelkästään teknisiä, vaan näihin sisältyy hyvinkin syviä
arvokannanottoja ja muutoksia esimerkiksi uskonnonvapauslain suhteen, mikä tulee vai-
kuttamaan ei pelkästään samaa sukupuolta olevien perheiden ja lasten tilanteeseen vaan
kaikkiin perheisiin, joissa näitä valintoja joudutaan tekemään. 
21



Pöytäkirjan asiakohta PTK 8/2016 vp
Olen tyytyväinen siihen, että täällä myös useammat hallituspuolueitten edustajat ovat
kertoneet äänestävänsä huomenna näitä lakeja vastaan ja tätä lakiesitystä vastaan. Iloitsen
tästä rohkeudesta. Muistutan vielä siitä, että tämä on arvokysymys ja perinteisesti eduskun-
nassa näissä esimerkiksi avioliittoa koskevissa arvokysymyksissä on todellakin tuo oman-
tunnon vapaus vallinnut, eli jokaisella on oikeus äänestää omien arvojensa ja omantunton-
sa pohjalta riippumatta sitten siitä, minkä kannan puolue on ottanut. Tähän haluan huomen-
nakin rohkaista kaikkia.

17.23 Hannu Hoskonen kesk:  Arvoisa rouva puhemies! Tämä käsittely avioliittolain
muuttamisesta on sellainen asia, joka minun mielestäni olisi pitänyt harkita paljon paljon
tarkemmin. Omalta osaltani en voi olla tätä lakiesitystä tukemassa, ja tulen sen mukaan
huomenna äänestämään. Pari perustelua asialle. 

Ensinnäkin avioliitto on mielestäni yhteiskunnan perusrakenne, solu, johon kaiken tulee
perustua. Se on vuosituhantinen perinne, perustuu kristinuskon oppeihin, ja minun mieles-
täni niiden asioiden heittäminen romukoppaan ei minun omalletunnolleni sovi, ei sitten
millään. Tässä ollaan tekemässä mielestäni sellaista virhettä, että kuvitellaan olevamme ar-
voliberaaleja, mutta oikeasti välillä tuntuu, että onko niitä arvoja olemassakaan. Mutta en
lähde ketään siitä sen enempää moittimaan, joka toista mieltä tässä asiassa edustaa. Kun-
nioitan mielipiteen vapautta ja jokaisen ihmisen vapautta valita, mitä nappia huomenna ää-
nestyksessä painaa. 

Kuitenkin olen siitä murheellinen, että nämä yhteiskunnan perusarvot heitetään tällä
keinoin menemään. Minulle se ei sovi. Toivoisinkin, että otettaisiin huomioon, mitä edus-
tajat Päivi Räsänen ja Sari Tanus tässä äsken omissa puheenvuoroissaan sanoivat lapsen
aseman huomioimisesta. Suomessahan on ollut perinne vuosikymmeniä, vuosisatoja, sa-
notaan viime vuosisadan aikana, kun Suomi on ollut itsenäinen valtio — täytämme kohta-
puoliin sata vuotta — että Suomen valtion tehtävänä on ollut aina asettua heikomman puo-
lelle, tukea sitä heikompaa ja hänen oikeudellista asemaansa, ja lapsi tässä asiassa on juuri
se heikoin astia. Suren sitä erittäin suuresti, että tämä asia on jäänyt aivan olemattomalle
huomiolle ja se arviointi siitä, mikä on lapsen asema tässä tilanteessa, on edelleen jäänyt te-
kemättä, niin kuin oivallisesti edustaja Sari Tanus omassa puheenvuorossaan kuvasi. Sii-
hen ei sen enempää. Sitä olisin minäkin odottanut, mutta se nyt taitaa olla, ikävä kyllä,
myöhäistä. 

Vielä kerran, arvoisa rouva puhemies, en voi hyväksyä tällaista lakia ja sitä, että yhteis-
kunnan perusarvoja heitetään tällä keinoin menemään. Huomenna tästä äänestetään. Toi-
von vain, että Suomi selviää tulevista haasteista. Siitä ei kyllä hyvää seuraa minun mieles-
täni, että vanhat perusarvot heitetään menemään. 

17.25 Antero Laukkanen kd: Arvoisa rouva puhemies! Tosiaan tässä edustaja Tanuksen
hyvin seikkaperäisessä kuvauksessa tuli erittäin hyvin esille se, että itse asiassa tässä esi-
tyksessä on avioliiton arvon madaltaminen kysymyksessä. Minä ihan yhden asian tästä
vain vielä nostan, kun täällä itse tekstissä sanotaan näin: "Myös ehdotettu ilmoitusmenet-
tely on kannatettava, koska se on paitsi osapuolten myös viranomaisten kannalta yksinker-
tainen ja vaivaton eikä se vaadi maistraateille lisävoimavaroja. Se, että tässä yhteydessä
mahdollistettaisiin vaihtoehdoksi rekisteröidyn parisuhteen muuttaminen avioliitoksi vih-
kimällä, edellyttäisi sen sijaan maistraattien voimavarojen lisäämistä, mitä valiokunta ei
pidä valtiontalouden nykyisessä heikossa tilanteessa perusteltuna." Eli ikään kuin talouden
22



Pöytäkirjan asiakohta PTK 8/2016 vp
prioriteetit nostetaan avioliiton yläpuolelle. Se kuvaa vain sitä, mikä tämä henki on: Avio-
liitto, no, mikä ihmeen avioliitto? Mikä yhteiskunta tarvitsee avioliittoa? No, kyllä kaikki
yhteiskunnat tarvitsevat avioliittoa pysyäkseen kasassa. Ja niin kuin tässä erittäin hyvin äs-
keinen puhuja totesi, niin tällaista instituution murentamista ei pitäisi tapahtua.

17.27 Sari Tanus kd: Arvoisa rouva puhemies! Halusin vielä palata tähän puhujapönt-
töön, nyt kun vihdoin pääsin tänne saliin, vaikka olin täällä jo alkuillasta. Niin kuin näihin
asioihin liittyy useasti, niitä kapuloita yritetään laittaa rattaisiin.

Ymmärsin, että täällä oli aiemmin käyty myös tavallaan näistä tulevista lakimuutoseh-
dotuksista tai -toiveista keskustelua. Halusin jatkaa muutaman sanan tästä sukupuolen-
vaihdosprosessista. Sinänsähän tämän sukupuolenvaihdosprosessin eteenpäinviemisen si-
jaan näkisin, että tulisi panostaa paljon, paljon enemmän taustalla vaikuttavien, usein hy-
vin syvältä ja kaukaa lapsuudesta kumpuavien traumojen tunnistamiseen ja niiden hoi-
toon. Sukupuolenvaihdoksia valitettavasti osittain käytetään muiden ongelmien tai vaivo-
jen hoidoksi. Tästä on osoituksena monet, jotka katuvat sukupuolenvaihdosta ja pyrkivät
mahdollisuuksien mukaan vaihtamaan sitä takaisin. Monet sukupuolta vaihtaneet ovat
odottaneet tasapainoa ja hyvinvointia sen jälkeen, mutta sitä ei kuitenkaan löydy, vaan mo-
nenlainen oireilu jatkuu. Tämän vuoksi haluaisin korostaa ja tuoda tässä vaiheessa esiin
myös, että erityisesti nuorten kohdalla heidän hyvinvointiaan ajatellen on erityisen tär-
keää, että löydetään todelliset syyt oireilulle ja tuntemuksille ja hoidetaan niitä eikä lähde-
tä syöksymään sukupuolenvaihdosprosessiin, josta todellakaan monet eivät saa siltä odo-
tettua apua.

Haluaisin myös alleviivata, kun tätä sukupuolineutraalia avioliittolakia ja nyt käsittelys-
sä olevia liitännäislakeja ja niiden toteutumista on pidetty ihmisoikeuskysymyksinä, tätä
on markkinoitu meille ihmisoikeuskysymyksenä, että tämä todellakaan ei ole mikään ih-
misoikeuskysymys. Jos minulla on pieni firma ja minä haluaisin isoon firmaan osalliseksi,
niin sanoisinko minä, että se on ihmisoikeuskysymys, että minullakin on oikeus olla tuom-
moisessa firmassa osakkaana? Ja niin edelleen monta esimerkkiä tässä voisi luetella, mutta
tämä ei ole ihmisoikeuskysymys. Jokaisella ihmisellä on ihmisoikeus. Jokaisella ihmisellä
on oikeus tunteisiin. Jokaisella ihmisellä on oikeus rakkauteen, ja kristittynä sanoisin vie-
lä, että jokaisella ihmisellä on oikeus ja mahdollisuus vielä paljon suurempaan ja syvem-
pään rakkauteen kuin mitä tänä päivänä useimmilla on. Sanoisinkin, että pitäisi panostaa
ihmissuhteiden hyvinvointiin, parempaan yhteisymmärrykseen ja niin edelleen. Silloin pu-
hutaan ihmisoikeuksista ja hyvinvoinnista, mutta nämä liitännäislait eivät todellakaan ole
ihmisoikeuskysymys.

Lapsen etu. Siitä on puhuttu moneen kertaan, ja on kuitenkin niin, että lapsella on ja täy-
tyisi säilyä ensisijaisesti oikeus, mahdollisuus sekä isään että äitiin. Se on myös YK:n
yleissopimuksessa lapsen oikeuksista sanottu ja vahvasti alleviivattu tosiasia. Meillä kai-
killa on puolet isältä ja puolet äidiltä riippumatta siitä, kuka meitä on kasvattanut. Ja meillä
kaikilla on isä ja meillä kaikilla on äiti riippumatta siitä, onko isä tai äiti lähettyvillä. Ja jos
lapsi on jo menettänyt omat vanhempansa ja edessä on adoptio, niin toki on lapsen edun
mukaista, että hän pääsisi perheeseen, jossa on hoitamassa ja kasvattamassa sekä mies eli
adoptioisä ja nainen eli adoptioäiti. Onko jollakin sydäntä lapsia ja heidän hyvinvointiansa
ajatellen kiistää tätä tosiasiaa? Ja siitäkin huolimatta, että monilla on hyvä adoptioisä ja
adoptioäiti, monilla näistä adoptiolapsista on kuitenkin vahvaa kaipuuta etsiä omia juuria,
biologista äitiä ja biologista isää. Sen takia, että puolet he ovat saaneet omalta biologiselta
23



Pöytäkirjan asiakohta PTK 8/2016 vp
isältään ja toisen puolen biologiselta äidiltään, kaipuu on monilla niin vahvaa, että vielä
ikänaisina, vielä vanhuudessa pyritään löytämään yhteyttä omaan biologiseen isään ja äi-
tiin.

Eli lakisääteisesti lapsia ensisijaisesti ajatellen ei ole oikein tehdä lapsen normitilaksi äi-
dittömyyttä tai isättömyyttä. Toki moni ihminen voi olla hyvä kasvattaja, moni ihminen voi
olla hyvä huoltaja, moni yhteisö ja moni ympäristö voi olla hyvänä huoltajana, mutta se on
täysin eri asia kuin se, kun puhutaan omasta isästä ja äidistä ja lapsen ensisijaisesta mah-
dollisuudesta siihen.

Sitten muutama sana vielä sanan- ja uskonnonvapaudesta, vaikka uskon, että siitä on
täällä varmaan jo puhuttu. Tosiasia on, että sukupuolineutraalin avioliittolain hyväksymi-
sen myötä Suomessakin — puhumattakaan mitä on tapahtunut maailmalla — sanan- ja us-
konnonvapaus on jo nyt kaventunut ja nimenomaan niin, että perinteisiä arvoja kannatta-
via on jo nyt painostettu, on jo nyt mustamaalattu. Meidän oikeuksiamme on pyritty rajoit-
tamaan ja niitä pyritään rajoittamaan koko ajan vedoten ihmisoikeuksiin, vedoten yhden-
vertaisuuteen, vedoten milloin mihinkin. On tärkeää huomata, että sanan- ja uskonnonva-
pauden tulisi säilyä ja sen pitää säilyä Suomessa myös perinteisiä arvoja kannattavilla.
Myös meillä, jotka ajattelemme monista näistä lakimuutoksista ja liitännäislaeista ja niin
edelleen toisella tavalla, tulisi olla oikeus sanoa mielipiteemme. Myös meillä tulisi olla oi-
keus kasvattaa lapsemme niiden uskomusten, sen uskon mukaan, mitä meillä on, sen mu-
kaan, minkä ajattelemme olevan oikein ja parhaaksi lapsia ajatellen.

Tästä sanan- ja uskonnonvapauden rajoittumisesta minusta on itse asiassa ollut häm-
mentävää kuunnella muutamien kansanedustajien kommentteja, kun he ovat sanoneet, että
eihän se mihinkään sellaiseen vaikuta, että se on ihan uhkakuvien nostamista. Minusta ei
tarvitse uhkakuvia nostaa, kun kyselee ja kuuntelee suomalaisten, kansalaisten puheita tai
lukee heidän yhteydenottojaan, puhumattakaan mitä on tapahtunut rapakon toisella puolel-
la USA:ssa, missä ensimmäisenä tuli sukupuolineutraali avioliittolaki voimaan, ja mitä on
tapahtunut jo Euroopassa joissakin maissa. En tiedä, onko se tietämättömyyttä, että jotkut
sanovat, että ei vaikuttaisi sanan- ja uskonnonvapauteen, vai onko se tietoista hämäämistä,
mutta se on maailmalla jo nyt vaikuttanut sanan- ja uskonnonvapauteen, se on vaikuttanut
niin negatiivisesti myös täällä Suomessa.

Sen vuoksi minä toivoisin, että tämän eduskunnan kansanedustajat pysähtyisivät rehel-
lisesti miettimään, mitä näissä liitännäislaeissa ollaan Suomeen tuomassa, mitä oltaisiin
hyväksymässä. Ja toivoisin rohkeutta katsoa asioita rehellisesti ja katsoa rehellisesti sitä,
mitä meillä on käsillä nyt ja mitä tosiasiassa nämä muutokset Suomessa vaikuttaisivat. Ja
toivoisin rohkeutta äänestää huomenna myös sillä tavalla kuin oikeasti faktojen mukaan ja
myös sisimpien tunteitten mukaan on oikein äänestää.

17.36 Mika Niikko ps: Arvoisa rouva puhemies! Tämänkin hallituksen esityksen osalta
ollaan paljon keskusteltu ja mielipiteitä esitetty ja historia sitten aikanaan todistaa ja tote-
aa, kenen puhetta olisi pitänyt kuunnella.

Mutta tähän loppuun haluan vielä sen sanoa omalta osaltani, että näiden Suomen ja Suo-
men kansan kannalta erittäin hyvien ja pitkien ja kestävien arvojen murentaminen näin no-
pealla aikataululla on tavallaan niin suuren luokan yhteiskuntakokeilu, että me emme osaa
sitä nähdä. Toki edustajat osaavat nähdä, jos vähän historiaa selaavat taaksepäin, miten eri-
laisia kansakuntia on tullut ja mennyt tässä maapallon historiassa. Monen kansakunnan
kohtalo on ollut kyllä vaakalaudalla ja turmion kohdalla yleensä silloin, kun niitä perusar-
24



Pöytäkirjan asiakohta PTK 8/2016 vp
voja on lähdetty murentamaan. Mutta koskaan aikaisemmin globaalissa maailmassa ei ole
tällaiseen perusarvoon kuin avioliittokäsitteeseen koskettu. Ei edes Rooman rappion aika-
na eikä minään muunakaan yhteiskunta-aikana yhteiskunnan taholta tultu määrittelemään,
millainen sen avioliiton pitää olla, millä tavalla se pitää muuttaa.

Arvoisa puhemies! Vielä tästä on todettava kuitenkin se, että avioliitto viime kädessä ha-
lutaan muuttaa tunteisiin vetoamalla ja mielikuvia piirtämällä. Me olemme tänäänkin kuul-
leet sen useamman edustajan suusta, että nämä eivät ole perustuslakikysymyksiä, ihmisoi-
keuskysymyksiä saati mitään muitakaan säädöksiä rikkovia toimenpiteitä korjaavaa lain-
säädäntöä, vaan tämä on pelkkä, puhtaasti mielikuvakysymys. Aikuisten oikeuksien lisää-
minen heikentää lasten oikeuksia. Se on todellisuutta, ja se tullaan näkemään hyvin no-
peasti.

Lopuksi haluan sanoa sen, että Suomi on sitoutunut YK:n lasten oikeuksien sopimuk-
seen, jonka mukaan lapsella on oikeus säilyttää sukulaissuhde ja pitää yhteyttä vanhem-
piinsa. Tämän lainsäädännön myötä muutokset avioliittolakiin estävät lasta tapaamasta
toista biologista vanhempaansa, ja se on tämän avioliittolainsäädännön iso ongelmakohta.
Tämä vääristää lasten yhdenvertaisuutta ja on lasten kannalta epäreilu. Tämä on yhteiskun-
takokeilu, joka on sokea, ja sen jäljet tullaan myöhemmin näkemään.

17.39 Sami Savio ps: Arvoisa puhemies! Edustaja Tanus toi äskeisessä puheenvuoros-
saan esille tähän avioliittolain muutokseen liittyvään lakiesitykseen sisältyviä väyliä, jotka
voivat toimia oikoreitteinä avioliittoon, ja ne seikat hämmentävät myös minua. Lisäksi lap-
sivaikutusten arviointiin ja lasten oikeuksien ja hyvinvoinnin varmistamiseen olisi mieles-
täni pitänyt jo valmisteluvaiheessa käyttää huomattavasti enemmän aikaa ja resursseja.
Nämä mainitut seikat ovat esimerkkejä siitä, että kyseisiä lakimuutoksia olisi tullut valmis-
tella huomattavasti perusteellisemmin. Nyt ne valitettavasti näyttävät siltä, että lakimuu-
tokset halutaan ajaa läpi kiireessä.

Arvoisa puhemies! Haluan tuoda esille kantani. Olen vuosituhansia vanhan perinteisen
avioliittokäsityksen kannattaja. Omaan näkökulmaani ei ainakaan tietääkseni liity mitään
uskonnollisia syitä, mutta se on kuitenkin itselleni hyvin vahva arvovalinta. Olen myös
huolestunut siitä, että avioliiton sisältöä muutetaan ja sen arvostusta nakerretaan pala pa-
lalta.

Näin ollen tulen huomenna äänestämään tätä hallituksen esitystä vastaan.

Keskustelu päättyi ja asian käsittely keskeytettiin.
25


