















































DEMFDE9.tmpSave.xml


Pöytäkirjan asiakohta PTK 29/2016 vp
Pöytäkirjan asiakohta 

PTK 29/2016 vp

Täysistunto

Keskiviikko 30.3.2016 klo 14.01—16.13

11. Hallituksen esitys eduskunnalle laiksi mittauslaitelain muuttamisesta
Hallituksen esitys HE 30/2016 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 11. asia.
Puhemiesneuvosto ehdottaa, että asia lähetetään talousvaliokuntaan.

Keskustelu

15.48 Kari Kulmala ps:  Arvoisa rouva puhemies! Hallituksen esityksessä ehdotetaan
muutettavaksi mittauslaitelakia, ja laki on tarkoitettu tulemaan voimaan jo tämän vuoden
huhtikuun 20. päivä. Esityksen mukaisten mittauslaitteiden käytöstä ja käytön valvonnasta
sekä käytönaikaisesta varmentamisesta, huoltamisesta ja niitä tekevistä liikkeistä sekä
merkinnöistä on säädetty valtioneuvoston asetuksella mittauslaitteista. Asetus koskee siis
kaikkia mittauslaitelain mukaisessa käytössä olevia mittauslaitteita. Näihin mittauslaittei-
siin katsotaan lukeutuvan esimerkiksi kaikkien astioiden, jotka mittaavat jonkin aineen ti-
lavuutta. Tällaisen astian voisi katsoa olevan esimerkiksi huoltoasemalla käytettävä mitta,
josta kaadetaan autoosi jäähdytinnestettä tai öljyä. Tällaisessa astiassa tulee olla tarkasta-
jan leima tai sinetti ja päivämäärä, milloin tarkastus on suoritettu. Näiden mittauslaitelais-
sa säädettyjen tarkastusten tarkoituksena on turvata mittauslaitteiden ja mittausmenetel-
mien toiminnan ja saatujen mittaustulosten luotettavuus.

Kuten esityksessä todetaan, mittauslaitteita koskevat säännökset ovat Suomessa nykyi-
sin varsin kattavat. Mittauslaitelaissa ja sen nojalla annetuissa asetuksissa on säädetty
muun muassa vuosina 2004 ja 2009 mittauslaitteiden ja vaakojen vaatimusten mukaisuu-
den toteamisesta ja käyttöönotosta sekä kansallisesta käytönaikaisesta valvonnasta ja var-
mentamisesta. Ihan uusimmissa eli vuonna 2014 annetuissa mittauslaite- ja vaakadirektii-
veissä ei ole tehty muutoksia aikaisempiin mittauslaitteita koskeviin teknisiin tai niiden
luotettavuutta koskeviin vaatimuksiin. Näin ollen tämä EU-direktiivien voimaan saattami-
nen Suomen kansalliseen lainsäädäntöön on lähinnä lainsäädäntötekninen muutos.

Tästä esityksestä ei aiheudu myöskään merkittäviä muutoksia viranomaisten toimin-
taan. Vielä 1990-luvulla tein poliisina kaupoissa, huoltoasemilla ja autokorjaamoilla tar-
kastuksia siitä, että mittalaitteet olivat vaatimusten mukaisia ja asianmukaisesti tarkastettu
ja merkitty. Monesti esimerkiksi kauppiaalle tuli yllätyksenä, että hänen käyttämänsä mit-
talaite, esimerkiksi talousvaaka, oli jäänyt tarkastamatta. Myös huoltoasemien polttoaine-
mittarit tuli asianmukaisesti tarkastaa ja merkitä. Ellei näin ollut tehty, kirjoitti poliisi mah-
dollisesti esitutkinnan päätyttyä rangaistusvaatimuksen ja otti välittömästi pienet astiat,
mitat ja punnukset takavarikkoon sekä laittoi polttoainemittarit käyttökieltoon. Tämä oli
erittäin kova rangaistus pienelle huoltoasemayrittäjälle, suorastaan kohtuuton. 
 Tarkistettu
4.0



Pöytäkirjan asiakohta PTK 29/2016 vp
Jokainen meistä pitänee kuitenkin tärkeänä, että mitat ja punnukset ovat oikeankokoi-
sia, ettei punnituksissa ja polttoaineen jakelussa tule virheitä juuri sinun vahingoksesi. Esi-
tyksen mukaan mittauslaitteen katsotaan täyttävän jatkossa olennaiset vaatimukset, jos se
on sitä koskevan yhdenmukaistetun standardin mukainen. Esityksen mukaan laite voi täyt-
tää olennaiset vaatimukset, vaikkei se olekaan yhdenmukaistetun standardin mukainen.
Tuotteen vaatimusten mukaisuus on tällöin voitava osoittaa luotettavasti. Mielestäni nämä
ovat tärkeitä uudistuksia, vaikka ne eivät ehkä siltä aluksi vaikuttaisikaan.

Lain mittauslaitelain muuttamisesta 6 d §:n 1 momentin mukaan tuotteen valmistajan on
saattaessaan mittauslaitteen markkinoille varmistettava, että laite on suunniteltu ja valmis-
tettu laissa säädettyjen vaatimusten mukaisesti. Mielestäni vaatimustenmukaisuuden arvi-
oinnin onkin kuuluttava yksinomaan valmistajan velvollisuuksiin. Valmistajalla on var-
masti parhaat mahdollisuudet suorittaa vaatimustenmukaisuuden arviointimenettely, kos-
ka hänellä on yksityiskohtaiset tiedot tuotteen suunnittelu- ja tuotantoprosessista. Saman
lain 6 e §:ssä säädettäisiin valmistajan velvollisuudesta varmistaa sarjatuotannon jatkuva
vaatimustenmukaisuus. Tämä on varsin uusi mutta tärkeä muutos. On selvää, että valmis-
tajan on varmistettava, että hänellä on käytössään menettelyt, joilla varmistetaan, että sar-
jatuotannossa valmistettu laite on vaatimusten mukainen. Silloin ei tarvitse jokaista mittaa
tarkistaa erikseen. Mitassa ynnä muussa tarkistuksenalaisessa tuotteessa tulee jatkossakin
olla CE-merkintä tai vastaava merkintä. Uutena muutoksena valmistajan on ilmoitettava
nimensä, rekisteröity tuotenimensä sekä rekisteröity tavaramerkkinsä ja postiosoitteensa,
josta häneen saa yhteyden. Tietojen tulisi olla laitteessa tai, mikäli se ei ole mahdollista,
laitteen pakkauksessa tai laitteen mukana seuraavassa asiakirjassa. Mielestäni tämä on
hyvä ja tarpeellinen muutos.

Arvoisa rouva puhemies! Oli erittäin hyvä muutos, että tämä mittojen tarkistaminen siir-
rettiin aikanaan poliisilta erilliselle tarkastuslaitokselle. Pidän myös hallituksen esitystä
hyvänä, koska se on omalta osaltaan normienpurkutalkoita ja helpottaa esimerkiksi kaup-
piaan ja huoltamoyrittäjän työtä.

15.54 Maria Tolppanen ps: Arvoisa puhemies! On tietysti erittäin hyvä asia, että vaadi-
taan se, että valmistajat valmistavat sen mitan mukaisia mittoja, mihin ne mitat on tarkoi-
tettu. Tämä on ilman muuta selvä asia. Varmaankin se helpottaa sitten desilitran mitan pi-
tämistä desilitrana ja metrin mitan pitämistä metrinä. Mutta siihen tämä ei saisi missään
vaiheessa johtaa, että jossakin vaiheessa sitten lakattaisiin tarkistamasta näitä mittoja eli
esimerkiksi vaakaa, bensamittaa ja erilaisia robottimittoja, koska ne ovat sellaisia mittoja,
jotka kuluvat ja joista ihan oikeasti punnukset vain siirtyvät vähän toiselle puolelle tai toi-
selle puolelle, ja ne on kyllä erittäin tarpeellista tämänkin jälkeen tarkistaa. Se on ihan jopa
hämmästyttävää, että aikaisemmin ei ole vaadittu, että valmistajan täytyy tehdä sen kokoi-
nen mitta, minkä hän on siihen mitan kylkeen liimannut tai maalannut. Sehän on itsestään
selvää, että näin pitää olla.

Mutta tavallaan sen, että me käytämme tällaisen asian valmisteluun tämmöisen määrän
aikaa täällä ja että EU:ssa käytetään tähän aikaa — tulee direktiivit — minä kyllä asetan
kyseenalaiseksi. Näiden pitäisi olla asioita, jotka pystytään tekemään sujuvasti, jotka pys-
tytään sujuvasti viemään eteenpäin, joissa ei tarvita sivukaupalla erilaisia todisteluita ja to-
distuksia. Kyllä jossakin kohtaa politiikassakin voi ihan oikeasti ottaa sen niin sanotun ta-
vallisen talonpoikaisjärjen käyttöön.
2



Pöytäkirjan asiakohta PTK 29/2016 vp
Keskustelu päättyi.

Asia lähetettiin talousvaliokuntaan.
3


