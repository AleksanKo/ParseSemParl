















































DEM8997.tmp.xml


Pöytäkirjan asiakohta PTK 103/2017 vp
Pöytäkirjan asiakohta 

PTK 103/2017 vp

Täysistunto

Torstai 12.10.2017 klo 15.59—20.22

5. Lakialoite laiksi valtion taiteilija-apurahoista annetun lain 3 §:n muuttamisesta
Lakialoite LA 37/2017 vp Paavo Arhinmäki vas ym.

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 5. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

19.48 Paavo Arhinmäki vas (esittelypuheenvuoro): Arvoisa herra puhemies! Amurinlin-
nassa, puhemiehelle tutussa Tampereen kaupungissa, Finlaysonin työläisasunnoissa kirjoi-
tettiin Tuntematon sotilas, tai Sotaromaani. Tänään, juuri tällä hetkellä, kun käymme kes-
kustelua, kyseisen romaanin kolmas elokuvaversio on ensi-illassa. Miksi nostan tämän
esille? Tuntematon sotilas on tyypillinen esimerkki taiteesta, niin elokuvataiteenmuotona,
kirjallisuustaiteenmuotona kuin näyttämötaiteenmuotona, joka yhdistää monella tapaa
Suomen kansaa. Alun perin sodan vastaiseksi, jopa pasifistiseksi kirjoitetusta kirjasta löy-
tää moni toisella tavallakin ajatteleva itselleen lainattavaa. Ne velikullat, jotka siinä esiin-
tyvät, ovat osa suomalaista folklorea.

Arvoisa puhemies! Tänä vuonna Suomen itsenäisyys täyttää 100 vuotta, ja yksi itsenäi-
sen valtion ja kansan keskeisiä merkkejä on, että meillä on monipuolista taidetta ja kulttuu-
ria. Taide ja kulttuuri luo yhtenäisyyttä, mutta toisaalta se nostaa esiin ongelmakohtia ja
epäkohtia, herättää keskustelua ja tunteita. Jokaisen sivistysvaltion pitää huolehtia siitä,
että taiteella on tilaa ja mahdollisuuksia myös taloudellisesti. Silloin kun Tuntematon soti-
las, tai Sotaromaani, kirjoitettiin, se tehtiin vielä työläisasunnossa samalla, kun käytiin päi-
visin töissä. Sen menestys mahdollisti keskittymisen Väinö Linnan merkittävän kolmiosai-
sen sarjan kirjoittamiseen. Vaikka Tuntematon sotilas toi tulot, jotka mahdollistivat Täällä
Pohjantähden alla kirjoittamisen, suurimmalla osalla meidän menestyviäkin, tunnettuja ja
arvostettuja taiteilijoita ei ole mahdollisuutta keskittyä vain taiteen tekemiseen. Pitää myös
muistaa, että taiteen mittari ei koskaan ole se, kuinka paljon se tuottaa taloudellista hyvää.
On paljon taiteenmuotoja, jotka eivät voi koskaan tuottaa taloudellista hyvää tekijälle suo-
raan, mutta niillä on valtavan suuri merkitys yhteiskunnalle.

Sen vuoksi onkin tärkeää, että taidetta tuetaan. Ja yksi taiteen tukemisen muoto on val-
tion taiteilija-apuraha. Niillä työskentelee vuosittain runsaat 600 taiteilijaa — tämä on kui-
tenkin vain noin 3 prosenttia maan taiteilijakunnasta. Taiteilija-apuraha ei ole suuren suu-
ri, vajaa 1 700 euroa kuukaudessa, josta maksetaan pakolliset eläke- ja tapaturmavakuutus-
maksut.
 Tarkistettu
4.1



Pöytäkirjan asiakohta PTK 103/2017 vp
Jos katsotaan sitten, miten näitä jakautuu, niin vuoden 2018 eli ensi vuoden alussa alka-
via apurahoja jaettiin tänä syksynä yhteensä 294 kappaletta. Hakijoita oli runsaat 2 500, eli
joka yhdeksännellä hakijalla oli mahdollisuus saada taiteilija-apurahaa lyhyemmäksi tai
pidemmäksi kaudeksi. Kaikkein vaikeinta apurahan saaminen oli kuvataiteen ja monitai-
teen puolella, missä apurahoja sai vain joka kahdestoista hakija.

Jos katsoo sitten ikäjakaumaa, kaikista apurahansaajista joka kuudes oli nuori eli alle 35-
vuotias. Tämä on myös yksi ongelmista: apurahoja on vaikea saada varsinkin uran alkuvai-
heessa.

Kuitenkin, vaikka näin harva voi saada apurahoja — toki vuosien varrella paljon useam-
pi on voinut saada kuin nämä luvut kertovat, kun apurahansaajat vaihtelevat, eikä se luku
suurensuuri ole — näillä on hyvin tärkeä merkitys, jotta taiteen tekeminen on ylipäätänsä
mahdollista. Taiteilijoiden toimeentulovaikeuden takia moni taiteilija, menestynyt ja ar-
vostettukin, on joutunut vaihtamaan alaa. Apurahojen vähäisen määrän lisäksi taiteilijoi-
den toimeentuloa heikentävät muut tekijät, kuten vakituisten kuukausipalkkaisten töiden
väheneminen taideinstituutioissa. Toki taiteilijoiden apurahat eivät ole ainoa tapa tukea tai-
detta ja kulttuuria Suomessa. Muita konkreettisia keinoja on esimerkiksi se järjestely, joka
takaa taiteilijoiden palkan sekä teosten esittelystä että näyttelyn eteen tehtävästä työstä val-
tion rahoittamissa museoissa Ruotsin MU-sopimuksen mukaan, ja tämä on etenemässä,
mikä on hyvä asia.

Taiteilijoiden eläketurvan yksinkertaistaminen ja parantaminen olisi tärkeä asia. Vero-
tusta tulisi joustavoittaa vastaamaan epäsäännöllisten tulojen asettamia haasteita. Itsensä
työllistäjien työttömyysturvaa tulisi parantaa. Tässä muutamia konkreettisia esimerkkejä,
mitä muuta me voisimme tehdä. Oleellista on myös se, että julkinen sektori, sekä valtio että
kunnat, mutta myös yksityinen puoli tarjoavat taiteilijoille työmahdollisuuksia prosentti-
taideperiaatteen mukaisesti, koska parasta on se, että taide näkyy, taide huomataan, taidet-
ta pääsevät kohtaamaan kaikki, eivät vain ne, jotka hakeutuvat sen pariin, vaan siihen tör-
mätään.

Arvoisa herra puhemies! Tässä lakiesityksessä esitän taiteilija-apurahamäärien kasvat-
tamista. Miksi näin pitäisi tehdä? Oikeastaan tässä jo niiden lukujen kertominen, kuinka
harva taiteilijoista, kuinka harva hakijoista, pystyy saamaan taiteilija-apurahaa, kertoo sen
syyn. Jos ajattelemme sitä, että juhlimme tänä vuonna Suomen itsenäisyyden 100-vuotis-
juhlaa, niin mikä olisi sen parempi ajankohta parantaa taiteilijoiden edellytyksiä tehdä tai-
detta? Hallituksen talousarvioesityksessä apurahoihin on budjetoitu ensi vuodelle
11 069 000 euroa. Tällä lakialoitteella ei tavoitella pilviä taivaalta vaan maltillista korotus-
ta taiteilija-apurahojen määrään, sitä, että jokunen voisi saada enemmän taiteilija-apuraho-
ja. Se olisi tärkeä osoitus siitä, että suomalainen yhteiskunta, me eduskunnassa arvostam-
me itsenäisyyden 100-vuotisjuhlavuonna sitä merkittävää roolia, mikä taiteilijoilla on
omalta osaltaan luoda kansakuntaa ja Suomea.

Esitän tässä lakialoitteessa sitä, että valtion taitelija-apurahojen määrää kasvatetaan
30:llä. Se merkitsisi noin 610 000 euron korotusta määrärahoihin. Olen tehnyt tästä myös
vastaavan talousarvioesityksen ja todella toivoisin, että tämä on sellainen asia, joka ei ole
taloudellisesti merkittävän suuri mutta voisi olla yksi niistä asioista, mitä voisi toteuttaa,
kun ensin sivistysvaliokunta ja sen jälkeen valtiovarainvaliokunta pohtivat ensi vuoden
budjettia. Se olisi yksi hieno kädenojennus tältä eduskunnalta suomalaista taidetta ja kult-
tuuria kohtaan.
2



Pöytäkirjan asiakohta PTK 103/2017 vp
19.56 Stefan Wallin r: Arvoisa puhemies! Sivistyneen yhteiskunnan eräs tunnusmerkki
on se, miten hyvin se huolehtii luovan työn tekijöistään ja taiteilijoistaan. Taide on äärim-
mäisen tärkeä osa yhteiskuntaa ja kehittyvää yhteiskuntaa.

Lisäksi mielestäni entisen kulttuuriministerin pitää lähtökohtaisesti aina olla samaa
mieltä kuin toinen entinen kulttuuriministeri ja näin on ehdottomasti tässä asiassa, joten
itse kannatan hyvinkin lämpimästi edustaja Arhinmäen tekemää lakialoitetta.

Keskustelu päättyi.

Asia lähetettiin sivistysvaliokuntaan.
3


