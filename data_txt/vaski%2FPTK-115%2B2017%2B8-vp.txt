















































DEM77C3.tmpSave.xml


Pöytäkirjan asiakohta PTK 115/2017 vp

 Tarkistettu
4.0

Pöytäkirjan asiakohta 

PTK 115/2017 vp

Täysistunto

Torstai 9.11.2017 klo 16.00—18.49

8. Hallituksen esitys eduskunnalle laiksi talous- ja velkaneuvonnasta
Hallituksen esitys HE 102/2017 vp
Valiokunnan mietintö LaVM 12/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on lakivaliokunnan mietintö LaVM 12/2017
vp. Nyt päätetään lakiehdotuksen sisällöstä.

Keskustelu

18.37 Kristiina Salonen sd: Arvoisa puhemies! Jäin miettimään, onko talous- ja velka-
neuvonnan ongelma ollut hallinnointi, ehkä enemmin kuitenkin sen saatavuus. Huolestut-
tavaa on, että resurssit ovat tulevaisuudessa vähenemässä siitä huolimatta, että nyt asiaa
hallinnon osalta käsitellään. Hyvää toki tässäkin esityksessä ja päätöksessä on se, että yh-
denmukaisuuden ja tasa-arvoistumisen pitäisi lisääntyä. Pieni huoli minulla on siitä, että
toimipisteitten määrä ei välttämättä tavoita kaikkein pienimpiä kuntia ja kaupunkeja, vaan
päinvastoin täälläkin puhutaan esimerkiksi sähköisten palveluiden lisäämisestä, joka hel-
posti tarkoittaa sitä, että palvelut keskitetään suuriin kaupunkeihin ja sitten muut hakevat
ne sieltä. Toivottavasti tämä ei toteudu.

Resurssien osalta on kuitenkin todella, todella huolestuttavaa, että 1,1 miljoonaa euroa
pienemmällä pitäisi vuodesta 2019 lähtien järjestää talous- ja velkaneuvontaa. Me olemme
eläneet viime vuodet alhaisen koron maailmassa, ja jos korot tulevina vuosina nousevat,
niin on pelko, että meillä esimerkiksi ylivelkaantuminen realisoituu, ja silloin on tärkeää,
että meillä on olemassa talous- ja velkaneuvontaa.

Sähköisten palveluiden osalta: Niitä varmasti on syytä kehittää, mutta välillä tuntuu, että
olemme ehkä hieman irti reaalitodellisuudesta. Useinhan tuodaan muovipussissa kasa
avaamattomia laskuja, jotka sitten lähdetään yhdessä avaamaan, ja siitä lähdetään pikku-
hiljaa selvittämään, mitkä ne kertyneet velat siellä ovat. Tätä ei voi kyllä sitten sähköisesti
tehdä, joten [Puhemies koputtaa] pidetään huoli siitä, että nekin saavat avun, jotka sitä tar-
vitsevat.

Yleiskeskustelu päättyi.

Eduskunta hyväksyi hallituksen esitykseen HE 102/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.


