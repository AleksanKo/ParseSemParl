















































DEM335C.tmp.xml


Pöytäkirjan asiakohta PTK 58/2019 vp
Pöytäkirjan asiakohta 

PTK 58/2019 vp

Täysistunto

Tiistai 5.11.2019 klo 14.00—19.35

10. Hallituksen esitys eduskunnalle laeiksi nestemäisten polttoaineiden valmisteverosta an-
netun lain liitteen ja valmisteverotuslain 5 §:n muuttamisesta

Hallituksen esitys HE 66/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 10. asia. Puhemiesneuvosto ehdottaa, että asia lähetetään valtiovarainvaliokuntaan.

Lähetekeskusteluun varataan tämän asian osalta enintään 30 minuuttia. Asian käsittelys-
sä noudatetaan aikataulutettujen asioiden osalta sovittuja menettelytapoja.

Mennään keskusteluun. Edustaja Heinonen. Korjaan: ministeri Lintilä.

Keskustelu

17.12 Valtiovarainministeri Mika Lintilä (esittelypuheenvuoro): Arvoisa puhemies!
Hyvin lyhyesti.

Hallitusohjelman mukaan fossiilisten polttoaineiden verotusta korotetaan kuluttajahin-
tojen ennustetun nousun mukaisesti 250 miljoonalla eurolla vaalikauden aikana. Esitykses-
sä ehdotetaan, että korotus toteutetaan ensi vuonna 1.8.2020 alkaen. Veronkorotus on ben-
siinille ja sitä korvaaville tuotteille keskimäärin 5,3 senttiä litralta ja dieselille ja sitä kor-
vaaville polttoaineille keskimäärin 5,6 senttiä litralta.

Veronkorotusten mitoitus perustuu hallitusohjelman mukaan kuluttajahintojen ennus-
tettuun nousuun vaalikauden aikana. Tämä kompensoidaan pienituloisille etuustasojen
muutoksilla ja tuloverotuksen keventämisellä. Veronkorotus painotetaan hiilidioksidive-
roon. Tämä tarkoittaa käytännössä sitä, että biodieselin vero säilyy edelleen EU:n määrit-
telemällä 3 sentin minimitasolla. Biodieselin verotus ei siten tämän esityksen johdosta ki-
risty.

Toinen varapuhemies Juho Eerola: Ja nyt siihen äsken lupaamaani keskusteluun.

17.14 Timo Heinonen kok: Arvoisa herra puhemies! Hyvä ministeri, hyvät edustajakol-
legat ja muut paikallaolijat! Antti Rinteen hallitus esitteli ensimmäisen talousarvionsa al-
kusyksystä, ja silloin Helsingin Sanomat uutisoi, että autoilijat on listattu yhdeksi suurim-
mista häviäjistä. Tänään meillä on käsittelyssä yksi keskeinen osa tätä ensi vuoden talous-
arviota, josta tänään käsittelyssä ovat bensa- ja dieselverojen korotukset, noin 254 miljoo-
naa. Se on hallitusohjelman mukainen tavoite: hallitusohjelmassa todetaan, että Antti Rin-
teen hallitusohjelman mukaisesti veroja korotetaan 250 miljoonalla. Eli tämä on puhtaasti
fiskaalinen, taloudellinen toimenpide, jolla rokotetaan lisää suomalaisia autoilijoita, ja ym-
märrän hyvin, että esimerkiksi keskustan edustaja Rantakangas ei enää täällä salissa kes-
 Tarkistettu
3.1



Pöytäkirjan asiakohta PTK 58/2019 vp
kustelemassa ole, kun hän aiemmin täällä kantoi huolta asumisen mahdollisuuksista ja liik-
kumisen mahdollisuuksista pitkien etäisyyksien maassa. Tämä kyllä rokottaa karulla taval-
la näitä tavallisia suomalaisia ihmisiä.

Henkilöauton käyttäjä, joka käyttää autoa vaikka noin 30 000 kilometriä, on aika nor-
maali autonkäyttäjä. Usein, kun pendelöidään eli käydään työmatkaa, kilometrit saattavat
olla tästä jopa puoletkin suurempia. Mutta tuolla 30 000 kilometrillä, tällaisilla autonkäyt-
täjillä, kustannukset kasvavat 140 euroa.

No, mitä tämä tarkoittaa sitten kuljetusalalle? Tutustuin kummikuljetusyritykseeni
Tarkkalan kuljetukseen ja kysyin, mitä tarkoittaa yhdelle hakerekalle tämä polttoaineen
veronkorotus, joka on siis tuo noin kuutisen senttiä litralta, ja he nopeasti laskivat, että yh-
den rekan vuotuiset kustannukset nousevat noin 8 000 euroa. Puhutaan aika merkittävästä
lisärasitteesta. Kun tänään esimerkiksi edustaja Kalli täällä puhui yrittäjyydestä kauniisti,
niin tämä iskee nimenomaan sinne yrittäjyyteen, kuljetuskustannuksiin, kuljetusalan yrit-
täjiin, mutta myös kovalla tavalla kaikkeen muuhun yrittäjyyteen, missä kuljetus on yhte-
nä osana. Loppupelissä tämänkin korotuksen maksavat näiden palveluiden käyttäjät esi-
merkiksi maidon hinnassa, ruoan hinnassa, palveluiden hinnoissa ja tämän hakeyrityksen
kautta lopulta lämmityksen hinnassa, eli tämä kiertyy tavallisten suomalaisten maksetta-
vaksi myös muuta kautta kuin oman henkilöauton käytön kautta. Eli yhdessä yössä ensi
heinä-elokuun vaihteessa bensan hinta ja dieselin hinta nousevat tuon noin 5—6 senttiä lit-
ralta.

Rinteen hallitus tekee siis kaiken kaikkiaan yli 400 miljoonan veronkorotukset liiken-
teelle — yhtenä osana myös parafiinisen dieselöljyn verotuen poisto, joka tulee väistämät-
tä nostamaan myös uusiutuvan dieselin hintaa, ja maanteiden tavaraliikenteen päästöta-
voitteet menevät tämän toimenpiteen myötä yhä kauemmaksi. Hallitus siis tuolla parafii-
nisen dieselöljyn verotuen poistolla, josta esitys on myös eduskuntaan tulossa, rankaisee
nimenomaan puhtaampien dieselien hintoja. Lopputuloksena oikeasti siis sekin on veron-
kiristys, mikä syö myös työllisyystavoitteita. Kun samaan aikaan hallitus suunnittelee uu-
sia ruuhkamaksuja, käytännössä tiemaksuja, niin nekin iskevät kyllä kovalla tavalla juuri
niihin ihmisiin, jotka asuvat maaseudulla, kehyskaupungeissa ja Uudellamaalla ja joutuvat
käyttämään omaa autoa tullakseen esimerkiksi pääkaupunkiseudulle tai Tampereen, Tu-
run, Jyväskylän tai Oulun seudulle töihin, missä on paljon työpaikkoja ja joudutaan käyt-
tämään omaa autoa. Sinne myös nämä Rinteen hallituksen suunnittelemat ja, uskallan sa-
noa, myös pian esittelemät ruuhka- eli käytännössä tiemaksut tulevat iskemään. Toivon,
että keskusta vielä vakavasti pohtii näitä toimenpiteitä. Nämä kurittavat maaseudun ihmi-
siä kovalla tavalla tämän polttoaineveron kiristyksen lisäksi.

Arvoisa puhemies! Oikeastaan loppuun voisi todeta sen, että vaikutus tällä bensan ja di-
eselin veronkiristyksellä on aika raju tavallisille suomalaisille ihmisille. Kuvasin äsken
sen, mitä se tarkoittaa tavallisen auton käyttäjälle, miten se vyöryy sitten kuljetusten kautta
palveluiden ja tuotteiden hintoihin. Kun sen lisäksi Antti Rinteen hallitus on samaan ai-
kaan tekemässä myös lukuisia muita toimenpiteitä, jotka vaikuttavat esimerkiksi perhei-
den talouteen, niin esimerkiksi monen tavallisen, keskituloisen perheen verotus tulee ensi
vuonna kiristymään. Samaan aikaan myös kotitalousvähennystä tullaan leikkaamaan, ja on
monta muuta esitystä, joita vielä eduskuntaan ollaan tuomassa.

Aivan lopuksi, kun tämä hallitus autoilijoita aika kovalla kädellä rankaisee, niin yksi
huoli on myös se, että autoveron alentaminen — jota tehtiin itse asiassa keskustan ja ko-
koomuksen ollessa hallituksessa vuosina 2016, 17, 18 ja vielä tänä vuonna 19 — päättyy
2



Pöytäkirjan asiakohta PTK 58/2019 vp
nyt ensi vuoteen, eli enää autoveroa ei olla alentamassa. No, mitä meillä on autoveron tuo-
toille tapahtunut? Vaikka veroa laskimme keskustan ja kokoomuksen johdolla, myös pe-
russuomalaisten ja sinistenkin ollessa hallituksessa, niin verotuotot itse asiassa kasvoivat.
Eli meillä autokauppa elpyi Suomessa; ei tuotu enää välttämättä kaikkia niitä autoja kiih-
tyvällä tahdilla muualta, mitä aiemmin oli tuotu. Mutta nyt autovero ei enää ole laskemas-
sa, ja tämä tulee osaltaan vaikuttamaan siihen, että autokanta ei enää uudistu eivätkä pääs-
tötkään tule pienemmiksi, sillä uudet autot ovat entistä turvallisempia ja päästöiltään pie-
nempiä kuin nuo vanhat autot, joita esimerkiksi nyt kiihtyvällä tahdilla jälleen on tuotu
Ruotsista ja Saksasta.

Toinen varapuhemies Juho Eerola: Myönnän yhden vastauspuheenvuoron, edustaja
Kalli.

17.21 Eeva Kalli kesk (vastauspuheenvuoro): Arvoisa puhemies! On mielenkiintoista,
että kokoomus edustaja Heinosen suulla on nyt näin huolestunut liikenteen polttoaineiden
korotuksesta. Pieni historiakatsaus on ehkä tässä paikallaan. Vuoden 2011 energiaverouu-
distuksen jälkeen näitä liikennepolttoaineiden valmisteveroja on nostettu neljä kertaa, ja
kaikkina näinä aikoina kokoomus on ollut hallituksessa. 

Sinänsähän tämä ei ole mukava tehtävä nostaa liikenteen polttoaineiden verotusta. Tämä
on kuitenkin mitoitettu kohtuullisesti, ja on ennen kaikkea tärkeää katsoa, mitä tällä rahal-
la saadaan aikaan. Kuljetusalan yrittäjien kuin myös tavallisten tienkäyttäjien näkökulmas-
ta on erittäin tärkeää, että tiet ovat kunnossa, ja siksi on nyt tärkeää, että hallitus panostaa
voimakkaasti perusväylänpitoon niin, että tiet eri puolilla Suomea saadaan [Puhemies ko-
puttaa] entistä paremmin kuntoon.

Toinen varapuhemies Juho Eerola: Tässä ilmeisesti halutaan debatoida enemmänkin.
Te, jotka haluatte tätä, nouskaa seisomaan vielä kerran ja painakaa V-nappia.

17.22 Heikki Autto kok (vastauspuheenvuoro): Arvoisa herra puhemies! Tosiaan ensi
vuonna hallitus korottaa liikenteen polttonesteiden hintaa omilla aktiivisilla toimillaan,
bensiiniä lähes kuusi senttiä litralta ja dieseliä kuusi ja puoli senttiä litralta, ja tämä todella
tuntuu suomalaisten kukkarossa. Tässä mielessä haluan kysyä keskustan edustajilta, että
ymmärrättehän te sen, että tämä vaikuttaa myös kaiken elinkeinotoiminnan kustannuksiin
tuolla maaseudulla. Tässä tulee itse asiassa veroa veron päälle, kun yrittäjälle tai vaikkapa
viljelijälle, maatalousyrittäjälle kaikki kustannukset kasvavat, oman tuotannon katteet
heikkenevät ja sitten siitä pienemmästä käteen jäävästä osasta joutuu vielä maksamaan
enemmän polttoaineitten hintoina esimerkiksi omasta asioinnistaan tai vaikkapa lasten har-
rastuksista johtuvan kulkemisen yhteydessä. Tämä jos mikä on aktiivista keskittämispoli-
tiikkaa. Tässä mielessä kyllä toivoisin, että tätä korotusta polttoaineiden hintoihin ei tarvit-
sisi tehdä.

Arvoisa puhemies! Kun hallituksen edustajat puhuvat siitä, että tämähän vastaa vain
yleisen kustannustason nousua, niin arvoisa puhemies, tällähän hallitus synnyttää sitä kus-
tannustason nousua nimenomaan sinne pitkien etäisyyksien alueitten [Puhemies koputtaa]
ihmisille, kaikille niille suomalaisille, jotka tarvitsevat autoa asiointiinsa, työntekoonsa,
harrastuksiinsa.
3



Pöytäkirjan asiakohta PTK 58/2019 vp
17.24 Esko Kiviranta kesk (vastauspuheenvuoro): Arvoisa puhemies! Aikamoista dra-
matiikkaa kokoomuksen edustajat täällä pystyvät esittämään ottaen huomioon kokoomuk-
sen oman taustan näissä asioissa. Eduskuntavaalien allahan kokoomus esitti autoveron
poistamista, [Timo Heinonen: Kyllä!] se on lähes 900 miljoonaa euroa vuodessa, ja se olisi
korvattu sitten korottamalla nimenomaan liikennepolttoaineiden valmisteveroa, joka olisi
merkinnyt 35:tä senttiä litralle. Ja kun — sitten tämä todellinen tausta — kokoomus on ol-
lut vuosina 2012, 2014, 2015 ja 2017 korottamassa liikennepolttoaineiden valmisteveroa
[Timo Heinonen: Kyllä], niin täytyy todella ihmetellä näitä salipuheita tänään. Ja perus-
suomalaisetkin ovat olleet jo kerran lyhyen hallitustaipaleensa aikana tekemässä tämän sa-
man teon. Eli me keskustelemme [Puhemies koputtaa] tästä jo kolmatta kertaa [Puhemies
koputtaa] tässä salissa, ja samat asiat varmaan tänäänkin taas käsitellään läpi. [Puhemies
koputtaa] 

17.25 Timo Heinonen kok (vastauspuheenvuoro): Arvoisa herra puhemies! Tiedän, että
edustaja Kiviranta yhtenä eduskunnan parhaista veroasiantuntijoista ymmärtää ja tietää
sen, mistä tässä on tietysti kyse. Aiempina kertoina, kun kokoomuskin on ollut hallitukses-
sa ja polttoaineveroa on kiristetty, on samaan aikaan tehty merkittäviä kevennyksiä työn
verotukseen eli sitä painopistettä on siirretty. Kun olimme yhdessä teidän kanssanne halli-
tuksessa, niin toimenpiteet olivat nimenomaan ne, että työn verotusta kevennettiin ja siir-
rettiin silloin jonkin verran sitä tälle puolelle. Ja tulokset olivat, edustaja Kiviranta, hyvin
onnistuneita teidän kanssanne: meillä työllisyys parani ja ihmisten ostovoima kasvoi ja
niin poispäin. Eli nyt täytyy muistaa, myös edustaja Kalli, kun katsotaan sitä, mitä teh-
dään, että voidaan toki polttoainetta silloin korottaa, jos tehdään samaan aikaan työn vero-
tukseen vastaavat tai mielellään vähän isommat kevennykset, mutta te ette tee tällä hetkel-
lä. Te rankaisette ensin polttoaineveroa kiristämällä, sen jälkeen [Puhemies koputtaa] ta-
vallisen keskituloisen perheen työn verotusta kiristämällä, eli te annatte [Puhemies koput-
taa] till till till, kaikki nämä veronkorotukset ihmisille.

Toinen varapuhemies Juho Eerola: Edustaja Rantanen. [Esko Kiviranta pyytää puheen-
vuoroa] — Myös perussuomalaiset mainittiin teidän puheessanne.

17.26 Mari Rantanen ps (vastauspuheenvuoro): Arvoisa puhemies! Täytyy kyllä sanoa,
että nähtävästi keskustalle käy hallitus kuin hallitus ja verot kuin verot, riippuen aina siitä,
kuka on kaverina.

Mutta se on kyllä sanottava tässä kohtaa, kun jälleen kerran työssä käyvien ihmisten ve-
rotusta kiristetään tällä polttoaineverolla, että tässä ihan samalla tavalla, kuten Heinonen
hyvin kuvasi, tulee yritystoimintaan lisää kustannuksia, jotka tulevat sinne kuluttajahintoi-
hin, joten tässä ei ole kyse pelkästään siitä, mitä maksaa se, että ajamme töihin. Mutta tun-
tuu toisinaan... En tiedä, oliko tarkoitus, että tässä on jonkun sortin ilmastotausta, mutta mi-
nusta on näyttänyt viime aikoina siltä, että ”ilmasto” on hyvä sana aina, kun nostetaan ve-
roja ja sitten samaan aikaan lisätään maahanmuuttoa, ja tuntuu, että tämä ilmastokeskuste-
lu pyörii näiden kahden ympärillä. 

17.28 Eeva Kalli kesk (vastauspuheenvuoro): Arvoisa puhemies! On aivan totta ja pidän
erittäin tärkeänä, että tämä kustannustennousu kompensoidaan pieni- ja keskituloisille, ja
näinhän tämä hallitus tekee. Etuuksia korotetaan ja pieni- ja keskituloisten ansiotulovero-
4



Pöytäkirjan asiakohta PTK 58/2019 vp
tusta kevennetään. [Kokoomuksen ryhmästä: Ei kevennetä!] 70 prosentin, siis suomalai-
sista 70 prosentin, ostovoima paranee hallituksen toimien ansiosta.

Mutta kysyisin kuitenkin edelleen kokoomukselta, onko todella niin, että kokoomus ei
halua panostaa lisää perusväylänpitoon, teiden kuntoon, siihen, että kuljetusyrittäjien ja ta-
vallisten ihmisten on hyvä ja turvallista liikkua eri puolilla Suomea, että tiet ovat kunnossa
kaikkialla Suomessa. 

17.28 Heikki Vestman kok (vastauspuheenvuoro): Arvoisa puhemies! Edustaja Kallille
toteaisin sen, että mitä hyötyä on kunnossa olevista teistä, jos ihmisillä ei ole enää varaa
niillä teillä ajaa.

Kun katsoo tätä hallituksen ratkaisujen kokonaisuutta, niin kyllä tämä keskituloiselle
autoilijalle on kylmää kyytiä. Keskituloisen palkansaajan käteen jää ensi vuonna 150 eu-
roa vähemmän, ja sen lisäksi te korotatte polttoaineveroja. Jos mietitään reilu 30 000 kilo-
metriä vuodessa autoilevaa, ehkä kehyskunnassa asuvaa perhettä, jossa on kaksi aikuista,
polttoaineveron korotuksen kustannus on 300 euroa. Eli tämän perheen verotus toisin sa-
noen kiristyy reilu 600 euroa jo pelkästään palkan verotuksen kiristymisen vuoksi ja polt-
toaineveron kiristysten vuoksi.

Sitten on vielä ruuhkamaksut tulossa. Uudellamaalla esitetyn suunnitelman mukaan
tämä on keskimäärin 700—1 000 euroa vuodessa [Puhemies koputtaa] autoilijalle. Käy
niin, että kylmää kyytiä tulee, ja se kylmä kyyti on se, ettei [Puhemies koputtaa] ole varaa
enää autoilla, täytyy kävellä.

17.30 Sami Savio ps (vastauspuheenvuoro): Arvoisa puhemies! Tämä esitys polttoaine-
verojen 250 miljoonan euron kiristämisestä on tosiaan autoilijan kannalta hyvin synkkä, ja
tämä hallituksen esityksen toteutuminen vaikeuttaisi esimerkiksi työssäkäyntiä ja työn vas-
taanottamista erityisesti niillä alueilla, joilla joukkoliikenne toimii heikosti tai sitä ei ole ol-
lenkaan. Elinkustannusten noususta kärsivät tietysti työikäisten lisäksi kaikki suomalaiset,
ja samoin elinkeinoelämä kärsisi kuljetuskustannusten noustessa.

Arvoisa puhemies! Kun lisäksi otetaan huomioon kaikki muutkin hallituksen suunnitte-
lemat työllisyys- ja talouskasvua heikentävät toimet, muun muassa sen suunnitelmat koti-
talousvähennyksen leikkaamisesta lähes 100 miljoonalla eurolla, niin eipä hallitusta voi
juurikaan kehua kulutuskysynnän ja työllisyysnäkymien edistämisestä. Perussuomalaiset
tulevatkin vaihtoehtobudjetissaan esittämään näiden molempien hallituksen esitysten pe-
ruuttamista ja tilalle paljon järkevämpiä toimenpiteitä valtiontalouden saamiseksi kuntoon.

17.31 Jenni Pitko vihr (vastauspuheenvuoro): Arvoisa puhemies! Minua ihmetyttää ko-
koomuksen kovin ristiriitainen linja päästöjen vähentämisessä. Polttoaineen verotuksen
nostaminen on linjassa viime kaudella kahdeksan puolueen kesken sovitun ilmastopolitii-
kan kanssa, jossa tavoitteena on puolittaa liikenteen päästöt vuoteen 2030 mennessä. Sii-
hen nähden tämä korotus, mitä nyt esitetään, ei edes ole kovinkaan merkittävä, sillä se on
vain indeksikorotuksen verran ja samalla pienituloisten käteenjäävien tulojen määrää kas-
vatetaan.

Kuten hyvin tiedämme, liikenne aiheuttaa noin viidesosan Suomen päästökaupan ulko-
puolisen sektorin päästöistä. Monien arvioiden mukaan juuri liikenteessä päästövähennys-
potentiaali on kaikista suurin. On aivan selvää, että autoilun tulee vähentyä.
5



Pöytäkirjan asiakohta PTK 58/2019 vp
Kokoomus puhuu pitkien etäisyyksien Suomesta mutta vastustaa samalla tienkäyttö-
maksuja. Onko niin, että ilmastopolitiikka on kokoomukselle [Puhemies koputtaa] vain
puhetta, että käytännössä mihinkään ei saa koskea?

17.32 Matias Marttinen kok (vastauspuheenvuoro): Arvoisa herra puhemies! Kyllähän
sen ymmärtää täällä, kun keskustan kollegoiden puheenvuoroja kuuntelee, että hätähän
tässä tulee käteen, koska kyllä ihmiset muistavat sen, kun ensi vuonna polttoainevero ki-
ristyy ja kuljetusyrittäjän tilanne heikkenee entisestään. Olen omassa kotivaalipiirissäni
Satakunnassa tavannut paljon kuljetusalan yrittäjiä, jotka ovat jo nyt vaikeassa tilanteessa,
ja tämä polttoaineveron korotus edelleen vaikeuttaa heidän asemaansa.

Edustaja Pitkolle totean sen verran, että ymmärtäisin tämän päätöksen edes jollain taval-
la — silloinkaan en voisi sitä kannattaa, mutta ymmärtäisin hallituksen päämäärän — jos
tällaisella päätöksellä olisi merkittävä päästöjä vähentävä vaikutus. Mutta hallitus itse
omassa esityksessään toteaa, että tämän ratkaisun myötä liikenteen kokonaispäästöt vähe-
nevät 0,7 prosenttia. [Heikki Vestman: Ajatella!] 0,7 prosenttia. Tällä ei ole mitään teke-
mistä ilmastopolitiikan kannalta. Tämä on pelkästään fiskaalinen harjoitus, [Puhemies ko-
puttaa] jonka tavallinen, ahkera työssäkäyvä ihminen ja kuljetusalan yrittäjä maksavat.
[Heikki Vestman: Juuri näin!]

17.33 Esko Kiviranta kesk (vastauspuheenvuoro): Arvoisa puhemies! Harmi, että edus-
taja Heinonen ehti jo täältä poistua, mutta on erittäin hyvä hänenkin huomata, että täällä
eduskunnassa on hallituksen esitys, jonka mukaan ansiotulon verotusta kevennetään 200
miljoonalla eurolla ensi vuodesta lähtien. Se koskee pienimpien palkkatulojen, etuustulo-
jen ja eläketulojen saajia. Korotetaan työtulovähennystä, eläketulovähennystä ja myöskin
kunnallisverotuksen perusvähennystä. 

Ensi vuonnahan ansiotuloverotus kaiken kaikkiaan ei kiristy. Se on sitten eri asia, että on
kiky-sopimus, jonka mukaan vielä siirtyy eläke- ja työttömyysvakuutusmaksuja työnanta-
jalta työntekijälle, mutta se on minusta jo aikoja sitten kompensoitu palkansaajille.

17.34 Ari Koponen ps (vastauspuheenvuoro): Arvoisa puhemies! Valtio kerää tieliiken-
teestä jo nyt noin 8 miljardia euroa erilaisina verotuloina, joten luulisi siitä riittävän ties-
töön ja sen parantamiseen ja kunnossapitoon ilman uusia veronkorotuksia.

17.34 Johannes Yrttiaho vas (vastauspuheenvuoro): Arvoisa puhemies! En havainnut
tuossa lakiesityksessä juurikaan arviota sen vaikutuksista linja-autoliikenteen kustannuk-
siin. Sillähän on merkitystä, kun ajatellaan vaikkapa juuri syrjäseutujen liikkumismahdol-
lisuuksia etenkin sen jälkeen, kun henkilöautoilu kallistuu tämän esityksen myötä. 

Liikenteen Lipasto-laskentajärjestelmällä laskien tämä veronkorotus nostaisi linja-auto-
liikenteen kustannuksia 12,4 miljoonaa euroa vuodessa valtakunnallisesti. Sillä olisi sa-
man järjestelmän mukaan laskien, hintajousto huomioiden noin prosentin vähentävä vai-
kutus linja-autoliikenteen matkamääriin. [Heikki Vestman: Ei enää julkista liikennettä!] Se
tarkoittaisi 2—3 miljoonaa matkaa vuodessa valtakunnallisesti. Sitten tämän päälle mah-
dollisesti tulisi vielä tämä [Puhemies koputtaa] parafiinisen dieselin veroedun poiston vai-
kutus. Eli ainakin liikenteen [Puhemies koputtaa] päästövähennystavoitteiden kannalta oli-
si pikemminkin tärkeätä lisätä joukkoliikenteen ja linja-autoliikenteen käyttöä kuin vähen-
tää sitä, [Puhemies koputtaa] mitä tämä toimenpide tekee, ja toivoisinkin, että jos ministe-
6



Pöytäkirjan asiakohta PTK 58/2019 vp
riltä saisi tähän pienen vastauksen, millä tavalla tämä on tarkoitus huomioida. Onko mah-
dollista, että joukkoliikenteen [Puhemies: Minuutti on täynnä, arvoisa edustaja!] järjestä-
jille kompensoitaisiin rahallisesti nämä menetykset?

Toinen varapuhemies Juho Eerola: Koetetaan pitää tästä minuutista kiinni.

17.36 Veijo Niemi ps (vastauspuheenvuoro): Arvoisa puhemies! Nyt, kun hallitus on ko-
rottamassa sekä bensiinin että dieselin pumppuhintoja, kysyisin, en tiedä, onko oikea mi-
nisteri nyt aitiossa, mutta kysyn kuitenkin arvoisalta ministeriltä: Sillä kohtaa, kun bensiini
ja diesel ovat lähes samassa hinnassa, mihin perustuu käyttömaksujen lisäksi diesel-käyt-
töisessä ajoneuvossa käyttövoimavero? Koska useimmiten juuri pieni kansalainen syrjä-
seudulla, missä ei ole joukkoliikennettä, hommaa jonkun halvan diesel-ajoneuvon, ja on
aivan kohtuutonta, että siinä on vielä käyttömaksun lisäksi melkoinen käyttövoimavero.
Onko tähän olemassa jotakin muuta ratkaisua? Tämä on aika kohtuutonta verrattuna ben-
siiniautoilijaan.

17.37 Heikki Autto kok (vastauspuheenvuoro): Arvoisa puhemies! Suomalaisille to-
siaan henkilöauto on välttämätön osa niin arjen palveluiden saavutettavuutta kuin kaikkea
muuta asiointia ja ennen kaikkea työn tekemistä. Ja jotta meillä talouden pyörät pyörivät,
tarvitaan tietysti myös erittäin hyvä tieinfrastruktuuri.

Arvoisa puhemies! Kun Suomessa liikenteestä kerätään veroja lähes 8,5 miljardia euroa
vuosittain, niin täytyy löytyä valtion kassasta rahaa siihen, että tiet pidetään hyvin liiken-
nöitävässä ja turvallisessa kunnossa ja pystytään myös tekemään uusia tarpeellisia infra-
struktuuri-investointeja. Tässä mielessä ei voi perustella tätä tulevaa veronkorotusta sillä,
että sillä toteutetaan tämä parlamentaarisen liikennejärjestelmätyöryhmän työ, vaan kyllä
eduskunnan salissa on käsittääkseni täysin laaja yhteinen ymmärrys siitä, että infrastruk-
tuurista pidetään joka tapauksessa hyvää huolta.

Toinen varapuhemies Juho Eerola: Vielä edustaja Lundén, ja sen jälkeen puhujalistaan.

17.38 Mikko Lundén ps (vastauspuheenvuoro): Arvoisa herra puhemies! Suomessa on jo
ennestään yhdet maailman kalleimmat polttoaineet ja niihin kohdistuva verotus. Näillä ve-
ronkorotuksilla hallitus aikoo vaikeuttaa tuntuvasti maaseudun ja pohjoisten syrjäseutujen
elinoloja. Pitkät opiskelu-, ostos- ja työmatkat hankaloituvat nousevien kustannusten
vuoksi. Yritystoimintaan veronkorotuksella on niin ikään haitallinen vaikutus, sillä valta-
osa tavaroista Suomen maanteillä liikkuu kumipyörillä. Hallituksen toimenpiteet tarkoitta-
vat käytännössä tiettyjen alueiden autioitumista, palveluiden ja työpaikkojen vähenemistä.
Yhteiskuntamme maksaa niin kalliin hinnan näistä hallituksen vihreistä ilmastonmuutok-
sen vastaisista tempauksista, ettei meillä ole yksinkertaisesti varaa tällaiseen. Verotuksen
muuttaminen ei ole lainkaan välttämätöntä, ja se on hyvin lyhytnäköistä politiikkaa. —
Kiitos.

Toinen varapuhemies Juho Eerola: Seuraavaksi vähäksi aikaa vielä puhujalistaan.

17.39 Matias Marttinen kok: Arvoisa herra puhemies! Käsittelyssä oleva hallituksen
esitys ei taida ilahduttaa muuta kuin verokarhua ja sitäkin vain hetkellisesti. Polttoaineve-
7



Pöytäkirjan asiakohta PTK 58/2019 vp
ron korotus iskee kaikkeen siihen, mitä me tässä maassa tarvitsemme: aktiivisuuteen, työs-
säkäyntiin ja yrittämiseen — juuri siihen, mihin ihmisiä pitäisi päinvastoin kannustaa. 250
miljoonan euron korotus polttoaineveroon kurittaa tavallista autoilijaa ja kuljetusalan yrit-
täjää. Ihmiset huomaavat ensi vuonna bensapumpuilla, miten verotus kiristyy ja litrahinnat
kasvavat yli 5 sentillä litralta. Tämä siksi, että nykyinen hallitus saisi maksatettua vaalilu-
pauksensa, joiden perusteella tämä nykyinen hallitus saatiin kasaan.

Suomi liikkuu pyörillä. Polttoaineen hinta vaikuttaa koko yhteiskuntaamme, työnteon
kannustimiin ja Suomen teollisuuden kilpailukykyyn. Jo nykyisellään Suomessa diesel on
viidenneksi kalleinta, bensiini kolmanneksi kalleinta koko Euroopassa. Yhteensä liiken-
teestä kerätään yli 8 miljardia euroa verotuloja vuodessa. Hallituksen veronkorotuksen pu-
littaa bensapumpulla tavallinen perheenisä tai -äiti, joka käyttää työssäkäyntiin omaa au-
toaan. Kun samalla hallituksen budjetti merkitsee sitä, että tavallisen keskituloisen palkan-
saajan verotus kiristyy ensi vuonna — edustaja Kalli, verotus kiristyy, ei kevene niin kuin
täällä äsken keskustelussa annettiin ymmärtää — monelle palkansaajalle jää käteen palkas-
taan vähemmän kuin mitä jää tällä hetkellä. Täällä edustaja Kiviranta totesi, että kilpailu-
kykysopimuksen sivukulujen kasvu olisi ikään kuin jo kompensoitu, mutta eihän se ole ta-
vallisen työssäkäyvän ihmisen murhe katsoa, kun hän tulee töistä kotiin ja saa palkkakui-
tin, ja jos hän saa vähemmän käteen kuin mitä hän on saanut aikaisemmin, niin eihän se ole
sen tavallisen palkansaajan murhe pohtia, että mistä se johtuu, vaan arvoisat kollegat, se on
meidän tehtävämme ja meidän vastuumme huolehtia siitä, että työnteon kannustimet säi-
lyvät hyvinä tässä maassa. Ja se on nyt vastuu, arvoisa hallitus, mikä teidän täytyy kantaa.

Kuljetusalan yrittäjille veronkorotus merkitsee tämän lisäksi jopa tuhansien eurojen li-
säkustannusta vuodessa. Moni yrittäjä on ottanut minun yhteyttä tästä päätöksestä, joka
koetaan epäoikeudenmukaiseksi ja yrittäjyyttä rokottavaksi. Ei tämä hallituksen linja ole
työntekoon ja yrittäjyyteen kannustava. Veronkorotuksella on myös vaikutuksensa elinkei-
noelämälle ja teollisuudelle, joiden kilpailukyvystä ja mahdollisuudesta työllistää suoma-
laisia meidän pitäisi tässä salissa pikemminkin huolehtia. UPM:n toimitusjohtaja Jussi Pe-
sosen mukaan dieselin hinnankorotus tarkoittaa yhtiölle vuosittain 4 miljoonan euron lisä-
kustannusta. Tämä vastaa yhden kokonaisen paperikoneen vuotuista liikevoittoa, siis yh-
den vuoden kokonaista, vuotuista liikevoittoa. On siis selvää, että tällä korotuksella on
myös isot vaikutukset suomalaisen teollisuuden kilpailukykyyn ja siihen kykyyn, miten
yritykset pystyvät Suomessa ylipäänsä toimimaan. On selvä asia, että tämänkaltainen lisä-
kustannus yrityksille ja kuluttajille heikentää sekä työnteon kannustimia että maamme kil-
pailukykyä. Ymmärrän kyllä, miksi keskustan kollegani ovat täällä salissa nostaneet tästä
melkoisen äläkän, sillä kyllä ihmiset tulevat muistamaan sen, millaista politiikkaa tämä
hallitus tekee. Se nähdään ensi vuonna sitten, kun bensapumpuilla hinnat taas nousevat.

Arvoisa puhemies! Tällä päätöksellä ei ole myöskään perusteita ilmasto- ja liikennepo-
litiikan kokonaisuuden kannalta. Korotuksen on arvioitu vähentävän liikenteen päästöjä
vain 0,7 prosentilla. On selvää, että tällöin ilmastonäkökulmasta perusteet ovat turhia tai
että päätöstä ei voida siitä näkökulmasta perustella. Tankkaaminen kallistuu, mutta päästöt
syntyvät edelleen.

Annan suosituksen hallitukselle ja toivon, että tähän tartutte: Jättäkää tämä korotus te-
kemättä ja laittakaa tarmonne vero- ja liikennepolitiikkaan, joka tukee uusien käyttövoi-
mien tuloa markkinoille, erityisesti kaasu- ja sähköautojen yleistymistä, puhtaampien polt-
toaineiden käyttöä ja Suomen autokannan uudistumista, sillä autokantamme on yksi Eu-
roopan vanhimpia. Meille myös tuodaan vuosittain jopa 40 000 käytettyä, isomoottorista
8



Pöytäkirjan asiakohta PTK 58/2019 vp
autoa, ja tämäkään ei tue päästöttömän liikenteen saavuttamista. Vetoan, arvoisa puhe-
mies, valtiovarainministeri Lintilään: ottakaa maltti ja järki käteen ja perukaa tämä epäoi-
keudenmukainen päätös.

Toinen varapuhemies Juho Eerola: Keskustelu ja asian käsittely keskeytetään. Asian kä-
sittelyä jatketaan tässä istunnossa päiväjärjestyksen muiden asiakohtien tultua käsitellyik-
si.

Keskustelu keskeytettiin kello 17.44.

————

Keskustelua jatkettiin kello 19.21.

Ensimmäinen varapuhemies Tuula Haatainen: Nyt jatketaan aiemmin tässä täysistun-
nossa keskeytetyn asiakohdan 10 käsittelyä.

19.21 Heikki Autto kok: Arvoisa rouva puhemies! Olisi kyllä tehnyt mieli sanoa tuohon
edelliseen asiaan, että Hornetithan koottiin siellä Kuoreveden hallissa elikkä tässä mieles-
sä Suomeen tuli töitä, mutta koska se ei liity nyt tähän asiaan, niin jätän sanomatta. 

Arvoisa rouva puhemies! Tämä polttoaineverojen kiristys on todella harmillinen uudis-
tus hallitukselta. Ja se, että ensi kesänä sitten bensapumpulla noin 6 senttiä ja dieselpum-
pulla 6,5 senttiä kiristetään tavallisten suomalaisten autoilun kustannuksia ja tuodaan sit-
ten verotusta verojen päälle, niin sillä valitettavasti esimerkiksi maaseudulla kyllä nopeu-
tetaan sitä kehitystä, joka on viime vuosina johtanut siihen, että kaupungistuminen Suo-
messa on ollut varsin nopeaa, ja kaikki kaupungistumisen tuomat muutokset eivät ole hy-
västä Suomessa. Esimerkiksi metsäkadon suurin aiheuttaja on urbanisaatio, kun joudutaan
laajentamaan kaupunkeja voimakkaasti väestön muuttaessa pois tuolta aiemmilta asuina-
lueiltaan. Ja tässä mielessä haastaisin kyllä varsinkin Suomen Keskustan edustajia otta-
maan kantaa siihen, onko tämä nyt toivottavaa kehitystä, kun tämä polttoaineverojen ko-
rotus niin voimakkaasti osuu nimenomaan maaseudun elinkeinotoimintaan, maaseudulla
asumiseen, ja maaseudulla työssäkäyville ihmisille tässä tulee veroa veron päälle, kun
työssäkäyvien verotus muutenkin on kiristymässä tulevana vuonna. 

Liikenteestähän sinänsä jo kerätään 8,5 miljardia euroa veroja vuosittain, ja esimerkiksi
siihen hallituksen sinänsä erittäin hyvään ja tarpeelliseen toimeen, että ensi vuoden talous-
arvioon esitetään, että päästään parlamentaarisen liikennejärjestelmän työryhmän esittä-
mään 300 miljoonan euron lisäykseen perustienpidossa, täytyy kyllä löytyä rahaa muuten-
kin, kuin että entisestään täytyy 250 miljoonalla eurolla sitä autonkäyttäjän verorasitusta li-
sätä.

Joten tässä mielessä, arvoisa rouva puhemies, haastaisin kyllä nyt hallitusta ja erityisesti
maaseudun puolestapuhujina tunnettuja monia päteviä keskustan kansanedustajia mietti-
mään tämän esityksen mielekkyyttä ja sitä, voisiko tämän vielä kumota, ja miettiä, että läh-
dettäisiin puolustamaan maaseudun elinkeinoja, siellä yrittäjyyttä. Sieltä kuitenkin lähtee
liikkeelle monia niistä pitkistä arvoketjuista, jotka sitten täällä edelleen pääkonttoreissa ja-
lostuessaan lopulta tuottavat ne vientitulot ja tulot, joilla sitten tämä suomalainen hyvin-
vointiyhteiskunta rahoitetaan. Eli elinvoimaisen maaseudun puolesta haluan tässä puhua. 
9



Pöytäkirjan asiakohta PTK 58/2019 vp
19.25 Minna Reijonen ps: Arvoisa rouva puhemies! Polttoaineveron korotus puhuttaa ja
tietysti hallituksen aikeet harmittaa. Hallitus ei taida nyt ihan täysin miettiä Suomen kilpai-
lukykyä eikä myöskään yrittäjyyttä. Verotus näyttää ohjaavan liikennettä rautateille. Kui-
tenkin kumipyörät ovat ne, millä Suomi kulkee, ihan peruspyörillä. Kuitenkin tämä on
unohtunut hallitukselta. Onhan näin, että suurempi osa ihmisistä Suomessa kulkee autolla
nyt ja tulevaisuudessa. Autolla kuljetetaan ihmisiä, autolla kuljetetaan ruokaa, autolla kul-
jetetaan tavaroita. Autolla kulkee ja kuljetetaan enemmän kuin raiteilla. Toki rautatietkin
ovat tärkeitä, sitä en sano, mutta jokainen meistä tarvitsee kumipyöriä. Vaikka kuinka käy-
tetään raideliikennettä, tarvitaan silti kumipyöriä. Esimerkiksi ruoka, se kulkee ainakin jos-
sain vaiheessa aina kumipyörillä, niin maito, niin liha, niin jauhot. 

Veronkorotus vaikuttaa: kulkeminen kallistuu, työmatkat kallistuvat, tuotteet kallistu-
vat, ja suomalainenhan maksaa. Kun Delhissä on sumuista, niin Suomessa pitkien matko-
jen maassa meidän autoilijoita tunnutaan syyllistävän. Suomessa haaveillaan sähköautois-
tamisesta, mutta jotenkin uskallan epäillä, että ei se ihan niin äkkiä tapahdu, tuskin helpos-
ti. Kuuleman mukaan Suomessa autojen arvo on keskimäärin 3 600 euroa, niin että osta-
vatko kaikki todella sen sähköauton? En jaksa oikein uskoa siihen. Hintatekijä on iso teki-
jä. Olisi hyvä, jos hallitus peruisi tämän höttöisen tuntuisen ideansa. Perukaa polttoaineve-
ron korotus. 

19.28 Ari Koponen ps: Arvoisa rouva puhemies! Tämä esitys kasvattaa sekä yritysten
että kotitalouksien kustannuksia, kuten tässä salissa on jo niin monta kertaa kuultu. Todel-
liset kustannukset ovat suurella todennäköisyydellä paljon suurempia kuin esitys antaa
ymmärtää. Suomi on pitkien etäisyyksien maa, jossa autoilu varsinkin haja-asutusalueilla
on usein välttämätöntä. Täten ihmisen liikkumista tulisi helpottaa eikä hankaloittaa niin
kuin tämä esitys tulee nyt tekemään. Tällä esityksellä tulee olemaan negatiivisia vaikutuk-
sia esimerkiksi apua tarvitsevien perheiden lasten harrastusmahdollisuuksiin, ja se lisää
sitä kautta eriarvoisuutta.

19.29 Satu Hassi vihr: Arvoisa puhemies! Kiinnittäisin huomiota siihen, että sen jälkeen
kun Antti Rinteen hallitus on muodostettu, niin kokoomuksen eduskuntaryhmän puolelta
on tullut hyvin monessa puheenvuorossa kipakkaa arvostelua toisaalta velkaantumisesta,
toisaalta siitä, että hallitus ei ole tehnyt riittävästi ilmastotekoja heti näinä ensimmäisinä
kuukausinaan. Nyt tämä liikennepolttoaineiden, nimenomaan fossiilisten liikennepolttoai-
neiden, veronkorotus ei ole sinänsä mikään iso asia mutta kuitenkin auttaa jossain määrin
näihin molempiin. Se lisää valtion tuloja noin kaksi- ja puolisataa miljoonaa euroa, ja li-
säksi nostetaan yhden tai oikeastaan kahden fossiilisen polttoaineen verotusta hieman. Kun
nyt verrataan sitten sitä, miten tämä suhtautuu liikennepolttonesteen hintojen ja verotuk-
sen kehitykseen ylipäätänsä, niin hallituksen esityksen perusteluissa todetaan, että viime
vuonna bensiinin valmistevero oli kuluttajahintaindeksillä noin 3 prosenttia alempi ja an-
siotasoindeksillä verrattuna noin 5 prosenttia alempi kuin vuonna 2010. Eli tämä veronko-
rotus, joka nyt tulee, on vain pari prosenttiyksikköä korkeampi kuin nyt ihan pelkkä vuo-
teen 2010 verrattu inflaatiokorjaus.

Lisäksi vertaisin siihen, miten raakaöljyn maailmamarkkinahintojen muutos on vaikut-
tanut molempiin. Tänä vuonna bensiinin kuluttajahinta on keskimäärin noin 14 senttiä ma-
talampi kuin vuonna 2012 mutta toisaalta 24 senttiä korkeampi kuin vuonna 2016. Diese-
lin kuluttajahinta on myös noin 14 senttiä matalampi kuin vuonna 2015 ja 15 senttiä kor-
10



Pöytäkirjan asiakohta PTK 58/2019 vp
keampi kuin vuonna 2016. Eli jos vertaa tähän 14—24 sentin hintavaihteluun, mikä aiheu-
tuu raakaöljyn maailmanmarkkinahinnan muutoksesta, niin tässä nyt kuitenkin bensiinin
osalta veromuutos on vähän yli 5 senttiä ja dieselille myöskin vähän yli 5 senttiä litralta eli
kysymys on kuitenkin vain murto-osasta sitä hintamuutosta, minkä maailmanmarkkinahin-
tojen heittelehtiminen on aiheuttanut. 

Tällä haluaisin nyt vain suhteuttaa sitä, onko kysymys dramaattisista elinkustannusten
muutoksista niille ihmisille, joiden arki on henkilöauton varassa, vai ei.

19.32 Kimmo Kiljunen sd: Arvoisa puhemies! Tämä polttoaineiden hintojen korotus on
tarjonnut harvinaisen helpon tavan oppositiolle politikoida. Tässä lyödään rumpua niin
kuin me tässäkin puheenvuoroja tänäänkin kuuntelimme. Edustaja Reijojen vetosi sydäntä
särkevästi hallitukseen, pyysi hartaasti, että peruuttakaa tämä, ja edustaja Koponen perään
sitten viittasi jo, kuinka lasten harrastuksia tällä rokotetaan ja kiusataan maaseudun asuk-
kaita ja niin edelleen. Tässä on kysymys harvinaisen selvästä pikkupolitikoinnista, jota täs-
sä tapahtuu. 

Minusta edustaja Hassin puheenvuoro oli painava. Hän osoitti siinä konkreettisilla lu-
vuilla, että käytännössä tämä polttoaineverojen korotus on vastausta vain inflaatioon, eli
inflaatiotarkistuksen verran tässä nostetaan, joka on käytännössä täysin neutraali suhteessa
siihen, että kustannusrasitetta siirrettäisiin voimakkaasti johonkin erityisemmin. 

Mutta tässä on myöskin periaatteellinen kohta. Yksi periaatteellinen näkökohta on hal-
lituksen ohjelmassa viitattu ilmastonmuutokseen vaikuttaminen. Tämä on pieni ele, siis
hyvin pieni ele siinä suhteessa. Isompi ele se on siinä suhteessa, kun täällä pohdiskellaan
ylipäätään liikenteen verottamista, ja siitäkin on paljon käyty keskustelua. Jos liikenteen
verotusta on — ja sitä on meillä suomalaisessa yhteiskunnassa ja pitääkin olla — niin tämä
polttoaineen verottaminen on se oikein verotuksen muoto liikenteelle. Siinä suoraan vero-
tetaan liikenteessä käyttömääriä, eli siinä verotetaan sitä, kun käytetään autoa, jolloin se
käyttää polttoaineita. Se on huomattavasti mielekkäämpi verotuksen muoto kuin se kes-
kustelu, mitä on täällä käyty esimerkiksi tietulleista tai ruuhkamaksuista tai vastaavista,
jotka ovat sitten kuormaa kuorman päälle, mikä liittyy ylipäätään autoilun verotukseen.
Polttoaineverotus on luonteva, järkevä tapa verottaa liikennettä, ja tehtäköön siinä nämä
luontevat inflaatiotarkistukset.

Keskustelu päättyi.

Asia lähetettiin valtiovarainvaliokuntaan.
11


	10
	17.12
	17.14
	17.21
	17.22
	17.24
	17.25
	17.26
	17.28
	17.28
	17.30
	17.31
	17.32
	17.33
	17.34
	17.34
	17.36
	17.37
	17.38
	17.39
	19.21
	19.25
	19.28
	19.29
	19.32


