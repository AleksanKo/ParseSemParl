















































DEM2893.tmp.xml


Pöytäkirjan asiakohta PTK 107/2017 vp
Pöytäkirjan asiakohta 

PTK 107/2017 vp

Täysistunto

Torstai 19.10.2017 klo 16.01—17.02

2.2. Suullinen kysymys asunnottomuudesta (Mika Niikko ps)
Suullinen kysymys SKT 143/2017 vp

Suullinen kyselytunti

Ensimmäinen varapuhemies Mauri Pekkarinen: Seuraava kysymys, edustaja Niikko.

Keskustelu

16.47 Mika Niikko ps: Arvoisa puhemies! Tiistaina vietettiin Asunnottomien yötä sekä
YK:n köyhyyden ja syrjäytymisen vastaista päivää. Jokaista asunnotonta ja leipäjonossa
seisovaa köyhää sekä myös heidän läheisiään nämä ongelmat painavat jokaisena päivänä. 

Arvoisat ministerit, köyhät odottavat hallitukselta konkreettisia tekoja, pelkät juhlapu-
heet eivät enää riitä. Vaikka toimenpiteitä on kyllä tehty, sen me tunnustamme, meillä on
kuitenkin edelleen 7 000 asuntojonossa olevaa henkilöä, joista lähes 2 000 on välittömän
avun ja tuen tarpeessa. Useat järjestöt esittivät viikko sitten vakavan huolen siitä, miten
asunnottomille käy sote-uudistuksessa. Perussuomalaiset yhtyvät tähän järjestöjen huo-
leen. Kysynkin vastaavalta ministeriltä: miten asunnottomien palveluille ja itsemääräämis-
oikeudelle käy sote-uudistuksen myötä, ja mihin toimenpiteisiin hallitus ryhtyy asunnotto-
muuden poistamiseksi Suomessa?

16.48 Asunto-, energia- ja ympäristöministeri Kimmo  Tiilikainen (vastauspuheen-
vuoro): Arvoisa puhemies! Asunnottomuus on vakava ongelma, ja kuten edustaja Niikko
juuri sanoi, jokaiselle asunnottomalle joka ikinen yö on se asunnottomien yö. Ja vaikka
asunnottomien määrää on saatu alennettua viimeiset viisi vuotta, niin työtä riittää edelleen.
Tässä tarvitaan hyvin monenlaisia toimenpiteitä, joita hallitus on myös kehittänyt. Nyt ol-
laan päästy siihen vaiheeseen, että kun pitkäaikaisasunnottomuutta on saatu painettua alas,
entistä tärkeämpää on ennaltaehkäistä asunnottomuutta, ja siinä tullaan semmoisiin kysy-
myksiin kuin tehostunut asuntoneuvonta, mitä kaupungit ja valtiovalta yhdessä vievät
eteenpäin, plus tällainen talousneuvonta, mitä budjetissa päätettiin lisätä, vuokra-asujille
ennen kuin on liian myöhäistä.

Nuo asunnottomien tarvitsemat sosiaalipalvelut: oma vakaa käsitykseni on, että kun so-
siaali- ja terveydenhuollon palvelut integroidaan entistä paremmin ja saumattomammin, ne
tulevat olemaan asunnottomien turva — mutta tästä varmasti ministeri Saarikko pystyy
kertomaan tarkemmin.

16.50 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tässä tärkeässä kysymyksessä ovat puheena juuri ne, jotka jäävät meiltä mo-
nesti näkemättä, sellaiset ihmiset, joille on elämässä tapahtunut jo monta muuta asiaa niin,
 Tarkistettu
4.1



Pöytäkirjan asiakohta PTK 107/2017 vp
että se on johtanut tilanteeseen, että ihmisellä ei ole kotia. Minusta sellainen poliittinen ar-
vovalinta, jossa ajatellaan asunto ensin -periaatteella heikommassa asemassa olevan ihmi-
sen monien ongelmien ratkaisua, on välttämätön. Samalla voidaan iloita, että Suomessa
kuitenkin tässä asiassa on tehty hyvää työtä, pitkälti juuri suurten kaupunkien johdolla, että
tilanne ei ole niin synkkä kuin aikanaan se saattoi olla.

Ja mitä tulee tähän kokonaisuuteen, niin aivan kuten ministeri Tiilikainenkin totesi, us-
kon, että juuri näiden ihmisten kannalta tarvitaan sosiaali- ja terveydenhuollon parempi,
tiivis yhteistyö ja ennen kaikkea katseet aikuissosiaalityöhön. Tässä salissa puhumme
muutoinkin liian vähän sosiaalityön tärkeästä kokonaisuudesta ja varsinkin aikuissosiaali-
työn, ja uskon, että tällä on näille ihmisille iso rooli. [Puhemies koputtaa] Tämä on jatkos-
sa maakuntien vastuulla olevaa liikelaitoksen omaa toimintaa.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksiä, nousemaan ylös ja painamaan V-painiketta. 

16.51 Mika Niikko ps (vastauspuheenvuoro): Arvoisa puhemies! Ministereiden vastauk-
set ovat oikeansuuntaisia, mutta ne eivät luo toivoa niille henkilöille tässä ja nyt, jotka tar-
vitsevat kipeästi sitä apua heti.

Täytyy esimerkinomaisesti nostaa esille se, että kun vuonna 2015 me saimme vieraak-
semme yli 30 000 turvapaikanhakijaa, niin jokaiselle heistä löytyi välittömästi katto pään
päälle ja puhtaat lakanat. Tämä tapahtui siis heti. Löytyykö vastaavaa inhimillisyyttä myös
suomalaisille asunnottomille ja vähävaraisille? Perussuomalaiset esittävät Katto kaikille
-ohjelmaa, se takaa jokaiselle inhimillisen asuintilan välittömästi. Jo yli sata vastaanotto-
keskusta on jäänyt tyhjäksi, esimerkiksi niissä olisi valmiita tiloja ensiavuksi niille, jotka
niitä heti tarvitsevat. Kunnat eivät ole pystyneet täysin ratkaisemaan asunnottomuuden on-
gelmaa tähänkään päivään mennessä. Voitteko nyt, hyvä ministeri, luvata, että jokaiselle
suomalaiselle kodittomalle järjestetään katto pään päälle juhlavuoden kunniaksi? Pyydäm-
me vain vähän kohtuutta ja kysymme, löytyykö sitä.

16.52 Asunto-, energia- ja ympäristöministeri Kimmo  Tiilikainen (vastauspuheen-
vuoro): Arvoisa puhemies! Asunto ensin ja sitten tarvittavat sosiaalipalvelut perään tuke-
maan ihmisten parempaa elämänhallintaa ja kuntoutumista — se on tärkeä periaate. Ky-
syitte konkreettisia välineitä, miten juuri nyt tällä hetkellä kodittomina olevia ihmisiä voi-
daan auttaa. Totta kai meillä tarvitaan asumisyksiköitä ja erilaisia suojia niitä joitain satoja
ihmisiä varten, jotka käytännössä saattavat olla porraskäytävien tai erilaisten ulkokatosten
armoilla. Eräs hyvin toimiva väline on välivuokraus, [Sosiaalidemokraattien ryhmästä: Tai
ostaminen!] missä säätiö lähtee vuokraamaan yksityisiltä markkinoilta asuntoja tai lähtee
ostamaan ARAn tukemana asuntoja, joita juuri kohdennetaan asunnottomien asunnoiksi.
Ja on itse asiassa mielestäni parempi, että asunnottomille pyritään tarjoamaan koteja ikään
kuin hajasijoitettuina, kuin se, että kootaan asunnottomia ja toimitetaan [Puhemies koput-
taa] heitä esimerkiksi tyhjentyviin vastaanottokeskuksiin.

16.53 Anne Kalmari kesk (vastauspuheenvuoro): Herra puhemies! Kiitän ministeri Tiili-
kaista hyvästä työstä, sillä Suomi on ainoa maa Euroopassa, jossa asunnottomien määrä to-
dellakin on vähentynyt. Kiitos kaikesta siitä, mitä on tehty.
2



Pöytäkirjan asiakohta PTK 107/2017 vp
Jatkaisin tästä välivuokraustyyppisestä toiminnasta, mitä tämä hallitus on lähtenyt vie-
mään eteenpäin: Yksityiset asunnontarjoajat eivät välttämättä uskalla tarjota asuntoaan
asunnottomalle, koska pelkäävät, että asunnon kunto heikkenee. Siihen hallitus on ilmei-
sesti etsinyt joitain vakuutustyyppisiä tai tämäntyyppisiä ratkaisuja. Luulisin, että tämä
voisi auttaa todella paljon siihen, että asuntoa uskallettaisiin vuokrata eteenpäin. Voisitte-
ko, arvoisa ministeri, kertoa myös tästä?

16.54 Asunto-, energia- ja ympäristöministeri Kimmo  Tiilikainen (vastauspuheen-
vuoro): Arvoisa puhemies! Todellakin tuo asunnottomuus voi kohdata hyvin monenlaisis-
sa elämäntilanteissa, ja erityisesti kannan huolta nuorten asunnottomuudesta, jota helposti
sattuu siinä vaiheessa, kun lähdetään sieltä omasta kotoa, lapsuudenkodista, pois, vaihde-
taan paikkakuntaa opiskelujen takia tai muuten. Ja nuorelle voi tulla yllätyksenä se, että jos
esimerkiksi muutama hoitamatta jäänyt pikavippi on tuonut luottohäiriömerkinnän, niin
kun menet hakemaan asuntoa, todetaan, että tarvitaan vakuutus, irtaimiston vakuutus, ko-
tivakuutus, jota ei saa, jos on luottohäiriö. Juuri tätä varten on lähdetty pilotoimaan sitä,
että vuokranantaja pystyy saamaan vakuutuksen ikään kuin vuokralaisen puolesta, jotta tä-
mänkaltaisissa tilanteissa nuori ei joutuisi asunnottomaksi vaan hänellä olisi mahdollisuus
hakea vuokra-asuntoa ja rakentaa omaa elämäänsä eteenpäin.

16.55 Silvia Modig vas (vastauspuheenvuoro): Arvoisa puhemies! Asunnottomuuden
syyt todella ovat moninaisia, ja tarvitaan myös moninaisia ratkaisuja. Tarvitaan hyvää
asuntopolitiikkaa, hyviä sosiaali- ja terveyspalveluita ja näitten saumatonta yhteistyötä, ja
kyllä jaan tämän huolen, miten tässä uudistuksessa tämä toteutuu. Ja totta kai tarvitaan työ-
paikkoja. 

Mutta yksi asia, mikä aivan selvästi on yhteydessä asunnottomuuteen, on asuntomark-
kinoiden tilanne. Jos tarjolla ei ole kohtuuhintaisia vuokra-asuntoja tai palkka ei riitä nii-
hin olemassa oleviin vuokra-asuntoihin, niin asunnottomuuden riski kasvaa. Siksi nämä
hallituksen kaavailemat asumistuen heikennykset huolettavat kovasti. Te olette heikentä-
mässä sekä kimppa-asumisen että pienten yksiöiden tukea eli juuri niiden asuntojen, joi-
den euromääräinen hinta on kaikkein pienin. Miten te olette arvioineet näitten muutosten ja
heikennysten vaikutusta asunnottomuuteen, ja ettekö te todella näe riskiä siinä, että tämä
on vastoin sitä ennaltaehkäisyä, josta te juuri aiemmin puhuitte?

16.56 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Jos näihin asunnottomuuden syihin olisikin joku yksi yksittäinen, selkeä rat-
kaisu, jonka avulla voisimme sen kokonaan poistaa, se olisi varmaankin tehty. Yksi osa on
asuntojen kustannukset, mutta kyllä minä itse näen tämän ongelman monisyisempänä.
[Paavo Arhinmäki: Ei kukaan väittänytkään, että se ei olisi!] Ja katson myös esimerkiksi
aikuissosiaalityön suuntaan ja siihen, millainen pääsy sinne on. Ymmärtääkseni vaikkapa
Helsingissä se ei ole erityisen hyvä.

Mitä tulee tähän asumistukeen, mainitsitte, että nämä ovat juuri niitä pienimpiä asunto-
ja. Kyllä, ja kimppa-asumisen osalta ne ovat monesti juuri niitä, joiden vuokrat ovat myös
aivan kohtuuttomia vuokranantajien asettamina, ja niiden tukisummat perustuvat siihen jo-
kaiseen asuntoon yksittäisesti saatavaan asumistukeen tai jokaiseen soluun yksittäisesti
saatavaan asumistukeen. Meidän mielestämme tämä esitys, joka on tietysti kivulias asu-
3



Pöytäkirjan asiakohta PTK 107/2017 vp
mistuen leikkausten osalta, on kuitenkin siltä osin selkeä, että se rajautuu juuri niihin asun-
toihin, joissa vuokrahintojen voidaan nähdä olevan hyvin kohtuuttomia.

Kysymyksen käsittely päättyi.
4


