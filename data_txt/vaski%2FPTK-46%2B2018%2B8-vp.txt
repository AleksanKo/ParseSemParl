















































DEM504.tmp.xml


Pöytäkirjan asiakohta PTK 46/2018 vp
Pöytäkirjan asiakohta 

PTK 46/2018 vp

Täysistunto

Perjantai 4.5.2018 klo 13.03—13.32

8. Eduskunnan tilintarkastajien tilintarkastuskertomus eduskunnan tilinpäätöksestä, toi-
mintakertomuksesta ja kirjanpidosta sekä hallinnosta vuodelta 2017

Kertomus K 13/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 8. asia.
Puhemiesneuvosto ehdottaa, että asia lähetetään tarkastusvaliokuntaan.

Tämän asian yhteydessä sallitaan keskustelu myös päiväjärjestyksen 9. ja 10. asiasta.

Keskustelu

13.13 Timo V. Korhonen kesk (esittelypuheenvuoro): Arvoisa puhemies! Runsaslukui-
nen edustajajoukko! Ensinnäkin tähän kolmen tahon tilintarkastukseen liittyen hiukan
taustaa. Tarkastustoiminnastahan vastaa kolme eduskunnan valitsemaa edustajatilintarkas-
tajaa ja heidän valitsemansa tilintarkastusyhteisö, joka tällä hetkellä on BDO Oy, vastuul-
lisena tilintarkastajana KHT, JHT Jarmo Lohi. Tilintarkastuksen kohteena ovat eduskunta,
Ulkopoliittinen instituutti ja Valtiontalouden tarkastusvirasto erikseen laaditun tarkastus-
suunnitelman mukaisesti. Tilintarkastus kohdistui eduskunnan ja näitten kahden viraston
hallintoon sekä kirjanpitoon ja tilinpäätökseen viime vuodelta.

Ensinnäkin hallinnon tarkastuksessa arvioitiin viraston johdon toiminnan ja päätöksen-
teon lainmukaisuutta erityisesti taloudenpidon näkökulmasta. Keskeisiä osa-alueita olivat
valtion talousarviolain ja -asetuksen, eduskunnan tiliohjesäännön sekä virastojen talous-
sääntöjen ja muun muassa hankintalain noudattaminen. Hallinnon tarkastukseen kuuluu
myös virastojen johdon päätösten ja niiden toimeenpanon seuranta, talousarvion noudatta-
misen valvonta sekä sisäisen valvonnan ja riskienhallinnan arviointi. Hallinnon tarkastuk-
sessa ei noussut esille erityistä huomautettavaa näissä tahoissa.

Toiseksi kirjanpidon ja tilinpäätöksen tarkastuksessa käytiin läpi eduskunnan ja näitten
kahden viraston kirjanpidon sekä taloudellisen raportoinnin ja talousarvioseurannan järjes-
tämistä kirjanpidon oikeellisuuden ja sisäisen valvonnan toimivuuden kannalta. Tilinpää-
tökset ja toimintakertomukset tulee laatia talousarvioasetuksen 8 luvun säännöksiä ja edus-
kunnan tiliohjesääntöä tai viraston taloussääntöä noudattaen. Tilinpäätöstarkastuksen li-
säksi tilivuoden aikana tarkastettiin taloushallinnon järjestämistä sekä kirjanpidosta muun
muassa henkilöstömenoja, hankintoja ja eduskunnan peruskorjaushankkeen toteutumista.
Eduskunnan, UPIn ja VTV:n kirjanpitojen ja tilinpäätösten sekä toimintakertomusten tar-
kastuksissa ei noussut esille mitään erityistä huomautettavaa.

Joku sana sitten erikseen näistä kolmesta tahosta:
Ulkopoliittisen instituutin tehtävänä on tuottaa kansainväliset mitat täyttävää tieteellistä

tutkimusta ulkopolitiikan alalta poliittisen päätöksenteon ja julkisen keskustelun tarpei-
 Tarkistettu
4.0



Pöytäkirjan asiakohta PTK 46/2018 vp
siin. UPIn kolme keskeistä tutkimusohjelmaa olivat Euroopan unioni, EU:n itäinen naapu-
rusto ja Venäjä sekä Globaali turvallisuus. UPIn rahoituksesta, yhteensä 4,2 miljoonasta
eurosta, tuli valtion talousarviosta 3,4 miljoonaa ja muista ulkoisista lähteistä 800 000. Tuo
ulkoisen rahoituksen määrä kasvoi kymmenisen prosenttia edellisestä vuodesta. UPIssa
tehtyjen henkilötyövuosien määrä oli 41, ja hieno asia oli se, että UPI pääsi muuttamaan
uusiin tiloihin nyt viime vuoden loppupuolella. Näin tilintarkastajana — vaikka ehkä ama-
töörinä — voi todeta sen, että UPI ja sen johtavat asiantuntijat ovat saavuttaneet vakiintu-
neen ja arvostetun aseman hyvin laajasti.

Valtiontalouden tarkastusviraston tehtäviin kuuluu perinteisesti muun muassa valtion ja
sen virastojen tilinpäätösten tarkastus ja laillisuusvalvonta sekä niiden tuloksellisuuden ar-
viointi. Lisäksi VTV valvoo ja arvioi valtion finanssipolitiikan toteutumista sekä tarkastaa
vaali- ja puoluerahoitusta. VTV:n kokonaismenot viime vuonna olivat noin 15 miljoonaa
euroa, jossa oli pientä laskua edellisestä vuodesta. Tehtyjen henkilötyövuosien määrä säi-
lyi samana kuin aiemmin eli 142:na. Myös VTV muutti viime vuonna uusiin, ajanmukai-
siin tiloihin ja sai siten aikaan merkittävää kustannussäästöä vuokrakuluissa.

Eduskunnan menot olivat viime vuonna 125 miljoonaa euroa eli 5 miljoonaa edellistä
vuotta vähemmän. Eduskunnan kanslian toimintamenot olivat 51 miljoonaa, jossa oli ta-
lousarvioon verrattuna alitusta noin 3 miljoonaa euroa. Eduskuntatalon peruskorjauksen
investointimenot olivat viime vuonna 35 miljoonaa ja peruskorjauksesta aiheutuneet toi-
mintamenot 6 miljoonaa euroa. Eduskunnan kanslian henkilötyövuosien määrä oli yhteen-
sä 539. Paljon puhutun tietohallinnon laitehankintoihin ja kehittämishankkeisiin viime
vuonna käytettiin tässä talossa noin 5 miljoonaa euroa, jossa oli edelliseen vuoteen 3 mil-
joonan euron lisäys. Tämä lisäys selittyy Eduskuntatalon peruskorjauksen yhteydessä teh-
dyillä tietotekniikka- ja av-hankinnoilla. Eduskunnan talousarvioon varatut määrärahat
ylittyivät vain eduskuntaryhmien avustajatuen osalta. Eduskunnan menot jokaista suoma-
laista kohti olivat viime vuonna noin 23 euroa tuo peruskorjaus mukaan lukien.

Yleisenä havaintona voitaneen todeta lisäksi se, että talousarvion noudattaminen on ol-
lut hyvällä tasolla. Viime vuonna ei tapahtunut mitään merkittäviä ylityksiä. Esimerkiksi
eduskunnan Suomi 100 -juhlavuoden kustannukset olivat 320 000 eli reilusti alle talousar-
vion. Tilintarkastuksessa kiinnitettiin huomiota taloussuunnitteluun ja myös lähivuosien il-
meisiin kustannusten nousupaineisiin. Voi ehkä todeta, että erityinen huoli tulevina vuosi-
na kohdistuu tuohon henkilöstömenojen kasvuun.

Eduskuntatalon peruskorjaus toteutui tilintarkastuksen näkökulmasta suunnitellusti
budjettia ja hyvää hallintoa noudattaen. Peruskorjausinvestointiin käytetyt kokonaiskus-
tannukset nyt kymmenen vuoden aikana olivat yhteensä 252 miljoonaa euroa — peruskor-
jauksen lopullinen taloudellinen selvitys valmistuu lähiaikoina, joten summa tarkentuu sit-
ten hiukan myöhemmin.

Johtopäätöksenä suorittamastamme tilintarkastuksesta totesimme muun muassa sen,
että eduskunnan ja näitten kahden viraston tilinpäätökset ja toimintakertomukset olivat laa-
ditut niitä koskevien säännösten mukaisesti ja ne antavat oikeat ja riittävät tiedot niiden toi-
minnan tuloksista vuonna 2017 ja taloudellisesta asemasta 31. joulukuuta 2017.

Arvoisa puhemies! Haluan tässä yhteydessä kiittää tilintarkastajien puolesta eduskun-
nan hallintoa aivan erinomaisesta yhteistyöstä.

13.21 Antti Kurvinen kesk: Arvoisa rouva puhemies! Käsittelyssä oleva eduskunnan ti-
lintarkastuskertomus viime vuodelta, vuodelta 2017, kertoo sen, että viime vuonna tämän
2



Pöytäkirjan asiakohta PTK 46/2018 vp
talon toimintamenot olivat 125 miljoonaa euroa, josta eduskunnan kanslian toimintamenot
51 miljoonaa, miljoonan vähemmän kuin vuonna 16, ja Eduskuntatalon peruskorjaukseen,
tähän meidän varsinaiseen työpaikkaamme ja työpajaamme, meni 35 miljoonaa euroa ja
noista järjestelyistä, mitä maksoi se, että olimme Sibelius-Akatemian tiloissa väistötilois-
sa, kustannuksia tuli toimintamenoihin 6 miljoonaa euroa. Tässä talossa oli viime vuonna
henkilötyövuosia 539.

Arvoisa puhemies! Tämä tilintarkastuskertomus on niin sanottu puhdas kertomus. Edus-
kunnan tilintarkastajat ovat tehneet oikein hyvää työtä, ja siitä kiitos kuuluu kaikille, ja eri-
tyisesti kiitän vielä puheenjohtaja, edustaja Korhosta, joka kertomusta esitteli.

Ainahan on myönteistä kuulla — kun tätä taloa arvostellaan varojen käytöstä, joskus hy-
vinkin perusteellisesti ja hyvistä syistä, joskus perusteetta — se, että on pysytty hyvin bud-
jeteissa, Suomi 100 -juhlavuosikin on alittanut talousarvionsa. Itse näin ensimmäisen kau-
den uutena kansanedustajana olen erittäin tyytyväinen siitä, että tämän talon peruskorjaus
ja siihen liittyvät järjestelyt ovat ainakin yksittäisen kansanedustajan näkökulmasta onnis-
tuneet oikein hyvin. Ylihärmäläislähtöisen arkkitehti J. S. Sirénin ajatukset ja henki elävät
hienosti tässä rakennuksessa, ja tämä on korjattu sitä henkeä kunnioittaen.

Arvoisa puhemies! Loppuun haluan vielä nostaa sen asian esille tämän talon sisäisestä
elämästä — hallinnosta ja taloudesta — että kyllä tuo eduskunta-avustajajärjestelmä on
erittäin tärkeä ja se, että sitä kehitetään ja seurataan, onko eduskunta-avustajilla järkevä
palkkaus ja ovatko heidän työsuhteidensa ehdot asiallisia. Eduskunta-avustajat ovat hyvin
tärkeitä meidän kansanedustajien työlle ja he tekevät asiantuntijatyötä.

13.23 Timo Heinonen kok: Arvoisa rouva puhemies! Tilintarkastuskertomuksen esitteli
hyvin puheenjohtaja, edustaja Timo Korhonen ja kävi laajasti läpi tätä kokonaisuutta. 

Oikeastaan itse jäin tuota kuunnellessa ja myös hänen jälkeensä puhunutta kuunnellessa
pohtimaan muun muassa tilitoimiston entisen päällikön Rosilan tuoretta kirjaa. Kyllä sitä
lukiessa tuli aika ajoin vähän sellainen olo, että aikamoista on ollut meno ainakin ennen. 

Pidän myönteisenä sitä, että nykyisen tasavallan presidentin ollessa puhemiehenä puhe-
mies Niinistö ryhtyi laittamaan tätä eduskunnankin varojen käyttöä vähän sellaiseen ruo-
tuun, missä sen pitää olla, ja itse toivon, että noudatetaan Niinistön hyvää oppia siitä, että
kun yhteiset rahat on annettu meidän käsiimme, niin niistä on pidettävä vielä parempaa
huolta kuin omista rahoista, ja tätähän presidentti Niinistö myös puhemiehenä ollessaan
noudatti. Oli mukava huomata ja kuulla, millä tavalla edellinen puhemies Lohela sai myös
kiitosta tästä, miten esimerkiksi nyt juhlavuoden järjestelyt hoidettiin hieman eri tavalla
kuin hieman aiemmin olleita juhlia on eduskunnassa hoidettu. Puhemies Lohela, nykyinen
edustaja Lohela, ansaitsee siitä kiitosta. Olen ollut erityisen tyytyväinen myös siihen, että
puhemies Risikon aikana tällainen oikeus- ja kohtuuslinja näyttää eduskunnassa myös jat-
kuvan.

13.25 Eero Heinäluoma sd: Arvoisa puhemies! Eduskuntahan kontrolloi menojen osalta
itse itseänsä, ja on tavattoman tärkeää, että tämä kontrollijärjestelmä toimii. Tilintarkasta-
jat ovat tärkeä osa tätä työtä.

Yhtä tärkeätä on, että eduskunnan menokehitys pysyy hallinnassa, ja se on tärkeätä olo-
suhteissa, joissa yhteiskunnassa laveasti tehdään säästöjä julkisen vallan muissa tehtävissä
ja myös sosiaaliturvassa, niissä palveluissa, jotka ulottuvat kansalaisille. Kun aikaisempi-
na vaalikausina eduskunta on vienyt omaa henkilöstöohjelmaansa lävitse, niin se on saa-
3



Pöytäkirjan asiakohta PTK 46/2018 vp
nut aikaan toiminnan huomattavaa tehostumista, ja se on tarkoittanut sitä, että on voitu teh-
täviä muuttamalla, yhdistelemällä ja organisaatiota kehittämällä ja myös tekniikkaa käyt-
tämällä päästä tulokseen, jossa eduskunnan kanslian henkilömäärä on selvästi vähentynyt,
lähes viidesosalla. Nyt kuitenkin tämä kehitys on pysähtynyt, ja se tarkoittaa sitä, että edus-
kunnan kulurakenteeseen, jos muutoksia ei tehdä, jos organisaatiouudistuksia ei jatketa, tu-
lee huomattavia lisäpaineita, jotka tekevät erittäin vaikeaksi eduskunnan menokehityksen
pitämisen hallinnassa jatkovuosina. On siis syytä kiinnittää huomiota siihen, että talon täy-
tyy koko ajan elää ja kehittyä, jotta se pystyy toimimaan hyvänä lainsäätäjänä ja tekemään
perustehtävänsä mutta tekemään sen hyväksyttävällä menokehityksellä.

Eduskunnan tarkastusvaliokunta tulee paneutumaan tähän tilintarkastajien raporttiin
huolellisesti ja kuuntelemaan tilintarkastajia ja myös talon henkilöstöä, jotta syntyy täs-
mällinen kuva siitä, mitä talossa viime vuoden osalta on tapahtunut ja mitä johtopäätöksiä
jatkoa ajatellen asiasta pitää tehdä.

13.27 Päivi Räsänen kd: Rouva puhemies! Olen myös itse jäsen tarkastusvaliokunnassa,
jonne nämä kertomukset tulevat tarkempaan käsittelyyn, ja siksi mielelläni myös tähän
keskusteluun osallistun.

Tarkka taloudenpito ja varojen oikea käyttö on tärkeää, ja se on aivan erityisesti näiden
instituutioiden kohdalla tärkeää, niin että ne toimivat erityisen esimerkillisesti. Jos ajatel-
laan nyt eduskunnan tilannetta, niin kyllä varmasti tässä viime vuosina on suunta ollut oi-
kea ja hyvä, mutta sitä, minkä edustaja Heinäluoma tulevaa ajatellen nosti esiin, on var-
masti hyvä tässä yhteydessä myös pohtia. Tiedämme, että varsinkin eduskuntaan kohdis-
tuu myös hyvin tarkka julkisuuden paine, ja senkin takia meidän on tätä huolellisesti käsi-
teltävä. Haluan tässä myös antaa täyden tuen nykyiselle puhemiehelle, Risikolle, tämän
toiminnan johtamisessa, ja tässä teemme kaikki yhteistyötä.

13.28 Veera Ruoho kok: Arvoisa puhemies! Kiitos edustaja Korhoselle tilintarkastusker-
tomuksen esittelystä. — Voin yhtyä muiden edustajien aiempiin puheenvuoroihin tässä
kyllä. Tuotiin esille, kuinka paljon Eduskuntatalon peruskorjaukseen on mennyt rahaa,
miljoonia euroja. Meillä on huomenna taas avoimien ovien päivät, jolloin kansalaiset pää-
sevät katsomaan, mitä heidän verorahoillaan on saatu aikaan, ja ihailemaan tätä upeaa ra-
kennusta. Viime syyskaudella meillä oli kaksikin eri päivää, jotka olivat hyvin suosittuja,
ja ajattelisinkin ja toivoisin sitä, että tällaisia, mitä nyt huomenna taas tulee olemaan, vas-
taavanlaisia avoimia ovia, olisi muinakin kertoina vielä, että ihmiset pääsisivät katsomaan
ja ihailemaan taloa.

13.29 Pia Viitanen sd: Arvoisa puhemies! On tietenkin tärkeä asia, että aina aika ajoin pa-
laamme myös tässä talossa eduskunnan omaan rahankäyttöön ja budjettiin, ja tietenkin yh-
dyn niihin näkemyksiin, mitä täällä on hyvin esitetty, että myös täällä tarvitsee olla tarkka
siitä, että menot pysyvät kurissa ja toiminta on asianmukaista.

Haluaisin tässä, kun itsekin olen siellä tarkastusvaliokunnassa varajäsenen roolissa, al-
leviivata myös sitä, että on tärkeää, että tarkastusvaliokunta nämä asiat huolellisesti käsit-
telee niin kuin aina ennenkin, mitä edustaja Heinäluoma puheenjohtajana juuri kertoi. Pai-
nottaisin myös sitä näkökulmaa, että näissä kuulemisissa minusta on tärkeää myös ottaa
henkilöstön näkemykset esille, niin kuin tässä kerrottiin otettavankin. Minusta se on tär-
4



Pöytäkirjan asiakohta PTK 46/2018 vp
keää, koska kuitenkin siinä, että talo toimii hyvin, tarvitaan motivoitunut, hyvä henkilöstö,
ja siksi henkilöstön kuuleminen on aina tärkeää.

Puhemies! Tähän edelliseen puheenvuoroon liittyen: Ihan samaa minäkin olen miettinyt
usein, nyt kun tämä peruskorjaus valmistui ja itsellänikin on muutamia vierasryhmiä käy-
nyt, kuinka mukava on ollutkin se, että kansalaiset pääsevät tähän taloon tutustumaan, ja
tiedän hyvin sen tarpeen ja halun ja innonkin, että ihmiset haluavat tänne tulla, ja siksi pi-
dän myös tärkeänä sitä, että näitä avoimia ovia minun puolestani voisi pitää vaikka useam-
minkin, eli siis kansalaiset pääsevät myös tämän talon sisään, seinien sisään. Aivan antoi-
saa on se, kun saa puhua ihmisten kanssa, kertoa tästä työstä, mitä täällä teemme, millainen
päivärytmi on, mitä asioita käsittelemme. Se myös vahvistaa demokratian tilaa, koska ai-
nakin itselleni näiden vuosien varrella moneen kertaan vierasryhmistä on tullut palautetta,
että olipa mukava, kun nyt täällä paikan päällä näimme, kuulimme, kysyimme, saimme
vastauksia sellaisiinkin kysymyksiin, mitkä monta kertaa ihmetyttävät, kun televisiosta
katsoo, mitä siellä salissa oikein tapahtuu. Juuri demokratian vahvistamisenkin kannalta on
hyvin tärkeää, että näitä avoimia ovia on ja vierasryhmiä tänne pääsee.

Keskustelu päättyi.

Asia lähetettiin tarkastusvaliokuntaan.
5


