















































DEMD6D4.tmp.xml


Pöytäkirjan asiakohta PTK 58/2019 vp
Pöytäkirjan asiakohta 

PTK 58/2019 vp

Täysistunto

Tiistai 5.11.2019 klo 14.00—19.35

14. Hallituksen esitys eduskunnalle kuntien taloustietojen tuottamista ja  raportointia kos-
kevaksi lainsäädännöksi 

Hallituksen esitys HE 60/2019 vp

Lähetekeskustelu

Toinen varapuhemies Juho Eerola: Lähetekeskustelua varten esitellään päiväjärjestyk-
sen 14. asia. Puhemiesneuvosto ehdottaa, että asia lähetetään hallintovaliokuntaan, jolle
perustuslakivaliokunnan on annettava lausunto.

Tätäkin varten lähetekeskusteluun varataan enintään 30 minuuttia. Asian käsittelyssä
noudatetaan aikataulutettujen asioiden osalta ennalta sovittuja menettelytapoja.

Keskustelu

17.56 Kunta- ja omistajaohjausministeri Sirpa Paatero (esittelypuheenvuoro): Arvoi-
sa herra puhemies! Kuntien taloustietojen tuottaminen ja raportointia koskeva lainsäädän-
tö tulee helpottamaan kaikkien kuntien tilannetta — ja mahdollisesti sitten tulevaisuudessa
tämä malli siirtyy sote-maakuntien käyttöön — siltä osin, että kun tällä hetkellä tilanne on,
monet teistä, meistä kuntapäättäjänä tietää, että kuntien on raportoitava hyvin erilaisia ja
eri tavoin kerättyjä tietoja myöskin omasta taloudestaan. Nyt on tarkoituksenmukaista yh-
tenäistää tätä, ja sen takia ajatus on, että jotta valtion tasolla olisi vertailukelpoiset tiedot ja
myöskin kunnille omaan päätöksentekoon vertailukelpoisia tietoja toisten kuntien tilan-
teista, on hyvä, että meillä on yksi paikka, josta nämä kaikki tiedot voidaan saada.

Tämä automatisointi helpottaa myöskin sitä, että niitä niin sanotusti käsin tehtyjä rapor-
tointeja voidaan vähentää. Useammasta eri raportointikanavasta päästään nyt yhteen kana-
vaan. Tämä on se koko asian varsinainen ajatus. 

Kun tämä tulee digitaalisesti tehtäväksi, niin on olemassa myöskin se kysymys, kuinka
paljon tämä vaatii kunnilta satsauksia. Tähän osittain on pystytty ja haluttu vastata myös-
kin niin, että tämä 30 miljoonan euron digituki, joka on nyt ollut haussa, voidaan, jos kun-
nat niin haluavat, osittain käyttää juuri tähän tarkoitukseen, siihen että kuntien raportointi-
mahdollisuudet voidaan digitalisoida, minkä jälkeen raportointi sujuisi huomattavasti hel-
pommin. Nämä rahoitukset ovat juuri käsittelyssä, ja katsotaan, mitenkä paljon — ainakin
alustavasti, kun katsoin, niissä jonkun verran on juuri tähän ajateltuna.

Tähän samaan liittyy se, että tämä raportointi tulee tulevaisuudessa Valtiokonttorille. Ja
sen takia Valtiokonttorille on ajateltu tässä siirrettäväksi se vastuu ja myöskin rahoitus sii-
tä, että se pystytään sieltä kautta hoitamaan. 

Sitten on kysymys siitä, onko tämä uusi vai laajeneva tehtävä. Me olemme Kuntaliiton
kanssa päätyneet yhteiseen ajatukseen, että tämä ei ole uusi eikä laajeneva tehtävä, vaan
tämä on itse asiassa vähenevä tehtävä, kun monesta raportoinnista päästään yhteen rapor-
 Tarkistettu
3.1



Pöytäkirjan asiakohta PTK 58/2019 vp
tointikanavaan. Sen takia tässä ei ole näitä vaikutuksia, kun hallitusohjelmassa on luvattu,
että kompensoidaan. Tässä on ajatuksena, että tulevilta vuosilta muutamia satoja tuhansia
euroja valtionosuuksista voidaan vähentää, kun kunnilta vähenee tätä työtä sen osalta, että
näitä raportointeja tapahtuu vain yksi ja sekin suoraan, niin että se voidaan digitaalisesti,
automaattisesti ohjata sinne Valtiokonttoriin, jotenka sitä työtaakkaa kunnilta tässä tapauk-
sessa vähenee pois.

Toivottavasti tämä saadaan nopeasti eteenpäin, koska tavoitteena olisi myöskin edetä
nopeasti. — Kiitoksia.

Toinen varapuhemies Juho Eerola: Näin, ja sitten keskustelua.

18.00 Lulu Ranne ps: Arvoisa puhemies! Kuntien taloustietolaki on kannatettava uudis-
tus, jolla tavoiteltavat edut kaikki jo varmaan tuntevat. Kiitos tästä esittelystä ministeri
Paaterolle. 

Perusteluissa ja valmistelussa on kuitenkin useita kuntien ja kuntakonsernien todellisuu-
delle vieraita elementtejä, jotka aiheuttavat uudistukselle ja sen kohteena oleville yhteisöil-
le merkittäviä riskejä.

Tämän uudistuksen onnistumisen kannalta pääkysymys ei ole se, miten tiedot saadaan
kuntien ja kuntayhtymien järjestelmistä ulos, vaan se, miten tiedot saadaan niihin sisään.
Uudistuksessa yhdenmukaistetaan ja automatisoidaan tietoja ja raportointia eteenpäin ja
tämän automatisoinnin ajatellaan mahdollistavan säästöjä. Kuntien ja kuntayhtymien tie-
tojärjestelmistä ei kuitenkaan lähde mitään eteenpäin, ei manuaalisesti, saati sitten auto-
maattisesti, ennen kuin tarvittavat tiedot on saatu niihin sisään oikeina ja oikea-aikaisina. 

Uudistus muuttaa lukuisten kohdeyhteisöjen talouden ja toiminnan ohjauksen yksityis-
kohtaisuutta, sisältöä, volyymia ja rytmitystä pysyvästi ja siten myös kustannuksia pysy-
västi korkeammiksi. Sekä omat että palveluiden hankintakustannukset tulevat nousemaan. 

Arvoisa puhemies! Vaikka ontuen voitaisiin perustella, ettei kyse ole uudesta kuntien la-
kisääteisestä velvoitteesta, näyttää vahvasti siltä, että ainakin pienemmät kunnat sekä kun-
takonsernien yhtiöt tulevat olemaan uudistuksen ja sen kustannusten kanssa helisemässä. 

Lisäksi esityksen vaatimus siitä, että kuntien ja kuntayhtymien on velvoitettava ostopal-
veluita tuottavat yritykset erittelemään laskunsa taloustietojen raportointivaatimusten mu-
kaisesti, on joltain toiselta planeetalta. Miten yritykset voisivat tietää kuntien, liikelaitos-
ten, kuntakonsernien, yhtiöiden ja kuntayhtymien laskentakohteet ja kustannusten kohdis-
tusperiaatteet, elleivät nämä tiedot selviä yksikäsitteisesti tilauksista. Tällä hetkellähän
kuntien ostaminen on ehkä euromääräisesti pääosin hallittua, mutta tositemäärillä mitattu-
na täyttä sirkusta.

Arvoisa puhemies! Keskeiset uudistuksen toiminnalliset ja taloudelliset riskit piilevät
sen aikataulussa. Käyttöönottoajankohdan päättämisellä tilanteessa, jossa sisältöä ei ole
vielä määritelty, suorastaan kerjätään katastrofia tapahtuvaksi. Kun sopassa on näin paljon
kokkeja, suunnitteluun tulee kulumaan kaikki aika, niin ettei toteutukseen, testaukseen ja
käyttöönottoon tule jäämään tarpeeksi aikaa.

Suurin osa kohdeyhteisöistä nojaa ulkopuolisiin taloushallinnon, raportointipalvelujen
ja konsultoinnin tarjoajiin. Vaikka tavoitetila on kaikille yhteinen, lähtötilanne on jokaisel-
la kohdeyhteisöllä erilainen, ja siten uudistuksen käyttöönottoprojektit ovat kaikki erilai-
sia.
2



Pöytäkirjan asiakohta PTK 58/2019 vp
Kuluva vuosi tulee olemaan kunnille taloudellisesti historiallisen heikko, kaikkien aiko-
jen heikoin. Uudistuksen taloudellinen ja toiminnallinen kuorma osuu esitetyssä muodos-
sa erittäin huonoon saumaan. Uudistuksen jatkovalmistelu tuleekin uudelleenajoittaa si-
ten, että käyttöönottoaikataulusta päätetään vasta sitten, kun määrittelyt on tehty ja osapuo-
lilla on ollut mahdollisuus arvioida realistiset kustannukset sekä toteutus- ja käyttöönotto-
aikataulut ja lausua niistä.

Tuolloin tulee myös varmistua siitä, että kunnat saavat riittävän taloudellisen korvauk-
sen uudistuksen investointi- ja käyttökustannuksista eivätkä joudu epätasa-arvoiseen ase-
maan. 

Ei sössitä tätä tärkeää uudistusta kiireellä. — Kiitos.

18.04 Heikki Autto kok: Arvoisa herra puhemies! Suomalaiset kunnat ovat suorastaan
hämmästyttävä menestystarina sieltä 150 vuoden takaa, 1860-luvun kuntauudistuksesta
lähtien. Kunnissa ja kaupungeissa ympäri maata on pystytty käytännössä toteuttamaan se,
mitä ymmärrämme pohjoismaisena hyvinvointiyhteiskuntana. Tässä ajassa kuntien talout-
ta haastetaan monella tavalla, ja kun katsomme kuntatalouden tulevaisuutta, on selvää, että
mitään ylimääräisiä taakkoja ei pitäisi kuntien harteilla olla, jotta siellä kyetään nimen-
omaan tästä hyvinvointitehtävästä suoriutumaan. Tässä mielessä tämä hallituksen esitys on
tervetullut, että pyritään tätä raportointivelvoitetta, joka monin tavoin on kunnille aika ras-
kas taakka, yksinkertaistamaan ja selkiyttämään.

Arvoisa puhemies! Ehkä tähän liittyen kysyn, että kun nimenomaan tietojärjestelmät
ovat se keskeinen pullonkaula siinä, että oikeaa tietoa on käytettävässä muodossa oikeassa
paikassa oikeaan aikaan, niin miten ministeri Paatero arvioi sitä, että kun nyt on varattu
tämä 30 miljoonaa euroa tähän digitukiohjelmaan — riittääkö se siihen työhön, mitä kun-
nissa oikeasti pitää tehdä, kun kysymys pelkästään uusissa ict-hankinnoissa vuositasolla-
kin on miljardiluokkaa? Että saataisiin sillä tavoin yhtenäiset järjestelmät Suomeen, että ne
todella palvelevat paitsi näitä tiedon tuottamisen tarpeita niin esimerkiksi ihan konkreetti-
sesti vaikkapa sote-alalla sitä, että työntekijöillä on käsitys siitä, että tietojärjestelmät ovat
niin yhteensopivia, että vaikkapa työntekijöiden liikkuvuus on mahdollista.

Tiedän esimerkiksi jo vähän ikääntyneempien työntekijöitten kertomusten pohjalta, että
on hankalaa siirtyä vaikkapa terveyskeskuksesta toiseen, jos niissä on täysin erilaiset käyt-
töjärjestelmät. Ne ovat kuitenkin niitä arjen työskentelyssä kaikkein tärkeimpiä työkaluja.
Joten tässä mielessä kysyn ministeriltä sitä, miten nyt aiotaan koordinoida sitä, toisaalta tu-
kea mutta oikeasti myös ohjausta kunnille, niin että nämä digipuolen, ict-puolen asiat saa-
daan viimein oikeasti täysin palvelemaan niin kuntia kuin kaikkia meitä kuntalaisia?

18.06 Minna Reijonen ps: Arvoisa herra puhemies! Kunnissa on vähän kummallisuuksia
raportointijutuissa. Esimerkiksi valtio laittoi omaishoitoon satoja miljoonia viime vuosina,
siis satoja miljoonia. No, omaishoitajat olivat tyytyväisiä, kuntalaiset olivat tyytyväisiä,
kuntapäättäjät olivat tyytyväisiä. Mutta mitä sitten tapahtuikaan? Mitenkä niille rahoille
kävikään?

Jos valtio laittaa rahaa omaishoitoon, se raha ei välttämättä mene siihen, mikä on aika
erikoista — se korvamerkitään johonkin, mutta se ei kuitenkaan mene perille asti. Ihmet-
telen sitä kovasti. Kunnilla on aika iso itsemääräämisoikeus, ja se johtuu ihan siitä. Elikkä
raha voitiin käyttää ihan johonkin muuhun tarkoitukseen.
3



Pöytäkirjan asiakohta PTK 58/2019 vp
THL:hän tätä kyseli ja sai vastauksen, että ne rahat eivät aina menneet siihen tarkoituk-
seen. Elikkä olisi seurattava, menevätkö ne rahat siihen omaishoitoon vai eivät. Se on vä-
hän sama asia kuin jos minut laitetaan ostamaan kaupasta ruokaa ja minä ostan sieltä leluja
ja karkkia ja tulen takaisin oikein tyytyväisenä ja minua ei nuhdellakaan siitä — eihän se
nyt näin voi kuntien kohdalla olla. Ilman muuta seurantaa tarvitaan, näissä pitää olla hyvin
tarkkana. Jatkossa seuranta pitäisi olla parempaa.

18.08 Tiina Elo vihr: Arvoisa puhemies! Tämän lakiesityksen tavoite on hyvä ja perustel-
tu, niin kuin täällä on todettu. Kuntien taloustilanteen ollessa nyt varsin haasteellinen on
erityisen tärkeää, että me saamme kuntien taloustiedoista vertailukelpoista tietoa. Me tar-
vitsemme luotettavaa, ajantasaista ja vertailukelpoista tietoa kuntien ja valtion päätöksen-
teon pohjaksi, jotta me voimme tehdä niitä tärkeitä päätöksiä, joilla varmistetaan, että kun-
tien talous saadaan terveemmälle pohjalle.

On tärkeätä yksinkertaistaa menettelytapoja ja vähentää raportoinnista aiheutuvia kus-
tannuksia. Tämän esityksen tavoitteenahan on, että taloustiedot kerättäisiin tilivuodesta
2021 alkaen Valtiokonttorin yhdenmukaisen systeemin mukaisesti ja että ne olisivat avoi-
men datan periaatteen mukaan helposti saatavilla. Tätä pidän myös tärkeänä elementtinä
tässä uudistuksessa. Nykyäänhän taloustietojen raportointi perustuu suosituksiin ja esimer-
kiksi vertailukelpoisuudessa on isoja ongelmia. 

Varmasti on niin, että tämä on sen verran mittava muutos, että muutoskustannuksia tu-
lee, kun kunnat opettelevat uuden systeemin käyttöä, mutta pidemmällä aikavälillä tavoit-
teena tietysti tulee olla, että saadaan aikaan säästöjä, kun meillä on selkeä ja yhdenmukai-
nen systeemi. Kuntatalouden seuraaminen ja vertailtavuus paranee, mikä helpottaa sekä
valtion että kuntien omaa talousohjausta. 

Arvoisa puhemies! Tämä esitys tavoitteineen on tosiaan kannatettava, ja lähtökohtana
tulee olla, että tämä on tärkeä digiaskel, joka helpottaa kuntien talousvastaavien elämää ja
täällä myös meidän elämäämme, kun kuntien taloutta koskevia päätöksiä teemme. Mutta
on tärkeätä, että tämä uudistus valmistellaan nyt huolella ja että muutosvaiheeseen on
myös osoitettavissa riittävä tuki. — Kiitos.

18.10 Kimmo Kiljunen sd: Arvoisa puhemies! Tässä oli tärkeä puheenvuoro koskien tätä
kuntien palvelujen digitalisointia, mikä on luonnollisesti tärkeä asia meille, kehittää yhteis-
kuntaa myöskin tähän digisuuntaan. Mutta haluaisin muistuttaa, kun yhteiskunnassa on
myöskin jonkinlainen hype tämän digitalisoitumisen osalta, että meillä on merkittävä jouk-
ko kansalaisia, jotka ovat automaattisesti näiden digipalvelujen ulkopuolella. Tässä ta-
pauksessa viittaan ennen kaikkea seniorikansalaisiin, ikäihmisiin. On hyvä muistaa, että yli
75-vuotiaista 80 prosentilla ei ole tietokonetta käytössään, ja kun mennään yli 85-vuotiai-
siin, niin siellä on jopa kolmasosa ihmisiä, joilla ei ole edes matkapuhelinta käytettävis-
sään. Meillä on Suomessa noin 300 000 seniorikansalaista, jotka ovat kyvyttömiä käyttä-
mään näitä digipalveluita, ja se ei auta, että me lähdemme liikkeelle siitä, että koulutetaan,
koulutetaan, koulutetaan käyttämään niitä digipalveluita. Se on vähän sama kuin kehottai-
simme vammaista juoksemaan. Se ei vain onnistu, koska he elävät toisessa yhteiskuntato-
dellisuudessa. 

Sen takia minä haluaisin vedota voimakkaasti hallitukseen ja myöskin kuntapäättäjiin ja
kuntiin, että älkää menkö liian pitkälle näiden digipalvelujen kautta tapahtuvassa julkises-
sa palvelutarjonnassa, koska me viemme ihmiset täysin kohtuuttomaan tilanteeseen ja
4



Pöytäkirjan asiakohta PTK 58/2019 vp
meillä syrjäytyy merkittävä osa kansalaisia ulos jopa peruspalveluista. Meillä jopa verotus
siirretään kohta kokonaan digimuotoihin, joka on tämmöisiä aivan perustavia palveluja.
Osa ihmisistä kokee itsensä ulkopuolisiksi kansalaisiksi, ja tästä halusin varoittaa.

18.11 Kunta- ja omistajaohjausministeri Sirpa Paatero: Arvoisa herra puhemies! Hy-
viä huomiota, hyviä kommentteja. 

Tähän aikatauluun olisinkin voinut kyllä jo alun perin sanoa, että ajatus on, että — voi
olla, että on silti haastavaa — ensi vuosi, vuosi 20, olisi tämän käyttöönottoa, mutta varsi-
nainen raportointi lakisääteisesti olisi sitten vuoden 21 alusta, elikkä ensi vuodesta laki kyl-
lä voimaan, mutta se ensi vuosi olisi sitten myöskin tätä koulutusta siellä alueilla, näitten
yhtenäisten, ei kriteerien vaan raportoitavien asioiden määrittelemistä ja muuta, plus sitten
sen kysymistä, että mitenkä siellä kunnissa siihen järjestelmään päästään. Siihen liittyy
myöskin kysymys siitä, riittääkö tämä 30 miljoonaa — ensi vuodelle on muistaakseni 40
miljoonaa. Ei missään tapauksessa. Siis kunnathan ovat monet tehneet jo satojen miljoo-
nien eurojen satsauksia erilaisiin digitalisointijärjestelmiin, jotka liittyvät ihan työntekijöi-
den työvälineisiin ja osittain, niin kuin tässä tuli huomio, myöskin kansalaisiin ja asiakkai-
siin, kuntalaisiin liittyviin palveluihin.

Meillä on toinen keino, joka on tulossa tähän soten puolelle. Elikkä kun sote-rakennetta
ruvetaan siellä alueella miettimään, niin siellähän on tällä hetkellä jo ollut meneillään näitä
digitalisointi- ja potilastietojärjestelmien ja muiden kehittämistä. Ja on myöskin tämän
vuoden lopulla tulossa mahdollisuus hakea rahoitusta koko tämän sote-rakenteen muok-
kaamiseen, joka osittain tarkoittaa myöskin tätä sote-puolen digitalisointia. Samoin meillä
sinne kehittämispuolelle on päätetty yhdistää se Vimana ja SoteDigi yhdeksi yhtiöksi ni-
meltään SoteDigi, joka sitten tulee siihen tueksi.

Hyvä huomio näiden hankintojen ja ostojen osalta tähän: Samanaikaisesti on meneil-
lään niin sanotun Hilma-järjestelmän, mitä kautta julkisia hankintoja tehdään, kehittämis-
työ, jossa tietenkin pitää samalla mallilla sitten ottaa siihen järjestelmään kaikki ne palve-
luiden tuottajat ja tavaroiden tuottajat eli pitää nämä laskujärjestelmät yhtenäistää. Ja sit-
ten samalla pitää muistaa ja huomata ja tietää se, että meillä kaikilla on viime talven aika-
nakin täällä päätettynä esityksenä ainakin olemassa tiedonhallintaan toimeenpanolaki, joka
pitää ottaa huomioon. Sitten meillä on EU:n kautta tullut myöskin erilaisia velvoitteita,
sähköisistä laskuista ja kaikista muista, jotenka meillä on jo niitä asioita, jotka kunnissa on
tälläkin hetkellä otettava huomioon jo ensi vuoden alusta. Ja siihen tämä yhtenä. Mutta on
todella tärkeätä, että sitten samalla pystytään katsomaan ne kohdat, joiden pitää olla samal-
la tavalla raportoituna, että ne järjestelmät tietenkin sitten toimivat.

Sitten tämä erillinen huomio tähän kansalaisten näkökulmaan: Kyllä joillakin alueilla on
jo tehty hyvää työtä, ja tuolla JulkICT:n puolella on koko ajan meneillään hanke — se on
hankerahoituksella tällä hetkellä tämmöisestä digituesta elikkä siitä, miten ne muutama sa-
tatuhatta ihmistä, jotka eivät halua, eivät pysty, eivät kykene, joilla ei ole laitteita, pysyvät
mukana näissä järjestelmissä — niin että he voivat saada ihan henkilökohtaista tukea sitten
näitten palveluiden tuottamiseen tai jonkun muun vaihtoehtoisen mallin sitten hoitaa ne
asiat, kun ei itse sitä digitaalista mallia pysty käyttämään. — Kiitoksia.

Keskustelu päättyi.

Asia lähetettiin hallintovaliokuntaan, jolle perustuslakivaliokunnan on annettava lausunto.
5


	14
	17.56
	18.00
	18.04
	18.06
	18.08
	18.10
	18.11


