















































DEM6D46.tmp.xml


Pöytäkirjan asiakohta PTK 20/2017 vp
Pöytäkirjan asiakohta 

PTK 20/2017 vp

Täysistunto

Torstai 9.3.2017 klo 15.58—19.23

2.2. Suullinen kysymys opiskelijoiden asumistuesta (Ozan Yanar vihr)
Suullinen kysymys SKT 23/2017 vp

Suullinen kyselytunti

Puhemies Maria Lohela: Seuraava kysymys, edustaja Yanar.

Keskustelu

16.24 Ozan Yanar vihr: Arvoisa rouva puhemies! Vielä kaksi vuotta sitten ennen edus-
kuntaan pääsyä olin vähävarainen opiskelija, joka sinnitteli noin 400 euron opintotuella.
En olisi ikinä uskonut, että hallitus leikkaisi jo hyvin pienestä opintorahasta neljänneksen
tällä kaudella puhumattakaan valtavista koulutusleikkauksista. Ja leikkauksille ei näy lop-
pua.

Viime viikolla valtiovarainministeriön alla kannustinloukkuja selvittänyt työryhmä jul-
kaisi raportin. Raportissa on harkittu asumistukeen mallia, jossa opintolaina laskettaisiin
opiskelijan tuloksi riippumatta siitä, nostaako opiskelija lainaa vai ei. Tämä ajaa opiskeli-
jat pakkolainanottoon ja heikentää asumistukea opiskelijajärjestöjen mukaan 80—200 eu-
roa kuukaudessa. Arvoisa opetusministeri: Aikooko hallitus toistaa koulutuspetoksensa?
Aikovatko kuntavaaleissa hallituspuolueet ja puolueenne kokoomus taas väittää olevansa
opiskelijoiden puolella, [Eero Heinäluoma: Väittää jo!] mutta heti vaalien jälkeen puolivä-
liriihessä tuodaan opiskelijoiden asumistukeen lisäleikkauksia?

Puhemies Maria Lohela:  Ministeri Rehula vastaa.

16.25 Perhe- ja peruspalveluministeri Juha  Rehula  (vastauspuheenvuoro):  Arvoisa
rouva puhemies! Eikö ole hyvä, että tuodaan esiin sosiaaliturvajärjestelmään, verotukseen,
eri etuuksiin liittyviä ongelmia, yhteensovittamiseen liittyviä asioita, jotka eivät esimerkik-
si kannusta työntekoon tai jotka eivät esimerkiksi kannusta opiskelemiseen?

Toisekseen siihen, miten jatkossa opintotuki, -laina ja asumistuki yhteensovitetaan, on
vielä pitkä matka ennen kuin meillä on minkäänlaisia esityksiä siitä, mitä mahdollisesti ta-
pahtuu. Nyt, arvoisa edustaja, te kerrotte totuutena sellaista, joka on vasta työryhmätyön
asia. Ja tässä kohdassa myös opiskelijajärjestöjen palaute on varmuudella se, jota otetaan
vastaan, niin kuin otettiin viime vuoden puolella, kun opiskelijoitten asumistuki siirrettiin
yleisen asumistuen piiriin.

Puhemies Maria Lohela: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan. — Edustaja Yanar.
 Tarkistettu
4.2



Pöytäkirjan asiakohta PTK 20/2017 vp
16.26 Ozan Yanar vihr (vastauspuheenvuoro): Arvoisa rouva puhemies! Opiskelijaliike
puolusti opiskelijoiden siirtämistä yleisen asumistuen alle, ja tavoitteena oli, että näin
useimmat opiskelijat saisivat pienen mutta pitkään kaivatun helpotuksen taloudelliseen ti-
lanteeseensa. Tämä oli erityisen tarpeen, kun opiskelijoilta oli leikattu jo niin paljon. Nyt
tämäkin pieni kädenojennus vaikuttaa ansalta suunniteltujen uusien leikkausten jälkeen.
Hallitus siis taas pohtii opiskelijoille satojen eurojen lisäleikkauksia. Ja minä tiedän, että
opiskelijat seuraavat hallituksen toimia erityisen tarkasti tällä hetkellä, luottamusta ei hir-
veästi ole. [Sari Sarkomaa: Senkö vihreät määrittelee?] Siksi kysynkin, arvoisa opetusmi-
nisteri, tällä kertaa: nyt kun tämä pieni myönteinen ele opiskelijoiden taloudellisen aseman
parantamiseksi on paljastunut ansaksi, eikö teillä ole mitään ehdotusta tiedossa, joka oi-
keasti parantaisi opiskelijoiden toimeentuloa? [Ben Zyskowicz: Mites ois toi työllisyyden
lisääminen?]

16.27 Opetus- ja  kulttuuriministeri Sanni Grahn-Laasonen  (vastauspuheenvuo-
ro): Arvoisa puhemies! Hallitus ei tässä kaavaile mitään, vaan kyse on työryhmästä, joka
on pohtinut Suomessa työelämän kannustinloukkuja eli tilanteita, joissa ei kannata ottaa
työtä vastaan. Ja sehän on tietysti yhteiskunnan kannalta aivan kestämätön tilanne, että
meillä on sellaisia tilanteita, joissa ihmisen ei kannata ottaa työtä vastaan. Työryhmä on
käynyt läpi hyvin laajalla pensselillä erilaisia keinoja ja toimittanut niitä eteenpäin, mutta
kyse ei ole siis hallituksen esityksestä.

Meillä on erittäin hyvä vuoropuhelu, ainakin oman kokemukseni mukaan, ollut opiske-
lijaliikkeen kanssa. Tietenkään ei aina olla samaa mieltä ja taloustilanne on tiukka, mutta
vuoropuhelu on ollut erinomaisen hyvää ja haluamme sitä myöskin jatkaa. Ja korostan, että
tällaista hallituksen esitystä ei ole.

Puhemies Maria Lohela:  Vielä ministeri Rehula.

16.28 Perhe- ja peruspalveluministeri Juha  Rehula  (vastauspuheenvuoro):  Arvoisa
rouva puhemies! Edustaja Yanar: se on olemassa olevaa lainsäädäntöä ja käytäntöä, että
erityisesti kaikki pienituloisimmat opiskelijat ovat saaneet asumistukeensa lisäeuroja. Ei
tämä muutu miksikään ankaksi eikä sammakoksi eikä miksikään muuksikaan. Se on edus-
kunnan hyväksymä laki, jolla kaikkein pienituloisimpien opiskelijoitten taloudellista tilan-
netta parannettiin.

16.28 Ville Niinistö vihr (vastauspuheenvuoro): Arvoisa puhemies! Hallituksen ja erityi-
sesti opetusministerin puheet ovat kyllä syvimmän neuvostorealistisen historiankirjoituk-
sen oppien mukaisia. Haluan hiukan muistuttaa teitä siitä, että tämä hallitus on leikannut
varhaiskasvatuksesta sillä, että ensin halusitte korottaa maksuja. Kun oppositio ja ihmiset
nostivat siitä metakan, te veditte sen pois ja jätitte sen osuuden, aivan oikein, missä yksin-
huoltajien maksuja alennettiin. Se oli hyvä, että se jäi, mutta te halusitte nostaa maksuja. Te
olette myös rajoittaneet päivähoito-oikeutta, te olette kasvattaneet ryhmäkokoja ja nyt
opiskelijoiden osalta olette elokuun alussa leikkaamassa 86 euroa kuukaudessa korkea-
kouluopiskelijoiden opintorahasta. Tämä on fakta ja sitä ei brezhneviläinen historiankirjoi-
tus muuksi muuta.

Nyt kun puhutaan yleisestä asumistuesta, niin se ei ole mikään kannustinloukku, että
opiskelijan kannattaa keskittyä opiskelemaan. Se on hänen työtään. Me haluamme, että he
2



Pöytäkirjan asiakohta PTK 20/2017 vp
pystyvät täysipäiväisesti keskittymään opiskelemaan, emme sitä, että heitä yritetään ohja-
ta työelämään opiskelun sijaan. Miten takaatte täysipäiväisen opiskelun edellytykset ilman
pakkoa ottaa lainaa?

16.29 Perhe- ja peruspalveluministeri Juha Rehula (vastauspuheenvuoro): Rouva pu-
hemies! Ollaan vain tilanteessa, missä on esitys työryhmältä. Hallitus ei ole sitä keskuu-
dessaan vielä kertaakaan käsitellyt. Ja toisekseen, jos ykköstavoite on se, että kokopäiväi-
nen opiskeleminen tässä maassa on mahdollista, siihen liittyvät asumisen mahdollisuudet,
siihen liittyy se, että sillä euromäärällä, joka opiskelijalla on arjessaan käytettävissä, pär-
jää. Asumistukijärjestelmään mahdollisesti tehtävät muutokset ovat kyllä pitkässä puussa,
tilanteessa, jossa hallitus ei ole vielä edes aloittanut tuon työryhmätyön käsittelyä.

16.30 Sanna Lauslahti kok (vastauspuheenvuoro): Arvoisa puhemies! Edessämme on
tietenkin vain työryhmän esitys, ja siltä osin voi todeta, että minkäänlaista hallituksen esi-
tystä ei ole vielä edes toivon mukaan tulossa. [Paavo Arhinmäki: Ei ole vielä] Siltä osin voi
todeta, että kyllä meidän opiskelijat ovat kortensa kantaneet kekoon monellakin tavalla.
Opintososiaalisia etuuksia on leikattu aika kovallakin kädellä. Lisäksi meillä on leikattu
meidän korkeakouluistamme, ammattikouluistamme ja niin edelleen. Siltä osin voi sanoa,
että nyt ollaan semmoisessa paikassa, että enempää ei pidä tehdä. Tässä kohdin kysynkin
varapääministeriltä: pidättekö te näpit irti opiskelijoiden eduista? [Vasemmalta: Hyvä ky-
symys!]

16.31 Ulkoasiainministeri Timo Soini (vastauspuheenvuoro): Arvoisa rouva puhemies!
On virkistävää saada hallituspuolueelta tällainen kysymys, ja se kannustaa minua pääse-
mään tästä loukusta.

Tällä hetkellä hallituksella ei ole mitään suunnitelmia puoliväliriiheen tehdä lisäleik-
kauksia. [Paavo Arhinmäki: Joku puolue niitä ajaa!] Kun sitten ajatellaan, mitkä asiat ovat
myös koskeneet opiskelijoita ja heidän etujaan, niin ikävä kyllä viimeisellä hallituskaudel-
la leikattiin rajusti kuntien valtionosuuksia, [Eva Biaudet: Vastaa tästä tilanteesta!] mikä
on heijastunut epämiellyttävällä tavalla tietysti myös opiskelijoiden elämään. Tämän hal-
lituksen aikana kuntatalous on huomattavasti parantunut.

16.32 Li Andersson vas (vastauspuheenvuoro): Arvoisa puhemies! Kuten edustaja Laus-
lahti tässä hyvin toi esille, niin hallitus ei ole leikannut ainoastaan koulutuksen rahoituk-
sesta hyvin merkittävästi vaan myöskin suoraan opiskelijoiden, Suomen pienituloisimman
väestöryhmän, toimeentulosta, mikä on heikentänyt ennen kaikkea perheellisten opiskeli-
joiden asemaa. 

Opiskelijaliikkeissä oli isoja huolia kahdesta syystä liittyen tähän opiskelijoiden siirtä-
miseen yleisen asumistuen piiriin. 

Ensinnäkin se jätti noin 40 000 opiskelijaa kokonaan ilman asumisen tukea. Onko hal-
litus seurannut tätä tilannetta näiden opiskelijoiden osalta ja miten he tulevat pärjäämään il-
man tätä tukea jatkossa?

Toinen huolenaihe liittyy perheellisten opiskelijoiden asemaan. Pääministerin sijainen-
han on ollut hyvin huolissaan nuorista lapsiperheistä. Ja siitä syystä haluan kysyä: onko
hallitus tuomassa esityksen huoltajakorotuksesta ensi kevään puoliväliriihessä?
3



Pöytäkirjan asiakohta PTK 20/2017 vp
16.33 Ulkoasiainministeri Timo Soini (vastauspuheenvuoro): Arvoisa rouva puhemies!
Tällä hetkellä hallitus valmistautuu puoliväliriiheen eikä ole sen paremmin vielä esityksiä
kuin kantojakaan. Mutta on erittäin hyvä, että opiskelijaliike, vapaa kansalaistoiminta, ih-
miset tuovat niitä huolia ja viestejä hallituksen tietoon. 

Onneksi tämän hallituksen toimesta työllisyys on alkanut paranemaan, talouskasvu on
lähtenyt liikkeelle. Ja tämä on, edustaja Gustafsson, aivan erilaista politiikkaa kuin te teitte
viime hallituksen aikana, jolloin työttömyys paheni 100 000:lla ja talouskasvua ei ollut. 

Totta kai, edustaja Andersson, tämä on tärkeä asia, ja hallitus ottaa tämän totta kai va-
kavasti, koska kyllä me ymmärrämme opiskelijoiden asiaa, aika moni meistä ministereistä
on itsekin ollut opiskelija joskus. [Li Andersson: Tuleeko esitys?]

Kysymyksen käsittely päättyi.
4


