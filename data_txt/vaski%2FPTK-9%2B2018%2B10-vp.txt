















































DEM4AE6.tmp.xml


Pöytäkirjan asiakohta PTK 9/2018 vp

 Tarkistettu
4.0

Pöytäkirjan asiakohta 

PTK 9/2018 vp

Täysistunto

Tiistai 20.2.2018 klo 14.05—18.19

10. Hallituksen esitys eduskunnalle laiksi kirkkolain 6 luvun muuttamisesta
Hallituksen esitys HE 174/2017 vp
Valiokunnan mietintö HaVM 1/2018 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 10. asia. Käsittelyn pohjana on hallintovaliokunnan mietintö HaVM 1/
2018 vp. Nyt päätetään lakiehdotuksen sisällöstä.

Keskustelu

18.15 Kari Kulmala sin: Arvoisa puhemies! Esityksen mukaan muun muassa irtisanotun
viranhaltijan takaisinottamista koskevaa määräaikaa ehdotetaan lyhennettäväksi. Sen mu-
kaan taloudellisilla ja tuotannollisilla perusteilla irtisanotun työntekijän takaisinottovelvol-
lisuuden kestoa ehdotetaan lyhennettäväksi 9 kuukaudesta 4 kuukauteen. Pitkissä, yli 12
vuotta kestäneissä virkasuhteissa takaisinottovelvollisuus on kuitenkin 6 kuukautta. Takai-
sinottovelvollisuus on ehdotetun muutoksen voimaantulon jälkeen samanpituinen kuin
työsopimuslain 6 luvun 6 §:ssä säädetty takaisinottovelvollisuus. Ehdotetussa säännökses-
sä edellytetään lisäksi, että työnantaja tarvitsee mainitun ajan kuluessa viranhaltijan tois-
taiseksi voimassa olevaan tai yli 6 kuukautta kestävään virkasuhteeseen. Tämän pituinen
sääntely vastaa kuitenkin tämän edellytyksen osalta kunnallisesta viranhaltijasta annetun
lain 46 §:ää, missä takaisinottovelvollisuuden kestoksi on säädetty 9 kuukautta. Valtion
virkamieslain 32 §:ssä säädetään 24 kuukauden takaisinottoajasta.

Kirkon henkilöstöä edustavat järjestöt toivat valiokunnan asiantuntijakuulemisessa
esiin, että ehdotetut muutokset ovat monilta osin omiaan heikentämään kirkon viranhalti-
joiden asemaa. Muutosten vaikutuksia onkin syytä seurata tarkasti. On selvää, että kirkon
palvelussuhteessa olevia tulee kohdella lainsäädännössä yhdenvertaisesti palvelussuhteen
laadusta riippumatta. Yhtä tärkeää on, että kirkkolain palvelussuhdetta koskevat säännök-
set seuraavat muita työntekijöitä ja viranhaltijoita koskevaa sääntelyä siltä osin kuin sään-
tely soveltuu kirkon tarpeisiin.

Edellä mainituin perustein pidän hallituksen esitystä varsin tarpeellisena ja tarkoituk-
senmukaisena.

Yleiskeskustelu päättyi.

Eduskunta hyväksyi hallituksen esitykseen HE 174/2017 vp sisältyvän lakiehdotuksen si-
sällön mietinnön mukaisena. Lakiehdotuksen ensimmäinen käsittely päättyi.


