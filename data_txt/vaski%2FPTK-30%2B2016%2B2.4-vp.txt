















































DEM264D.tmpSave.xml


Pöytäkirjan asiakohta PTK 30/2016 vp
Pöytäkirjan asiakohta 

PTK 30/2016 vp

Täysistunto

Torstai 31.3.2016 klo 15.59—17.43

2.4. Suullinen kysymys perustulokokeilusta (Sari Essayah kd)
Suullinen kysymys SKT 34/2016 vp

Suullinen kyselytunti

Puhemies Maria Lohela: Seuraava kysymys, edustaja Essayah.

Keskustelu

16.42 Sari Essayah kd: Arvoisa rouva puhemies! Eilen julkistetussa esiselvityksessä pe-
rustulokokeilun toteuttamisvaihtoehdoista työryhmä päätyi esittämään sitä, että lähdettäi-
siin kokeilemaan osittaisen perustulon mallia. Myöskin kristillisdemokraattien vaihtoehto,
kannustava perusturva, oli mukana tuossa esiselvityksessä, mutta koska meiltä puuttuu re-
aaliaikainen tulorekisteri, sitä ei kuitenkaan aiota lähteä kokeilemaan. Olisin halunnut tie-
dustella ministeriltä: kun tämä osittaisen perustulon malli on kuitenkin kannustinloukut
edelleen säilyttävä — työryhmä totesi, että esimerkiksi yksinhuoltajan tilannetta tuo osit-
tainen perustulo ei tule helpottamaan — ja tähän liitettävä verotusmalli saattaa myöskin
johtaa erittäin korkeisiin tasaveroprosentteihin, onko hallitus kuitenkin etenemässä tällä
osittaisen perustulokokeilun tiellä, kun jo nyt näyttää siltä, että useimmat ekonomistit ovat
(Puhemies koputtaa) tyrmäämässä tuon mallin?

16.43 Sosiaali- ja terveysministeri Hanna Mäntylä (vastauspuheenvuoro):  Arvoisa pu-
hemies! Todella eilen Olli Kangas työryhmineen luovutti tämän esiselvitysraportin, joka
on hyvin laaja, hyvin kattava. Siinä on tehty erittäin perusteellista työtä monesta eri näkö-
kulmasta, ja he ovat nostaneet sieltä esiin näitä hyvinkin perusteltuja omia näkemyksiään
siitä, mihin suuntaan olisi nyt ylipäätään mahdollista lähteä tämän perustulokokeilun osal-
ta etenemään. Hallitus linjaa huhtikuun aikana nyt sitten niitä etenemistapoja, joiden kat-
somme olevan mahdollisia, ja teemme niitä jatkolinjauksia. Ja ilman muuta pidämme mie-
len avoimena, ja tavoitteet ovat hyvin kirkkaat siinä, millä siihen pyritään. On hyvä, että
tätä julkista keskustelua nyt käydään aktiivisesti ja nostetaan esiin myöskin niitä kipukoh-
tia ja huolenaiheita, joita selvityksessä nyt sitten myös on tullut esiin.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.44 Sari Essayah kd (vastauspuheenvuoro):  Arvoisa rouva puhemies! On todella tär-
keää, että näitä malleja vielä pohditaan tarkasti. Ja kun nyt tiedämme, että kuitenkin viime
budjetissa varattiin rahoitusta siihen, että tällaista kansallista tulorekisteriä aiotaan lähteä
myös tekemään, niin olisiko mahdollista, että odotettaisiin tätä hyvää mallia elikkä kristil-
 Tarkistettu
4.0



Pöytäkirjan asiakohta PTK 30/2016 vp
lisdemokraattien kehittämää kannustavaa perusturvaa ja otettaisiin se siinä vaiheessa ko-
keiluun, kun saamme tämän tulorekisterin käyttöön? Tuo esiselvitys tuo esille sen, että ai-
noastaan tämä KD:n malli ja sen lisäksi sitten negatiivinen tulovero olisivat sen tyyppisiä,
joissa kannattaisi edetä. Nämä kaikki muut mallit ovat kuitenkin sellaisia, jotka lisäävät
kannustinloukkuja ja saattavat johtaa myös erittäin korkeaan nettoveroasteeseen, joka var-
masti hyydyttää tavallisen palkansaajan ostovoimaa.

16.45 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Tässä perustulokokeilussa on ilman muuta tarkoitus myöskin siinä rinnalla viedä
erityyppisiä selvityksiä eteenpäin. Perustulokokeilu yksistään ei riitä selkeyttämään mei-
dän sosiaaliturvajärjestelmäämme, vaan se vaatii hyvin monentasoisia toimenpiteitä, joi-
hin kuuluu myös yksi hallituksen kärkihankkeista eli tämä asumisperusteisen sosiaalitur-
vajärjestelmän kokonaisvaltainen selvitys. Eli on ihan päivänselvä asia, että pelkkä perus-
tulo itsessään ei tule ratkaisemaan niitä ongelmia ja haasteita, jotka liittyvät kannustinlouk-
kuihin tai työllistymisen mahdollisuuksiin, vaan se vaatii hyvin monenlaisia erityyppisiä
lähestymistapoja. Jos olen oikein ymmärtänyt, tämä kristillisdemokraattien malli perustuu
Britanniassa olevaan universal credit -malliin, joka on itsellenikin hyvin tuttu, olen ollut
siitä hyvin kiinnostunut ja näen siinä erittäin paljon hyviä elementtejä. Ja missään tapauk-
sessa en näe syytä, miksi meidän pitäisi sulkea jotain pois, vaan minusta pitää löytää (Pu-
hemies koputtaa) ratkaisu, joka johtaa kokonaisvaltaiseen sosiaaliturvan hyvään muotoon.

16.46 Annika Saarikko kesk (vastauspuheenvuoro):  Arvoisa puhemies! On erittäin hie-
noa, että tämä perustulokokeilu, joka Sipilän hallitusohjelmaan kirjattiin pitkäaikaisena ta-
voitteena, on nyt nytkähtänyt vauhtiin tuon esiselvityksen verran. Uskon, että tässä salissa
vallitsee aikamoinen yksituumaisuus siitä, että sosiaaliturvamme on nykyisellään yksi suu-
ri pykälien viidakko ja se ei kannusta tarpeeksi työntekoon. Siksi uskon, että kaikkien nii-
denkin, jotka suhtautuvat empivästi perustuloon, kannattaa tähän kokeiluun suhtautua
avoimin mielin. Sittenpähän tiedämme edes, mistä keskustelemme ja miten se voisi vaikut-
taa. Kaikki toimet työllisyyden ja työnteon kannattavuuden lisäämiseksi ovat tarpeellisia ja
myös ihmisarvoisen sosiaaliturvan vahvistamiseksi.

Arvoisa puhemies! Tiedustelisin asiasta vastaavalta ministeriltä tuosta eilisestä selvityk-
sestä. Siinä niin ikään Kelan johdolla tehdyssä selvityksessä arvioidaan nyt ehdotuksia sii-
hen, ketkä voisivat kuulua tämän kokeilun piiriin, ja tehdään esityksiä otannasta, joka olisi
laajempi ja erilaisiin väestöryhmiin ja alueisiin kohdistuva. Mitä, ministeri, tuosta esityk-
sestä ajattelette?

16.47 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Henkilökohtaisesti kannatan tätä ajatusta erittäin lämpimästi, koska tällä hetkellä
meidän sosiaaliturvajärjestelmä on tunnetusti melkoinen tilkkutäkki ja siellä on erittäin
hankalia tuloloukkuongelmia monilla eri väestöryhmillä. Itse näen, että jos halutaan saada
jostain tutkimuksesta maksimaalinen tuloshyöty, niin silloin meillä pitää myös olla val-
mius siihen, että me tarkastelemme eri väestöryhmien tilannetta.

Tällä hetkellä meillä on lukuisia eri sosiaaliturvan muotoja, joita myönnetään, ja on ihan
päivänselvä asia, että jos halutaan selkiyttää järjestelmää, niin on oltava myös valmius käy-
dä niitä eri väestöryhmiä sieltä läpi ja löytää ne kipukohdat, missä sitten voidaan tehdä
asioita toisin, nimenomaan niin, että yksilö itse pärjää paremmin siinä järjestelmässä, mut-
2



Pöytäkirjan asiakohta PTK 30/2016 vp
ta myöskin niin, että hän pääsee tilanteeseen, jossa hänen ei tarvitse niiden tulonsiirtojen
varassa loputtomasti, toivottavasti, (Puhemies koputtaa) elää.

16.48 Li Andersson vas (vastauspuheenvuoro):  Arvoisa puhemies! Vasemmistoliitto
kannattaa siirtymistä elämiseen riittävään perustuloon, ja pidämme myöskin hyvänä, että
tätä nyt ollaan kokeilemassa.

Mutta kun kerran kokeilua tehdään, niin olisi myöskin hyvä, että sitä tehdään kunnolla.
Pidämme valitettavana, että tätä kokeilua nyt ollaan toteuttamassa aika tiukoissa taloudel-
lisissa reunaehdoissa. Olisin myös kysynyt ministeriltä: miksi ollaan päädytty tämmöiseen
hyvin rajattuun ja pieneen otantaan tässä kokeilussa? Haluaisin myöskin tietää, miksi nuo-
ret aikuiset on suljettu nyt tämän perustulokokeilun ulkopuolelle. Nuoret aikuiset ovat pie-
nituloisimpia väestöryhmiä maassa, ja nimenomaan nuorten pienituloisuus on myöskin ol-
lut kasvussa. Eli jos halutaan tutkia tämmöisiä uusia käyttäytymismalleja, niin eivätkö ni-
menomaan nuoret olisi silloin oivallinen väestöryhmä siihen?

16.49 Sosiaali- ja terveysministeri Hanna Mäntylä (vastauspuheenvuoro): Arvoisa pu-
hemies! Korostan sitä, että hallitus ei ole tehnyt vielä päätöksiä siitä, keitä väestöryhmiä tä-
hän kokeilun piiriin tulee kuulumaan, eli olemme tässä varmasti hyvin avoimin mielin ja
käymme siitä keskusteluja hallituksen sisällä. Ilman muuta täytyy myöskin pohtia sitä
vaihtoehtoa, että kun menemme sinne sosiaaliturvan sisälle, onko mahdollista sen sosiaa-
liturvajärjestelmän sisältä myöskin hyödyntää sitä sosiaaliturvaa osana tätä kokeilua. Eli
silloin se antaisi meille ihan erilaisen mahdollisuuden myöskin tämän kokeilun laajentami-
seen.

Mutta kuten sanottu, näitä keskusteluja me tulemme käymään hallituksen sisällä, mutta
ketään emme ole rajanneet tässä vaiheessa vielä pois.

Kysymyksen käsittely päättyi.
3


