















































DEM5680.tmp.xml


Pöytäkirjan asiakohta PTK 69/2018 vp
Pöytäkirjan asiakohta 

PTK 69/2018 vp

Täysistunto

Tiistai 19.6.2018 klo 14.10—18.52

8. Hallituksen esitys eduskunnalle  lukiolaiksi sekä laeiksi ylioppilastutkinnon järjestämi-
sestä annetun lain ja opetus- ja kulttuuritoimen rahoituksesta annetun lain muuttamisesta 

Hallituksen esitys HE 41/2018 vp
Lakialoite LA 48/2015 vp, 37/2016 vp
Valiokunnan mietintö SiVM 2/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 8. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

14.13 Li Andersson vas: Arvoisa puhemies! Jo tämän hallituksen lakiesityksen ensim-
mäisen käsittelyn yhteydessä käytiin tässä salissa varsin hyvä ja myöskin seikkaperäinen
keskustelu lain sisällöistä, lukiokoulutuksen tulevaisuudesta ja myöskin lukiokoulutuksen
yleissivistävyyden merkityksestä erityisesti, kun otetaan huomioon työmarkkinoilla tapah-
tuvat muutokset, jotka vielä entuudestaan alleviivaavat yleissivistyksen merkitystä ja
myöskin hyvien perustietojen ja -taitojen omaksumista kaikille opiskelijoille.

Tässä lakiesityksessä on paljon hyvää, mutta sen käsittelyn yhteydessä on myöskin he-
rännyt huolenaiheita, joihin ei suoranaisesti vastata lakiesityksen myötä ja jotka muun
muassa liittyvät lukiolaisten kokemaan stressiin ja kuormitukseen mutta toisaalta myöskin
toisen asteen kokonaisvaltaiseen kehitykseen ja toisen asteen, sekä ammatillisen koulutuk-
sen että lukiokoulutuksen, tulevaisuuteen siinä, miten hyvin tätä kehitysyhteistyötä tällä
hetkellä tehdään, niin että myöskin huomioidaan toista astetta kokonaisuutena.

Valiokunnan kuulemisten yhteydessä nousi oikeastaan yllättävän voimakkaasti monis-
sa asiantuntijapuheenvuoroissa esille huoli suomalaisten lukiolaisten kokemasta kuormi-
tuksesta ja stressistä, jotka myöskin ovat olleet kasvamaan päin. Mielestäni tämä on ikään
kuin sellainen koulutuspoliittinen ulottuvuus, johon myöskin päättäjien pitää suhtautua va-
kavasti silloin, kun puhutaan lukiokoulutuksesta, sen roolista ja sen kehittämisestä.

Tämä valintakoeuudistus, joka nyt on tehty ja josta valitettavasti ei ole ollut mahdolli-
suutta keskustella tässä salissa sen takia, että sitä ei ole toimeenpantu lainsäädännön kaut-
ta, ja joka entuudestaan vahvistaa ylioppilaskirjoitusten merkitystä, tulee kyllä vasemmis-
toliiton näkemyksen mukaan entuudestaan pahentamaan stressiä ja kuormitukseen liitty-
vää ongelmaa. Nähdään myöskin, että se on taas yksi askel pois tästä yleissivistävästä mer-
kityksestä, joka pakottaa opiskelijoita erikoistumaan entistä aikaisemmassa vaiheessa
opintoja. Eli yksi ikään kuin vastaus stressiin ja kuormitukseen liittyviin ongelmiin olisi se,
 Tarkistettu
4.1



Pöytäkirjan asiakohta PTK 69/2018 vp
että palautetaan tämä yleissivistävä lähtökohta silloin, kun puhutaan lukiokoulutuksesta ja
sen kehittämisestä.

Toinen vastaus, mikä on nostettu esille, liittyy opinto-ohjaukseen ja sen vahvistami-
seen, ja siltä osin nämä velvoitteet nyt tämän lukiolakiesityksen mukaan kyllä vahvistuvat.
Jo aikaisemmin on lisätty opinto-ohjausta lukioiden kurssitarjonnassa, mutta erityisesti
opiskelijajärjestöt painottivat sitä, että sen lisäksi, että on tällaista ryhmämuotoista yhteistä
opinto-ohjausta, pitää myöskin turvata riittävät resurssit henkilökohtaiseen opinto-ohjauk-
seen lukioissa.

Esitän tässä seuraavanlaisen lausumaesityksen, jonka idea on nimenomaan vahvistaa
yksilöllistä opinto-ohjausta ja sen laatua. Lausumaehdotus kuluu seuraavasti:

”Eduskunta edellyttää, että lukioiden opinto-ohjauksen laatu ja saatavuus turvataan sää-
tämällä asetuksella enimmäisohjattavien määrä 200 opiskelijaan opinto-ohjaajaa kohden.”

Toinen huolenaihe, joka on noussut tämän lain käsittelyn yhteydessä, liittyy, kuten mai-
nitsin, toisen asteen kokonaisuuteen. Nyt tehtiin ensin tämä ammatillisen koulutuksen re-
formi ja vasta sen jälkeen tämä lukiolain uudistus. Tämän lain yhteydessä on paljon paino-
tettu lukioiden ja korkeakoulujen välistä yhteistyötä ja tuodaan myöskin ihan uusia velvoit-
teita yhteistyön vahvistamiseen. Se on sinänsä kannatettavaa, mutta liian vähälle huomiol-
le on jäänyt sitten ammatillisen koulutuksen ja lukioiden välinen yhteistyö ja se, mikä näi-
den eri koulutuspolkujen ikään kuin rooli ja funktio pitäisi olla suhteessa toisiinsa.

Jonkun verran myöskin on nyt herännyt huolta siitä, että nämä opintopolut jatkossa eriy-
tyvät entistä voimakkaammin. Lukiokoulutukseen tuodaan nyt oma opintopistejärjestel-
mä, joka ei kuitenkaan ole samanlainen kuin se opintopistejärjestelmä, jota käytetään kor-
keakouluissa, eikä myöskään yhteismitallinen sen osaamispistejärjestelmän kanssa, mikä
ammatillisella puolella on käytössä. Lukion tarkoitusta kuvailevasta lakipykälästä jätettiin
myöskin pois siellä ennen ollut maininta siitä, että lukiokoulutus antaa valmiuksia jatkaa
ammatillisessa koulutuksessa, mikä on herättänyt ihmetystä erityisesti oppositiopuolueis-
sa.

Toinen tapa, millä näyttäisivät eri koulutuspolut toisella asteella eriytyvän, liittyy opin-
to-ohjauksen jälkiohjausvelvoitteeseen, joka nyt tämän lukiolain myötä tuodaan lukiolai-
sille. Eli koulutuksen jo suorittaneille opiskelijoille taataan mahdollisuus jälkiohjaukseen,
mutta vastaavankaltaista velvoitetta ei ammatillisen koulutuksen puolella ole siitä huoli-
matta, että olettaisi, että tarve tämänkaltaisille tuki- ja ohjauskeinoille ja nivelvaiheen pal-
veluille on vähintäänkin yhtä suuri ammatillisen koulutuksen puolella. Siksi teen toisen
lausumaehdotuksen, joka kuuluu seuraavasti: 

”Eduskunta edellyttää, että laissa ammatillisesta koulutuksesta säädetään, koulutusten
erilaisuus huomioon ottaen, lukiolakiesityksen tapaan ohjausvelvoite oppilaitoksille tilan-
teessa, jossa opiskelija valmistuu ammatilliseen tutkintoon.”

14.20 Sofia Vikman kok: Arvoisa puhemies! Uusi lukiolaki on erittäin hyvä ja vastaa lu-
kiokoulutuksen nykyisiin ja tulevaisuuden tarpeisiin. Laki vahvistaa lukiokoulutuksen teh-
tävää toimia korkeakouluopintoihin valmistavana yleissivistävänä koulutuksena.

Uusi laki on kansainvälinen ja tulevaisuusorientoitunut. Uudessa lukiossa jokaisen luki-
olaisen yksilöllinen potentiaali tuodaan nykyistä paremmin esiin. Uusi lukio antaa opiske-
lijalle tilaa kukoistaa ja tavoitella parasta mahdollista tulevaisuutta ja hyödyntää omia yk-
silöllisiä vahvuuksiaan.
2



Pöytäkirjan asiakohta PTK 69/2018 vp
Lukion suurin muutos on siirtymä kurssipohjaisesta tutkinnosta opintopisteisiin. Näin
mahdollistetaan uudenlaiset oppiainerajat ylittävät opintokokonaisuudet ja monitieteelli-
nen orientaatio. Lukiot ja opiskelijat saavat lisää liikkumavaraa, ja opintopoluista tulee
näin yksilöllisempiä.

Uusi laki myös parantaa merkittävästi opiskelijan asemaa. Henkilökohtaista opinto-oh-
jausta lisätään. Lukion ohjausvelvoite ei myöskään jatkossa enää lopu ylioppilaskirjoituk-
siin, vaan jälkiohjausta esimerkiksi tulevaisuuden koulutusalavalintoihin annetaan myös
lukiosta valmistumisen jälkeen. Henkilökohtainen ohjaus pitää yllä motivaatiota oppia ja
kehittyä. Näin lukio antaa nuorelle näköalan omista vahvuuksista, tulevaisuuden haaveista
ja tavoitteista. Lukiolle tulee myös velvoite tarjota aina tarpeen vaatiessa erityisopetusta.
Aiemmin tätä velvoitetta ei ole ollut, joten parannus on opiskelijan näkökulmasta merkit-
tävä.

Lukioiden ja korkeakoulujen yhteistyö tiivistyy. Jokaiselle mahdollistetaan kurkistuk-
set korkeakouluopintoihin jo lukion aikana. Käytännön kokemus korkeakouluopinnoista
antaa lukiolaiselle huomattavasti enemmän näkemystä tulevaisuuden valintoihin kuin
pelkkä opinto-ohjaus voisi antaa.

Uusi lukio on yhä kansainvälisempi ja myös lähempänä työelämää. Jokaisella on jatkos-
sa mahdollisuus sisällyttää opintoihinsa kansainvälistymisjakso ja erilaista työelämään tu-
tustumista.

Arvoisa puhemies! Pidän erittäin hyvänä myös sitä, että uutta lukiolakia tukevat halli-
tuksen kehysriihessä tekemät hyvät päätökset. Hallitus nimittäin päätti, että lukioiden ra-
hoitusta vahvistetaan 4 miljoonalla eurolla vuodelle 2021 ja 8,5 miljoonalla eurolla vuo-
desta 2022 lukien. Kehysriihessä päätettiin myös elokuussa 2019 voimaan tulevasta oppi-
materiaalilisästä, jonka ansiosta kenenkään lukio-opinnot eivät enää keskeydy rahanpuut-
teen vuoksi.

Pidän tärkeänä myös sitä, että sivistysvaliokunnan mietinnössä nostetaan esiin taito- ja
taideaineet ja niiden merkittävä rooli lukion yleissivistävän tehtävän kannalta. Valiokun-
nan mukaan nämä aineet onkin nähtävä yhdenvertaisina ylioppilastutkintoon sisältyvien
aineiden kanssa. Opetushallituksen kehittämä lukiodiplomi tarjoaa lukioiden opiskelijoille
mahdollisuuden antaa erityinen näyttö osaamisestaan ja harrastuneisuudestaan taito- ja tai-
deaineissa. Diplomin suorittamisen mahdollistaminen on kuitenkin ollut lukioille vapaaeh-
toista, mikä on opiskelijoiden yhdenvertaisten mahdollisuuksien kannalta ollut ongelmal-
lista. Turvaamalla yhtäläiset mahdollisuudet kaikille opiskelijoille lukiosta riippumatta
vahvistetaan lukiokoulutuksen yleissivistävän tehtävän toteutumista koko maassa ja tasoi-
tetaan taustoista riippuvia eroja taito- ja taideaineiden opiskelussa. 

Kaiken kaikkiaan tämä on erittäin hyvä lakikokonaisuus ja sivistysvaliokunta on mietin-
nössään tehnyt oikein hyvää työtä.

14.25 Timo Heinonen kok: Arvoisa herra puhemies! Hyvät edustajakollegat ja muut pai-
kalla olijat! Olen tyytyväinen siihen, että tällä hallituskaudella on pystytty tekemään mer-
kittäviä uudistuksia myös sivistyksen alueelle: varhaiskasvatuslaki on tänään hyväksytty
sivistysvaliokunnassa, perusopetukseen on tehty merkittäviä uudistuksia ja panostuksia,
korkeakoulupuolella on tehty uudistuksia, ja nyt käsittelyssä on lukiolaki, joka myös on
itse asiassa pitkään odottanut uudistamista. Olen tyytyväinen siihen, että tämäkin uudistus
nyt etenee.
3



Pöytäkirjan asiakohta PTK 69/2018 vp
Tässä uudistuksessa ennen muuta halutaan vahvistaa lukiota tulevaisuudessa, vahvistaa
lukion vetovoimaa yleissivistävänä, korkeakouluopintoihin valmistavana koulutuksena ja
toisaalta vahvistaa koulutuksen laatua ja myös lukion oppimistuloksia.

On myönteistä myös se, että tuleville vuosille on kehysriihessä päätetty varata lisäpa-
nostuksia lukion rahoitukseen, niin että ensi vaalikaudella lisämäärärahoja tulisi 4 miljoo-
naa euroa vuonna 21 ja 8,5 miljoonaa euroa vuonna 22. Ne ovat merkittäviä panostuksia, ja
itse asiassa aika pitkään lukio-opetus on odottanut tätä uudistusta.

Itse olen entinen opettaja — tai ehkä opettaja läpi elämäni — ja muistan, kuinka pitkään
oli tilanne se, että meillä tehtiin jo uudistuksia ja sitten lukiopuoli oli se, jossa palattiin hy-
vin opettajajohtoiseen opetusjärjestelmään ja toisaalta sitten myös järjestelmään, missä ei
käytetty sillä tavalla esimerkiksi uutta digitekniikkaa kuin nämä tämän päivän lukiolaiset
ovat käyttäneet jo lapsuudestaan asti. Ja nyt näitä päivityksiä ja korjauksia on tehty, niin
että esimerkiksi lukiokirjoitukset saadaan lopulta sähköiseen muotoon. Siellä varmasti vie-
lä tehtävää riittää.

Lukioissa tämän lukiouudistuksen pohjalta siirrytään isona uudistuksena kurssipohjai-
sesta järjestelmästä opintopistejärjestelmään, ja tämä nimenomaan mahdollistaa oppiaine-
ja tieteenalarajat ylittävien koulutussisältöjen tuottamisen ja antaa itse asiassa lisää päätös-
valtaa lukioille mutta ennen muuta opiskelijoille itselleen suhteessa siihen, millaista osaa-
mista lukiossa tuotetaan ja hankitaan. 

Yksilöllisemmät opinpolut vahvistavat yksilöllistä opiskelua ja jokaisen henkilökohtai-
sia unelmia ja tavoitteita. Uudessa laissa siis vahvistetaan ennen muuta sitä, että jokainen
lukiolainen otetaan huomioon yksilönä: lisätään henkilökohtaista ohjausta ja tuodaan uu-
tena myös erityisopetus lukioihin.

Itse olen jo kohtuullisen pitkään ollut ylioppilas, ja omista lukiovuosista on aikaa vie-
rähtänyt paljon, mutta muistan sen, miten vielä 90-luvulla itse asiassa vaikkapa erilaisiin
lukihäiriöihin ja muihin puututtiin aivan viime hetkellä, saatiin todistuksia niille oppilaille,
jotka tarvitsivat sitä lukiokirjoituksia varten. Tänä päivänä onneksi tällaista apua on jo saa-
nut lukiossa pidempäänkin, ja nyt erityisopetuksen myötä tuetaan erilaisia oppijoita lukio-
tielläkin.

Myönteistä on myös se, että lukioille tulee jälkiohjausvelvoite eli tarjoamme jatkossa lu-
kiolaisille tai sitten opiskelijoille ohjausta myös ylioppilaaksi valmistumisen jälkeen. Ja lu-
kioihin lisätään myös tällaiset pienet tulevaisuuskurkistukset korkeakouluopintoihin ja toi-
saalta myös työelämään — ne ovat enemmän kuin tervetulleita — sekä sisällytetään yliop-
pilastutkintoon kansainvälistymisjakso,  jota itse asiassa kokoomuksen lukion uudista-
misraportissa rehtori ja kansanedustaja Vahasalon kanssa esitimme viime vaalikaudella.
Olemme erittäin tyytyväisiä edustaja Vahasalon kanssa siitä, että nämä nyt etenevät eteen-
päin.

Myös tiettyjä uudistuksia ylioppilaskokeisiin on tulossa, muun muassa rajoitus uusia
kirjoituksia poistetaan, ja sitä kautta helpotetaan myös jatko-opintoihin pääsyä.

Ehkä kaikista keskeisimpänä on nimenomaan se, että lukiolaki parantaa lukiolaisen eli
jokaisen opiskelijan asemaa. Eli tarjolla on enemmän henkilökohtaista ohjausta opiske-
luun ja tulevaisuuden koulutusvalintoihin, ja opintojen aikana tarjotaan laajasti tukea op-
pimiseen ja tarvittaessa myös sitä erityisopetusta, kuten äsken totesin.

Uusi lukio on myös kansainvälisempi ja lähempänä työelämää, eli otamme selkeän as-
keleen siihen suuntaan, mihin yhteiskunta itse asiassa on jo monella muulla saralla mennyt.
4



Pöytäkirjan asiakohta PTK 69/2018 vp
Tämä on erittäin hieno, tervetullut uudistus, ja olen tyytyväinen, että tämä hallitus mi-
nisteri Grahn-Laasosen johdolla on pystynyt tekemään nämä kaikki uudistukset, jotka nyt
ulottuvat varhaiskasvatuksesta peruskoulun kautta lukioihin ja korkeakouluun ja itse asias-
sa täydennyskoulutukseen ja jatkokoulutukseen asti.

14.31 Pilvi Torsti sd: Arvoisa puhemies! Nyt käsittelyssä olevan lukiolain ensimmäises-
sä käsittelyssä totesimme jo, että neljänä seikkana, joita olemme halunneet erityisesti kä-
sittelyn aikana myös valiokuntatyössä painottaa, ovat olleet lukion yleissivistävä luonne,
lukion yhteisöllisyyden tärkeys tämän yksilöllisyyttä ehkä liiaksikin painottavan lakiesi-
tyksen arjen toimeenpanossa, toisen asteen kokonaisvaltainen kehittäminen jatkossa ni-
menomaan tavoitteena toisen asteen tutkinto kaikille ja neljäntenä sitten työrauha ja enna-
koitavuus opettajille ja opiskelijoille.

Arvoisa puhemies! Tähän lakiinhan liittyy monia tässäkin edellisissä puheenvuoroissa
esiin tulleita varsin hyviä sekä parannuksia että sentyyppisiä toteamuksia, jotka ovat jo mo-
nissa lukioissa osin jo käytössäkin liittyen esimerkiksi korkeakouluyhteistyöhön ja erilais-
ten niin sanottujen rajapintojen tunnistamiseen, ja niitä tuodaan nyt myöskin sitten lakita-
solle.

Näistä meidän nostamistamme neljästä seikasta kahden osalta, eli yleissivistävyyden ja
yhteisöllisyyden osalta, saimme valiokunnan yksimieliseksi kannaksi mietinnön alkuun lu-
kiokoulutuksen tarkoituksesta kirjaukset, jotka ovat meidän arviomme mukaan ehkä tässä
kohden riittävät. Puhuin näistä laajemmin lain ensimmäisessä käsittelyssä enkä tule nyt
tätä kaikkea enää tässä toistamaan, mutta korostan, että lukio on sekä yleissivistävä että yh-
teisöllinen, ja tämä yhteisöllisyys, sen jälkeen kun lukiosta tämä luokallisuus poistui, on
kyllä semmoinen jatkuva huolenaihe, josta me kuulemme sekä nuorilta että heidän van-
hemmiltaan aika usein. Esimerkiksi erilaisissa nuoria koskevissa tutkimuksissa nousee
esiin yhteisön ehkä keskeisin merkitys sekä kouluviihtyvyyden ja motivaation että muun
hyvinvoinnin kannalta. Eli sitä on kyllä tärkeää seurata tämän lain toteutuksessa, koska lain
henki on hyvin yksilöä korostava.

Kolmas erityishuomio meillä liittyy työrauhaan ja ennakoitavuuteen, ja sen osalta ha-
luaisin vielä tässä esittää pari kriittistä huomiota. Meillähän on tällä hetkellä vallalla täm-
möinen puhe, jossa puhumme paljon koulutuksen uudistamisesta ja kehittämisestä, ja niil-
lä tarkoitetaan hyvin monenlaisia asioita. Koulutuksen uudistaminen on ylipäänsä meillä
poliittisilla päättäjillä usein semmoinen tavoite, joka tuntuu kovin innostavalta, ja totta kai
järjestelmä edellyttääkin päivitystä, aikansa seuraamista ja vaatimuksien uudelleenarvioin-
tia. On kuitenkin niin, että monet tutkijat ovat tämän lukiolainkin käsittelyn yhteydessä
esittäneet kriittisiä huomioita nimenomaan siitä, kuinka uudistuksia tai kehittämistä perus-
tellaan. Niinpä pidän tärkeänä, että jatkossa eduskunnan käsitellessä erilaista koulutuk-
seen liittyvää lainsäädäntöä meidän on hyvä olla tarkkana siitä, ovatko uudistusesitykset
yleensä tutkimusperusteisia ja ovatko esitetyt keinot, joita uudistuksina meille esitellään,
tutkimuksen koettelemia. Kuten tuossa aiemmin totesin, lukiolain osalta monet uudistuk-
set ovat sellaisten asioiden lakitasolle nostamista, joita lukioissa jo tehdään, joten näiltä
osin ne ovat varsin hyviä muutoksia. Ja luotamme myös siihen, että työrauha ja ennakoita-
vuus toteutuvat, koska tuntijakoon ei puututa ja opetussuunnitelmatyö näin ollen tehdään
nykyiselle tuntijakopohjalle. 

Arvoisa puhemies! SDP:n neljäs painotus liittyy toisen asteen kokonaisvaltaiseen kehit-
tämiseen ja on ehkä tässä isossa kuvassa samalla myös tärkein, ja siltä osin valiokunnan kä-
5



Pöytäkirjan asiakohta PTK 69/2018 vp
sittely oli pettymys ja ehkä jollain tapaa myös yllätys. Sivistysvaliokunta nimittäin päätyi
äänestämään seuraavasta kirjauksesta, ja tässä ehkä kehottaisin niitä salissa olevia, jotka
eivät ole valiokunnan jäseniä, kuuntelemaan tarkkaan. Siis me äänestimme tällaisesta kir-
jauksesta: ”Valiokunta toteaa, että laajana yhteiskunnallisena tavoitteena on tunnistettu
tarve varmistaa nykyistä paremmin, että nuoret suorittavat toisen asteen tutkinnon. Lukio-
laki kuuluu toisten asteen kokonaisuuteen ammatillisen koulutuksen kanssa. Valiokunta
painottaa toisen asteen kokonaisnäkemyksen tärkeyttä ammatillisen koulutuksen reformin
ja lukiolain uudistuksen tultua voimaan.” Tästä valiokunnassa emme siis saaneet yksimie-
lisyyttä, että tämä voisi olla kirjattuna lukiolain perusteluihin.

Näin ollen teemme nyt sitten erikseen vastalauseen 2 mukaisen lausumaesityksen asias-
ta. Se on siellä lausuma 5, ja se kuuluu seuraavasti: ”Eduskunta edellyttää, että peräkkäin
tehtyjen ammatillisen koulutuksen reformin ja lukiolain uudistuksen jälkeen hallitus huo-
lehtii toisen asteen kokonaisvaltaisesta kehittämisestä, jotta laajasti tunnistettu yhteiskun-
nallinen tavoite siitä, että nuoret suorittaisivat toisen asteen tutkinnon, toteutuisi nykyistä
paremmin.”

Arvoisa puhemies! Tämän lisäksi teen kaksi lausumaesitystä ja tuen kahta lausumaa,
jotka edustaja Andersson jo teki. Tämä ensimmäinen esitys, jonka teen, liittyy ET-opetuk-
sen avaamiseen kaikille avoimeksi katsomusaineeksi. Tässä laissahan ei puututa oppiainei-
den sisältöihin tai oppiainejakoon, mutta elämänkatsomustiedon avaaminen olisi näilläkin
reunaehdoilla mahdollista. Pidän tärkeänä, että elämänkatsomustieto saa kehittyä oppiai-
neena, joka on vapaasti kaikkien valittavissa. Oma kantani tässä on hyvin lähellä filosofian
ja elämänkatsomustiedon opettajien kantaa viime vuoden maaliskuulta. Kävin tätä tarkem-
min lain ensimmäisessä käsittelyssä läpi enkä enää palaa tähän.

Arvoisa puhemies! Toisena lausumana esitän sitten lausumaa lukiodiplomien kirjaami-
sesta lakiin ja asetukseen koulutuksen järjestäjää velvoittavasti. Näiden diplomien merki-
tyshän korostuu, kun ylioppilastutkinnon rooli kasvaa korkeakouluvalinnoissa, ja meidän
on siksi syytä vahvistaa tällaista portfoliotyyppistä ajattelua esimerkiksi taide- ja taitoai-
neissa.

Eli teen lausumat 1, 2 ja 5 vastalauseesta numero 2 edellä esitetyin perustein ja todella
kannatan näitä lausumia, jotka edustaja Andersson teki liittyen opinto-ohjauksen saatavuu-
den resursseihin ja ammatillisen koulutuksen ohjausvelvoitteen valmisteluun. — Kiitos.

14.38 Jukka Gustafsson sd (vastauspuheenvuoro): Arvoisa puhemies! Kiinnitän lyhyes-
ti huomiota siihen, minkä edustaja Torsti toi esille, mikä liittyi tämän koko toisen asteen
kehittämiseen. Nyt kun paikalla on ihan eduskunnan eturivin kansanedustajia, niin on help-
po sanoa, että ammatillisen koulutuksen ja lukiokoulutuksen yhteistyö on modernia sivis-
tysajattelua, ja minusta on ihan oikein, että lukiot tekevät yhteistyötä korkeakoulujen kans-
sa — monessakin mielessä, en käy sitä perustelemaan — mutta niin kuin lukiolain pykä-
lissä todetaan, yhteistyö myöskin ammatillisen koulutuksen kanssa on tärkeää.

Merkittävä osa ylioppilastutkinnon suorittaneista jatkaa opiskeluaan ammattikorkea-
koulussa. He voisivat jo förskottiin katsoa heitä lähellä olevia ammattiaineita, ovat ne säh-
kötekniikkaa, mitä tahansa, myöskin ammatillisen koulutuksen puolelta, ja tästä tällainen
moderni koulutuslausuma [Puhemies koputtaa] ei hallituspuolueille kelvannut — häm-
mästelen.
6



Pöytäkirjan asiakohta PTK 69/2018 vp
14.39 Ritva Elomaa ps: Arvoisa puhemies! Edustaja Gustafsson otti tärkeän asian esille,
ammatillisen koulutuksen ja lukion yhteistyön, ja myös perussuomalaiset on sen kannalla,
että tätä yhteistyötä täytyy tiivistää.

Perussuomalaiset esittää lausumaa, joka on jaettu teidän pöydälle, jokaiselle täällä.
Tämä lukiolaki pääpiirteissään on hyvä hallituksen esitys, mutta joihinkin kohtiin myös
kiinnitämme erityisesti huomiota. Perussuomalaisten mielestä turvallisuuteen oppimisym-
päristössä, ja varsinkin tähän kiusaamiseen, pitää puuttua paljon terävämmin ja pontevam-
min.

Tämän vuoksi esitänkin lausumaa, joka kuuluu näin: ”Eduskunta edellyttää, että halli-
tus ryhtyy toimenpiteisiin, joilla lukioiden rehtorit ja opettajat velvoitetaan puuttumaan op-
pilaitoksessa tapahtuvaan kiusaamiseen, häirintään ja väkivaltaan sekä ennaltaehkäise-
mään näihin liittyvien ongelmien syntyä.”

Tämä on erityisen tärkeää, koska kiusaamista esiintyy myös lukiossa, ammatillisissa op-
pilaitoksissa, jopa päiväkodeissa. Se ei ole ainoastaan peruskoulujen ongelmana, ja Lukio-
laisten Liiton vahva asiantuntijalausunto toi tämän ongelman esille kuulemisissa. Näin ol-
len perussuomalaiset haluaa tuoda sen myös lausumana esille, ja toivomme tietysti, että se
menee läpi. — Kiitos.

14.40 Sami Savio ps: Arvoisa puhemies! Kuten edustaja Elomaa tässä juuri edellä hyvin
totesi, kiusaamisen ehkäisy on erittäin tärkeä asia.

Käsittelyssä oleva uusi lukiolaki on pääpiirteissään kannatettava kokonaisuus, joka ei
tosin sisällä mitään järin suuria mullistuksia, mutta luultavasti hyvä niin, kun katsoo esi-
merkiksi tätä parhaillaan käynnissä olevaa sote-uudistushässäkkää.

Tämän lukiolakiesityksen ensimmäisessä käsittelyssä käytiin jo varsin perusteellista
keskustelua ja pohdintaa uuden lain sisällöstä ja sen vaikutuksista, enkä nyt enää toista ai-
empia, silloin ensimmäisen käsittelyn aikana esittämiäni, osin kriittisiäkin, näkökulmia.
Mutta totean vielä kuitenkin uudelleen sen, että lakiin olisi perussuomalaisten mielestä tul-
lut kirjata huomattavasti nyt tehtyä konkreettisemmin opettajakunnan velvollisuus puuttua
havaitsemaansa kiusaamiseen, ja tämä seikka nousi tosiaan vahvasti esille myös asiantun-
tijakuulemisissa.

Arvoisa puhemies! Kannatan täten edustaja Elomaan kiusaamisen ennaltaehkäisyyn ja
siihen puuttumiseen velvoittavaa lausumaehdotusta, jonka tärkeyttä edustaja Elomaa edel-
lä jo varsin hyvin perustelikin.

14.42 Hannu Hoskonen kesk: Arvoisa herra puhemies! Lukiolakiuudistus on äärimmäi-
sen hyvä ja on pääministeri Juha Sipilän hallitusohjelman mukainen uudistus. Se saattaa tä-
män lukiolain tämän päivän tasalle, se on hyvä asia.

Laki tähtää laaja-alaisempaan opiskeluun oppiaineiden rajoja ylittäen. Tällainen taval-
laan monitieteellinen opiskelu on erittäin hyvä asia, koska sehän opettaa nuoriamme hyö-
dyntämään tietoa maksimaalisella määrällä. Pitää muistaa se, että nämä nykyiset lukiolai-
sethan, jotka esimerkiksi ensi syksynä aloittavat lukionsa, ovat moniosaajia esimerkiksi
atk-, tietokonetaitojen suhteen verrattuna vaikka siihen ikäkauteen, mitä esimerkiksi alle-
kirjoittanut edustaa. Heillähän siis on tietojenkäsittelyssä aivan loistavat taidot jo nuoresta
iästä alkaen. Tämä, että kehitetään opettamista ja opiskelua, on erittäin hyvä asia.

Yksi asia on jäänyt ehkä vähän liian vähälle huomiolle: kunnan järjestämismahdollisuu-
det lukio-opetuksen suhteen. Monen kunnan talous tietysti on tiukalla tänä päivänä, mutta
7



Pöytäkirjan asiakohta PTK 69/2018 vp
kuitenkin olemme menossa parempaan suuntaan, ja tässä kannattaa kiinnittää huomiota sii-
hen, että lukioiden välisiä eroja on totta kai olemassa mutta valtiovallan pitää huolehtia sii-
tä, että saadaan resurssit ajan tasalle, niin että voimme eri puolilla Suomea taata laaduk-
kaan lukio-opetuksen.

Yksi seikka on vielä, joka pitää erikseen huomioida, ja se on tämä yläasteen opettajien ja
lukion opettajien välinen yhteistyö. Monella paikkakunnallahan on se ongelma, että ei saa-
da ihan parasta mahdollista opettaja-ainesta opettamaan lukiossa, koska täydet tuntimäärät
sen normaalin viranhoidon piiriin eivät millään ylety. Näin ollen sen jälkeen, kun tehdään
yhteistyötä yläasteen kanssa, saadaan näille opettajille täydet tuntimäärät, jolloin opetta-
janviran haku on paljon houkuttelevampaa. Sillä keinoin varmistetaan, että myös maaseu-
tukunnissa pystytään hyvätasoista lukio-opetusta ja myös yläasteopetusta antamaan, kos-
ka pätevän opettajan saaminen paikkakunnalle on äärimmäisen tärkeää, lasten ja nuorten
kannalta ensiarvoisen tärkeä asia.

Sitten lopuksi, arvoisa puhemies: Laissa mainittu ja sivistysvaliokunnan mietinnössä
mainittu yhteistyö elinkeinoelämän kanssa on äärimmäisen tärkeää, koska jo opiskeluaika-
na luodut kontaktit työelämään avaavat sen polun sitten varsinaiseen työpaikkaan, kun
opiskelut on suoritettu. Se on hieman murheellista tietenkin, kun meillä joka paikassa ko-
rostetaan — tai ei se murheellista ole, mutta se on realiteetti — yliopisto-opiskelua, sitä,
että kaikkien pitää saada korkea-asteen tutkinto.

Meillä on valtava puute osaavista käsistä tässä maassa tänä päivänä millä tahansa am-
mattialalla. Joskus toivoisin, että mietittäisiin hieman syvällisemmin sitä, onko tavoitteena
kouluttaa työttömiä maistereita vai koulutetaanko sitten henkilöitä, jotka pääsevät suoraan
työelämään, esimerkiksi suorittavaan työhön, vaikkapa nyt koneenkuljettajaksi, rekkakus-
kiksi, linja-autonkuljettajaksi tai joksikin muuksi. Meillä on valtava määrä vapaita työ-
paikkoja [Puhemies koputtaa] tässä maassa, ja toivoisin, että tämä huomioitaisiin suunni-
telmia tehtäessä.

14.45 Jani Toivola vihr: Arvoisa puhemies! Kuten jo aikaisemmassa keskustelussa tuli
todetuksi, kokonaisuutena lakiesitys on hyvä.

Nyt tänäänkin tässä keskustelussa useamman edustajan puheenvuorossa on tullut esille,
nimenomaan lukiokoulutukseen liittyen, stressi ja kuormittavuus. Se on tosi tärkeää, että
tähän asiaan tartutaan, puututaan ja sitä käsitellään. Se on vakava ongelma, ja semmoinen
ainakin, minkä itse olen huomannut, kun paljon kouluissa kierrän, että oikeastaan se kes-
kustelu alkaa tällä hetkellä jo siellä yläkoulun puolella. Eli myöskin aika iso ilmiö ovat ne
kasi- ja erityisesti ysiluokkalaiset koululaiset. Siellä se stressi ja kuormittavuus on aika pal-
jon noussut ja nimenomaan niitten nuorten keskuudessa, jotka pohtivat lukio-opintoja yh-
tenä vaihtoehtona: mielikuvat siitä, mistä lukiossa on kyse tai mihin siellä ikään kuin täy-
tyy pystyä, ja jopa jo se ennakointi sinne ylioppilaskirjoituksiin asti. Tämä on mielestäni
kouluja kiertäessä ollut selkeä muutos oikeastaan ihan viimeisen vuoden aikana, tai viimei-
sen kahden vuoden aikana, ja on myös semmoinen elementti, minkä erityisesti usein kou-
lupsykologit ja opinto-ohjaajat nostavat esille. Tämäkin esimerkki ikään kuin vain tukee
sitä keskustelua, mitä tänäänkin on käyty stressistä ja kuormittavuudesta.

Opintopistejärjestelmä toivottavasti osaltaan tuo siihen helpotusta. Ainakin se antaa
enemmän meille mahdollisuuksia ikään kuin mitata sitä työmäärää, mitä erilaisiin koko-
naisuuksiin menee, ja sitä kautta helpottaa seurantaa. Mutta kuten täällä on todettu myös-
8



Pöytäkirjan asiakohta PTK 69/2018 vp
kin, se haaste tässä tietysti on, että edelleenkään tämä järjestelmä ei ole sitten yhteneväinen
muiden koulutuspolkujen kanssa.

Toinen hieno tai tärkeä elementti mielestäni tässä on tämä opinto-ohjaus ja siellä yksi-
löllisyyden painottuminen ja myöskin tämä jälkiohjauselementti, mutta, kuten täällä todet-
tiin, tosi tärkeätä olisi tässäkin kohtaa tarkastella sitä toista astetta kokonaisuutena ja sitä,
mitä tämä sama elementti mahdollisimman pikaisesti voisi tarkoittaa siellä ammatillisen
koulutuksen puolella. Ymmärrän, että puhutaan toisenlaisesta koulutuksesta, jolla on toi-
senlaiset tavoitteet, mutta silti siellä on samantyyppinen tuen tarve, ja sielläkin on niitä
nuoria, joille välttämättä sen koulutuksen päättymisen jälkeen se seuraava vaihe ikään kuin
ei selkeästi tai heti avaudu, eli mikä on se jälkiohjaustuki, jotta yhdenvertaisesti voidaan
tarjota ne myöskin näille nuorille.

Muutenkin toivon itse tietysti, että nyt kun opinto-ohjaukseen tuodaan enemmän pauk-
kuja, niin myöskin sitä sisältöä kehitetään. Tunnistetaan myöskin lukiovaiheessa nuorten
erilaiset taustat ja se, miten se vaikuttaa esimerkiksi eri ammattialoille hakeutumiseen. Ku-
ten viime keskustelussakin mainitsin, vieläkin meillä on valitettavan paljon — se on häm-
mentävää, mutta se on todellista — sitä, että edelleen esimerkiksi ihmisen kulttuurisen
taustan vuoksi häntä vahvasti ohjataan ikään kuin tietyille aloille. Aina kun tämmöinen
väittämä tulee esiin, se tuntuu käsittämättömältä, mutta kai se on uskottava, että edelleen
tätäkin tapahtuu. Nämä ovat minusta semmoisia esimerkkejä, mitkä täytyy ottaa todella va-
kavasti. Se on muun muassa täydennyskoulutuskysymys: miten opinto-ohjaajilla todella
olisi välineitä tunnistaa myös, kun nuoret miettivät niitä polkuja eteenpäin, että mitkä ovat
eri ryhmiin kuuluville niitä mahdollisia haasteita — minkälaisia esteitä se oma kulttuuri-
nen tausta tai ihonväri tai sukupuoli tai seksuaalinen suuntautuminen, esimerkkeinä, [Pu-
hemies koputtaa] tällä hetkellä vielä luovat siihen tulevaisuuteen — ja miten he voivat am-
mattilaisina olla niitä purkamassa.

14.48 Li Andersson vas: Arvoisa puhemies! Haluan aloittaa kannattamalla edustaja Pilvi
Torstin tekemiä lausumaehdotuksia, jotka siis sisältyvät tähän yhteiseen vastalauseeseen,
ja erityisesti nostaa esille kaksi asiaa ja seikkaa, jotka näissä lausumaehdotuksissa on käsi-
telty, joista ensimmäinen on tämä lukiodiplomin mahdollisuuksien tarjoamisen tekeminen
velvoittavaksi kaikille lukioille. Se olisi semmoinen uudistus, joka osaltaan myöskin vah-
vistaisi sitä lukiokoulutuksen yleissivistävää roolia ja tarjoaisi siis tasavertaisesti silloin
kaikille opiskelijoille Suomessa mahdollisuuden antaa näyttöä osaamisestaan taito- ja tai-
deaineissa. Me olisimme toivoneet, että tätä velvoittavuutta olisi tuotu nyt tämän lain kä-
sittelyn yhteydessä myöskin lain tasolle.

Toinen tällainen tärkeä uudistus, joka näissä lausumaehdotuksissa käsitellään, joka osal-
taan olisi vahvistanut yleissivistävyyttä mutta samalla myöskin lisännyt opiskelijoiden va-
linnanvapautta lukiokoulutuksen osalta, on elämänkatsomustiedon valitsemisen mahdol-
listaminen myöskin niille opiskelijoille, jotka johonkin uskonnolliseen yhdyskuntaan kuu-
luvat. Tämä olisi sitten toisaalta myöskin yksi askel vasemmistoliiton tavoitetta kohtaan,
joka on se, että siirryttäisiin yhden kaikille yhtenäisen uskonto- ja elämänkatsomusaineen
opettamiseen.

Sitten haluan vielä ehkä sen verran kommentoida edustaja Hoskosen puheenvuoroa, että
kun tässä nyt näitä hallituspuolueiden edustajien puheenvuoroja kuuntelee, niin kuulostaa
siltä, että tässä olisi tehty aivan järisyttävän suurta reformia, mutta näin nyt suinkaan ei ole.
Tämän uudistuksen puitteissahan ei koskettu esimerkiksi tuntijakoon tai oppiainesisältöi-
9



Pöytäkirjan asiakohta PTK 69/2018 vp
hin, eli tätä ilmiöpohjaista opiskelua ja eri ainerajoja ylittäviä opintojahan on siis jo aikai-
semmin tuotu lukiokoulutukseen.

Samaten edustaja Hoskonen nosti esille kysymyksen siitä, pitääkö kaikkien hankkia
maisteritutkinto. No, ei suinkaan, mutta tavoitteeksi tulisi kyllä ottaa se, että kaikki suoma-
laiset nuoret suorittavat vähintään sen toisen asteen tutkinnon, ja siihen oppivelvollisuu-
den pidentäminen olisi varsin hyvä väline. Mutta sen lisäksi ovat myöskin kaikki puolueet
minun ymmärtääkseni yhdessä sitoutuneet siihen tavoitteeseen, että itse asiassa lisätään
korkeakoulututkinnon suorittaneiden nuorten aikuisten määrää siitä tasosta, mitä se on
Suomessa tällä hetkellä, koska me olemme kansainvälisissä vertailuissa, OECD-vertailuis-
sa, itse asiassa jäämässä jälkeen. Eli nämä vanhat totuudet siitä, että meillä on poikkeuk-
sellisen korkeasti koulutettu kansa, eivät kohta enää pidä paikkaansa, ellemme me huoleh-
dita siitä, että suomalaisilla nuorilla myöskin on mahdollisuus sitä korkeakoulututkintoa
suorittaa.

14.51 Eero Lehti kok:  Arvoisa herra puhemies! Suomi tunnetaan maailmalla hyvästä
koulutusjärjestelmästä. Suomi pärjää näissä Pisa-tutkimuksissa esimerkillisesti, ja se on
luonut maailmalla käsityksen, että olemme tässä asiassa selkeästi, ainakin toistaiseksi, kär-
kijoukossa. Joskus olemme olleet aivan ensimmäisiä.

Siitä, että lukiossa olisi yksi oppilas, joka olisi jostain vieraasta kulttuurista, minulla on
hyviä kokemuksia omalta lukioajaltani. Kun on yksi oppilas jostain muualta, hän ei pysty
käyttämään omaa äidinkieltään, vaan hän opettelee suomea tai sitten suomalaiset opettele-
vat hänen äidinkieltään. Tämä avartaa maailmankuvaa. Ennen kaikkea olen pitkään ihme-
tellyt, että lukiot eivät myy näitä koulutuspaikkoja, varsinkaan maaseudulla, missä riittä-
vän oppilasmäärän saaminen lukiolle ei aina ole itsestäänselvää. Maailmalla on paljon täl-
laista koulutusmyyntiä, mutta Suomi, jolla olisi erinomainen tuotesortimentti, ei ole ryhty-
nyt tätä jalostamaan sen pidemmälle. Lukio-opetus vuodessa maksanee 5 000—10 000 per
oppilas, ja varsinkin ne henkilöt, jotka maailmassa hakevat lapsilleen parasta mahdollista
koulutusta, voisivat valita tässä yhteydessä myös Suomen yhdeksi koulutuspaikaksi vuo-
deksi, kahdeksi tai pidemmäksikin aikaa. Näillä oppilailla olisi myöhemmin myös vaiku-
tusta Suomen tunnetuksi tekemiseen ja porttien avaamiseen monessa kaupallisessa yhtey-
dessä. Toivoisin, että ne henkilöt, jotka ovat enemmän näiden asioiden kanssa tekemisissä,
pohtisivat tätä vaihtoehtoa. Toki meillä on oppilasvaihtoa, mutta se on vain osa, ja se on
maksutonta puolin ja toisin, hyvä niin, mutta nyt olisi mahdollisuus myös myydä suoma-
laista koulutusosaamista.

14.53 Tuomo Puumala kesk: Arvoisa puhemies! Kävin jo lain ensimmäisessä käsittelys-
sä aika tarkasti läpi valiokunnan mietintöä. Esittelin sitä, ja sitten käytiin yksityiskohdista
pitkälti debattia, joten ei enää kovin tarkasti, mutta muutama ikään kuin reunahuomio olen-
naisimmista kohdista.

Harvoin valiokunnassa on ollut käsittelyssä lakia, joka on saanut niin paljon kiitosta sen
valmistelutavasta. Eli tässä on ollut poikkeuksellisen osallistava valmistelutapa. On kuultu
kenttää laajasti, ja hyvin monella toimijalla on kokemus, että he ovat päässeet vaikutta-
maan tähän lakiin. Pidän sitä hyvänä ja toivottavana myös jatkossa.

Sitten asiapuolelta: Tämä tuki, oppilaiden tuki, opiskelijoiden tuki, lienee tärkeimpiä
asioita, mitä tässä laissa on. Tulen erittäin tarkasti seuraamaan, ja valiokunta tulee erittäin
tarkasti seuraamaan, että se myös toteutuu. Yhtä tärkeänä asiana näen, että se tuki on yh-
10



Pöytäkirjan asiakohta PTK 69/2018 vp
täläistä myös ammattikouluopiskelijoille. Itse toivon henkilökohtaisesti, että tulevaisuu-
dessa, kun tehdään reformeja, niitä ei tehtäisi erikseen lukiota ja ammattikoulua kosketta-
vasti, vaan niissä voitaisiin tarkastella yhtenäisesti koko toista astetta. Uskon, että se olisi
hedelmällisempi lähtökohta.

Sitten, mitä tulee tähän korkeakouluyhteistyöhön, sieltä toivon nyt syntyvän innovaati-
oita myös niiltä alueilta, joilla ei ole yliopistoa tai yliopistokeskusta tai ammattikorkea-
koulua, hyvistä uusista menettelytavoista, miten tuo yhteistyö korkeakoulun kanssa voi-
daan rakentaa. Nythän on menossa jo monenlaisia malleja, ikään kuin kurkistusikkunoita
jo olemassa olevissa lukiokokeiluissa, joissa muun muassa virkamiesruotsin pystyy teke-
mään jo lukioaikana, eli tästä ollaan jo valmistelemassa mallia. Tämäntyyppisiä malleja
toivottavasti tulevaisuudessa tulee vielä huomattavasti lisää.

Ja, puhemies, loppuun ikään kuin omana visiona ohi tämän mietinnön ja lain: Toivon
itse tulevaisuudessa sellaista lukiota, jossa ikään kuin jatkuva osaaminen olisi keskiössä ja
jatkuva osaamisen näyttö siten, että sinne korkeakouluun ei jatkossa pyrittäisi pelkästään
niillä ylioppilaskirjoituksissa saaduilla arvosanoilla, vaan jo ensimmäisenä vuonna voisi
osoittaa osaamista oppiainerajojen yli tekemällä pienimuotoisia tutkielmia, seuraavana
vuonna ehkä yhä kasvavilla vaatimuksilla, ehkä vähän samaan tapaan kuin lukiodiplomis-
sa, ehkä vielä vähän pidemmälle mennen. Ja sitten tällä omalla kansiolla, ikään kuin omal-
la portfoliolla, tällä omaosaamiskansiolla, olisi merkitystä korkeakouluun pyrittäessä.
Näin se ei olisi vain se yksi paineistettu hetki kolmannen vuoden lopussa, vaan ensimmäi-
sestä vuodesta alkaen voisi osoittaa omaa kypsymistään, ajattelun kehittymistä, tutkiel-
mien tekoa, mikä vastaa sitten sitä korkeakoulumaailmaa vielä paremmin. Tämäntyyppis-
tä ajattelumaailmaa tulevaisuuden lukiolta toivoisin.

14.56 Paavo Arhinmäki vas: Arvoisa herra puhemies! Sivistysvaliokunnan puheenjohta-
jan, edustaja Puumalan puheenvuorosta on hyvä jatkaa — siinä oli sellaisia tulevaisuuden
elementtejä, joita ei ehkä edustaja Hoskosen puheenvuorossa niinkään ollut.

Ensinnäkin vierastaisin sitä ajatusta, että meidän pitäisi laskea suomalaisten koulutusta-
soa, kun aika laajasti meidän yhteinen näkemys on ollut se, että koulutustasoa pitää edel-
leen nostaa, ja me pärjäämme maailmassa vain sillä, että meillä on korkeasti koulutettu
kansa. Se ei tarkoita sitä, että jokaisen pitää opiskella maisteriksi. Meillä on myös ammat-
tikorkeapuolella korkea-asteen tutkintoja, jotka voivat hivenen kapeammalle sektorille
keskittyä.

Mutta oleellista on se, että meidän ei pidä tehdä sitä, että pyrimme tekemään putkia, jois-
ta valmistutaan mahdollisimman nopeasti ulos kapealla tutkinnolla. Työelämä muuttuu jat-
kuvasti, kokonaisia töitä, aloja, saattaa mennä alta pois, ja on kysymys sitten lukio-opin-
noista, toisen asteen ammatillisista opinnoista tai muista opinnoista, niin pitäisi aina pyrkiä
myös siihen, että opinnot ovat sillä tavalla yleissivistäviä, että ne antavat mahdollisuuksia
sellaisissa tilanteissa, joissa aikaisempi ammatti menee alta — välineet ja kyvyt opiskella
uutta ammattia, uutta osaamista.

Arvoisa herra puhemies! Olen myös siitä samaa mieltä, että kun toista astetta käsitel-
lään, niin mahdollisimman paljon pitäisi ammatillista toista astetta ja lukiokoulutusta pyr-
kiä käsittelemään yhtä aikaa. Oleellinen kysymys on tietenkin se, että jokainen, jokainen
suomalainen nuori, suorittaisi toisen asteen tutkinnon. Kukaan ei jäisi perustutkinnon va-
raan. Liian moni jää tällä hetkellä, ja se johtaa siihen, että tämä joukko on kaikkein suurim-
massa vaarassa, että heidät syrjäytetään yhteiskunnasta. Tähän yksi parhaita keinoja olisi
11



Pöytäkirjan asiakohta PTK 69/2018 vp
oppivelvollisuusiän pidentäminen niin, että jatkossakin nykyisen peruskoulun jälkeen kyl-
lä jakauduttaisiin kiinnostuksen ja osaamisen kautta eri tyyppisiin koulutusmuotoihin,
mutta olisi sekä velvollisuus tarjota jokaiselle nuorelle tämä että myös nuorella velvolli-
suus osallistua. Ilokseni panin merkille,  jos oikein ymmärsin, että keskustan puolueko-
kouskin otti askeleen tähän suuntaan sillä, että kannatti oppivelvollisuusiän nostamista
vuodella ylöspäin, jos oikein ymmärsin sitä päätöstä.

Toinen iso kysymys on tietysti toisen asteen oppimateriaalien maksuttomuus, joka rat-
keaa tällä oppivelvollisuusiän nostolla, mutta jo ennen sitä, jos ei olla valmiita ottamaan
tätä askelta, siinä pitäisi tehdä jotakin, koska liian moni joutuu keskeyttämään opinnot —
erityisesti ammatillisella puolella mutta myös lukiopuolella — liian korkeiden oppimate-
riaali- ja kirjamaksujen vuoksi.

14.59 Hannu Hoskonen kesk: Arvoisa herra puhemies! Ei edustaja Hoskonen ole vastus-
tamassa korkeampaa opiskelutasoa, ei tietenkään, mutta sitä olen mielelläni kritisoimassa,
että kannattaako meidän kouluttaa työttömiä maistereita, kun samaan aikaan — tiedän
omista tuttavayrittäjistäni sen verran, että osaavan CNC-sorvaajan saaminen erääseen ys-
täväni firmaan on mahdotonta — mistään ei saa enää sorvareita tähän maahan, ei mistään.
Onko järkeä pitää ihmiset työttömyyskortistossa maistereina, kun samaan aikaan emme
saa hitsareita, emme saa sorvareita? Rekkakuskeista, osaavista rekankuljettajista, olisi val-
tava puute, yhtä lailla maansiirtotyöntekijöistä, jotka kaivinkoneella pystyvät tekemään
sen alan vaativia töitä ja jotka osaavat lukea rakennuspiirustukset. Aivan samoin rakennus-
työmailla tänä päivänä puuttuu työnjohtoa, osaavaa rakennusmestaria ei saa mistään. Mitä
se auttaa, jos siellä työttömyyskortistossa lepää maisteri, joka ei rakentamisesta tiedä juuri
mitään? [Paavo Arhinmäen välihuuto] Hallintotieteiden maisteri on varmaan arvokas tut-
kinto, en sitä polemisoi ollenkaan, mutta onko siinä järkeä, että me koulutamme työttömiä,
kun samaan aikaan on huutava työvoimapula? Vai aiotaanko tämä ratkaista sillä, että ava-
taan rajat ja päästetään ihmisiä töihin tänne? Ehkä se on jonkun pyrkimys, mutta minusta
siinä ei ole mitään järkeä, koska kyllä meidän suomalaisille nuorille pitää tarjota se ura
sieltä koulunpenkiltä työelämään eikä sieltä kortistoon. Jokainen meistä sen tiedämme,
edustaja Arhinmäki varmasti tietää pitkäaikaisena ministerinäkin sen, että kun ihminen jää
työttömäksi ja on siellä riittävän pitkään, niin se on ihan varmaa, että uuden ammatin opis-
kelu sen jälkeen on kovin vaikeaa, muuntokoulutuksenkin kautta. Niitä teitäkinhän tarjo-
taan tänä päivänä, [Puhemies koputtaa] että muuntokoulutetaan erilaisiin ammatteihin ih-
misiä.

Ensimmäinen varapuhemies Mauri Pekkarinen: Anteeksi, edustaja, jatka vain.

Minä jo säikähdin, että äkkiäpä se aika meni. Kiitoksia, arvoisa puhemies. Aihe on kui-
tenkin mieleinen.

Joka tapauksessa, arvoisa puhemies, tilanne on nimittäin niin, että tämän ystäväni yri-
tyksen kautta olen havahtunut siihen karmeaan totuuteen, että perusmetallinosaajia tässä
maassa ei enää ole. Ei se auta mitään, jos siellä Joensuun työvoimatoimistossa on 48 tuo-
retta maisteria, jotka juuri valmistuivat yliopistosta. Se ei auta yhtään sitä firmaa, kun ei ole
hitsaria, ei ole CNC-sorvaajaa. Se yhtiö ratkaisi ongelmansa palkkaamalla ulkomailta tu-
levan henkilön vuokratyöfirman kautta sorvaamaan ne osat, kun ei mistään saanut.
12



Pöytäkirjan asiakohta PTK 69/2018 vp
Kyllä tässä meidän pitää miettiä. Tässä talossa toitotetaan suurella äänellä aina opiske-
lun tärkeyttä. Hieno asia, mutta ei se, jos koulutamme työttömiä maistereita, auta yhtään
mitään, ja kymmenen vuoden kuluttua meillä on siihen liittyen, jos sitä työtä ei ole, vielä
isompi ongelma. Toivon, että tähän koulutuspoliittiseen keskusteluun jonain päivänä tulisi
sen verran järkeä, että huomioitaisiin se, missä sitä työtä on. Joensuussa esimerkiksi John
Deeren metsäkonetehtaalla on iso pula metallimiehistä, jotka pystyisivät metsäkoneen lait-
tamaan kokoon, laittamaan sen toimintakuntoon ja myymään asiakkaalle. Siitä on kysy-
mys. Siinä ei auta yhtään mitään naureskella, onko meillä maistereita liikaa vai liian vä-
hän. Se on realiteetti, johon meidän on mukautuminen. Jos me emme pysty niitä huippu-
tuotteita tässä maassa tekemään, niin sitten joku ylikansallinen firma, kuten äsken mainit-
semani yhtiö on, äänestää jaloillaan [Puhemies koputtaa] ja pistää pillit pussiin ja siirtyy
jonnekin, missä työvoimaa on.

Ensimmäinen varapuhemies Mauri Pekkarinen: Edustaja Hoskonen, nyt alkaisi olla se
3 minuuttia täynnä.

15.03 Jukka Gustafsson sd: Arvoisa puhemies! Edustaja Hoskosen puheen vauhtia, si-
sältöä ja persoonallisuutta on aina välillä mielenkiintoista kuunnella. Totta kai olemme sitä
mieltä kaikkikin, että ei nyt tietoisesti pidä kouluttaa akateemisia työttömiä, mutta toteai-
sin nyt tämän tosiasiallisen tilastotiedon, että korkea-asteen ylemmän tutkinnon suoritta-
neiden työllisyysaste on 90 prosenttia ja niitten nuorten, jotka ovat vain pelkän peruskou-
lun varassa, 40 prosenttia. Kyllä koulutus aina pääsääntöisesti kannattaa.

En nyt malta olla toteamatta sitä, että silloin kun olin itse opetusministerinä, jouduin jon-
kun verran lopettamaan näitä taidealan, viestintäalan erityisesti ammattikorkeakoulujen
aloituspaikkoja juuri sen takia, että heitä valmistui työttömäksi sata-, jollei tuhatmäärin.
Siinäkin oli taustalla se, että niiden alojen työtehtävissä on tämmöinen kolmi—nelikymp-
pinen sukupolvi, joka ei juurikaan jää eläkkeelle, ja ei tavallaan avaudu työpaikkoja. Sil-
loin esimerkiksi itse pyrin ohjaamaan nuoria lastentarhanopettaja- ja hoitoalan koulutuk-
seen, joihin monet taidealan nuoret sopivat erittäin hyvin.

Hoskonen ei nyt ollut kiinnostunut kuulemaan, mitä edustaja Gustafssonilla on asiaa.
Minä olisin vielä todennut sen, kun hän kaipasi näitä CNC-koneistajia, että tietysti kaipaan
minäkin. Olin demarien koulutuspoliittisen työryhmän kanssa Teknologiateollisuuden vie-
raana viime viikolla Eteläranta kympissä, ja kuultiin Teknologiateollisuuden tuoreimmat
tiedot työvoimatilanteesta. Mielenkiintoista oli se, kun minulla oli hyvät tiedot neljän vii-
den vuoden takaa, jolloin teknologiateollisuus rekrytoi uutta työvoimaa niin, että 50 pro-
senttia oli korkea-asteen tutkinnon suorittaneita ja toinen puoli metallin perusammattitut-
kinnon suorittaneita, että nyt tällä hetkellä se on muuttunut 60/40 eli teknologiateollisuus
rekrytoi pääosan työvoimasta teknisistä yliopistoista ja ammattikorkeakouluista. Näin se
vain niin kuin menee, että koko osaamistaso nousee. Tämä demarien pitkä linjahan on ol-
lut se, että koko kansan koulutustasoa pitää nostaa.

Arvoisa puhemies! Tästä lukiolaista käytin ensimmäisessä käsittelyssä vähän perusteel-
lisemman puheenvuoron ja silloin totesin sen, että se on näistä hallituksen esityksistä ihan
parhaimmasta päästä — toisin kuin muutaman päivän päästä tänne tuleva varhaiskasvatus-
laki, joka on erittäin heikosti valmisteltu.

Kaikkein merkittävin asia lukiolaissa on tietysti se, että sen pitää vahvistaa ja korostaa
lukion yleissivistävän koulutustehtävän merkitystä. Siis kukaan meistä ei oikein tarkem-
13



Pöytäkirjan asiakohta PTK 69/2018 vp
min tiedä, mitkä ovat 20—30-luvun tarpeet ihmisen osaamisalueitten kohdalla, mutta yksi
asia on varma: hyvä yleissivistys — niin yhteiskunnallis-humanistisissa aineissa kuin
luonnontieteellisissäkin aineissa mitä syvällisempi, laajempi on perusta, sen paremmin
nuori pärjää.

Ja sitten tässä on vielä sekin näkökulma, että laaja yleissivistys on paras vastalääke verk-
kopopulismiin, valeuutisiin, ylipäätänsä tähän tubettajien ja somen maailmaan. Hyvä sivis-
tyspohja on parasta ikään kuin lääkettä ja ihmisen kykyä havainnoida ja ymmärtää yhteis-
kuntaa ja sen kehitystä, ja se on lukion tärkeä tehtävä, sanoisin, tärkein. Se on toki tärkeä
myöskin ammatillisella puolella. Minulla itselläni on sellainen ihmiskuva, että lukionuori
ja ammatillisen koulutuksen nuori, molemmat, ansaitsevat erittäin laadukkaan ja hyvän
koulutuksen — erityisesti tästä näkökulmasta, kuten itse totesin, että hyvä ammattisivis-
tys, hyvä yleissivistys ovat ne, mitä me sivistyspoliitikkoina haluamme nuorille antaa.

15.08 Jari Myllykoski vas:  Arvoisa herra puhemies! Todella harmillista, että edustaja
Hoskonen lähti tekemään niitä metsäkonekauppoja varmasti toisaalle, kun täällä olisi pitä-
nyt olla kyllä jatkamassa tätä keskustelua. Hänen näkemyksensä siitä, että työttömiä mais-
tereita ei kannata kouluttaa — ymmärrän kyllä kielikuvan, mutta nimenomaan on tärkeää,
että meidän koulutusjärjestelmä mahdollistaa myös työttömien maistereiden koulutuksen,
jotta he pääsevät vaihtelevan työvoimatarjonnan piiriin, ja se on erittäin mahdollista. Se on
ollut valitettavaa, että opintorahauudistuksessa leikattiin sitä jo tutkinnon suorittaneilta,
mikä on ollut yksi takaisku koulutussopimuksen pettämisen lisäksi.

Mutta siinä mielessä vähän sympatiseeraan kyllä edustaja Hoskosta näin oppimisvai-
keuksisena kansanedustajana, että pidän erittäin tärkeänä, että työpaikat olisivat valmiita
ottamaan myös ilman toisen asteen koulutusta olevia tulevia työntekijöitä oppimaan am-
mattia työssä, mutta siinäkin pitää olla se kriteeri, että pitää olla yleissivistävää koulutusta
niin, että jokainen, joka ei ole toisen asteen koulutusta suorittanut, saa siihen valmiuksia
kouluttautua edelleen. Jokaisen kapea-alaisemmankin koulutuksen pitää sisältää aina mah-
dollisuuksia uuden oppimiseen, koska työelämä muuttuu todella nopeasti, niin kuin tässä
edustaja Arhinmäkikin totesi. Eli työelämä muuttuu nopearytmisesti: niin kuin täällä on to-
dettu, tiettyjä aloja voi häipyä ihan yhtäkkiä, ja meille voi tulla vaikkapa 10 000 työtöntä
joltakin alalta. En nyt halua käyttää negatiivisessa mielessä vaikkapa autoalan teollisuutta,
mutta voi olla, että yhdessä pienessä liikkeessä tapahtuukin jotakin sellaista, että meillä on
hirvittävä määrä työttömiä joltakin sektorilta, ja se kouluttautuminen, mikä siihen on tar-
vittu, edellyttää, että siellä on uudelleenoppimisen mahdollisuuksia annettu jo siemeneksi.
Ja vaikka nyt lukiolaisista puhutaankin, niin toivoisin, että keskustelua käytäisiin myös sii-
tä, että työpaikoilla pitää olla jatkuvan oman ammatillisen kehittymisen mahdollisuuksia
edistävää toimintaa, joka antaa myös sitten lisäresursseja siihen, että jos mahdollisesti työ-
markkinat muuttuvat, niin näillä henkilöillä on edelleen uuden oppimisen osaaminen hal-
lussa.

15.11 Li Andersson vas:  Arvoisa puhemies! Jatkan edelleen edustaja Hoskosen aloitta-
maa koulutuspoliittista keskustelua:

Tämä ”ei kouluteta enää työttömiä maistereita” on nähdäkseni jo tällä hetkellä vanhen-
tunut fraasi, mitä aina välillä toistellaan koulutuspoliittisissa keskusteluissa ja missä ei kui-
tenkaan huomioida sitä, että kun tarkastellaan osaamistason ja koulutuspolitiikan isoa ku-
vaa Suomessa tällä hetkellä, niin meillä on, kuten jo aikaisemmin todettiin, itse asiassa tar-
14



Pöytäkirjan asiakohta PTK 69/2018 vp
vetta lisätä korkeakoulututkinnon suorittaneiden nuorten aikuisten osuutta, ja siihen tavoit-
teeseen myöskin nyt tämän korkeakouluvisiotyön puitteissa yritetään erinäisin poliittisin
päätöksin päästä. Eli ongelma ei suinkaan Suomessa enää ole se, että me kouluttaisimme
liikaa työttömiä maistereita, vaan se, että meillä on liian vähän korkeakoulututkinnon suo-
rittaneita nuoria aikuisia.

Sitten edustaja Hoskonen tässä peräänkuulutti sorvareita ja rekkakuskeja ja perusmetal-
linosaajia ja rakennusalan asiantuntijoita ja ihmetteli sitten, mistä me niitä saamme, ja vas-
taushan on simppeli: meillä on erinomaisen hyvä ja laadukas ammatillisen koulutuksen jär-
jestelmä, jonka kautta saadaan osaavaa väkeä nimenomaan tämänkaltaisiin työtehtäviin
töihin. Harmillisesti kyllä tämä hallitus, jossa edustaja Hoskosen edustama puolue istuu,
on suunnannut poikkeuksellisen kovia leikkauksia nimenomaan ammatillisen koulutuksen
rahoitukseen, mikä myöskin vaikuttaa ammatillisen koulutuksen laatuun ja opettajien edel-
lytyksiin kunnolla kouluttaa laadukkaasti niitä tulevaisuuden sorvareita, rekkakuskeja, ra-
kennusalan asiantuntijoita ja perusmetallinosaajia. Eli mikäli edustaja Hoskonen on näistä
osaajista huolissaan, niin kannattaisi edustaja Hoskosen kyllä ehkä katsoa peiliin ja pohtia,
mitä oma puolue tulikaan tehneeksi hallitusneuvotteluissa kolme vuotta sitten.

15.13 Pauli Kiuru kok:  Arvoisa herra puhemies! Edustaja Gustafsson puhui yleissivis-
tyksestä, eikä sitä koskaan kyllä mielestäni liikaa korosteta. Yleissivistys on se pohja, jon-
ka päälle rakennetaan sitten sitä ammatillista erityisosaamista. Erityisosaaminen, on se sit-
ten sorvaria tai lääkäriä tai opettajaa tai mitä tahansa — tieto vanhenee äärimmäisen no-
peasti, ja se vanhenemisaika lyhenee koko ajan. Muistaakseni akateemisesta tutkinnosta
keskimäärin noin 10—20 prosenttia on relevanttia 10 vuoden jälkeen valmistumisesta.

Ja mikä tässä on olennaista? Olennaista on se, että pitää olla opiskelutaidot. Yleissivis-
tys siellä pohjalla, ja sitten niin sanotut geneeriset eli siirrettävät taidot, joilla tarkoitetaan
sitä, että on medialukutaitoa, on kykyä hankkia tietoa, on kykyä erottaa olennainen epä-
olennaisesta, neuvottelutaitoa, argumentointitaitoa, yhteistyökykyä. Puhetaito on yksi sel-
lainen, mikä on Suomessa jäänyt liian vähälle, jos verrataan kansainvälisesti. Meillä on
aika paljon korostunut kirjallinen esittäminen, mutta puhuminen ja puhetaito on sellaista,
joka tulee entistä enemmän korostumaan.

Pisa-tutkimuksista: Suomi on edelleen maailman kärkeä. Meillä on huippuopettajat,
meillä on hieno järjestelmä. Se ei tarkoita sitä, ettei siellä ole kehittämisen tarvetta. Mutta
se on lähtökohdiltaan erinomainen. Sitä pitää arvostaa. Pisa-tutkimuksissa on pientä liuku-
maa alaspäin, siihen pitää puuttua, ja sitä pitää seurata. Uskon, että yksi keskeinen syy siel-
lä taustalla on se, että lukemisen merkitystä ei ole riittävästi sisäistetty ja ymmärretty. Lii-
kaa menee semmoiseen ad hoc -lukemiseen, kirjat, kirjallisuus jäävät vähemmälle. Se on
myös yhteydessä kykyyn ymmärtää toisia, empatiataitoon ja kulttuurien ymmärtämiseen,
minkä merkitys myös kasvaa tulevaisuudessa. Pitää ymmärtää myös toisia kulttuureja.

Keskustelu päättyi ja asian käsittely keskeytettiin.
15


	8
	14.13
	14.20
	14.25
	14.31
	14.38
	14.39
	14.40
	14.42
	14.45
	14.48
	14.51
	14.53
	14.56
	14.59
	15.03
	15.08
	15.11
	15.13


