















































DEM5AC5.tmp.xml


Pöytäkirjan asiakohta PTK 86/2019 vp

 Tarkistettu
4.0

Pöytäkirjan asiakohta 

PTK 86/2019 vp

Täysistunto

Torstai 19.12.2019 klo 10.00—21.03

3.18. Suullinen kysymys rajat ylittävästä rikollisuudesta (Olli Immonen ps)
Suullinen kysymys SKT 97/2019 vp

Suullinen kyselytunti

Toinen varapuhemies Juho Eerola: Edustaja Immonen.

Keskustelu

16.42 Olli Immonen ps: Arvoisa puhemies! Suomen keskusrikospoliisi, suojelupoliisi,
Tulli ja Rajavartiolaitos julkistivat hiljattain Suomen valtiojohdolle PTR-tilannekatsauk-
sen rajat ylittävästä rikollisuudesta. Siitä käy ilmi, että maahanmuuton ja vapaan liikku-
vuuden mukanaan tuoma rikollisuus kuormittaa Suomea monin tavoin. Maahamme on
muutaman viime vuoden aikana muun muassa levittäytynyt kansainvälisesti toimivia ri-
kollisryhmiä, joiden väkivaltakapasiteetti on merkittävä. Kysyisinkin asianosaiselta minis-
teriltä: mihin konkreettisiin toimiin hallitus aikoo nyt ryhtyä rajat ylittävän rikollisuuden
torjunnassa? Tämä on äärimmäisen vakava asia, ja hallitukselta vaaditaan nyt konkreetti-
sia ja vaikuttavia toimenpiteitä.

16.43 Sisäministeri Maria Ohisalo (vastauspuheenvuoro): Arvoisa puhemies! Kiitokset
edustaja Immoselle tärkeästä kysymyksestä. On juuri näin, että eurooppalaisittainkin tie-
detään, että rajat ylittävä kansainvälinen järjestäytynyt rikollisuus on todella kasvava il-
miö. Se on tunnistettu myös täällä Suomessa, mutta on myös niin, että emme ole sellaises-
sa tilanteessa, missä ehkä moni muu maa tällä hetkellä on, ja tämän takia meidän on erit-
täin tärkeää oppia niistä kokemuksista, mitä muun muassa muualla Euroopassa on. Tämä
tarkoittaa jatkuvaa tiedonvaihtoa muun muassa Europolin yhteistyön kautta. Suomalaisia
asiantuntijoita on siellä, ja he tuovat jatkuvasti myös Suomen päähän tietoa. Ylipäätään jär-
jestäytyneen rikollisuuden torjuntaan tarvitaan toki sitä poliisihenkilöiden määrän lisää-
mistä jatkuvasti täällä, että myös tutkintapuolella on tarpeeksi ihmisiä ja myös kansainvä-
liseen aspektiin voidaan panostaa. 

Tarvitsemme laajalti turvallisuusviranomaisia. Kuten mainitsit hyvin PTR-yhteistyöstä,
ei ole kyse vain poliisista, vaan täytyy vahvistaa kaikkien meidän turvallisuusviranomais-
ten kykyjä — ja tässä muun muassa Rajavartiolaitoksen resurssipula, josta he ovat pitkään
kärsineet. [Puhemies koputtaa] Siinä missä helposti puhumme julkisuudessa poliisien re-
surssipulasta, niin Rajalla on samanlainen tilanne, [Puhemies koputtaa] ja tämä on erityi-
sessä fokuksessa hallituksella myös ensi vuoden aikana.

Kysymyksen käsittely päättyi.


	3.18
	16.42
	16.43


