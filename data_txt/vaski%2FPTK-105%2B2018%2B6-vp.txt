















































DEM7C82.tmp.xml


Pöytäkirjan asiakohta PTK 105/2018 vp
Pöytäkirjan asiakohta 

PTK 105/2018 vp

Täysistunto

Tiistai 23.10.2018 klo 14.06—18.17

6. Hallituksen esitys eduskunnalle energiaverotusta koskevan lainsäädännön muuttamisek-
si

Hallituksen esitys HE 191/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 6. asia. Puhemiesneuvosto ehdottaa, että asia lähetetään valtiovarainvaliokun-
taan.

Lähetekeskusteluun varataan enintään 45 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 7. asiakohtaan.

Keskustelu

16.11 Sami Savio ps: Arvoisa puhemies! Asumisen hintaan ja kalleuteen on kiinnitetty
täysin aiheellisesti vahvaa huomiota viime aikoina myös eduskunnassa. Me muistamme,
kuinka täällä viime torstain kyselytunnilla otettiin vahvasti kantaa asunnottomuuden syi-
hin ja viime perjantaina taas keskusteltiin muun muassa mahdollisuudesta kohtuullistaa
sähköveroa. Paitsi asuntojen myös sähkön ja lämmityspolttoaineiden korkea hinta ovat
vieneet ja vievät jatkossa yhä merkittävämmän osan tavallisten kansalaisten käteenjäävis-
tä tuloista, mutta siitäkin huolimatta, että itse sähköenergian hinta on ollut kohtuullisen ma-
talalla, sähkön kuluttajahintaa nostavat muun muassa sähkönsiirron hinta, sähkövero ja
vieläpä arvonlisävero siihen päälle, ja tähän asiaan on saatava pikainen muutos.

Olen saanut asumisen hintaan liittyvää kansalaispalautetta viimeksi tänään. Monet suo-
malaiset ovatkin aiheellisesti huolissaan tulojensa riittävyydestä, ja erityisen heikossa ase-
massa ovat pienituloiset yksinasujat. Esimerkiksi öljylämmitteisissä omakotitaloissa yksin
asuvien eläkeläisnaisten asumismenot ovat tilastojen mukaan keskimäärin jopa 47 prosent-
tia käytettävissä olevista tuloista. Eduskunnan on mielestäni aivan ehdottomasti löydettä-
vä keinoja, joilla asumiskustannuksia saadaan jatkossa pienennettyä.

Arvoisa puhemies! Valitettavasti tämä nyt käsittelyssä oleva hallituksen esitys sähkön ja
eräiden polttoaineiden valmisteveron muuttamisesta, tai käytännössä korottamisesta, vie
kehitystä täysin väärään ja kestämättömään suuntaan. Esityksen perustelujen mukaan ve-
ronkorotukset kohdistuisivat suurelta osin kaukolämmitykseen ja muihin asuntojen lämmi-
tyskustannuksiin. Kun otetaan huomioon jo nykyisten asumiskustannusten kalleus, energi-
an korkea verotus sekä myös esimerkiksi tämä aiemmin mainitsemani sähkönsiirron kal-
leus ja korkea sähkövero, niin tämä hallituksen esitys on kohtuuton. Perussuomalaiset ei-
 Tarkistettu
4.0



Pöytäkirjan asiakohta PTK 105/2018 vp
vät voi hyväksyä hallituksen ehdottamia asumisen hintaa entisestään nostavia toimenpitei-
tä. Sitä vastoin tulemme esittämään tänä syksynä lukuisia keinoja, joilla asumiskustannuk-
sia ja -kuluja voidaan pienentää.

Arvoisa puhemies! Asumismenoja alentavat toimenpiteet helpottaisivat kaikkein eniten
pienituloisten kansalaisten elämää. Vaikka asuminen on elintärkeä perustarve, niin on täy-
sin kohtuutonta olettaa, että kansalaiset haluaisivat käyttää siihen leijonanosan tuloistaan,
mutta tällä hetkellä heidän kuitenkin on pakko niin tehdä.

Arvoisa puhemies! Hallituksen tulee ehdottomasti ottaa tavallisten suomalaisten arki
huomioon päätöksiä tehdessään, ja se koskee myös tätä lakiesitystä.

16.14 Ville Tavio ps: Arvoisa puhemies! Perussuomalaiset eivät voi mitenkään hyväksyä
sitä, miten keskusta—kokoomus-hallitus tässä nostaa asumisen hintaa. Perussuomalaisten
mielestä asumisen hintaa tulisi halpuuttaa. Siinä missä Sipilän istuva hallitus nyt nostaa ve-
roja, perussuomalaiset tahtovat laskea veroja, ja tulemme vaihtoehtobudjetissa näin myös
esittämään. 

Tässä esityksessä on mielestäni aika puutteellista, että todetaan omakotitalojen lämmi-
tyskustannusten nousevan noin 14 euroa kauko- ja öljylämmitteisissä kotitalouksissa, mut-
ta sen sijaan tässä ei ilmoiteta, mikä on vaikutus kerrostaloasumiseen ja sitä kautta vuok-
riin. Perussuomalaisten mielestä Suomen verotus on viety jo liian pitkälle. Meillä on yli-
suuri verotus, ja se itsessään johtaa sellaiseen talouden negatiiviseen noidankehään, jossa
verotulot alkavat häiritä talouden toimintaa ja kokonaishyöty lähestyy negatiivista. Kaik-
kein ratkaisevinta tässä on siis se kotitalouksien ostovoima, jonka heikentämistä ei voida
millään hyväksyä, kun tiedetään, miten kallista Suomessa asuminen on ja miten kalliita
lämmityskustannukset ovat.

No, tämä on tietenkin hirveä pettymys, että tämä haukuttu porvarihallituskin nostaa ve-
roja. Me kaikki tiedämme varmasti, mitä kävisi, jos meillä olisi SDP-hallitus. Sekin var-
masti nostaisi veroja. Varmaan nostaisi veroja vielä enemmän. [Eero Reijonen: Vielä
enemmän, moninkertaisesti!] Mutta perussuomalaiset tarvitaan näköjään hallituksessa, jot-
ta tämä tavalliseen kansalaiseen koskeva veropolitiikka saataisiin kuriin.

16.16 Jani Mäkelä ps: Arvoisa puhemies! Sen verran kuitenkin tähän aihepiiriin kom-
mentoin, että nyt jos hallitus on esittämässä tiukennuksia ja kiristyksiä lämmityspolttoai-
neiden hintoihin tietyille lämmitysmuodoille, kuten öljylämmitykselle, niin olisi vähin-
täänkin kohtuullista esittää tukimuotoja korvaavien energiamuotojen käyttöönotolle eli
huolehtia siitä, että kotitalouksilla olisi aidosti mahdollisuus siirtyä ympäristöystävällisem-
miksi katsottuihin lämmitysmuotoihin. 

Näihin aiempiin puheenvuoroihin täydennän sen, että onhan se merkillistä, että kun se
keskustakin siellä hallituksessa vielä on, niin nimenomaan omakotitaloasujien elämisen ja
asumisen kustannuksia nostetaan. Kenen siellä hallituksessa pitäisi olla, että omakotitalo-
asujia puolustettaisiin? Varmaankin siis perussuomalaisten.

16.17 Timo Harakka sd: Arvoisa puheenjohtaja, puhemies! Todellakin, jos en ihan vää-
rin muista, sen niminen puolue siellä hallituksessa on jonkun aikaa ollut, ja silloin esimer-
kiksi kiinteistöveroa korotettiin, mikä lisäsi asumisen hintaa. Tässä poliittisten pisteiden
jakelussa saa olla aika tarkkana, mutta nythän tietysti energiaverokysymyksessä olennais-
ta on osaltaan se, mitkä ovat näiden energiaveroratkaisujen ympäristövaikutukset. Kan-
2



Pöytäkirjan asiakohta PTK 105/2018 vp
sainvälisen ilmastopaneelin raportista on kuitenkin vasta reilu viikko, ja me emme saa nyt
ihan välittömästi sitä unohtaa. Tosin ajoneuvoveron alennus antaa ikäviä merkkejä siitä,
että hallitus ei ole vakavissaan suhtautumisessa ilmastonmuutokseen. 

Tässä kokonaisuudessa on oikeastaan pari mielenkiintoista seikkaa, joista nostan esille
nyt ensi vaiheessa turpeen verokohtelun. On erinomainen asia, että turve tulee nyt myös
verotetuksi, mutta kiinnitän huomiota siihen, että vieläkään ei hallitus ole päässyt yksimie-
lisyyteen siitä, mitkä olisivat ne ympäristöperusteet, joilla turvetta verotettaisiin samoin
kuin toisiakin fossiilisiakin polttoaineita. On tehty siis ainoastaan fiskaalinen ratkaisu.
Hyvä edes niin, mutta johdonmukaisuuden vuoksi ympäristöperusteet ja päästöperusteet
pitäisi olla. Turpeen verotus on ollut aika poukkoilevaa.

Toinen seikka liittyy sinänsä tärkeään maatalouden tukemiseen, joka jälleen kerran aio-
taan toteuttaa energiaveron palautuksena maanviljelijöille, mutta tällä kertaa, ikävä kyllä,
kyseessä ei ole mikään asiallinen syy, kuten silloin viime kerralla, vaan nyt se on pelkäs-
tään uusi, pysyväksi osoittautuva tukiainen, jonka ympäristövaikutukset ovat kielteiset. 

16.19 Eero Reijonen kesk (vastauspuheenvuoro): Arvoisa rouva puhemies! On tietysti
totta, että kyllähän Suomessa kokonaisveroaste on aika korkea, enkä itsekään rakasta ve-
roja, ja aika harva meistä varmaan niitä rakastaa. Tietysti hyvinvointiyhteiskunnan ylläpi-
tämiseen tarvitaan veronkeräämistä, ja kysyisinkin perussuomalaisilta, mistä te otatte ra-
hat, kun te ilmoititte, että keventäisitte verotusta asumisen osalta. Tämä on yksi lähtökohta.

Tähän turvekeskusteluun ja maatalouden energiaveron palautusasiaan, joka täällä nousi
keskusteluun: turvehan on hitaasti uusiutuva polttoaine, ja sikäli sen käyttö on perusteltua,
mutta sielläkinhän on rajoitteita tullut ja tulossa maatalouden osalta. Mehän kaikki puhum-
me suomalaisen ruoan puolesta, mutta näyttää siltä, että koko ajan haluttaisiin vain lisää
kustannuksia tuottajalle tilanteessa, jossa kannattavuus edelleenkin on heikko. Kaikin ta-
voin minusta pitäisi lähteä kuitenkin siitä, että suomalainen, kotimainen ruokatuotanto
[Puhemies koputtaa] turvataan ja myös verotuksessa se huomioidaan.

Toinen varapuhemies Tuula Haatainen:  Ja puhujalistaan, edustaja Viitanen.

16.20 Pia Viitanen sd: Arvoisa puhemies! Jälleen kerran ovat energiaverot täällä esillä, ja
oikeastaan itse haluaisin palauttaa tässä nyt mieleen vuoden takaisen keskustelun tämän
maatalouden ja kevyen polttoöljyn verokohtelun osalta. Silloinhan aika hienosti eduskunta
yhtenäisesti sai lausuttua sen, että sinänsä on oikein ja tärkeää, että kun sinne tulee pula-
ajat — jos näin ikävästi voisi sanoa — niin kyllä meidän täytyy silloin pystyä myös autta-
maan, mutta niin kuin todettiin yhteisesti, tämän korvausmuodon pitäisi olla kertamuotoi-
nen, että kevyen polttoöljyn palautuksella tämä korvataan. Silloin me halusimme näin, ja
nyt on kulunut vuosi, ja jälleen kerran tämä korvausmalli on tämä sama, vaikka eduskunta
edellytti, että etsitään korvaavia keinoja siihen, miten nämä vahingot voidaan korvata.

Se, mikä tässä käy pulmalliseksi, on paitsi tietenkin se, että tämä ei välttämättä ole maa-
ilman ympäristöystävällisin tapa näitä vahinkoja korvata, niin tietenkin sitten se, minkä
myös tuolloin eduskunta sanoi ääneen, että jos tästä on tulkittavissa, että tämä ei olekaan
kertaluonteinen vaan pysyväisluonteinen, niin se voi omalta osaltaan ohjata investointeja
siellä maatalouden puolella tiettyyn suuntaan, joka ei ole toivottava esimerkiksi juuri ym-
päristönäkökulmasta katsottuna. 
3



Pöytäkirjan asiakohta PTK 105/2018 vp
Siksi, puhemies, olisin kovasti halunnut, että tähän korvausmuodoksi olisi nyt kehitetty
jo tällä kertaa joku toinen kuin tämä kevyen polttoöljyn verokohtelu. No, tällä hetkellä nyt
ollaan taas tilanteessa, että se tässä pöydällä on, ja varmasti verojaosto sen katsoo. Sinänsä
maataloutta on autettava, ja tämä ei ole nyt se kysymys, vaan kyse on lähinnä tästä muo-
dosta ja siitä, että vuoden takaa eduskunta toivoi täysin toisenlaista tulosta, jos tällaiseen
ikävään tilanteeseen tulisimme, että jälleen näitä korvauksia on maksettava. Tämä on se,
minkä halusin tässä sanoa.

Ehkä toinen asia, minkä haluaisin sanoa tässä ääneen, on se, että kokonaisuudessa tätä
esitystä on vielä katsottava. Me olemme tuolla verojaostossa jo hieman kuulleet etukäteen
asiasta, ja kyllä siellä esimerkiksi työ- ja elinkeinoministeriö jonkin verran kantaa huolta
tämän esityksen vaikutuksista esimerkiksi kaukolämpöön, ja se on kuitenkin monessa kau-
pungissa vielä ihan merkittävä, vallalla oleva ratkaisu, ja siksi toivoisin, että ehkä sitä vielä
mietimme tai ainakin perkaamme hieman auki, mikä on tilanne.

Sitten tietenkin kun tässä alussa puhuttiin asumisen kustannuksista, niin siitä olemme
kyllä kantaneet kokonaisvaltaisesti huolta demareissa monen hallituksen esityksen osalta,
eikä tässä vähiten. Tässä tietenkin monen asujan kustannukset nousevat. Samoin ovat ol-
leet nämä kiinteistöveron pakkokorotukset, mitkä tehtiin kaksi kertaa ja mitkä kolmannel-
la kerralla sitten peruttiin. Tämä on yksi niistä esityksistä, [Puhemies koputtaa] jotka rasit-
tavat asumisen kustannuksia, ja siksi myös siitä näkökulmasta on näitä asioita pystyttävä
katsomaan.

16.23 Simon Elo sin: Arvoisa puhemies! Tässä edustaja Tavio otti verotuksen esille. Olen
ymmärtänyt, että perusuomalaisten linja on se, että velaksi ei voi kauhean pitkälle elää,
varsinkaan mennä sellaisella tiellä, millä jotkut Etelä-Euroopan maat ovat menneet ja mi-
hin Italia nyt näyttää valitettavasti menevän. Se on ihan vastuullinen linja, mutta silloin he-
rää juuri tämä kysymys, mitä edustaja Reijonen tässä nosti esille, että no, mistä ne rahat
otetaan. Jostainhan ne on otettava. Mutta samaan aikaan on huomattava se, että kokonais-
veroaste on tämän hallituksen aikana laskenut. Se on aivan oikea linja. Tuloverotus muun
muassa on keventynyt yli 1,5 miljardia euroa. Tietysti huomaan näitä puheita kuunnelles-
sani, että ei anneta faktojen pilata hyvää tarinaa. Näinhän se tietysti usein menee. Samalla
talous on tasapainotettu, ja uskon, että se myös vastaisi perussuomalaisten linjaa tässä suh-
teessa, että ei voida elää jatkuvasti velaksi.

On totta, että tässä hallituksen esityksessä turpeen energiavero nousee 1,10 eurolla me-
gawattitunnilta. Mutta täytyy huomata, niin kuin muun muassa vihreät tänään kommentoi-
vat sinänsä aivan oikein, että turve on yhä halvempaa kuin silloin, kun hallitus aloitti. Eli se
pitää paikkansa, sitä hintaa ollaan saatu alaspäin.

Tässä myös yhdistetyn sähkön ja lämmön tuotannon verotusta muutetaan siten, että hii-
lidioksidiveron puolituksesta luovuttaisiin, mutta se korvataan alentamalla yhdistetyssä
tuotannossa käytettyjen polttoaineiden energiasisältöveroa 7,63 eurolla megawattitunnil-
ta. Nämä muutokset kiristävät kivihiilen verotusta yhdistetyssä tuotannossa noin 3 eurolla
megawattitunnilta ja lieventävät maakaasun verotusta noin 70 sentillä megawattitunnilta.
Eikö tämä ole ympäristönkin kannalta ihan järkevä suuntaus? Kivihiilen verotus kiristyy ja
maakaasun halpenee. Minusta tämä on hallitukselta ihan oikea suunta, ja sitä pitää peilata
tosiaan tähän suurempaan talouden kuvaan, jossa kokonaisveroaste on keventynyt. Muun
muassa autoverotusta on kevennetty sadoilla miljoonilla ja tässä kehyksessä ja sitten tässä
4



Pöytäkirjan asiakohta PTK 105/2018 vp
budjetissa ajoneuvoveroa on kevennetty 50 miljoonalla eurolla. Eli kyllä tässä on paljon ta-
pahtunut.

16.25 Jani Mäkelä ps: Arvoisa puhemies! On tietysti hieman hämmentävää, että jos ku-
vittelisi hallituksen haluavan työtä ja kulutusta maahan lisää, niin millä tavalla energiasta
ja asumisesta verottaminen nyt sitten lisää kulutusta tai työllisyyttä. Sitä yhteyttä minä en
pysty nyt ymmärtämään.

Tähän edustaja Harakan kommenttiin kiinteistöverosta sanon vain sen, että kysehän on
kiinteistöveron rajojen muutoksista. Kiinteistövero on kunnallisesti päätettävä asia, ja se
tulo tilitetään kunnille. Jos kunnalla on omasta mielestään liikaa rahaa sen minimikiinteis-
töveron perimisen jälkeen, niin ainahan kunta voi parantaa asukkaidensa palveluita. Kiin-
teistöverossa on kyse myös aluekehityksen työkalusta, eikä se kohtele eri lämmitysmuoto-
ja tai energiamuotoja mitenkään ideologisesti.

Esimerkki tällaisesta ideologisesta lämmitysmuodon kohtelemisesta on turve ja puhu-
minen siitä, että turve olisi fossiilinen polttoaine, kun taas toinen näkökulma on se, että se
on jollain tavalla puuhun rinnastettavissa oleva, ainakin jollain aikavälillä uusiutuva polt-
toaine. Molemmat näistä polttoaineista ovat kotimaisia polttoaineita, ja niiden käyttämi-
nen energiana on myöskin huoltovarmuuden kannalta merkittävä tekijä. Puhutaan myös-
kin maaseudun ja maakuntien elinvoimasta. Kyse on laajemmaltikin siitä, missä halutaan,
että suomalaisten on mahdollista asua. Halutaanko koko maa pitää asuttuna vai ei?

16.27 Timo Harakka sd (vastauspuheenvuoro): Niin, se on tietysti sinänsä inhimillistä,
että sen hallituksen päätöksiä, jossa itse on ollut jäsenenä tai puolueensa mukana, puolus-
tetaan ja sitten, kun on jouduttu oppositioon, seuraavan hallituksen toimia vastustetaan,
vaikka ne olisivat identtisiä.

Kyllä tosiasia tästä kiinteistöverotuksesta kuitenkin oli kahteen otteeseen se, että siinä
pakotettiin ennen kaikkea Etelä-Suomen ja pääkaupunkiseudun kuntia nostamaan niitä
kiinteistöveron alarajoja. Ja sitten sille oli laskettu myöskin hintalappu: sillä oli fiskaalinen
tavoite molemmilla kerroilla muistaakseni 25 miljoonaa euroa kunnille kompensoimaan
kunnilta otettuja verotuottoja. Joten ei tästä päästä yli eikä ympäri — perussuomalaisten
hallitus myöskin korotti asumisen hintaa, ja sillä selvä. Se sama kurjuus on [Puhemies ko-
puttaa] kiinteistöveron fiskaalisella korottamisella [Puhemies: Aika!] kuin ympäristöve-
ron fiskaalisella korottamisella.

Toinen varapuhemies Tuula Haatainen: Mennään puhujalistaan.

16.28 Ville Tavio ps: Rouva puhemies! Oli asumisen hintaa nostettu menneisyydessä tai
ei — minä veikkaan, että sitä on nostettu Suomen menneisyydessä monta kertaa — oli niin
tai näin, niin nyt ollaan tässä hetkessä eivätkä nämä selitykset paljon köyhän kukkarossa
paina. Nimittäin näiden öljylämmitteisten omakotitalojen asujat ovat pääsääntöisesti van-
hempaa väkeä, ne ovat vanhempia taloja, siellä on vanhempaa, vähävaraista asujaa. Jo nyt
yksin omakotitalossa asuvien eläkeläisten, leskien tuloista Suomessa puolet menee asumi-
seen. Se on aivan kohtuutonta. Kyllä tämä öljyn ja kaukolämmityksen verojen nosto ja sitä
kautta tapahtuva vuokrien nosto ja se, miten se kohdistuu juuri näiden öljylämmitteisten
omakotitalojen kautta näihin mainitsemiini kaikkein heikoimmassa asemassa oleviin kan-
salaisiin, on hallitukselta tosi niljakas ja halpamainen temppu.
5



Pöytäkirjan asiakohta PTK 105/2018 vp
16.29 Sami Savio ps: Arvoisa puhemies! Ensin tästä kiinteistöverojen alarajojen nostos-
ta. On toki totta, että niitä on korotettu useampaan otteeseen viime vuosien aikana, mutta
täytyy muistaa myös tämä viimevuotinen hallituksen esitys, jolla olisi tosiaan nostettu
myös silloin kiinteistöverojen alarajoja hyvin merkittävästi. Siinä olisi toistasataa kuntaa,
muistaakseni, joutunut pakostikin tätä nostamaan. Oppositioon silloin heitetyt perussuo-
malaiset kyllä olivat hyvin vahvasti tätä esitystä vastaan. Opposition yhtenäisen vastustuk-
sen kautta se kaatui tai hallitus joutui vetämään tämän esityksen pois, joten kyllä meidän
linjamme tältä osin tuli selväksi jo viime vuonna. Kiitän kyllä hallitusta siitä, että se viime
vuonna tältä osin tuli järkiinsä.

Mutta, arvoisa puhemies, täällä kysyttiin muun muassa siitä, millä perussuomalaiset
kompensoisivat esittämänsä tulonmenetykset, jos tämä meidän vaatimuksemme asumis-
menojen alentamisesta menisi läpi. Täällä on otettu kantaa muun muassa siihen, että tällä
hallituskaudella tuloverotusta on jo merkittävästi kevennetty. Se linja, että sitä on keven-
netty, onkin ollut sinänsä oikea. Toki se on aika paljolti kohdistunut hyvätuloisiin, mutta
pääasia on, että myös pienituloiset ovat siitä jonkin verran hyötyneet. Vastaavasti valitet-
tavasti kulutusveroja on myös kiristetty tällä vaalikaudella, ja se on kyllä kohdistunut pää-
osin tai enemmänkin pienituloiseen kansanosaan. 

Mutta tästä meidän omasta linjastamme: Me perussuomalaiset olemme myös sitä miel-
tä, että valtion budjetti tulee saattaa lähivuosina tasapainoon. Velkaantumisen tie on ehdot-
tomasti kuljettu loppuun. Me tulemme omassa syksyn vaihtoehtobudjetissamme esittä-
mään sellaisen vaihtoehdon, joka velkaannuttaisi Suomea vähemmän kuin hallituksen
budjettiesitys tekee. Meillä on tehtynä useita kymmeniä eduskuntaryhmän yhteisiä talous-
arvioaloitteita ja niihin liittyvät lakialoitteet. Ne ovat toki tuolta eduskunnan verkkopalve-
lusta luettavissa. Merkittäviä säästöjä kohdistaisimme muun muassa maahanmuuttoon ja
EU-menoihin.

16.31 Pia Viitanen sd: Arvoisa rouva puhemies! Alun perin pyysin minäkin tämän pu-
heenvuoron todetakseni sen saman tosiasian, minkä edustaja Harakka tuossa edellä, että
tällä hallituskaudellahan kävi niin, että kaksi ensimmäistä vuotta kiinteistöveroa niin sano-
tusti pakkonostettiin. Eli kun valtio nostaa sen alarajan, niin se tarkoittaa, että niissä kun-
nissa, missä tämä alaraja on alitettu, kiinteistöveroa täytyy nostaa. Ja näin kävi kaksi vuot-
ta peräkkäin. Koitti kolmas vuosi, jolloin hallitus jälleen kerran tätä esitti ja jolloin totesim-
me vahvasti, että nyt on tilanne se, että kun tätä on jo kaksi kertaa pakkonostettu, niin enää
kolmatta ei saisi tulla, tämä alkaa käydä kohtuuttomaksi. Toki olimme niitä kahta aikai-
sempaakin vastustaneet. Ja sitten, kuten todettu, täällä järki voitti siinä suhteessa, että hal-
litus veti alarajan pakkonoston pois, toki jätti sinne ylärajan mahdollisuuden, ja kovasti
kyllä ihmettelimme, koska kukaan sitä todennäköisesti ei tule käyttämään, miksi se väen
vängällä piti sinne jättää ja laki säätää, kun sen olisi voinut jättää tekemättäkin ja säästää
hieman ehkä energiaa tältä osin.

Mutta, puhemies, tähän lakiesitykseen liittyen me olemme aikaisemminkin, kun hallitus
on edellisinä vuosina tehnyt korotuksia energiaveroon, tehneet sellaisen lausumaehdotuk-
sen, missä olemme toivoneet sitä, että seurattaisiin uudistusten ja muutosten vaikutuksia
esimerkiksi juuri asumiskustannuksiin ja mikäli ilmenisi negatiivisia vaikutuksia merkittä-
vällä tavalla, niin asioihin pitäisi puuttua. Minua sinänsä kiinnostaisi se, seuraako hallitus
tällä hetkellä esimerkiksi näiden monien eri esitystensä, mitä tulee eri sektoreilta, vaiku-
tuksia asumiskustannuksiin, koska meistä se olisi hyvin perusteltua. Asumiskustannukset
6



Pöytäkirjan asiakohta PTK 105/2018 vp
muodostuvat monesta eivätkä vähiten kiinteistöverosta tai lämmityskustannuksista ja tä-
mänkaltaisista, eli kyllä mielestäni olisi kohtuullista, kun monesta suunnasta tehdään asu-
mismenoja lisääviä uudistuksia tai muutoksia, että hallitus myös niitä seuraisi, ja jos huo-
maisi, että ehkä jotain tarttisi tehdä, että suunta ei näin jyrkästi menisi tiettyyn suuntaan,
niin sitten vähän pakittaisikin näitä esityksiä. Tämän kysymyksen nyt heitän sitten halli-
tukselle. Ainakin yksi ministeri siellä on jo omaa, seuraavaa asiaansa odottamassa, niin
jospa sitten terveiset menevät sitä kautta plus sitten hallituspuolueiden edustajien kautta
hallitukselle.

16.34 Ben Zyskowicz kok: Arvoisa rouva puhemies! Edustaja Harakka sanoi puheenvuo-
rossaan, että nykyinen hallitus ei ota ilmastonmuutosta vakavasti. Tuo on kyllä täysin vää-
rä todistus. En tiedä, edustaja Harakka, mikä olisi se Suomen hallitus, joka olisi tehnyt
enemmän päätöksiä, joilla pyritään ilmastonmuutosta omalta pieneltä osaltamme hillitse-
mään, kuin tämä nykyinen hallitus. Nykyinen hallitus ottaa ilmastonmuutoksen hyvin va-
kavasti ja on muun muassa energiapolitiikkaan liittyen tehnyt merkittäviä linjauksia. 

Toinen asia on sitten tämä verotuksen painopisteen siirtäminen työnteon verottamisesta
enemmän ympäristöhaittojen ja kulutuksen verottamiseen. Tähän on riittävä syy jo kokoo-
muksen työn linja. Siis haluamme kannustaa työntekoa, tehdä työnteosta entistä kannatta-
vampaa, ja jo se on riittävä syy siihen, että painopistettä verotuksessa tulee siirtää edelleen-
kin työnteosta esimerkiksi kulutukseen ja ennen kaikkea ympäristöhaittojen verottami-
seen. Mutta toinen syy tälle linjaukselle on luonnollisesti ilmastonmuutoksen torjunta. Itse
asiassa se edellyttäisi paljon nykyistä radikaalimpaa verotuksen painopisteen siirtämistä
nimenomaan ympäristöhaittojen ja kulutuksen verottamiseen ja vastaavasti silloin sallisi
paljon nykyistä tuntuvamman työn verotuksen keventämisen, jolle olisi perusteita muun
muassa niistä näkökohdista, jotka edellä mainitsin. 

Tästä verotuksen painopisteen siirtämisestä työn verotuksesta kulutuksen ja ympäristö-
haittojen verottamiseen tuntuvat yleisellä tasolla puheissa kaikki nykyiset puolueet — ai-
nakin suurimmat puolueet — olevan yhtä mieltä, mutta SDP:ltä toivoisin, että sitten kun
ollaan tämän ajattelun toteuttamisen kanssa tekemisissä eli ollaan laittamassa sitä verotuk-
sen painopistettä esimerkiksi ympäristöhaittojen torjumiseen, myös niissä tilanteissa SDP
uskollisena tälle yleislinjaukselle — omalle yleislinjaukselleen — antaisi tukea yksittäisil-
le toimille, joilla tätä linjaa edistetään. Jo vuosia sitten käytiin tätä tasaverokeskustelua,
jota silloinen SDP:n puheenjohtaja Jutta Urpilainen paljon piti esillä, ja sanoin jo silloin,
että ei siellä bensapumpulla pystytä kyselemään sen autoilijan tulotasoa ja määrittämään
bensan hintaa sen mukaan, vaan kyllä se bensa on tasaveron piirissä. No, nykyinen tekno-
logia ilmeisesti sallisi sen, että jollakin kortilla katsottaisiin tulotiedot ja sen mukaan hin-
noiteltaisiin, mutta tuskin SDP sitä on ajamassa. 

16.37 Jani Mäkelä ps: Arvoisa puhemies! Kun edustaja Viitanen äsken puhui tästä kiin-
teistöveron niin sanotusta pakkonostosta, niin kun se nyt on niin vastenmielinen — no, ei-
hän vero tietysti koskaan mukava ole, ja vero kuitenkin on aina pakollinen — niin miksi
sitten kunnat eivät tämän vastenmielisen veronkorotuksen seurauksena ole kompensoineet
saamiaan verotuloja pois yleisestä veroprosentista tai noin muuten vain ylipäätään halpuut-
taneet kunnallisia palveluja esimerkiksi pienituloisten ihmisten osalta? [Timo Harakan vä-
lihuuto] — Niin, Helsingissähän on laadittu jopa säästöohjelmia. Pääkaupunkiseudun rik-
kaatkin kunnat laativat säästöohjelmia. Mikä on tilanne vähemmän varakkaissa kunnissa?
7



Pöytäkirjan asiakohta PTK 105/2018 vp
— Itse kunnallispolitiikassa mukana olevana olisin taipuvainen uskomaan, että kuntatalou-
dessa nyt vain ei mene kovin lujaa ja ne verotulot, mitä saadaan niistäkin veromuodoista,
ovat tarpeen. 

16.38 Hannu Hoskonen kesk: Arvoisa rouva puhemies! Vähäiseltä osalta otan osaa tä-
hän keskusteluun siinä mielessä, että kun katsotaan asumiskustannuksia, niin pitäähän
meidän olla rehellisiä siinä, mikä on se todellinen syy, miksi asumiskustannukset Suomes-
sa nousevat. Se on tietenkin tämä keskittämisen loputon tie, joka on nostanut asuntojen
hinnat pilviin, ja totta kai se asunnon hinta vaikuttaa suoraan vuokriin. Ne ovat yksi yh-
teen. Totta kai ihminen tai joku sijoittaja, joka sijoittaa, vaikka hänkin on ihminen, tai joku
osakeyhtiö, joka sijoittaa, tai joku instituutio, joka sijoittaa, yksityinen ihminenkin voi si-
joittaa, totta kai... Monella on, monilla tuttavillanikin on lukuisia asuntoja. Tiedänpä joita-
kin, joilla on viisikymmentäkin asuntoa. [Ben Zyskowicz: Mutta he eivät ole kansanedus-
tajia!] — Ei, ei, ei. 

Mutta, arvoisa puhemies, otan huomioon sen, että kun tämä hintataso on noussut näin
järjettömiin, asuntojen neliöhinta on noussut aivan pilviin, niin totta kai se suoraan vaikut-
taa vuokriin, ja sillä, jos joku polttoainevero tai joku energiavero tai joku muu nousee tai
hieman jopa laskee, ei siihen kokonaisuuteen ole mitään merkitystä. Sille ihmiselle, joka
maksaa sen vuokran tai omistusasunnon korkoja ja lyhennyksiä pankille, sillä asuntojen
hintatasolla on radikaali merkitys. Ja nyt kun maailman talouskriisi näyttää nostavan aina-
kin Italiassa päätään, niin kannattaa muistaa se, että se todellinen pommi piilee siellä suu-
rissa korko-odotuksissa, joita tällä hetkellä markkinoilla on. Moni tässä kaupungissa ja
täällä pääkaupunkiseudulla rakennettu asunto-osakeyhtiö on ottanut yhtiölainaa valta-
vasti, ja kun ne monesti ovat sitä niin sanottua sen hetken nollakorkoista lainaa, joka on
markkinakorkoihin tiukasti sidottu, jotkut puhuvat erään pankin nimellä niistä lainoista,
niin se johtaa siihen, että kun korko lähtee rajusti nousemaan — se voi hetkessä olla 5 pro-
senttia — niin kyseinen asunnon omistaja on todella suurissa, suurissa talousvaikeuksissa
nimenomaan sen asunnon hinnan nousun tai vuokran hinnan nousun takia. Sieltähän tämä
taudinkuva tulee. 

Energiaverojakin pitää tarkastella, ja kuten edustaja Zyskowicz puheenvuorossaan mai-
nitsi, kannattaa nekin huomioida. Tämä hallitus on ilmastopolitiikan suhteen tehnyt paljon
ja tekee totta kai edelleenkin, mutta kannattaa ne isot asiat nähdä ensin. Näistä nyansseista
voimme kiistellä vaikka kuinka loputtomiin, mutta se, että me jatkamme tätä, että Helsin-
kiin tai pääkaupunkiseudulle pitäisi lähettää valtava määrä ihmisiä ja autioitetaan tuo suo-
malainen maaseutu, johtaa siihen, että arvokkaat rakennukset muualla menettävät arvonsa
ja sitten täällä pääkaupunkiseudulla rakennetaan 15 neliön yksiöitä, joilla on melkein
kymppitonnin neliöhinta. Kysyä sopii tässä yhteydessä, arvoisa puhemies, onko se ih-
misasunto? Meillä ollaan tässä kaupungissa huolissaan, tai Suomessa ainakin vihreät ovat
huolissaan siitä, kun minkit ja supit asuvat pienissä häkeissä, mutta kukaan vihreistä ei ole
vielä ottanut huomioon sitä, että ihmiset ahdetaan semmoisiin looseihin, jotka eivät mie-
lestäni ole ihmisasuntoja. Kyllä mielestäni se viriketoiminta pitäisi ihmiselläkin olla, ja 15
neliön asunnossa sellaista viriketoimintaa ei ole.

16.41 Pia Viitanen sd: Arvoisa rouva puhemies! Todettakoon nyt kuitenkin, että kehotan
teitä kaikkia olemaan läsnä eduskunnassa ensi torstaina klo 17:stä eteenpäin, sitä ennenkin
tietenkin, mutta siitä eteenpäin täällä käydään keskustelua juuri tästä asuntopolitiikasta ko-
8



Pöytäkirjan asiakohta PTK 105/2018 vp
konaisuudessaan. Siellä on erinomainen tarkastusvaliokunnan yksimielinen mietintö asu-
misen ongelmista, kehittämistarpeista. Se kannattaa lukea, keskusteluun kannattaa osallis-
tua. Siinä tarkastusvaliokunta toteaa yksimielisesti muun muassa, että onnistunut asunto-
politiikka vaatii muun muassa tietynlaista viisasta aluekehittämistä, ja siinä todetaan yksi-
mielisesti myös se, että esimerkiksi tämänkaltaiset ratkaisut kuin tällä kaudella tehtiin
muun muassa Savonlinnan osalta ja opettajakoulutuksen lakkauttamisen osalta olivat myös
asuntopoliittinen katastrofi sillä alueella. Se oli muutenkin katastrofi, mutta valiokunta te-
kee johtopäätöksen, että ei tulisi valtion itse tehdä sellaisia toimia aluepoliittisesti, joilla
vain pahennetaan tätä ikään kuin asumispolitiikan ongelmaa niin, että toisaalla, pääkau-
punkiseudulla, on kalliita asuntoja, liian vähän kohtuuhintaisia vuokra-asuntoja, ja toisaal-
la taas maa tyhjenee. Näin ei pitäisi toimia hallituksen omin toimin, koulutuspoliittisin toi-
min, aluepoliittisin toimin. Muun muassa tämä on yksimielisesti todettu valiokuntamme
mietinnössä, ja minusta se on hyvin tärkeä asia pohdittavaksi. — Tuli mieleen tästä edelli-
sestä puheenvuorosta, jonka edustaja täällä käytti. [Ben Zyskowiczin välihuuto]

Puhemies! Vielä sen verran edustaja Zyskowiczille — kun hänelläkin on kovin asiaa —
sanon tästä verotuksesta, että paitsi että on tärkeää tarkastella verotusta esimerkiksi siitä
näkökulmasta, miten se vaikuttaa ympäristöön tai muuhun, meille sosiaalidemokraateille
on tärkeätä tarkastella sitä myös siitä näkökulmasta, miten se vaikuttaa yhdenvertaisuu-
teen, eriarvoistumisen torjumiseen ja tulonjakoon. Ei ole varmasti mikään yllätys edustaja
Zyskowiczillekaan se, että me kyllä pieni- ja keskituloisia palkansaajia ja eläkkeensaajia
voisimme verottaa vähemmän kuin hallitus verottaa. Olemme omissa vaihtoehtobudjeteis-
samme toimineet näin. Mutta sitten taas niitä kaikkein suurituloisimpia voisimme verottaa
enemmän kuin nykyinen oikeistohallitus verottaa. Samoin tiettyjä pääomia verottaisimme
enemmän. Eli nämä ovat myös niitä kysymyksiä, mitkä näyttäytyvät yhteiskunnallisena oi-
keudenmukaisuutena. Ja tässä suhteessa, kun sinänsä on ihan oikein keventää esimerkiksi
pieni- ja keskituloisen palkansaajan veroja — minusta se on aivan oikein — samaan ai-
kaan pitäisi muistaa se pieni- ja keskituloinen eläkkeensaaja, jonka verotuksen taas halli-
tus ensi töikseen eriarvoisti palkansaajaan nähden, mikä oli väärin. Nimenomaan kun sa-
maan aikaan tulee näitä kiinteistöveron korotuksia ja lämmityskulujen korotuksia pienitu-
loisille eläkkeensaajille, [Puhemies koputtaa] kyllä, puhemies, tämäkin tärkeä asia on.

16.44 Timo Harakka sd: Arvoisa puhemies! Edustaja Zyskowicz kehui hallituksen il-
mastosaavutuksia yleisellä tasolla, mutta minä olin aikaisemmin puhunut konkreettisista
toimenpiteistä. Eli kun ilmastopaneeli antoi tämän hyvin vakavan varoituksensa maapal-
lon tulevaisuudesta, mihin liittyen melkein kaikki puolueet, mukaan lukien kokoomus, lu-
pasivat, että asialle tehdään jotain, niin seuraavana päivänä täällä salissa oli esillä ajoneu-
voveron alennus, jossa itse hallituksen esityksessäkin lukee, että tämä lisää päästöjä. Tä-
hän perustui väittämäni siitä, että käytännön veropolitiikka on ristiriidassa aitojen ilmasto-
tavoitteiden kanssa ajoittain, ja kyllä, hallituksen mahtipuolue siniset täällä juhli sitä, että
heidän tavoitteensa autoilun yleisestä halpuuttamisesta on näin sitten hallitus toteuttanut.
Tämä ei ole kestävää ilmastopolitiikkaa. Tähän viittasin.

Mutta ylipäätäänkin olisi kiinnostavaa kuulla, mikä on muu kuin yleinen näkökulma.
Edustaja Zyskowicz moitti sitä, että puhutaan yleisellä tasolla kulutus- ja ympäristöverois-
ta. No, hän itse ei puhunut lainkaan konkreettisella yksityiskohtatasolla, ja samaa olen
odottanut hänen puolueensa ministeriltä, valtiovarainministeri Orpolta, joka on hokenut
monta kertaa julkisuudessa, että verotuksen painopiste tulee siirtää työn verottamisesta ku-
9



Pöytäkirjan asiakohta PTK 105/2018 vp
luttamisen verottamiseen ja ennen kaikkea ympäristöhaittojen verottamiseen. Mitä se
konkreettisesti tarkoittaa? Mitä kulutusta hän verottaisi? Hän ei ole sanonut yhtään lukua
eikä yhtään hintalappua siihen. Esimerkiksi muoviverotus: pitääkö suomalaisen muovite-
ollisuuden olla nyt huolissaan kokoomuksen aikeista muovin verottamiseksi? Sanokaa
joku konkreettinen esimerkki. Näin haastan teitä, edustaja Zyskowicz, niin päästään puhu-
maan hinnoista ja vaikutuksista. 

Jos kerran tarkoitus on siirtää verotuksen painopistettä, niin tästä 90 miljardin euron ve-
rotuotosta siis useampi kymmenen miljardia euroa pitäisi jo saada kulutusveroista. Tämä
kiinnostaa pienituloisia suomalaisia, jotka saattavat aavistaa, että koska kulutusverot usein
ovat tasaveron luontoisia, kuten aivan oikein totesitte, niin tämä saattaakin näkyä köyhän
suomalaisen pussissa ja johtaa tuloerojen kasvamiseen. SDP:n vastaus tähän esittämäänne
haasteeseen on kestävän kehityksen arvonlisävero, jonka pitkäaikainen tavoite olisi se, että
jokaisen tuotteen ja palvelun ympäristö- ja ilmastovaikutus ja sosiaalisen kestävän kehi-
tyksen vaikutus näkyisi verotasossa. Näin tämä asia olisi jatkuvasti esillä.

Haluan lopuksi kiittää vielä edustaja Zyskowicziä siitä, kun hän sanoi, että kun SDP saa
näitä omia ohjelmiaan käytännössä toteuttaa jatkossa, eikä hän käyttänyt edes sanaa ”jos”
viitatessaan huhtikuun 14. päivään.

16.47 Ben Zyskowicz kok: Arvoisa rouva puhemies! Ensinnäkin edustaja Viitasen pu-
heenvuoron johdosta on todettava, että hän keskittyi puheenvuorossaan, jossa hän oli vas-
taavinaan loppupuolella puheenvuoroaan minulle, pelkästään tuloverotuksen sisäiseen
kohdentumiseen, siis ansiotuloverotuksen sisäiseen kohdentumiseen, eikä puhunut lain-
kaan tästä painopisteasiasta, josta minä puhuin, eli verotuksen painopisteen siirtämisestä
työn verotuksesta kulutuksen ja ympäristöhaittojen verottamiseen.

Mitä sitten edustaja Harakan puheenvuoroon tulee, niin heti alkuun on pahoiteltava tätä
väärinkäsitystä. Puhuin SDP:n vaihtoehdoista nykyisessä eduskunnassa, nykyisessä lain-
säädäntötyössä, mitä te täällä teoissanne tosiasiassa, esimerkiksi suhteessa nyt esillä ole-
vaan esitykseen, tuotte esiin verrattuna niihin yleisen tasoon puheisiin, joissa sinänsä pi-
dätte perusteltuna edellä mainittua painopisteen siirtämistä. En siis, toisin kuin ymmärsit-
te, edustaja Harakka, puhunut mitään vaalien jälkeisestä ajasta, koska siitähän me emme
tiedä.

Mutta olin odottanut, että edustaja Harakassa olisi ollut sen verran miestä — anteeksi
tämä ei-sukupuolineutraali ilmaisu — että hän olisi myöntänyt, että väite siitä, että nykyi-
nen hallitus ei ota vakavasti ilmastonmuutosta, ei pidä paikkaansa, koska se ei pidä paik-
kaansa, mutta tähän edustaja Harakka ei ollut valmis.

Kun täällä sitten korostettiin ennen kaikkea tulonjakovaikutuksia ja sitä, että SDP ha-
luaa verotusratkaisuissa ennen kaikkea niihin kiinnittää huomiota, niin ensimmäinen kom-
mentti on se, että kyllä tämä hyvin surkuhupaisella tavalla huomattiin. Viime vaalikaudel-
la, kun me olisimme halunneet korottaa tupakan veroa, niin SDP vastusti tupakan veron
korottamista, koska se olisi vaikuttanut kielteisesti niin sanottuun Gini-kertoimeen. Ehkä
tämä on hyvä esimerkki siitä, miten kapea-alaisesti SDP pystyy näitä veroasioita katso-
maan.

Mitä tulee tähän painopisteen siirtämiseen työnteon verotuksesta kulutuksen ja ympäris-
töhaittojen verottamiseen, jota kokoomus ajaa ja joka olisi myös ilmastonmuutoksen kan-
nalta ehdottoman tärkeä ja tarkoituksenmukainen toimenpide, niin niin kauan kuin SDP
tuijottaa silmänsä kipeäksi ennen kaikkea näihin tulojakovaikutuksiin, jopa ihan siellä
10



Pöytäkirjan asiakohta PTK 105/2018 vp
marginaalissa oleviin muutoksiin, niin kauan SDP:n on ilmeisesti vaikeata samanaikaises-
ti olla kannattamassa painopisteen siirtämistä työnteon verotuksesta esimerkiksi ympäris-
töhaittojen verottamiseen. [Timo Harakka: Esimerkki!] — Mitä esimerkkeihin tulee, niin
esimerkiksi nyt meillä on käsittelyssä esitys, ja on ollut muitakin, joilla nimenomaan kulu-
tusta ja ympäristöhaittoja pyritään verottamaan lisää. [Vastauspuheenvuoropyyntöjä] 

Toinen varapuhemies Tuula Haatainen:  Pysytään puhujalistassa, koska aika on rajalli-
nen. 

16.50 Simon Elo sin: Arvoisa puhemies! Tässä käsillä olevassa esityksessä toki tosiaan
nämä muutokset verotuksessa kiristäisivät kivihiilen verotusta ja lieventäisivät maakaasu-
verotusta. Tämä nyt on esimerkiksi ympäristön kannalta minusta ihan järkevä toimi.

Mitä tulee tähän, mitä edustaja Harakka muuten sanoi liittyen autoilun kustannuksiin,
niin pitää paikkansa, että siniset on yksityisautoilijan puolue. Ei sitä tässä yhtään kainos-
tella eikä salailla. Autoveroa on kevennetty sadoilla miljoonilla euroilla, mitä sosiaalide-
mokraatit ovat vastustaneet, mitä ihmettelen siinä mielessä, samoin vihreiden osalta ihmet-
telen, kun sehän on nimenomaan ympäristön kannalta järkevä toimenpide. Uudistetaan au-
tokantaa — tähän pitäisi kaikkien puolueiden pyrkiä — ja vielä verotuottokin on samaan
aikaan kasvanut kymmenillä miljoonilla euroilla. Ajoneuvoveron kevennyksen tosiaan si-
niset halusivat budjettiin tuoda, ja siinä onnistuttiin. Emme siinäkään yhtään kainostele sitä
myöntää.

Mitä tulee ilmastoon, niin Suomen hiilidioksidipäästöt viime vuonna vähenivät 5,9 pro-
senttia, nettopäästöt ovat vähentyneet 50 prosenttia vuodesta 1990. Talous on siis kasvanut
ja esimerkiksi autojen määrä liikenteessä kasvanut, mutta samaan aikaan päästöt pienene-
vät. Suomi on harvoja maita EU-tasollakin, jotka tähän ovat pystyneet. Ei meillä siinä mie-
lessä mitään tarvetta itseruoskintaan ole. [Ben Zyskowicz: Kuulitteko, edustaja Harakka?]

Ilmastonmuutos on vakava haaste, mutta tässä herää juuri se kysymys, että kun me
olemme sitoutuneet Pariisin ilmastosopimukseen, EU-tasolla tiettyihin tavoitteisiin, ja to-
siaan päästöt pienenevät, niin mikä niin sanotusti riittää. Minusta ei kyllä saa, eikä sinisis-
tä, millään ilmastofundamentalisteja, niin että ilmastonmuutoksesta pitäisi puhua joka
asiassa, mihinkä se ei edes liity, ja että tavoitteiden pitäisi olla sellaisia, että ne ylittävät
sen, mitä Suomen tarvitsee omalta osaltaan tehdä, eivätkä itse asiaa pelasta eli pysäytä il-
mastonmuutosta tai sitä torju. Suomi tekee osansa, mutta kyllä minä odotan, että muutkin
maat tekevät osansa.

Toinen varapuhemies Tuula Haatainen:  Meillä on varattu 45 minuuttia tähän keskus-
teluun. Otan nämä puheenvuorot, jotka nyt näkyvät listassa, kolme puheenvuoroa, ja sitten
tämä joudutaan keskeyttämään.

16.52 Hannu Hoskonen kesk: Arvoisa rouva puhemies! Edustaja Elo sanoi erinomaisen
hyvin nämä faktat, missä maailma menee tällä hetkellä. Se on totta, että ilmasto muuttuu, ja
fossiilisten aineiden verottaminen, totta kai, on parempaa kuin se, että emme verota, koska
se lisävero, mikä sinne tulee, tietysti ohjaa kulutusta siihen suuntaan, mihin sen pitääkin
sitä ohjata. Kuten edustaja Elo sanoi, niin viimeisten vuosikymmenten aikana Suomen hii-
lidioksidipäästöt ovat vähentyneet, talous on kasvanut hurjasti, autoistuminen on lisäänty-
nyt. 
11



Pöytäkirjan asiakohta PTK 105/2018 vp
Esimerkiksi tämä paljon puhuttu autovero: jokainen meistä sen tietää, että kun vanhat
autot romutetaan ja tilalle ostetaan kaikilla nykyaikasilla ilmanpuhditussysteemeillä varus-
tettu auto, joka kuluttaa puolet siitä, mitä se vanha rotisko kulutti, niin se on varmasti il-
mastoteko. Mutta kannattaa samaan hengenvetoon muistaa, että nyt ihmisillä — tuolla
maaseudulla varsinkin — on pelko siitä, saako niillä vanhoilla Toyota Corolloilla [Simon
Elo: Jopa Corollalla!] tai muilla ajaa vielä. Totta kai saa ajaa. Se on paras ilmastoteko nii-
den ihmisten, Suomen ja koko maailman kannalta, että ihminen pitää autonsa kunnossa,
katsastaa sen ja pitää siellä katalysaattorit kunnossa ja niin edelleen, koska siihen autoon on
sijoitettu valtava määrä maailman raaka-aineita, erilaisia raaka-aineita, ja jos vastaava uusi
tehdään, niin siinä tehdään valtavasti haittaa luonnolle eri tavalla metallien valmistukses-
sa, muovin valmistuksessa ja niin edelleen. Pidetään autot kunnossa, pidetään Suomi kun-
nossa, mutta lopetetaan se kohkaaminen.

Tämä ilmastokeskustelu alkaa muistuttaa entisen Buster Keatonin elokuvaa, jossa kave-
ri juoksee kadulla ja vilkuilee taakse, katselee koko ajan taakse ja juoksee, ja kohta koko
porukka tulee perässä ja vilkuilee myös taakse, että mitä tapahtuu. Itse asiassa ei tapahtu-
nut mitään, mutta yhden ihmisen häiriökäyttäytyminen johti tällaiseen tilanteeseen. Kan-
nattaa muistaa, hyvät ihmiset, hyvät kansanedustajakollegat, se, että Suomi selviää näistä
haasteista aivan varmasti, mutta jos me ajamme itsemme sellaiseen umpikujaan, jossa mi-
tään energiaraaka-aineita ei saisi käyttää, ja olemme täällä Pohjolassa, niin palataanpa tä-
hän asiaan tammikuussa, arvoisat kansanedustajat, kun on 35 astetta pakkasta ja pikkuinen
tuulenvire käy tuolta Suomenlahdelta — sitten voidaan käydä ilmastokeskustelua siitä, mi-
ten lämmitämme kotimme. Luulen, että meillä on siinä tilanteessa pikkuisen muutakin
mietittävää kuin se, miten pakkasesta selviämme. Meillä pitää olla tässä maassa jatkuvasti
omat energiaraaka-aineet käytössä. Sellainen järjetön juokseminen jonkun ilmastopanee-
lin perässä... Hyviä raportteja on ilmastopaneelilta tullut, en sitä kiellä, mutta niihin pitää
suhtautua järkevästi. Ei se, että naapurissa hurja asuu, tarkoita, että itseen se hurjuus tart-
tuu. [Timo Harakka: Tulihan se totuus sieltä, ei oteta tosissaan!]

16.55 Pia Viitanen sd: Puhemies! En minä tähän aiempaan puheenvuoroon sano muuta
kuin sen, että kyllä nämä raportit on minusta viisasta ja syytä ottaa tosissaan ja on hienoa ja
tärkeää se, että vihdoin maapallolla herätään näyttävämminkin siihen ilmastohaasteeseen,
mikä on. [Hannu Hoskosen välihuuto] Se on ollut esillä pitkään, olemme tienneet, ja mie-
lestäni on vastuullista miettiä niitä keinoja, millä torjumme ilmastonmuutosta, piste. Ja mi-
kään mielestäni Suomen toiminnassa ei viittaisi mihinkään ylireagointiin näiden vakavien
asioiden edessä, päinvastoin.

Puhemies! Mitä tulee itse asiaan, tuossa Harakka kertoikin jo mielestäni aika hyvin, että
SDP:llä on monta hyvää ideaa, joilla voimme kehittää edelleen verotusta, ja yksi, mikä tu-
lee taas tähän ympäristöverotukseen, on kestävän kehityksen alv-veroratkaisu, jota olem-
me kehittelemässä parhaillaan. Mielestäni se on eräällä tavalla vastaus siihen kysymyk-
seen, että ympäristöverojakin voi kerätä monenlaisesti. 

Mitä tulee sitten vaikutuksiin ympäristöön, niin kovin jäi vaatimattomaksi se luettelo,
mitä kerroitte tosiasiallisesti tämän hallituksen esimerkiksi veropuolella tekevän, koska jos
tämä esitys teidän mielestänne on se mainio ja hieno ratkaisu myös ilmaston näkökulmas-
ta, niin samaan aikaan, muistan, pöydällä on tämä mainittu ajoneuvovero, sen lasku, josta
YM meille tuolla verojaostossa vähän tuskaili, että tämä on hyvin paljon taas ilmastota-
voitteen vastainen. Näin se menee. 
12



Pöytäkirjan asiakohta PTK 105/2018 vp
Sitten taas mitä tulee johdonmukaisuuteen, niin aiemminhan hallitus nosti ajoneuvove-
roa, kun nyt täällä sitten jotkut haluavat ottaa pisteitä siitä, että se laskee. Kyllähän tämä on
mennyt nyt vähän näin, ja se taustasyy on siinä, että fiskaalisia vaikutuksia katsellaan eikä
kauhean syvällisesti mietitä. 

Nämä olivat nyt tosiasioiden kertaamista, eivät niinkään kannanottoja, mitä hetki sitten
sanoin.

Puhemies! Yksi tärkeä asia vielä liittyen tähän verotuksen rakenteeseen — ympäristö-
verot versus työn verotus — niin kyllä mielestäni sekin täytyisi nyt huomioida, kun edus-
taja Zyskowicz täällä peräänkuuluttaa työverotuksen alentamista, että en sen sijaan hänen
puheessaan kuullut kovin suurta huolta tästä eläkkeensaajien asemasta ja heidän verotuk-
sestaan. Nimittäin juuri sen takia, että tässä haluttiin vain ja nimenomaan nähdä työnteon
verotus — mikä sinänsä pieni- ja keskituloisten osalta on oikein, että sitä lasketaan — niin
samaan aikaanhan hallitus teki mielestäni ison virheen silloin ensimmäisessä veroratkai-
sussa. Tämän hokeman nimissä unohdettiin kokonaan eläkkeensaaja, ja se oli erityisen ikä-
vää, kun se tapahtui tilanteessa, missä olimme juuri käyneet eduskuntavaalit ja kaikki edus-
kuntapuolueet puheenjohtajansa suulla olivat todenneet, että on kunnia-asia, että eläkkeen-
saajien ja palkansaajien verotus on yhteneväinen, ei ole veroeroa. Se oli kokoomukselle pe-
rusfilosofia, mutta miten kävi? Perusfilosofia unohtui siinä vaiheessa, kun ensimmäinen
veroratkaisu tehtiin ja palkansaajat saivat ihan oikein työtulovähennyksen, mutta eläketu-
lon vähennystäpä ei tullut silloin siinä veroratkaisussa. Haluaisin, että myös tämä muistet-
taisiin, kun verotuksesta puhutaan, eli kyllä myös eläkkeensaajan [Puhemies koputtaa] ve-
rotuksen tulee olla oikeudenmukainen. 

16.58 Timo Harakka sd: Arvoisa puhemies! Edustaja Zyskowiczin ja minun perustelu-
jen ero on se, että minä käytin niitä ja mainitsemani edustaja ei käyttänyt niitä. Hän kehui
hallituksen ilmastopolitiikkaa yksilöimättä, minä kerroin täsmälleen, että 9. lokakuuta, ta-
san kaksi viikkoa sitten, tässä salissa esitetyn ajoneuvoveron vaikutukset lisäävät päästöjä
— päivä sen jälkeen, kun kansainvälinen ilmastopaneeli oli varoittanut meitä suomalaisia,
päivä sen jälkeen, kun edustaja Hoskosen esittämä puolue esitti huomattavasti suurempaa
näennäistä huolestumista kuin edustaja itse siitä, mitä ilmastonmuutos tarkoittaa seuraavil-
le sukupolville ja planeetan tulevaisuudelle.

Edustaja Zyskowiczissa ei itsessään ollut miesoletettua vastaamaan siihen kysymyk-
seen, minkä hänelle esitin: esittäkää käytännön esimerkkejä siitä suuresta rakennemuutok-
sesta, jota olette tässä tekemässä työn verotuksesta kuluttamisen ja ennen kaikkea ympä-
ristöhaittojen verotukseen. Itse asiassa ainoana esimerkkinä hän mainitsi tämän käsitteillä
olevan lakiesityksen, jonka vaikutukset valtiontalouteen, hyvät naiset ja herrat, ovat 33—
37 miljoonaa euroa. Se on siis 0,3 promillea valtion verotuotoista. Siis vähintään nolla
puuttuu tai kaksi nollaa puuttuu nyt tästä teidän itse esille ylpeästi ottamastanne suuresta
verotuksen rakennemuutoksesta kohti ilmasto- ja ympäristöystävällistä suuntaa. 

Tämä kysymys on jäänyt edelleen vastaamatta, mutta uskokaa huviksenne, että ette te
näin helpolla tule selviämään lähikuukausina siitä, mitkä tulevat olemaan ne teidän miljar-
diluokan panostuksenne siinä, kuinka siirretään työn verotusta kulutuksen verotukseen ja
kuinka vakuutatte vähävaraiset suomalaiset siitä, että ne eivät osu heidän kukkaroonsa,
koska heidänkin täytyy kuluttaa. Ei sinänsä ole kokoomuksen ideologian vastaista, että ky-
seessä olisi tasavero, mutta tämä viherpesu teidän epätasa-arvoistavassa politiikassanne ja
teidän olemattomassa veropolitiikassanne ei tule onnistumaan aivan näin huokeasti.
13



Pöytäkirjan asiakohta PTK 105/2018 vp
Keskustelu päättyi.

Asia lähetettiin valtiovarainvaliokuntaan.
14


