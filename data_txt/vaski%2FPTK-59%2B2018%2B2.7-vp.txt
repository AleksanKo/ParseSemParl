















































DEM8772.tmp.xml


Pöytäkirjan asiakohta PTK 59/2018 vp
Pöytäkirjan asiakohta 

PTK 59/2018 vp

Täysistunto

Torstai 31.5.2018 klo 16.00—19.40

2.7. Suullinen kysymys oikeudesta ilmaista elämän suojelua puolustava mielipide (Päivi Rä-
sänen kd)

Suullinen kysymys SKT 87/2018 vp

Suullinen kyselytunti

Puhemies Paula Risikko: Ja kristillisdemokraattinen eduskuntaryhmä, teillä oli myöskin
tämä sama kysymysaihe. Edustaja Räsänen.

Keskustelu

16.51 Päivi Räsänen kd: Arvoisa puhemies! Tässä ministerien julkisessa Twitter-keskus-
telussa ministeri Virolainen puolestaan kommentoi, että aborttioikeus ei ole mielipideasia
vaan ihmisoikeuskysymys. Abortissa on todellakin kysymys ihmisoikeuksista niin lapsen
kuin äidin kohdalla, mutta se on myös syvästi vakaumukseen ja maailmankatsomukseen
liittyvä ja siten todellakin mielipideasia. Tämä ministeri Virolaisen kommentti on mieles-
täni kylmä myös niille lääkäreille ja hoitajille, joille abortissa ei ole kysymys ainoastaan
mielipiteestä vaan vakaumuksesta suojella elämää. Itsekin kuulun niihin, jotka ajattelevat,
että ihmisen elämä alkaa hedelmöityksestä ja myös kohdussa elävällä lapsella on ihmisoi-
keus omaan elämäänsä. Kun nyt ministerit ovat käyneet tätä julkista Twitter-keskustelua,
niin kysyn: mikä on hallituksen kanta valtioneuvoston jäsenten, terveydenhuollon henki-
löstön ja muiden kansalaisten oikeudesta ilmaista myös elämän suojelua puolustavan mie-
lipiteensä ja vakaumuksensa tässä asiassa? Tätä kysyisin pääministeriltä.

16.53 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Vastaan kysymykseen, joka kohdistettiin, jos oikein ymmärsin, vahvasti
myös kansalliseen terveydenhuoltojärjestelmäämme ja oikeuteen saada abortti: Laki on
Suomessa säädetty 60—70-luvun taitteessa. Meillä on pitkä perinne kansallisesti lain nai-
selle suomasta oikeudesta aborttiin. Mutta kansainvälisessä vertailussa suomalainen lain-
säädäntö on verrattain tiukka siltä osin, kenen ja missä tilanteessa ja missä vaiheessa ras-
kautta abortti on mahdollista tehdä.

Eri kysymys — josta vastaa vastuuministerinä ministeri Virolainen kehityspolitiikan
suhteen — on Suomen pitkä linja lisääntymis- ja seksuaaliterveyden edistämiskysymyk-
sissä. Mutta siltä osin, kun ajatellaan vaikkapa WHO:ta kansainvälisenä terveysjärjestönä
— näistä asioista vastaan — totean, että hallitus on hyvin sitoutunut terveydenhuoltopoli-
tiikassamme tukemaan kansainvälisestikin seksuaali- ja lisääntymisterveyteen liittyviä oi-
keudellisia kysymyksiä ja täten naisten aseman [Puhemies koputtaa] parantamista.
 Tarkistettu
4.1



Pöytäkirjan asiakohta PTK 59/2018 vp
Puhemies Paula Risikko:  Otetaan tähän muutama lisäkysymys. Pyydän niitä edustajia,
jotka haluavat esittää lisäkysymyksiä, ilmoittautumaan painamalla V-painiketta ja nouse-
malla seisomaan.

16.54 Ville Niinistö vihr (vastauspuheenvuoro): Arvoisa puhemies! Tässä ei ole kysy-
mys siitä, onko kansalaisella oikeus ilmaista mielipiteensä. Myös ministereillä on kansa-
laisena oikeus ilmaista mielipiteensä, mutta silloin pitää olla erityisen tarkka, jos tämä mie-
lipide poikkeaa Suomen virallisesta linjasta. Ja kun on ulkoministeri ja edustaa Suomea ul-
komailla, niin työmatkalla — kuten juuri samalla kyseisellä matkalla, siis virkamatkalla,
veronmaksajien rahoilla tehdyllä matkalla — [Paavo Arhinmäen välihuuto] omien yksi-
tyistilaisuuksien järjestämisessä pitää olla hyvin harkitseva. Se, että te olette sosiaalisessa
mediassa ja blogissanne mainostanut osallistumistanne tähän tilaisuuteen, tekee siitä julki-
sen tehtävän. Tässä pitää olla hyvin tarkkana, että ei käytä ulkoministerin asemaa henkilö-
kohtaisena egotrippinä, koska te edustatte Suomea silloin, kun te olette työmatkalla, ja tä-
män pitää olla hyvin selvää, että Suomen kantoja edustetaan ja naisten oikeuksia ediste-
tään. Siksi kysyn vielä ministeri Soinilta: oletteko nyt asiaa harkitessanne havainnut, että
on väärin veronmaksajien rahoilla osallistua abortin vastaisiin tilaisuuksiin maailmalla?

Ja pääministeri Sipilä, tarkennatteko hallituksen toimintaohjeita näissä kysymyksissä,
miten ministerit toimivat ulkomailla?

16.55 Ulkoministeri Timo Soini (vastauspuheenvuoro): Arvoisa puhemies! Kun ministe-
ri lähtee virkamatkalle, esimerkiksi viikon mittaiselle, hän tekee siellä kaikkea sitä, mitä
ministerin tehtäviin kuuluu. [Eva Biaudet: Kuten vastustaa Suomen etuja!] Sen lisäksi on
vapaa-aikaa, ja silloin ministeri minun käsitykseni mukaan voi osallistua sellaisiin tilai-
suuksiin kuin hän harkitsee hyväksi. Tämä on täysin selvä asia.

Haluan sanoa, että siellä Kanadassa minun virallisessa ohjelmassani oli osallistuminen
Kanadan rukousaamiaiselle, jossa puhui liberaali pääministeri Trudeau, joka on abortin
kannattaja. Se oli osa virallista ohjelmaani. En puhunut siellä mitään. [Eva Biaudet: Niin,
miksi ei?] Osallistuin iltavigiliaan, jonka tein omalla ajallani. Se on minun mielestäni täy-
sin mahdollista.

Pidän erittäin tärkeänä, että Suomessa pätee mielipiteen-, uskonnon- ja uskonvapaus. Se
on sivistyneen demokratian merkki, että tämä sallitaan kaikille Suomen kansalaisille.

16.56 Hanna Sarkkinen vas (vastauspuheenvuoro): Arvoisa puhemies! Suomen ulko- ja
kehityspolitiikan lähtökohtana on ihmisoikeusperustaisuus. Ihmisoikeuspolitiikkaamme
kuuluu keskeisesti naisten ja tyttöjen oikeuksien, mukaan lukien seksuaalioikeuksien, edis-
täminen maailmanlaajuisesti. On käsittämätöntä, että Suomen ulkoministeri puhuu Suo-
men virallista ulkopoliittista linjaa vastaan. Ulkoministeri ei edusta vain itseänsä. On myös
käsittämätöntä, että ulkoministeri näkee oikeudekseen vastustaa maailman naisten itse-
määräämisoikeutta ja terveyttä.

Arvoisa puhemies! Kehitysministeri Virolainen on osoittanut kiitettävää sitoutumista
naisten oikeuksiin, samoin kuin edeltäjänsä Mykkänen ja Toivakka. Vaikka naisten oikeu-
det ja seksuaali- ja lisääntymisterveysoikeuksien edistäminen on Suomen ulkosuhteiden ja
kehitysyhteistyön keskiössä, on tähän painopisteeseen suunnattua kehitysrahoitusta kui-
tenkin leikattu, eli sanat ja teot ovat valitettavasti olleet ristiriidassa. [Puhemies: Kysy-
2



Pöytäkirjan asiakohta PTK 59/2018 vp
mys!] Kysynkin ministeri Soinilta: aikooko hallitus suunnata vuoden 2019 budjetissa lisä-
rahaa naisten oikeuksien ja seksuaalioikeuksien edistämiseen globaalisti?

16.57 Ulkoministeri Timo Soini (vastauspuheenvuoro): Arvoisa puhemies! Hallitus puo-
lustaa voimakkaasti, kuten myös ministeri, esimerkiksi 1325-agendaa, joka suojelee nai-
sia, antaa naisille mahdollisuuksia, kannustaa heitä yhteiskunnassa vaikkapa rauhanväli-
tykseen, pienlainoihin, moniin asioihin, jotka parantavat heidän etujaan. [Eva Biaudet:
Naisten oikeudet ovat jakamattomat!] On esimerkiksi maita, joissa vain noin 10 prosentil-
la naisista, jopa alle, on pankkitili. Me tiedämme, että jos ei tällaisia asioita saada kuntoon,
kehitys ei ole mahdollista. [Eva Biaudet’n välihuuto] Kaikkeen tähän tietenkin hallitus
rohkaisee.

Vuoden 2019 budjetista neuvotellaan sitten luonnollisesti hallituksen kesken, mitä sii-
hen tulee ja mihin mahdolliset lisäresurssit laitetaan.

Puhemies Paula Risikko: Ja vielä yksi lisäkysymys, edustaja Yanar.

16.58 Ozan Yanar vihr (vastauspuheenvuoro): Arvoisa puhemies! Äsken pääministeri
sanoi, että pitää olla äärimmäisen tarkka siinä, että esiintyy yksityishenkilönä, jos haluaa
esittää omia näkemyksiään. Mutta me emme vieläkään saaneet kunnon vastausta siihen,
mikä on teidän näkemyksenne ministeri Soinin toiminnasta, mitä tuossa muutama viikko
sitten Kanadassa tapahtui. 

Ulkoministeri edustaa Suomea. Hän oli ulkomailla verovaroin ja tämäntyyppisellä mat-
kalla osallistui kyseiseen mielenosoitukseen. Tätä hehkutettiin Twitterissä ja myös blogis-
sa. Arvoisa pääministeri Sipilä, mikä on näkemyksenne? Ja kuten edustaja Niinistö hyvin
kysyi: mitkä ovat toimintaohjeet ministereille tämäntyyppisissä tilanteissa? [Eva Biaudet:
Ja mikä oli niin hyvää Irlannin lainsäädännössä? Kertokaa se!]

Puhemies Paula Risikko: Ministeri Soini pyytää puheenvuoroa. — Olkaa hyvä, ministeri
Soini. [Timo Soini: Nimi mainittiin!] — Otetaan molemmat: ministeri Soini aloittaa, ja Si-
pilä jatkaa.

16.59 Ulkoministeri Timo Soini (vastauspuheenvuoro):  Arvoisa puhemies! On oikein
hyvä, että edustaja Yanar kysyi. Hän puhui mielenosoituksesta. Mielenosoitus siellä oli
seuraavana päivänä. Se oli se mielenosoitus, jossa oli tuhansia ja tuhansia ihmisiä. Se, mi-
hinkä osallistuin, oli iltavigilia, joka oli edellisenä iltana. Kannattaa olla tarkka näissä
asioissa, [Välihuutoja] ja sitten kun puhutaan veronmaksajien varoista... Ei se tätä asiaa tie-
tenkään miksikään muuta. Eikä kysymys ole siitä, että Suomessa, niin kuin läntisissä de-
mokratioissa, niin kuin kaikissa demokratioissa, on uskonnon, mielipiteen ja uskon va-
paus. Siitä olen ylpeä, että se pätee myös Suomessa.

17.00 Pääministeri Juha Sipilä (vastauspuheenvuoro):  Arvoisa rouva puhemies! Ly-
hyesti vastaus tuohon kysymykseen: Kävimme hallituksessa tänään lyhyen keskustelun
siitä, että meidän täytyy olla äärimmäisen tarkkana siinä, että kun virkamatkoilla on oikeus
myöskin yksityistilaisuuksiin osallistumiseen, niin näissä tilaisuuksissa ollaan aidosti yk-
sityishenkilönä eikä ministerinä. Tästä kävimme keskustelun, ja olemme tästä kaikki sa-
maa mieltä, että näin tulee toimia ja näin toimitaan.
3



Pöytäkirjan asiakohta PTK 59/2018 vp
Kysymyksen käsittely päättyi.

Kyselytunti päättyi.
4


	2.7
	16.51
	16.53
	16.54
	16.55
	16.56
	16.57
	16.58
	16.59
	17.00


