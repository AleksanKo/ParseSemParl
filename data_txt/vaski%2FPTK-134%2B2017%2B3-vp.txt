















































DEM9EDC.tmp.xml


Pöytäkirjan asiakohta PTK 134/2017 vp
Pöytäkirjan asiakohta 

PTK 134/2017 vp

Täysistunto

Perjantai 8.12.2017 klo 15.30—19.39

3. Hallituksen esitys eduskunnalle laiksi alkoholi- ja alkoholijuomaverosta annetun lain liit-
teen muuttamisesta

Hallituksen esitys HE 169/2017 vp
Lakialoite LA 12/2015 vp, 102/2016 vp, 77/2017 vp
Valiokunnan mietintö VaVM 21/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on valtiovarainvaliokunnan mietintö VaVM 21/2017 vp. Nyt päätetään
lakiehdotuksen sisällöstä.

Keskustelu

18.58 Kari Uotila vas: Arvoisa rouva puhemies! Täällä on tässä äskeisessäkin keskuste-
lussa viitattu kikyyn, ja tämä alkoholiveron korotuskin liittyy mutkan kautta kiky-sopi-
mukseen. Elikkä kun hallitus päätti kyykyttää palkansaajia leikkaamalla lomarahoja, pa-
kottamalla palkansaajat tekemään kolme palkatonta lisätyöpäivää vuodessa ja siirtämällä
työantajille kuuluvia sosiaalimaksuja palkansaajien kontolle, niin tämän kompensoimisek-
si sitten hallitus päätti tehdä mittavia veronkevennyksiä ja näiden veronkevennysten ra-
hoittamisesta puolet sitten tehdään korottamalla välillisiä veroja. Alkoholiveron korottami-
nen on 100 miljoonan potti tähän välillisten verojen korottamishankkeeseen. Toisen puo-
len näistä veroelvytyseuroista, sadoista miljoonista, hallitus rahoittaa ottamalla lisää vel-
kaa elikkä velkaelvyttää.

Mutta tästä itse alkoholiveron korotuksesta: Tämä on vähän ristiriitainen juttu. Tämä siis
on, niin kuin esityksessä todetaan, ensisijaisesti fiskaalinen vero, jolla kerätään 100 miljoo-
naa, mutta viitataan myöskin terveyspoliittisiin vaikutuksiin. Kun tällä viinaveron korotta-
misella pyritään nostamaan alkoholin hintaa ja sillä tavalla vaikuttamaan alkoholin kulu-
tusta vähentävästi, samaan aikaan hallitus on tuonut eduskunnan käsittelyyn alkoholilain
uudistuksen, jossa alkoholin saatavuutta tuntuvasti lisätään, mikä tuo sitten ongelmia mo-
nella tavalla. Nämä ovat keskenään ristiriitaisia ja taitavat olla tuolla hallituksen pöydässä
vielä tälläkin hetkellä vähän toisiinsa kytköksissäkin aika tiukasti, mutta nyt kuitenkin
tämä ensimmäinen käsittely tässä toteutetaan.

Arvoisa puhemies! Alkoholipolitiikkaan liittyy monta seikkaa, ja nyt on tilanne se, että
yksi seikka on se, että meidän pitäisi pystyä alkoholin kulutusta, kun sitä aika moni meistä
kuitenkin harrastaa, suuntaamaan esimerkiksi ravintoloissa tapahtuvaksi. Vuonna 97 kulu-
tettiin alkoholista ravintola-anniskelussa 21 prosenttia, nyt viime vuonna se oli pudonnut
10 prosenttiin. Jos tälläkin hetkellä alkoholin kulutuksesta käytettäisiin tuo 20 prosenttia
ravintola-anniskelussa, niin ravitsemus- ja majoitusalan mukaan se merkitsisi noin 15 000
 Tarkistettu
4.1



Pöytäkirjan asiakohta PTK 134/2017 vp
ihmisen työllistymistä. Sen vuoksi meidän vasemmistoliiton vastalauseessa lähdettäisiin
siitä, että tässä tilanteessa pyrittäisiin alentamaan alkoholin anniskelun arvonlisävero sa-
malle tasolle kuin ruuankin arvonlisävero ravintolapalveluissa on, jolloin sen ravintola-
myynnin suosio suhteessa dokaamiseen kotona tai sitten muualla paranisi ja tällä tavalla
saataisiin kulutusta ravintolaympäristössä tapahtuvaksi. Ja näin pystyttäisiin myöskin pa-
rantamaan työllisyyttä ravintola-alalla.

Tähän liittyy myöskin se, että nyt on yritystukityöryhmä työssä, ja paljon on kiinnitetty
huomiota siihen, että kotimainen ravintola joutuu kilpailemaan muun muassa risteilijälai-
vojen, merenkulkutukien kautta edullisempaa palvelua tarjoavien kilpailijoiden kanssa.
Tältäkin osin nyt jos tällaista ravintola-anniskelun arvonlisäveron alentamista ei tehdä,
tämä ero vain kasvaa ja vaikeudet sitä kautta lisääntyvät.

Sen vuoksi, arvoisa rouva puhemies, teen vastalauseen mukaisesti lausumaehdotuksen:
"Eduskunta edellyttää, että hallitus valmistelee ja tuo eduskunnan käsiteltäväksi esityksen
ravintola-anniskelun arvonlisäveron alentamisesta muiden ravintolapalveluiden tasolle."

19.03 Jari Myllykoski vas: Arvoisa rouva puhemies! Jo heti alkuunsa täytyy sanoa, että
edustaja Uotila käytti ansiokkaan puheenvuoron, ja kannatan Uotilan tekemää esitystä.

Meidän on pakko havaita se, että helposti, kun puhumme ravintolasta ja ravintolan alvin
laskusta, monet käyttävät sellaista sanontaa kuin "valvotuissa olosuhteissa". Se on juuri
virheellinen ja negatiivinen ilmaisumuoto siksi, että meidän pitäisi päästä enemmänkin sii-
hen, että nautimme alkoholia hyvän palvelun ilmapiirissä, tuoda se positiivinen näkökul-
ma siihen, että ihmiset, jotka haluavat palvella ravintolan asiakkaita, tekevät sen omalla sy-
dämellään ja haluavat meidän viihtyvän siellä, eikä niin, että me sanomme "älä juo kotona,
tule tänne valvottuihin olosuhteisiin juopottelemaan". Ei niin, vaan uskoisin, että jos edus-
taja Alatalo olisi nyt täällä paikalla, niin hänkin menisi soittamaan mieluummin kello 22
kuin 00.30 ensimmäisen settinsä, jotta me voisimme siirtyä sellaiseen ravintolakulttuuriin,
missä ei tarvitse tirpoa niitä pohjia Viron-viinoilla taikka sitten Alkosta ostetulla alkoho-
lilla, koska ravintolassa alkoholi on niin kallista, että meillä ei ole mahdollisuutta tavallaan
lähteä viihtymään sinne niin, että nautitaan se ruoka ja viihdytään siellä ravintolassa. Juuri
siksi on perusteltua, että vasemmistoliitto on ottanut tähän myös sen työllisyysnäkökoh-
dan, 15 000 menetettyä työpaikkaa, joittenka osalta me voisimme tehdä järkevällä alkoho-
liverotuspolitiikalla huomattavasti uusia edistysaskeleita. Myös alkoholikulttuurin kannal-
ta ja sen käyttämisen kannalta olisi tärkeää tehdä juuri niin kuin vasemmistoliitto on esit-
tänyt.

Meille on tärkeätä, että voimme alkoholin haittavaikutuksiin suunnattuja verotuloja
myös kohdentaa. Mutta tärkeää olisi ollut myös se, että kun kaupoissa myytävän juoman
alkoholipitoisuus nostetaan vähän reippaasta 4 prosentista tai lähellä 5:tä olevasta 5,5:een,
niin jos EU olisi voinut mahdollistaa sen, siinä kohtaa meillä olisivat nämä etanolipohjai-
set alkoholijuomat olleet eri veroasteessa, jolloin me olisimme voineet sieltä nostaa niiden
hintaa. Mielelläni olisin nähnyt, että näiden 5,5 alkoholivahvuudeltaan olevien juomien
osalta olisimme voineet nostaa verotusta juuri sen verran, että tämä 100 miljoonaa, mitä ta-
vallaan ravintola-alvin laskemisen osalta katsotaan veronmenetyksiä tulevan, olisi voitu
paikata juuri sillä veron nostolla. Tämä olisi ollut järkevää politiikkaa.

Uskon, että jossakin vaiheessa heräämme uudelleen tähän aiheeseen niin, että edistäm-
me matkailupalveluita. Matkailu on meille erittäin tärkeä, ja kumpi on tärkeämpää, se, että
meillä palveluista työllistytään, vai se, että kaupoista ostetaan? Mennään nyt vaikka sinne
2



Pöytäkirjan asiakohta PTK 134/2017 vp
Lappiin tai Itä-Suomeen tai ihan mihinkä hyvänsä matkailuyritykseen. Kuinka tärkeää on
se, että ihmiset eivät vaihda ostopäätöstään sen perusteella, minkä hintainen alkoholi on,
vaan se ostetaan palveluiden kautta eikä suoramyyntinä?

19.07 Eero Heinäluoma sd:  Arvoisa puhemies! Alkoholiasioilla on kyllä iso vaikutus
suomalaisten elämässä, ja myös kansanterveydessä ne ovat tärkeä tekijä. Vanhastaan tie-
dämme, että alkoholin kulutus on suoraan verrannollinen kahteen asiaan: toinen on hinta,
ja toinen on saatavuus. Tämä sama havainto on tehty tietysti muistakin maista, varsinkin
Pohjoismaista, pitkältä aikaa.

Tähän ehdotukseen sisältyy kiistatta tietysti ongelmia. Jatkuvat veronkorotukset voivat
altistaa meitä uudelleen ulkomaantuonnille, lähinnä Virosta tapahtuvalle alkoholin tuon-
nille. Mutta vielä ikävämpi asia tässä on kyllä se, että tätä lakiehdotusta perustellaan sillä,
että hallitus on tuonut tänne eduskuntaan esityksen siitä, että ruokakauppoihin tuotaisiin
vahvat, yli 5 prosenttia alkoholitilavuudeltaan olevat oluet, ja myös nämä limuviinat tuli-
sivat ruokakauppoihin jakeluun. Se tarkoittaa yli 5 000:ta myyntipistettä näille alkoholi-
tuotteille ja merkitsee siis huomattavaa, merkittävää muutosta alkoholin jakelussa ja sitä
kautta oletettavasti myös kulutuksessa.

Nyt paljon järkevämpää kuin käsitellä tätä lakiesitystä olisi ottaa huomioon asiantunti-
joiden hyvin vahva viesti — jo ennen hallituksen esityksen antamista mutta myös tänne
eduskuntaan oleva viesti — jossa ei kannateta tätä jakelun lisäämistä yli 5 000 myymäläl-
lä. Tässä on riski, että isoa virhettä ryhdytään korjaamaan seuraavalla virheellä. Siksi pi-
dän erittäin huonona, jos pitää paikkansa, että hallituspuolueet ovat linkittäneet nämä asiat
toisiinsa. Se on todella kehno juttu. Erityisen kehnoa on se — jos se pitää paikkansa — että
on vielä niin, että erityisesti keskustalaisia ostetaan tämän 5 000 jakelupisteen avaamisen
taakse sillä, että alkoholiveroa korotetaan. Silloin ollaan kyllä metsässä, jos nämä jutut
ovat tosia.

19.10 Pia Viitanen sd: Arvoisa rouva puhemies! Kyllä se nyt valitettavasti vain niin tun-
tuu olevan, että nämä asiat ovat parhaillaan linkittyneet: alkoholilainsäädännön uudistus ja
tämä vero. Me olemme sen nyt edustaja Uotilan kanssa nähneet ihan konkreettisestikin
kyllä tuolla valiokuntatasolla, että tämä on tämänhetkinen vaihe. Näin se on, ja se on ikä-
vää. Muistaisin, että tässä lain aiemmassa käsittelyssä jo täällä salissakin vähän ihmette-
limme näitä, että on aika kummallisia yhtälöitä hallituksella siinä, että toisaalla ollaan
muka rajoittamassa alkoholinkäyttöä sillä, että nostetaan veroa, ja sitten toisaalta annetaan
sitten tämän alkoholilainsäädännön myötä iso signaali sille, että juotaisiin enemmän. Ihan
tosissaan, jos saatavuus paranee ja prosentit nousevat kauppojen hyllyssä ja limuviinoja
sinne tulee, niin se on aivan selvä, ja näinhän sanovat kaikki asiantuntijatkin.

Äsken puhuimme siitä, kuunnellaanko tässä talossa asiantuntijoita vai ei, ja tuntuu ole-
van nykyhallituksen yleisin linja, että ei kuunnella. Ei kuunneltu tässä alkoholilaissakaan
asiantuntijoita, ja siksi tämä asia on nyt sitten tällä mallillaan kuin on. Paitsi että tämä nyt
on linkitetty tähän veroesitykseen, niin tämähän on myös sitten hallituksen omankin ar-
vion mukaan lisäämässä kustannuksia eli vaikuttamassa esimerkiksi tulevaisuudessa polii-
sien määrärahatarpeisiin. Koska turvallisuusasiat korostuvat, tarvitaan lisää määrärahoja
siitä näkökulmasta, puhumattakaan sitten näistä kansanterveydellisistä haitoista, niin että
kustannuksia nostetaan, ja näin on. Siksi toivonkin aika monennen kerran tässä salissa, että
hallitus olisi valmis tosiaan peruuttamaan tässä alkoholilainsäädännössä näiltä osin.
3



Pöytäkirjan asiakohta PTK 134/2017 vp
Mitä tulee tähän verolakiin, niin minulla on vähän se tunne, että se on nyt sitten sekin
korkeamman kädessä, jos näin voi sanoa opposition edustajana, että ilmeisesti hallituspuo-
lueet parhaillaan miettivät, mitä sille tehdä. Mutta sanon kyllä, että kaikin puolin tilanne on
hyvin hämmentävä juuri siksi, että toisella kädellä ollaan ehkäisevinään, toisaalla sitten
taas suorastaan kiihdytetään alkoholinkäyttöä. Minkä edustaja Uotilakin toi esiin, niin
tämä veropuolihan on lähinnä tässä nyt kyllä myös fiskaalinen, ja siitä on myös tässä esi-
tyksessä kysymys.

19.12 Eero Heinäluoma sd: Arvoisa puhemies! Tämäkin on ikävää, että tämä on täällä il-
tamyöhään käsittelyssä, mutta eihän sille nyt mitään voi, että näin on.

Siis tämä päätöksenteko on menossa huonoon suuntaan, koska nyt todellakin on niin,
että meille tulee monia semmoisia esityksiä, joissa ei anneta arvoa asiantuntijapalautteelle.
Se palautehan oli tuossa edellisessä työttömyysturvan leikkausehdotuksessa aivan ylivoi-
maisen selkeää, että varoitetaan, että näin ei pidä tehdä, ja siitä huolimatta näitä viedään
eteenpäin. Hallintarekisterissä on ollut näin. Sote-uudistuksessa, joka on valtaisa asia, ovat
moneen kertaan asiantuntijat varoittaneet tästä hallituksen valitsemasta linjasta, ja nyt sit-
ten alkoholiasiassa sama juttu. Tämä kyllä kertoo jotain, en tiedä mistä se kertoo, että on
vimma tehdä oman mielen mukaisia päätöksiä ja sitten ei haluta kuunnella muuta palautet-
ta. Se on huono juttu.

Toivoisin, että tämä saisi aikaan jotain pohdintaa asiantuntijapalautteen huomioimises-
sa laveammaltikin. Että jos asiantuntijoiden palaute on hyvin yksiselitteinen ja voidaan sa-
noa, että ei 50 eikä 60 prosenttia asiantuntijoista vaan 80—90 prosenttia varoittaa, niin sit-
ten ei pitäisi edetä.

Tässä tapauksessa tietysti järkevintä olisi, että luovuttaisiin tästä anniskelupaikkojen
määrän massiivisesta lisäämisestä 5 000:lla. Se olisi se järkevä linja, ja tässä vielä toivon,
että edustajat omalta kohdaltaan harkitsevat, mitä tulevat äänestämään, kun se äänestyk-
seen tulee.

19.14 Jari Myllykoski vas: Arvoisa rouva puhemies! Tässä en heittäydy hallituksen puo-
lustajaksi, mutta ajattelen niitä juomatottumuksia, mitä ravintoloissa tällä hetkellä on ihmi-
sillä sen suhteen, juovatko he nelosolutta vai kolmosolutta, ja en usko, että tämän uudis-
tuksen myötä se juomakulttuuri millään tavoin muuttuu, ja en lähde arvioimaan, mitä se
kaiken kaikkiaan tarkoittaa sitten kaupasta ostetuille oluille.

Kaiken kaikkiaan olisin toivonut, että tässä uudistuksessa olisi pyritty enemmän siihen,
että vapautta olisi säilytetty mutta ei niin, että mahdollisuuksia lisätään myyntiaikoja lisää-
mällä ja että ravintoloille annetaan, voisiko sanoa, ilmoitusluonteisesti mahdollisuus sii-
hen, että aukioloaikoja pidennetään, vaan niin, että ravintoloille olisi ollut mahdollisem-
paa ottaa asiakkaat sisään niin, että kotona juomisen ja niin sanotusti ulkona ostetun väki-
juoman sijaan olisi nautittu sisätiloissa hyvien palveluiden puitteissa. Se olisi ollut se askel
paremman eurooppalaisen juomakulttuurin... Oikeastaan turha sanoa minkään paremman
eurooppalaisen juomakulttuurin edistämiseksi, vaan me olisimme voineet antaa mahdolli-
suuden ihmisten muuttaa omaa juomistaan niin, että siitä olisi tullut enemmän sellaista, että
viihdyttävissä ja hyvän palvelun puitteissa se alkoholi nautittaisiin, jos sitä tarvitaan, eikä
niin, että tarvitsee ensin juoda kotona ennen kuin lähdetään ravintolaan.
4



Pöytäkirjan asiakohta PTK 134/2017 vp
19.16 Kari Uotila vas: Arvoisa rouva puhemies! Minulle taisi tulla joku etiäinen, kun
minä hätäilin jo ykköskäsittelyssä ehdottamaan tätä lausumaa, ja jouduin sitten uusimaan
myöhemmin tämän ehdotuksen. Tämä etiäinen on tullut minun alitajuntaani ehkä sen aja-
tuksen kautta, että — liittyen tähän hallituksen piirissä olevaan koplaukseen ja vaikeuteen
tässä kahden lain yhteensovittamisessa — voikohan käydä niin, että sitä kakkoskäsittelyä
ei ehkä tulekaan vaan tämä keskeytyy, ja ehkä sen vuoksi tämä etiäinen johti minut tällai-
seen hätäilyyn.

Mutta yksi yksityiskohta vielä: Edustaja Myllykoski viittasi aiemmin tähän, että tässä
tällainen yksi pieni ongelma huomattiin — edustaja viittasi eri verotasoihin, kun puhuttiin
siidereistä ja käymisteitse valmistettujen siidereiden asemasta suhteessa tällaisiin lantraa-
malla tehtyihin siidereihin — että tämä alkuperäinen esityshän oli johtamassa veron osalta
siihen, että näiden käymisteitse valmistettujen siidereiden asema olisi heikentynyt. Niille
olisi tullut prosentuaalisesti korkeampi veronkorotus, mikä ei tietysti vähittäismyyntihin-
nassa olisi vaikuttanut niin paljon samaan suuntaan, koska ne ovat niin paljon arvokkaam-
pia. Tämän kuitenkin sitten valiokunta ja jaosto korjasivat niin, että se käymisteitse valmis-
tetuille siidereille tulossa oleva 3 miljoonan rasitus jaettiin sitten myöhemmin valiokunta-
käsittelyssä kaikille tuotteille, niin että saatiin edes samalle viivalle ne käymisteitse val-
mistetut siiderit muitten kanssa.

19.18 Pia Viitanen sd: Arvoisa rouva puhemies! Kyllä tämä varmasti etiäinen oli, koska
mehän emme, niin kuin sanottu, vielä tiedä, miten tälle tulee käymään. Mielestäni tämäkin
on nyt hyvä esimerkki siitä, että ei tällä hallituksella nyt ihan kaikki ole hyvin. Eli aika epä-
varmaa tuntuu olevan tämä meininki ja aika ihmeellistä eestaasvetoa.

Sanon edelleen sen, mihin edustaja Heinäluoma tuossa päätti puheenvuoronsa, että kun
nyt näin on, että tämä on tähän alkoholilainsäädäntöön kokonaisesti kytketty, ja varsinkin
kun tämä alkoholilainsäädännön tietynlainen juomista lisäävä vaikutus on hyvin ongelmal-
linen, niin omalta osaltani myös, jos täällä salissa olisi hallituspuolueiden edustajia, vetoai-
sin heihin siinä, että he voisivat vielä miettiä äänestystään tässä salissa, ottamatta nyt kan-
taa tähän alkoholiveroasiaan sinänsä. Ne kummasti tässä kytkettynä toisiinsa ovat.

Mutta se tosiaan, puhemies, sanottakoon vielä kokonaisuutena, että se, mikä on outoa
tässä koko kokonaisuudessa, on nimenomaan se, että ei uskota asiantuntijoita. Minä olen
huolissani paitsi verojaoston jäsenenä, mutta enemmän koko valtiovarainvaliokunnan nä-
kökulmasta. Kun me samaan aikaan teemme budjettia juuri parhaillaan eduskunnassa ja
mietimme, mistä tuloja ja mistä menoja, niin samaan aikaan on vaarana, että esimerkiksi
alkoholilainsäädännön uudistuksella toisaalla tehdään politiikkaa, jolla me lisäämme me-
noja. Se lisää — hallitus itsekin kirjoittaa, että se lisää — esimerkiksi poliisien resurssitar-
vetta ja se lisää kansanterveydellisiä kustannuksia. Joskus tässä talossa voisi miettiä koko-
naisvaltaisesti näitä asioita, katsottaisiin samalla kertaa koko alkoholilainsäädäntöä, vero-
tusta ja muuta siten, että ei nyt tehtäisi tällaisia hölmöyksiä.

19.19 Eero Heinäluoma sd: Arvoisa puhemies! Sanon vain lopuksi, että ulkomuistista
muistelen niin, että hallituksen oma arvio oli, että tämä alkoholilain uudistus tulee tarkoit-
tamaan toistasataa poliisitehtävää lisää. Sehän voi olla, että tämä kertoo sen, mihin edusta-
ja Vartiainen illan aikana aikaisemmin kiinnitti huomiota, että kyllä tämä hallitus pyrkii
työllistämään.
5



Pöytäkirjan asiakohta PTK 134/2017 vp
Yleiskeskustelu päättyi ja asian käsittely keskeytettiin.
6


