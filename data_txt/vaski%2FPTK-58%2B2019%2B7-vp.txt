















































DEMCD28.tmp.xml


Pöytäkirjan asiakohta PTK 58/2019 vp
Pöytäkirjan asiakohta 

PTK 58/2019 vp

Täysistunto

Tiistai 5.11.2019 klo 14.00—19.35

7. Hallituksen esitys eduskunnalle vuoden 2019 neljänneksi lisätalousarvioksi
Hallituksen esitys HE 67/2019 vp

Lähetekeskustelu

Ensimmäinen varapuhemies Tuula Haatainen: Lähetekeskustelua varten esitellään päi-
väjärjestyksen 7. asia. Puhemiesneuvosto ehdottaa, että asia lähetetään valtiovarainvalio-
kuntaan.

Lähetekeskusteluun varataan aikaa enintään 2,5 tuntia. Asian käsittelyssä noudatetaan
aikataulutettujen asioiden osalta sovittuja menettelytapoja.

Keskustelu

14.02 Valtiovarainministeri Mika Lintilä (esittelypuheenvuoro): Arvoisa rouva puhe-
mies! Suomen vuoden 2019 bruttokansantuotteen ennustetaan kasvavan 1,5 prosenttia.
Maailmantalouden kasvu hidastui kuluvana vuonna kauppakonfliktiin liittyvän epävar-
muuden takia, ja Suomen vientikysynnän kasvu hidastuu voimakkaasti tänä vuonna. Tava-
raviennin kasvu on vaatimatonta meriteollisuutta lukuun ottamatta. Yksityisten investoin-
tien arvioidaan kääntyvän laskuun vuoden 2019 aikana. Yksityisen kulutuksen kasvu jat-
kuu kuitenkin edelleen nopeana ansiotason nousun sekä työllisyyden kohentumisen joh-
dosta.

 Arvoisa puhemies! Kuopiossa tapahtuneen väkivaltaisen iskun jälkihoitoon ehdotetaan
hallituksen neljännessä lisätalousarviossa sosiaali- ja terveysministeriön hallinnonalalle
0,6 miljoonaa euroa ja opetus- ja kulttuuriministeriön hallinnonalalle 0,4 miljoonaa euroa
eli yhteensä miljoona euroa. Ehdotetun lisämäärärahan tavoitteena on varmistaa muun
muassa traumahoidon ja psykososiaalisen tuen järjestäminen. Lisäksi Savon koulutuskun-
tayhtymän iskusta aiheutuneita ylimääräisiä kustannuksia ehdotetaan korvattavaksi, mikä
mahdollistaa koulutuksen sujuvan jatkumisen ja tilanteen normalisoitumiseksi tarvittavat
muut toimet. 

Maahanmuuttoviraston toiminnan turvaamiseen ehdotetaan 4,7 miljoonaa euroa ja vi-
raston välttämättömiin ict-menoihin 1,1 miljoonaa euroa lisärahoitusta. Vastaavasti Ruo-
kaviraston toimintamenoihin ehdotetaan 3 miljoonan euron lisäystä viraston toiminnan tur-
vaamiseksi. Valtionavustukseen yritysten kansainvälistymiseen ja yrittäjyyden edistämi-
seen ehdotetaan 290 000 euron lisäystä pk-yrityksille suunnattavaan työsuhdeneuvontaan.

Arvoisa puhemies! Varsinaisten tulojen 114 miljoonaa euron lisäys ja määrärahojen 95
miljoonan euron lisäys huomioon ottaen vuoden 2019 neljäs lisätalousarvioesitys vähen-
tää valtion nettolainanoton tarvetta 19 miljardilla eurolla. Valtion nettolainanotoksi vuon-
na 2019 arvioidaan noin 2,4 miljardia euroa. Valtionvelan määrän vuoden 2019 lopussa ar-
vioidaan olevan noin 107 miljardia euroa, mikä on noin 44 prosenttia suhteessa bruttokan-
 Tarkistettu
3.7



Pöytäkirjan asiakohta PTK 58/2019 vp
santuotteeseen. Valtionvelan suhteessa bruttokansantuotteeseen ennustetaan siis laskevan
viime vuodesta, vaikka talouskasvu on hidastumassa.

Ensimmäinen varapuhemies Tuula Haatainen: Ja sitten käydään keskusteluun.

14.06 Timo Heinonen kok: Arvoisa rouva puhemies! Hyvät ministerit, edustajakollegat
ja muut paikalla olijat! Meillä on käsittelyssä tämän vuoden neljäs lisätalousarvio, ja tä-
män voisi aika hyvin kiteyttää, tiivistää: lisää velkaa, lisää velkaa ja vielä kerran lisää vel-
kaa. [Välihuutoja vasemmalta — Paavo Arhinmäki: Kuulitteko, kun valtiovarainministeri
sanoi, että velanotto vähenee!] Vuosi sitten tässä salissa, kun käsiteltiin tämän vuoden val-
tion talousarviota, arvioitiin tänä vuonna uutta velkaa otettavan 1,4 miljardia. Nyt, kun
tämä hallitus on hetken ollut vallassa, tämä summa on paisunut vaivihkaa miljardilla eu-
rolla yhteensä 2,4 miljardiin. Hallitus tekee tässäkin esityksessä sinänsä kyllä tarpeellisia
panostuksia eri kohteisiin, mutta ne kaikki tehdään lisävelanotolla. Työllisyystoimia ei täs-
säkään lisätalousarviossa valitettavasti näy eikä kuulu.

Ekonomistien arvioiden mukaan hallituksen toimien, siis tämän Rinteen hallituksen tä-
hän mennessä tekemien toimien, nettovaikutus työllisyyteen on negatiivinen. Suomen
työllisyyskehitys olisi siis parempi, jos Rinteen hallitus ei olisi tehnyt mitään. [Kokoomuk-
sen ryhmästä: Oho!] Eli työllisyystilanne olisi tässä maassa parempi, jos Rinteen hallitus ei
olisi tehnyt mitään. [Pia Viitanen: Voisitteko perustella?] Talouspolitiikan arviointineu-
vostokin tyrmää pääministeri Antti Rinteen hallituksen talouspolitiikan. Talouspolitiikan
arviointineuvosto toteaa: Työllisyysastetavoitteen saavuttamiseksi ei ole esitetty toimenpi-
teitä. Kokonaisuudessaan talouspolitiikalle asetettujen tavoitteiden saavuttaminen vaikut-
taa siis sangen epävarmalta. Näin siis talouspolitiikan arviointineuvosto.

Arvoisa puhemies! Haluan antaa kuitenkin kiitosta silloin, kun on kiitoksen paikka. Täs-
sä lisätalousarviossa on muutamia sellaisia kohtia. Erityiskiitoksen haluan antaa liikenne-
ministeri Sanna Marinille siitä, että nyt nämä nopeat raideyhteydet etenevät, ja ne itse
asiassa etenevät sillä tavalla kuin niitä on alun perinkin suunniteltu vietävän eteenpäin.
Päärata ja tunnin juna etenevät hankeyhtiöiden kautta. Tämä on järkevää ja perusteltua, ja
on itse asiassa jo hyvinkin, voisi sanoa, että jopa kiire näiden suunnitelmien eteenpäin saa-
miseksi, että päästään mukaan seuraavalle EU:n rahoituskaudelle. [Juho Eerola: Rantarata
itäänkin!] Myös itään suuntautuva raideyhteys pitää nostaa näissä suunnitelmissa eteen.

Arvoisa puhemies! Muita kiitoksen paikkoja on tietysti se, että hallitus reagoi muun
muassa Kuopion iskun jälkihoitoon. On tärkeää antaa kaikki tuki sinne. Myönteistä on
myös se, että puolustusministeri Kaikkosen kaudella myös uskottavasta maanpuolustuk-
sesta pidetään huolta ja tässä lisätalousarviossa muun muassa Laivue 2020 -hankkeeseen
osoitetaan määrärahoja.

Arvoisa puhemies! Muistan viime kaudelta, kun veteraanien rahoista puhuttiin. Silloin
salissa edustaja Viitasen vieressä istui edustaja Heinäluoma, ja silloin, kun oli tämän nä-
köinen esitys, he huusivat kovaa, että veteraaneilta leikataan. [Kimmo Kiljusen välihuuto]
Me emme huuda niin, sillä me ymmärrämme sen, että näin tapahtuu euromääräisesti, kun
veteraanien määrä vähenee. Eli tässä tehdään itseasiassa ihan samanlainen toimenpide, täs-
sä lisätalousarviossa, mitä viime kaudella oppositiossa ollessaan edustaja Viitanen ja sil-
loinen edustaja Heinäluoma kritisoivat ja huusivat, että te leikkaatte veteraaneilta, kun
määräraha väheni. Mutta silloinkin määräraha per veteraani kasvoi. Ja näin tapahtuu tässä-
kin, ja me kokoomuksena annamme kiitosta siitä oppositiostakin hallitukselle ja vastuumi-
2



Pöytäkirjan asiakohta PTK 58/2019 vp
nisterille, että veteraanien rahoista pidetään huolta. Pidämme myös myönteisenä sitä, että
viime kaudella yhdessä kaikki eri puolueet päättivät siitä, että rintamaveteraanien kuntou-
tukseen ja kotiin vietäviin palveluihin panostetaan entistä enempi, eli kaikki veteraanit
nostettiin nyt tänä vuonna samalle viivalle, eli he saavat samat palvelut, jotka aiemmin ovat
saaneet vain sotainvalidit. Tämä on koko eduskunnalta tärkeä arvovalinta, joka silloin teh-
tiin hallituksen ja opposition yhteisenä päätöksenä.

Arvoisa puhemies! Mutta se, mikä tässä päällimmäisenä näkyy, niin on se, että velan
määrä, velan lisäotto kasvaa. Velkaa, velkaa, velkaa otetaan lisää, eikä työllisyystoimia va-
litettavasti näy.

Ensimmäinen varapuhemies Tuula Haatainen: Tästä halutaan nähtävästi käydä debat-
ti. Pyydän niitä edustajia, jotka haluavat käyttää puheenvuoron, nousemaan seisomaan ja
painamaan V-painiketta.

14.12 Pia Viitanen sd (vastauspuheenvuoro): Arvoisa puhemies! On hyvä, että tämä hal-
litus on muuttanut talouspolitiikan suuntaa. Nyt tehdään tulevaisuuspolitiikkaa entisen ko-
koomushallituksen leikkauspolitiikan sijaan. 

Mitä tulee tähän veteraaniasiaan, niin muistan kyllä varsin hyvin, että olimme aika jär-
kyttyneitä siitä, kun edellisen hallituksen kokoomuslaiset halusivat väen vängällä toteuttaa
uudistuksen, jossa rintamalisät indeksijäädytettiin. Hallitus esitti näin, tämä on totta. Me
päivittelimme sitä ja olimme siitä kauhuissamme. [Timo Heinonen: Ei ollut siitä kysy-
mys!] Kannatti nostaa asia keskusteluun, koska lopputulos oli se, että eduskunnassa yhtei-
sesti tämä jäädytys peruttiin, mutta olimme toki siitä pöyristyneitä, että hallitus ylipäätään
tällaista esitti. Tärkeää tietenkin, että voimme yhdessä kaikki [Timo Heinonen: Älkää viit-
sikö!] yhteisvoimin huolehtia tästä kunnia-asiastamme, rintamaveteraanien asiasta.

14.13 Jussi Halla-aho ps (vastauspuheenvuoro): Arvoisa puhemies! Rahan ja henkilös-
tön oikea taso esimerkiksi poliisissa tai Maahanmuuttovirastossa ei ole vakio, vaan se riip-
puu siitä, miten paljon niillä on tehtäviä ja mitä niiltä odotetaan. Se on kestämätön yhtälö,
että rahoitus laskee tai pysyy vakiona samalla, kun toimintaympäristö muuttuu vaikeam-
maksi tai työmäärä lisääntyy. 

Poliittisilla päätöksillä voidaan vaikuttaa viranomaisten työmäärään ja siten resurssitar-
peeseen. Lainsäädännöllä voidaan vaikuttaa siihen, houkutellaanko Suomeen esimerkiksi
ihmisiä, jotka kuormittavat Migriä, poliisia, hallinto-oikeuksia, Kelaa ja kuntia. Akuuttiin
vajeeseen pitää tietysti osoittaa lisää rahaa, niin kuin on tehtykin, mutta haluaisin korostaa
kokonaisvaltaista politiikkaa, jolla ei luoda ja pahenneta ongelmia vaan estetään niiden
syntyä, koska tällä tavalla voidaan hillitä myös kustannusten nousua pitkällä aikajänteellä. 

14.14 Kai Mykkänen kok (vastauspuheenvuoro): Arvoisa puhemies! Todella tietysti
suurin osa lisätalousarvion muutoksista on tarpeellisia ja välttämättömiä täsmennyksiä, ku-
ten tässä vaiheessa vuotta kuuluukin. Toki meitä huolestuttaa se, minkä edustaja Heinonen
toi esiin, että tässä on jo nykyisen vuoden, siis tämän vuoden, velanottoa merkittävästi nyt
kasvatettu [Timo Heinonen: Miljardi!] hallituksen toimenpiteillä, miljarditasolla, ja tämä
ei tietysti ennakoi kovin hyvää siitä, mikä on ensi vuoden tilanne. niin kuin tiedämmekin,
niin kehyskaudella on velanotto nousemassa jo neljään miljardiin, jos hallituksen omiakin
suunnitelmia lukee.
3



Pöytäkirjan asiakohta PTK 58/2019 vp
Yksi tärkeä lisäys on tässä se, että Maahanmuuttoviraston jonojen purkuun saadaan voi-
maa. Katson tätä erityisesti työperäisen maahanmuuton kautta, ja kun edustaja Halla-aho
viittasi siihen, että tällä luodaan edellytyksiä talouden pohjalle, niin tässä kyllä luodaan
edellytyksiä, jos saadaan nopeutettua työperäistä luvitusta. Tällä hetkellä se on este mei-
dän kasvulle itse asiassa kaikissa maakunnissa hyvin paljon, niin kuin tässä esimerkiksi
ministeri Lintilä on moneen kertaan aivan oikein todennut. 

Koska tulee hallituksen esitys siitä, että saadaan yksi yhteinen työlupaprosessi työ- ja
elinkeinoministeriön, sisäministeriön, ulkoministeriön välillä, milloin saadaan aidosti niin,
että kysytään yhtä asiaa vain kerran, [Puhemies koputtaa] ei erikseen Migristä ja sitten [Pu-
hemies: Aika!] uudestaan TE-toimistosta ja niin edelleen? Sisäministeri Ohisalo, joka [Pu-
hemies: Aika!] tässä isointa taakkaa kantaa: miten aiotte saada tämän homman kuntoon,
niin että emme ole hidas?

14.15 Antti Rantakangas kesk (vastauspuheenvuoro): Arvoisa puhemies! Ministeri Lin-
tilä kuvasi hyvin realistisesti tätä tulevaisuuden näkymää, ja on todella tärkeää, että nämä
talouden perusasiat ovat meillä kaikilla tiedossa. Pitää muistuttaa, että tässä pääministeri
Rinteen hallituksen ohjelmassahan on monia toimenpiteitä, joilla luodaan edellytyksiä ta-
louden kasvuun. On perusturvan vahvistamista, joka parantaa pienituloisten ostovoimaa,
on panostuksia infraan, joka luo edellytyksiä talouden ja teollisuuden kehitykselle, panos-
tuksia koulutukseen ja sitten työvoimapalveluihin.

Minusta edustaja Mykkäsen puheenvuoro oli rakentava. Tällaisia me tarvitsemme. Elik-
kä tämä työperäisen maahanmuuton edistäminen: tässä budjetissa on nyt eväitä siihen, että
näitä hakemuksia voidaan käsitellä nopeammin ja voidaan saada niitä kipeästi kaivattuja
työntekijöitä kaikkiin maakuntiin, voi melkein sanoa, että kaikille toimialoille. Tämän
tyyppistä rakentavaa toimintaa tarvitaan, ja tämä on siis koko eduskunnan asia, tämä on
koko Suomen asia, eli ettei kannata hakea vastakkainasettelua. Ja minusta kaikista surulli-
sinta on, jos veteraaniasioilla lähdetään tekemään politiikkaa. [Kokoomuksen ja sosiaali-
demokraattien ryhmästä: Juuri näin!) Arvostetaan ja kunnioitetaan veteraaneja, [Puhemies
koputtaa] mutta ei lähdetä tekemään politiikkaa. [Eduskunnasta: Juuri näin!]

14.16 Emma Kari vihr (vastauspuheenvuoro): Arvoisa puhemies! Itse haluaisin kiittää
hallitusta näistä tärkeistä lisäyksistä. Jokainen euro tässä lisätalousarviossa tulee kyllä tar-
peeseen. Samaan aikaan täytyy sanoa, että hieman ihmeelliseltä kyllä kuulostaa tämä op-
position kritiikki, kun samaan aikaan sanotaan, että kyllä nämä rahat menevät nyt tärkeään
ja oikeaan paikkaan, mutta silti sanotaan, että rahaa käytetään aivan liikaa. Siksi olisikin
mielenkiintoista kuulla, ollaanko sitten sitä mieltä, että näitä panostuksia raiteisiin ei pitäi-
si tehdä, vaan niihin pitäisi panostaa vähemmän, että suomalaisille poliiseille ei pitäisi an-
taa näitä lisämiljoonia, [Ilkka Kanervan välihuuto] vai että niitä pitäisi antaa vähemmän,
vai että Maahanmuuttoviraston toimintaan ei pitäisi näitä lisärahoja laittaa. [Ben Zysko-
wicz: Älkää vääristelkö!] Ei voida sanoa, että rahaa käytetään liikaa, jos samaan aikaan sa-
notaan, että kaikki raha, joka nyt käytetään, käytetään juuri niihin paikkoihin kuin pitäisi-
kin käyttää.

14.17 Ben Zyskowicz kok (vastauspuheenvuoro): Arvoisa rouva puhemies! Edustaja Ka-
rilla on kyllä nyt vaikeuksia kuullun ymmärtämisessä. [Oikealta: Nimenomaan!] Ehkä
enemmän on kyse luullun ymmärtämisestä. Nimittäin, edustaja Kari, te väitätte, että täällä
4



Pöytäkirjan asiakohta PTK 58/2019 vp
oppositio, joka tarkoitti ilmeisesti myös kokoomusta, vastustaa sitä, että raiteisiin pannaan
rahaa, vastustaa sitä, että poliiseille annetaan rahaa, vastustaa sitä, että Maahanmuuttovi-
rastolle annetaan rahaa. Mistäs te tämmöisen olette keksineet? [Ilkka Kanerva: Kuka on sa-
nonut?] Kuka tällaista on sanonut? Eli emmehän me ole niitä vastustaneet emmekä niitä
vastusta. Päinvastoin voin sanoa Migristä, että kiitos, ministeri Ohisalo, että Migri saa li-
sää rahaa. Se pitää tilanteen nykyisellään, mutta ei vielä nopeuta käsittelyä, ja Migri tarvit-
see edelleen lisää rahaa. Mutta, edustaja Kari, yrittäkää skarpata kuuloanne nyt. [Vasem-
malta: Ohhoh!] Me kannustamme näihin hyviin kohteisiin, mutta me rahoittaisimme ne
työllisyyden parantamisella emmekä velalla, niin kuin te rahoitatte. Eli nyt tekoja työlli-
syyden hyväksi, edustaja Kari. [Eduskunnasta: Juuri näin!]

14.18 Paavo Arhinmäki vas (vastauspuheenvuoro): Arvoisa rouva puhemies! Edustaja
Zyskowicz huusi täällä välihuudon: ”Täällä ei saa vääristellä”. Kysyisinkin ministeri Lin-
tilältä: Kun te kerroitte, että tämä lisätalousarvio vähentää velanottoa käsittääkseni 19 mil-
joonalla eurolla, ja kun edustaja Heinonen puheenvuorossaan lisätalousarviosta antaa ym-
märtää, että velanotto lisääntyy, niin asteikolla nollasta 19:ään, kuinka vääristelevä edus-
taja Heinosen puheenvuoro oli? Oliko siinä edes totuuden siementä?

Arvoisa rouva puhemies! Maahanmuuttoviraston lisäresurssit ovat äärimmäisen tärkei-
tä, että saadaan oikeudenmukainen, oikeudellisesti pätevä ja riittävän nopea toiminta siel-
lä. Toinen tärkeä rahoitus myönnetään Ruokavirastolle, että vältetään nyt yt-neuvottelut ja
irtisanomiset, mutta samalla pitää huomioida, että nämä ongelmat ovat kehyksissä, jotka
on tehty ministeri Orpon aikana, ja pitää katsoa nyt budjettikäsittelyssä sekä Maahanmuut-
toviraston että Ruokaviraston osalta, että myös ensi vuonna [Puhemies koputtaa] on riittä-
vät määrärahat, ettei tarvitse mennä irtisanomisiin [Puhemies koputtaa] ja yt-neuvottelui-
hin. [Ben Zyskowicz: Hyvä, edustaja Arhinmäki, aivan oikein!]

14.19 Sari Essayah kd (vastauspuheenvuoro): Arvoisa rouva puhemies! Vuoden neljäs
lisätalousarvio on aina toki niin sanotusti täydentävä ja osittain tekninen, mutta kyllä tässä
täytyy yhtyä niihin puheenvuoroihin, jotka ovat huolestuneita tästä talouspolitiikan koko-
naissuunnasta ja tästä lisävelkaantumisesta. Täällä edustaja Arhinmäki äsken toi esille
omaa näkökantaansa, mutta varmaan siitä voimme olla yhtä mieltä, [Paavo Arhinmäki:
Siis tämä vähentää velanottoa!] että tässä lisätalousarviossa kasvava velanotto pienenee hi-
venen. [Paavo Arhinmäki: No niin!] Eli kun tämän hallituksen aikana velanotto kasvaa ja
tässä lisätalousarviossa se hivenen pienenee, niin eikö kuitenkin kokonaiskuvassa velanot-
to kasva? Eli siinä mielessä nyt kannattaa olla tarkkana siitä, mikä on velan määrän kasva-
mista ja mikä on sen pienentymistä. Kyllä kokonaisuudessaan velanotto kasvaa, vaikka se
tässä hivenen pienenee.

Se, mikä täällä on huolestuttavaa, on se, että ne tulot eivät kasva. Sehän tämän budjetin
ongelma on. Täällä todetaan, että suurin osa tämän vuoden kasvusta tulee perintönä viime
vuoden viimeiseltä neljännekseltä [Puhemies koputtaa] ja alkuvuonna 2019 [Puhemies:
Aika!] työllisyys ei ole enää parantunut.

14.20 Antti Lindtman sd (vastauspuheenvuoro): Arvoisa puhemies! On kyllä ihan perus-
teltua kysyä vähän oppositiopuolue kokoomuksen linjan perään, kun samaan aikaan on sa-
nottu, että kaikki nämä tärkeät lisämenot käyvät, ja samaan aikaan on sanottu, että alijää-
mä on liian iso, ja sen lisäksi on luvattu vielä miljardiluokan veronkevennykset, niin kyl-
5



Pöytäkirjan asiakohta PTK 58/2019 vp
lähän se jo pistää kysymään, että millä tämän yhtälön saa umpeen. [Ben Zyskowicz: Työl-
lisyydellä!] Tietenkinhän olisi mahdollista aina oppositiossa laskea ikään kuin laskennal-
lisia työllisyyden paranemisen kautta tulevia dynaamisia vaikutuksia, mutta en jaksa us-
koa, että kaikista puolueista kokoomus — siis se, joka vastuullisesta taloudenpidosta on
paljon puhunut — on juuri se oppositiopuolue, joka aloittaisi tämän käytännön näissä vaih-
toehtobudjeteissa, kun edellinen oppositiokaan sitä ei tehnyt. 

Arvoisa puhemies! Kiitokset hallitukselle, että tässä tapahtui nopea reagointi tähän Kuo-
pioon. On myöskin nopea reagointi tähän Migrin tilanteeseen. [Ben Zyskowicz: Se ei ole
riittävä!] Se on hyvä. Ja mitä tulee vielä tähän Laivue 2020 -hankkeeseen, on tärkeätä, että
nämä saadaan eteenpäin, eli voi kiittää hallitusta nopeasta reagoinnista.

14.22 Petteri Orpo kok (vastauspuheenvuoro): Arvoisa rouva puhemies! Ensinnäkin
edustaja Lindtmanille ja muille muistuttaisin, että te olette nyt hallituksessa. Te olette vas-
tuussa. Te olette vastuussa Suomen talous- ja työllisyyskehityksestä. Teidän pitäisi reagoi-
da siihen, että maailmantalouden kasvu hidastuu, Euroopan talouden kasvu hidastuu ja
Suomen talous yskii. Teidän pitäisi kantaa vastuuta ja tehdä oikeanlaisia toimia. [Antti Lin-
dtman: Mikä teidän kantanne on?]

Meidän linjastamme: Ensinnäkin meidän veropolitiikkamme. Sen, mitä me olemme
esittäneet, sen miljardin euron kevennyksen työtuloon ja eläketuloon, me olemme täysi-
määräisesti kompensoineet muualla veronkiristyksillä, se on plus miinus nolla, mutta sillä
on dynaamisia vaikutuksia. Toinen asia on se, että kyllä, me kannatamme rahaa tärkeisiin
kohteisiin, kuten poliisien määrän turvaamiseen, kuten raideinvestointeihin ja kuten kou-
lutukseen, mutta me priorisoisimme. Ongelma on se, että te ette priorisoi. Te pistätte rahaa
kaikkialle. [Välihuutoja ja vastauspuheenvuoropyyntöjä sosiaalidemokraattien ryhmästä]
Te pistätte rahaa kaikkialle [Puhemies koputtaa], ja se johtaa siihen, että velkaantuminen
kasvaa [Puhemies: Aika!], ja kun te ette tee toimia, jotka lisäisivät työllisyyttä [Puhemies
koputtaa] eli toisivat lisää tuloja, niin se on mahdotonta.

14.23 Jussi Halla-aho ps (vastauspuheenvuoro): Arvoisa puhemies! Tätä asiaa on selväs-
ti hiukan vaikea ymmärtää siellä vihervasemmalla, mutta investointi on sellaista rahan-
käyttöä, joka tuottaa jotain tulevaisuudessa ja maksaa itsensä takaisin. Esimerkiksi maa-
hanmuuton kohdalla ne suuret kustannukset eivät synny Maahanmuuttoviraston henkilös-
tökustannuksista, vaan siitä, että Suomeen tulee suuria määriä ihmisiä, jotka asettuvat py-
syvästi sosiaaliturvajärjestelmän saamapuolelle.

Meillä kasvavat jatkuvasti toimeentulotukimenot yhteiskunnassa, ja pääkaupunkiseu-
dun kunnissa pian puolet kaikista toimeentulotuki- [Kimmo Kiljusen välihuuto] ja asumis-
tukiasiakkaista on ulkomaalaisia. Eli ehdottomasti kannattaa investoida [Aki Lindénin vä-
lihuuto] Maahanmuuttovirastoon, koska hitaat ja jumissa olevat oleskelulupaprosessit it-
sessään ovat vetotekijä, joka houkuttelee Suomeen ihmisiä, kun he tietävät, että niin kauan
kuin heidän prosessinsa on käsittelyssä hallinto-oikeuksissa tai Migrissä, heitä ei poisteta
maasta, oli heillä perusteita olla täällä tai ei.

14.24 Iiris Suomela vihr (vastauspuheenvuoro): Arvoisa puhemies! Suomalaisesta oike-
usvaltiosta huolehtiminen on tämän hallituksen keskeinen tavoite, ja sen tähden on hyvä,
että nyt saadaan todellakin huolehdittua siitä, että Maahanmuuttovirastolla on riittävät re-
surssit [Ben Zyskowicz: Ei ole riittävät!] hoitaa nyt tässä vaiheessa sekä sitä työperäistä
6



Pöytäkirjan asiakohta PTK 58/2019 vp
maahanmuuttoa — hoitaa se siirto työ- ja elinkeinoministeriöön asiallisesti ja hallitusti —
että siinä samalla hoitaa sitä pientä siivua humanitääristä maahanmuuttoa, mitä Suomeen
tulee. On hyvä muistaa, että valtaosa maahanmuutosta kuitenkin johtuu muista syistä kuin
humanitäärisistä syistä, ja sen takia tämä turvapaikkaprosessin painottaminen vetää kes-
kustelua jonkin verran sivuun siitä, mistä oikeastaan puhutaan, kun puhutaan maahanmuu-
tosta Suomeen.

Työperäisten maahanmuuttajien työllisyysaste on korkeampi kuin suomalaisten työlli-
syysaste. Tämä on myös hyvä muistaa, kun tätä keskustelua käydään. Ja sen tähden asia on
juuri niin kuin kokoomuksenkin riveistä on tässä keskustelussa esiin nostettu: työperäisen
maahanmuuton sujuvoittaminen helpottaa suomalaisten taloutta, helpottaa Suomen kan-
santalouden tilaa ja on ennen kaikkea niiden yritysten etu, jotka ovat toivoneet, että kun
työntekijöitä [Puhemies: Aika!] tarvitaan, niin työntekijöitä voi tänne myös tulla.

14.25 Markus Lohi kesk (vastauspuheenvuoro): Arvoisa puhemies! On todella tärkeää,
että kestävän talouden linjasta pidetään kiinni, ja vaikka en halua lähteä tässä harjoitta-
maan mitään arkeologisia kaivauksia eli muistelemaan menneitä, niin voi todeta, että kyllä
Sipilän hallituksen aikana Suomen talouden syöksykierre oikaistiin, [Kokoomuksesta:
Kyllä, se on totta!] ja tätä linjaa pitää tietenkin jatkaa, niin kuin tämä hallitus isossa kuvas-
sa jatkaa sitä.

Mutta nyt kun meillä on käsittelyssä tämä lisätalousarvio, niin haluan erityisesti tästä
lausua esittelevälle ministerille Lintilälle ja sisäministeri Ohisalolle kiitokset. Minusta
täällä on yksi — joka on jo noussut esille — erityisen hyvä kohta, ja se on se, että Migrin
rahoista tässä nyt huolehditaan niin, että siellä ei enää tarvitse lomauttaa käsittelijöitä. Jos
meillä on turvapaikanhakijoita jonossa tai erityisesti meillä on työperäistä maahanmuuttoa
jonossa, niin on äärimmäisen tärkeää molemmissa tapauksissa, että käsittelyprosessit ovat
mahdollisimman lyhyitä. Se on paitsi inhimillinen kysymys, kysymys myös meidän talou-
den menestymisestä, kun puhutaan työntekijöiden saamisesta Suomeen, ja myös siitä, että
silloin kun turvapaikkaprosessissa on, niin on kaikkien etu, että se on mahdollisimman ly-
hyt. Siksi haluan lausua lämpimät kiitokset ministereille tästä.

14.26 Arto Satonen kok (vastauspuheenvuoro): Arvoisa puhemies! Kiitokset edustaja
Lohelle siitä, että hän mainitsi Sipilän hallituksen roolin tässä talouden tervehdyttämises-
sä. Tosin en kyllä itse ymmärrä, miten tämä nykyinen hallitus edustaa Sipilän hallituksen
jatkuvuutta, kun se on mielestäni monessa asiassa aivan päinvastaisella linjalla.

Mitä sitten tulee tähän velkaantumiseen, niin jokainen täällä tietää sen, että se on työlli-
syydestä kiinni, räjähtääkö tämä velkaantuminen käsiin vai eikö räjähdä.

Ja palaan tähän työperäiseen maahanmuuttoon. Nyt täällä vallitsee sellainen käsitys, että
ne resurssit, joita nyt ollaan tässä lisätalousarviossa antamassa Migrille — jotka ovat siis
hyviä — ratkaisisivat tämän ongelman, mutta valitettavasti eivät ratkaise. Jos minun tieto-
ni ovat oikeat, niin tällä vältetään lomautukset, mutta esimerkiksi määräaikaiset työsuhteet
katkeavat siellä, ja nimenomaan juuri tämän hallituksen aikana nämä työperusteiset luvat,
jopa näiden huippuasiantuntijoiden luvat, ovat viivästyneet. Jos te ette saa mitään muuta
työllisyydessä aikaan, niin laittakaa nyt edes tämä lupakäytäntö kuntoon, koska sieltä [Pu-
hemies koputtaa] saadaan helpoimmin lisää työpaikkoja. [Välihuutoja]
7



Pöytäkirjan asiakohta PTK 58/2019 vp
14.28 Kimmo Kiljunen sd (vastauspuheenvuoro): Arvoisa puhemies! Edustaja Halla-aho
jo poistui täältä, mutta hänelle kannattaisi muistuttaa siitä, että maahanmuuton kokonais-
vaikutukset suomalaisen yhteiskunnan talouteen ovat laskennallisesti positiiviset eivät ne-
gatiiviset. [Perussuomalaisten ryhmästä: Ohhoh! Hohhoijaa!] Se kannattaa tässä muistaa
kokonaisuutena joka tapauksessa. 

Edustaja Heinosen puheenvuoro: retorinen voima oli teidän puheenvuorossanne vakuut-
tava, ihan häkellyttävän vakuuttava, ennen kaikkea se kritiikki, joka kohdistui hallituk-
seen. Teidän puheenvuoronne perussisältö oli kiitoksia. Te kiititte lisätalousarviota aivan
oikeista kohteista, mutta teidän retoriikkanne kulminoituu lauseeseen: ekonomistien mu-
kaan työllisyys olisi parempi, jos Rinteen hallitus ei olisi tehnyt mitään.

Arvoisa edustaja Heinonen, tähän työllisyystilanteeseen, jossa me juuri tällä hetkellä
elämme, Rinteen hallitus ei vielä ole ehtinyt tehdä mitään. [Välihuutoja kokoomuksen ryh-
mästä] Tilanne on teidän hallituksenne tulosta tällä hetkellä. Retoriikka on vahvaa, poliit-
tinen sisältö on heikkoa.

14.29 Vilhelm Junnila ps (vastauspuheenvuoro): Arvoisa puhemies! Edustaja Kiljunen
puhui maahanmuutosta kokonaisuutena, ja tietenkään hän ei mitenkään huomioi laatuteki-
jöitä. Kuten varsin hyvin tiedämme, vaikka Yhdysvalloista tullut maahanmuutto on meille
huomattavasti taloudellisempaa kuin vaikkapa Afrikan sarvesta tuleva, joka on yleensä so-
siaaliperusteista.

Mutta palaisin vielä tuohon edustaja Heinosen puheenvuoroon. Hän vaikutti tyytyväi-
seltä siihen, että ratahankkeet etenevät. Turun ja Helsingin välinen ratayhteys on Espoon
kaupunkiradan osalta suunnittelultaan valmis. Kuitenkaan rakentamispäätöstä ei näytä ole-
van tulossa edes ensi vuoden talousarviossa. Vaikka nämä pienet panostukset tässä ovat-
kin, niin EU jakaa jäsenmaille miljardeja euroja liikennehankkeiden tukia ja kuluvan kau-
den alkuun osuvat suuret hakukierrokset. Tarvitsemme päätöksen, jotta näitä tukia voi-
daan hyödyntää, muuten jäämme ilman.

Kysyn lisäksi ministeri Marinilta, riittääkö tämä 4,1 miljoonan lisäpanostus kunnille.
Kuulemani mukaan, kuten edustaja Rantakangas hyvin tietää, esimerkiksi Haapavedellä
ollaan lakkauttamassa useita kyläkouluja, myös Nousiaisissa on sama kohtalo. Voisiko mi-
nisteri Lintilä [Puhemies: Aika!] vielä kertoa, menevätkö nämä vasaran alle [Puhemies:
Aika!] vai välitetäänkö maaseudusta vielä?

14.30 Jussi Saramo vas (vastauspuheenvuoro): Arvoisa puhemies! Pitää olla erittäin kii-
tollinen hallitukselle Migrin lisämäärärahoista. [Ben Zyskowicz: Mutta kun eivät ne riitä!]
Kenenkään etu ei ole se, että hakemusten käsittely kestää. 

Mutta kun nyt me siivoamme teidän hallituksenne jälkiä, niin populistipuolue kokoo-
mus ei uskalla vastustaa ainoatakaan hallituksen lisäystä ja esittää vielä verojen roimaa
alentamista päälle. Ja kysyisin siitä teidän taikaseinästänne, siitä, mistä kaikki hyvä syn-
tyy, näistä työllisyystoimista: mikä sellainen työllisyystoimenpide on, joka puuttuu meiltä,
joka ei ole vain meikattu työllisyystoimenpiteeksi eli on leikkaus työttömiltä? Teidän vas-
tauksenne kaikkeen on aina leikata köyhimmiltä, sanotte aina, että se on työllisyystoimi.
Tuntuu, että kunhan teillä olisi vaan vasara kädessä, niin kaikki näyttää nauloilta. [Naurua]

14.31 Arja Juvonen ps (vastauspuheenvuoro): Arvoisa rouva puhemies! Marraskuun
alussa astui voimaan, todellakin, laki, jolla veteraanit saavat kotiin asumista tukevia palve-
8



Pöytäkirjan asiakohta PTK 58/2019 vp
luja maksutta, ja se on hieno asia. Kysyisin ministeriltä, millä tavalla huomioitte nyt tule-
vaisuudessa myös sotalesket ja veteraanien puolisot näissä palveluissa, elikkä saavatko he-
kin ne, koska olen ymmärtänyt, että he eivät kuulu tämän lain piiriin. Elikkä sotalesket, ku-
ten myös mielestäni kaikki sodan kokeneet, ovat jollakin tavalla oikeutettuja palveluihin.
Miten ministeri näette?

Arvoisa rouva puhemies! Minä kysyisin näistä valtion mielisairaaloiden toimintame-
noista. Olette kohdentamassa sinne lisää resursseja. On todellakin niin, että suurin ongel-
ma Suomessa on perustason mielenterveyspalveluihin pääsyssä ja niiden saatavuus, mutta
te kohdennatte sinne nyt rahoitusta niille henkilöille, joilla ei ole kotikuntaa Suomessa eikä
hoidon maksaja määräydy minkään muun lainsäädännön nojalla. Minä kysyisin, avaatteko
te paperittomille lisää palveluja — toisin sanoen tahdosta riippumatonta hoivaa [Puhemies
koputtaa] ollaan laajentamassa. Kuka maksaa ne kustannukset? [Puhemies: Aika!] Kerto-
kaa meille, saadaanko niitä rahoja näistä lähtömaista takaisin vai jäävätkö ne suomalaisten
maksettaviksi ja miksi näin. [Puhemies: Aika!] 

14.32 Hannu Hoskonen kesk (vastauspuheenvuoro): Arvoisa rouva puhemies! On aivan
hyvä, että tällaista vahvaa debattia käydään. Ihmettelin hieman vain, että tämä veteraani-
asia otettiin nyt tässä ikään kuin jonkunasteiseksi plussaksi tai miinukseksi jollekin [Timo
Heinonen: Kaikille!] tai jollekin jopa hyödyksi. Minä olen ymmärtänyt niin, että tässä sa-
lissa vallitsee sataprosenttinen yksimielisyys siitä, että veteraanien asiat tässä maassa hoi-
detaan parhaalla mahdollisella tavalla ja havaittuihin puutteisiin tai epäkohtiin puututaan
välittömästi. Tämä lienee se tärkein viesti. 

Ja mitä tulee sitten näihin tämän lisäbudjetin määrärahoihin: tällä lisäbudjetilla reagoi-
daan tämän hetken olemassa oleviin pieniin puutteisiin, kuten aivan oivallisesti edustaja
Lohi, tässä takanani, äsken vahvasti todisti. Elikkä näin olla pitää, että reagoidaan lisäbud-
jetilla niihin tilanteisiin, joita syntyy. Iso talouskuva menee maailman suhdanteiden mu-
kaan, ja meillä ei ole mitään syytä pelätä sieltä mitään pommeja olevan tulossa kansanta-
louteemme. Mutta tärkeää on pitää siitä huoli — kuten ymmärrän, että valtiovarainminis-
teriö, aivan kuten koko hallitus, kantaa siitä suurta huolta — että kehitys jatkuu positiivi-
sena.

14.33 Peter Östman kd (vastauspuheenvuoro): Arvoisa puhemies! Silloin kun edustaja
Heinonen piti opposition alustuspuheenvuoron, [Paavo Arhinmäki: Opposition? Vai oliko
se kokoomuksen?] hän nimesi tämän lisätalousarvion toisella nimellä, tai oikeastaan kol-
mella nimellä — lisävelka, lisävelka ja lisävelka — ja minä olen valmis yhtymään siihen.
Kuulin kyllä, että edustaja Arhinmäki protestoi, mutta ennen kuin hän nyt vastaa, annan hä-
nelle muutamia lukuja, miksi edustaja Heinonen tulkitsi samalla tavalla kuin minä tulkit-
sen. [Timo Heinonen: Ja oikein!] Tänä vuonna hallituksen budjetissa oli, että lisäve-
lanoton tarve oli 1 655 miljoonaa — eli 1 655 miljoonaa. Nyt sitten tämän lisätalousarvion
kautta se kasvava velanotto pienenee 19 miljoonalla, mutta siitä huolimatta valtio ottaa
lisävelkaa 1 636 miljoonaa, [Puhemies koputtaa] eli valtionvelka on [Puhemies: Aika!] tä-
män vuoden jälkeen 107 miljardia. [Eduskunnasta: Ohhoh!]

14.34 Paavo Arhinmäki vas (vastauspuheenvuoro): Arvoisa rouva puhemies! Kun olen
kuullut edustaja Essayah’n ja edustaja Östmanin puheenvuorot, ymmärrän nyt, mitä edus-
taja Heinonen kritisoi: hän ei kritisoinut Rinteen hallitusta, vaan hän kritisoi oman puolu-
9



Pöytäkirjan asiakohta PTK 58/2019 vp
eensa puheenjohtajaa, entistä valtionvarainministeri Petteri Orpoa, joka on esitellyt tälle
salille ja valmistellut tälle salille tämän vuoden budjetin, joka oli alijäämäinen ja joka pe-
rustui sen lisäksi siihen, että talouden kasvu oli hiipumassa — eli nyt tässä lisätalousarvi-
ossa, jota käsitellään, Rinteen hallitus vähentää velanottoa, jonka aiheutti kokoomuksen
puheenjohtaja, entinen valtiovarainministeri, edustaja Orpo. Harvoin kuulee näin rajua kri-
tiikkiä oman puolueen puheenjohtajaa kohtaan kuin mitä edustaja Heinonen täällä esitti.
Tämä lisätalousarvio on Rinteen hallituksen antama, tämän vuoden budjetti on silloisen
valtiovarainministerin, edustaja Orpon, antama. [Pia Viitanen: Se on fakta!]

14.36 Timo Heinonen kok (vastauspuheenvuoro): Arvoisa rouva puhemies! Vuosi sitten
tässä salissa arvioitiin, että tänä vuonna uutta velkaa otettaisiin siis tuo 1,4 miljardia euroa.
Nyt summa on paisunut vaivihkaa miljardilla eli yhteensä 2,4 miljardiin. No sitten kysy-
tään, kun me tuomme sen esille, että velanotto kasvaa ja uutta velkaa otetaan ja velalla näi-
tä sinänsä tärkeitä toimenpiteitä rahoitetaan, miksi me sanomme, että ne ovat hyviä toimen-
piteitä. Ne ovat hyviä toimenpiteitä, mutta te ette tee sitä rahaa, millä te niitä maksaisitte, ja
sen takia teidän pitäisi tehdä työllisyystoimenpiteitä. Ja olen tyytyväinen, että työministeri
Harakka lähti pois täältä salista — toivottavasti tekemään niitä työllisyystoimenpiteitä, sil-
lä nimenomaan niitä nyt tarvitaan, että tämä talous saadaan tulevaisuudessa tasapainoon.
Te olette asettaneet kovan tavoitteen, 75 prosenttia, työllisyysasteessa. Se tarkoittaa
60 000—70 000:tä uutta työllistä, ja te ette ole vielä tehneet yhtään toimenpidettä [Puhe-
mies koputtaa] siihen päästäksenne. [Puhemies: Aika!]

14.37 Pia Viitanen sd (vastauspuheenvuoro): Arvoisa rouva puhemies! Muistan, kun
täällä oli tämä kokoomuksen aktiivimallivälikysymys, jossa he ilmaisivat harmistuksensa
siitä, että tämä työttömiä kuristava aktiivimalllli puretaan, ja silloin muun muassa ministe-
ri Harakka kertoi, että hän oli tehnyt jo 25 toimenpiteen listan työllisyyden edistämiseksi,
mikä oli erinomaisen hyvä asia, puhemies. Mutta vieläkään emme ole kyllä kuulleet loo-
gista selitystä, vai onkohan joku täällä kuullut — käsi ylös, jos joku on kuullut — loogisen
selityksen sille, mitä kokoomus nyt yrittää ajaa takaa. He täällä suureen ääneen kritisoivat
velanottoa, he ovat kertoneet, että he lisää keventäisivät hyväosaisten veroja, veronkeven-
nyksiä siis lisää, ja samaan aikaan he eivät kerro, mistä he sitten leikkaisivat — paitsi että
he ovat kertoneet: he ovat omissa ”työllisyystoimissaan” esittäneet, että toimeentulotukea
ja työttömyysturvaa leikataan. Eli tämä on kokoomuksen työttömyystoimi, tai työllisyys-
toimi — anteeksi tämä pieni lipsahdus, ehkä johtuu ajatuksista. [Puhemies: Aika!] Minis-
teri Lintilä, uskotteko, että tämä [Puhemies koputtaa] todellakin auttaisi?

14.38 Sofia Vikman kok (vastauspuheenvuoro): Arvoisa puhemies! Kokoomus tulee
omassa vaihtoehtobudjetissaan esittelemään työllisyystoimet, [Paavo Arhinmäki: Sitä
odotellaan!] jotka on eduskunnan tietopalvelussa laskettu riippumattomasti. 

Arvoisa puhemies! Ministeri Marin ansaitsee kiitoksen siitä, että hän tuli kokoomuksen
linjoille. Ideologiset lasit on heitetty nurkkaan, ja nopeita raideyhteyksiä toteutetaan sitten-
kin hankeyhtiömallilla. Suomi-ratahankeyhtiön ja Turun hankeyhtiön perustamiseksi
käynnistetään neuvottelut ja käytetään vihdoin rahat, jotka edellinen hallitus jo varasi tätä
tarkoitusta varten. Edelleen kuitenkin kaipaan hallitukselta määrätietoisempaa otetta ja ai-
kataulua sille, että yhteydet saadaan todella toimimaan. Neuvotteluista ja niiden käynnis-
tämisestä on tiedotettu jo syyskuusta asti, viimeksi tänään. Näyttää kuitenkin siltä, että
10



Pöytäkirjan asiakohta PTK 58/2019 vp
Suomi ei hae auki olevasta EU-hausta pääradan hankkeisiin nyt rahaa. Pitääkö tämä paik-
kansa? Tarve on akuutti, miksi nyt ollaan hukkaamassa työkalu etenemiseen? Onko yhti-
öiden viivyttely saanut aikaan sen, että haku pääsee käsistämme?

14.39 Veijo Niemi ps (vastauspuheenvuoro): Arvoisa rouva puhemies! Arvoisa sisämi-
nisteri, olin itsekin eilen käymässä työpaikallani Tampereen pääpoliisiasemalla, kun tekin
olitte siellä vierailulla. Talohan on tunnetusti jo vuosikaudet ollut huonolla sisäilmalla, ja
sitä on epätoivoisesti yritetty korjata. Henkilöstön sairastuvuus on suuri. Josko te vihdoi-
kin löytäisitte rahat jostakin Nekalaan sille uudelle poliisitalolle? 

Ensimmäinen varapuhemies Tuula Haatainen: Annetaan ministereille välillä vastaus-
puheenvuorot. Aloittaako valtiovarainministeri Lintilä? 3 minuuttia.

14.40 Valtiovarainministeri Mika Lintilä: Arvoisa puhemies! Uskon, etten tarvitse edes
sitä kolmea minuuttia. Muutamia huomioita: 

On tosiaankin niin, että tässä lisätalousarviossa nettolainanotto pienenee siis 19 miljoo-
naa. [Paavo Arhinmäki: Kuulitteko, edustaja Heinonen?] Sitten taas tähän isoon kuvaan:
Kyllä minä olen ihan yhtä huolestunut tästä velkaantumisesta kuin täällä kriittiset puheen-
vuorot. [Ben Zyskowicz: Kuulitteko, edustaja Arhinmäki?] Mutta ei kenenkään kannata
kyllä siinä röyhistellä — meillä on viimeinen ylijäämäinen tulos tullut vuonna 2008. Kym-
menen vuotta on vedetty pakkasella tulemaan, ja taitaa olla melkein jokainen eduskunta-
ryhmä ollut sen jälkeen hallitusvastuussa. [Paavo Arhinmäki: Mutta yksi koko sen ajan!]
Eli kyllä velkaantuminen on ihan yhteinen ongelma, ja siihen tulee pyrkiä löytämään kei-
noja, joissa totta kai sitten työllisyyden parantamisen tulee olla se ykkösasia. 

Edustaja Mykkänen kysyi erittäin relevantin kysymyksen Migrin toiminnasta ja lu-
paprosessien yhdistämisestä. Edellisenä ministerinä tiedätte, että ei ihan helppo yhtälö,
mutta tavoitteellisuus siitä, että kuukaudessa luvat, täytyy pitää. Me törmäämme entistä
enemmän tapauksiin, joissa lupaprosessi osoittautuu niin pitkäksi, että asiantuntijat tai
muuten työperäisesti maahan tulevat eivät ole enää sitten suomalaisten työmarkkinoitten
käytössä. Eli kyllä nämä kaikki ovat sellaisia toimia, joilla pitää lähteä hakemaan työlli-
syysasteen nostamista. [Ben Zyskowicz: Se kuukausi vaatii teiltä lisää rahaa!]

Ensimmäinen varapuhemies Tuula Haatainen: Ministeri Marin. 3 minuuttia.

14.42 Liikenne- ja viestintäministeri Sanna Marin: Arvoisa puhemies! Arvoisat edus-
tajat! Kiitos kysymyksistä. Täällä kysyttiin Espoon kaupunkiradasta, sen tilanteesta. Ku-
ten olen aikaisemmin tässä salissa useaan otteeseen todennut, Espoon kaupunkirata on osa
tätä Turun suunnan nopeampaa raideyhteyttä, mutta koska sen suunnitteluvaihe on eri kuin
tämän raideyhteyden kokonaisuudessaan, niin tämä Espoon kaupunkirata käsitellään
MAL-prosessin yhteydessä, joka tällä hetkellä on käynnissä. Eli pyrimme löytämään tä-
hän rakentamiseen ratkaisuja jo aiemmin. Emme siis odota sitä, että tämä koko osion suun-
nittelu valmistuu, tämä käsitellään sen vuoksi MAL-prosessin osana.

Mitä tulee sitten näihin nopeisiin raideyhteyksiin pohjoisen suuntaan, Suomi-radan osal-
ta, Turun tunnin junan osalta, niin tänään itse asiassa olemme liikenne- ja viestintäminis-
teriössä pitäneet ensimmäisen kokouksen, ensimmäisen tilaisuuden näiden osakassopi-
musneuvotteluiden edistämiseksi, eli asia on sillä tavalla kyllä valmistelussa. Uskon, että
11



Pöytäkirjan asiakohta PTK 58/2019 vp
tässä voidaan edetä ripeästi. Eri tahot ovat ilmaisseet kiinnostuksensa näitä hankeyhtiöneu-
votteluita kohtaan, ja aika laajasti olemme saaneet kuntia mukaan muun muassa tämän
pohjoisen Suomi-radan hankeyhtiön osakassopimusneuvotteluihin, muitakin kuntia kuin
vain Helsingin ja Tampereen välisiä kuntia. Eri puolilla Suomea ymmärretään se arvo,
mikä nopeilla raideliikenneyhteyksillä ja työssäkäyntialueiden laajentamisella on, ja myös
ilmastonäkökulmasta, minkälainen merkitys raideinvestoinneilla on, ja sen takia nyt useat
tahot, useat kunnat, paljon laajemmin kuin viime hallituskaudella, ovat lähdössä tähän ko-
konaisuuteen mukaan. Tietenkin siellä on vielä paljon ratkaistavia asioita. Erityisesti poh-
joisen suunnalla raidelinjaukset ovat vielä auki, ja pitää myös tietenkin neuvotella siitä,
minkälaisilla kustannuksilla eri kunnat ja muut tahot ovat valmiita lähtemään tätä suunnit-
telua rahoittamaan. 

Ja tämä on juuri se toinen ero, mikä tulee näihin aikaisempiin suunnitelmiin: nyt on tun-
nistettu se, että tämä pitää tehdä vaiheittain, tämä pitää tehdä huolellisesti, ja se, mistä me
nyt neuvottelemme, on hankeyhtiöt, jotka keskittyvät suunnitteluun rakentamisvalmiuteen
asti. Eli ensin pitää suunnitella raideyhteydet, ennen kuin voidaan tehdä rakentamispäätök-
siä, ennen kuin valtio tai kunnat tai kukaan muukaan voi sitoutua siihen, että rakentamisen
kustannuksia katetaan. Ensin pitää olla käsitys siitä, mitkä rakentamisen kustannukset tar-
kasti ottaen ovat.

Tätä työtä on nyt tällä hallituskaudella lähdetty tekemään — systemaattisesti, huolelli-
seen harkintaan ja hyvään, perusteelliseen valmisteluun pohjautuen, ja tällä tiellä etenem-
me. Itse uskon, että nämä neuvottelut saadaan toivottavasti ripeästi hoidettua ja ehdimme
näihin EU-rahoitushäntähakuihin, näihin kierroksiin, jotka tällä hetkellä ovat käynnissä.
Meillähän on kaksi häntähakukierrosta. Ensimmäinen on nyt käynnissä ja päättyy ensi
vuoden alkupuolella, [Puhemies koputtaa] toinen hankehakukierros on sitten ensi vuoden
aikana. [Puhemies koputtaa] Uskon, että näihinkin ehditään, kun asiassa saadaan hyvässä
hengessä edistyttyä.

14.45 Sisäministeri Maria Ohisalo: Arvon puhemies! Arvon kansanedustajat! Kiitoksia
hyvistä huomioista ja myös kiitoksista hallitukselle. Myös tästä salista on nostettu sellaisia
asioita niin opposition kuin hallituksen puolelta, joita nyt tässä lisätalousarviossa on myös
lähdetty korjaamaan. 

Aika moni tässä salissa jo jakaa sen ajatuksen, että Suomi on ikääntyvä, Suomi on maa,
jossa syntyvyys laskee, ja tarvitsemme tänne työperäistä maahanmuuttoa. On jo vuosia
keskusteltu siitä, pitäisikö työperäisen maahanmuuton hallinnoinnin sijaita työ- ja elin-
keinoministeriössä. Tämä hallitus on keväällä hallitusohjelmassa yhdessä päättänyt siitä,
että asia viedään eteenpäin, siirretään sisäministeriön hallinnonalalta TEMiin. Sitä valmis-
tellaan paraikaa. Tämä on työstössä. Palaamme tähän heti, kun pääsemme eteenpäin asias-
sa.

Kysymyksiin liittyen muuhun maahanmuuttoon. Kun katsomme sitä isoa kuvaa, että
miksi Suomeen tullaan: lähes 90 prosenttia muualta Suomeen tulevista ihmisistä tulee Suo-
meen opiskelujen, työn, ehkä parisuhteen, ehkä perheen vuoksi. Eli lopulta se osuus, mistä
aika usein mediassa ja tässäkin salissa puhutaan — humanitäärinen maahanmuutto, kiin-
tiöpakolaiset, turvapaikanhakijat — on lopulta noin kymmenesosa kaikesta siitä maahan-
muutosta, joka Suomeen kohdentuu. Oli kyse tästä tai muusta maahanmuutosta, kaiken
maahanmuuton osalta pyritään nopeampiin lupakäsittelyihin. Työperäisten osalta, kuten
valtiovarainministeri viittasi, pyrimme siihen kuukauden käsittelyaikaan ja ylipäätään hel-
12



Pöytäkirjan asiakohta PTK 58/2019 vp
potamme prosesseja. Tähän tarvitaan niitä käsitteleviä henkilöitä eri viranomaisissa, ja tä-
män vuoksi olemme aiemmin myös lisänneet ulkoministeriön ja TEMin päähän lisämää-
rärahoja. Toki tarvitsemme myös toimivampia ict-järjestelmiä henkilötietojen käsittelyyn.
Tämäkin uudistus on Migrin puolella jo aloitettu viime kaudella, ja pyrimme sitä myös vie-
mään eteenpäin, jotta näitä automaattisia käsittelyjä myös olisi mahdollista edistää.

On ihan keskeistä huomata se, mikä täällä on moneen kertaan nostettu: tässähän nyt
paikkaamme tämän vuoden budjettia. Sen lisäksi olemme toki budjettiriihessä tulleet ulos
niillä määrärahalisäyksillä, joita ensi vuoden osalta tarvitaan, jotta nämä lupaprosessit
myös onnistuvat. Maahanmuuttovirastolle on tulossa 13 miljoonaa ekstraa ensi vuodelle ja
sitä seuraavalle vuodelle, [Antti Rantakangas: Kuulitteko!] ja nämä itsessään myös tulevat
helpottamaan sitä ruuhkan purkua. Sieltä selkeästi tämä 3 miljoonan könttä molemmille tu-
leville vuosille on sidottu siihen ruuhkanpurkupuoleen. Totta kai täytyy jatkuvasti seurata
tilannetta myös, sitä miten lupien saapuminen vaikuttaa kokonaisuuteen.

Lisäksi oli kysymys poliisista, poliisin resursseista. Sehän on moneen kertaan tässä sa-
lissa todettu, että poliisien määrärahoja kasvatetaan ja nimenomaan kohdennetaan niitä
sinne kentälle, että saadaan ihmisiä lisää kaduille, lisää ennalta estävään työhön, [Puhe-
mies koputtaa] lisää tutkintaan. Siinä etenemme. Oli kysymys myös Nekalan mahdollises-
ta siirtymisestä. Tästä olemme todella Sisä-Suomen poliisissa keskustelleet ja hyviksi ha-
vainneet ne monet huomiot, [Puhemies koputtaa] että tämä on myös turvallisuuskysymys
tämän tulevan Kansi-projektin johdosta.

Ensimmäinen varapuhemies Tuula Haatainen: Halutaanko debattia jatkaa? Ilmeisesti. 

14.48 Ville Vähämäki ps (vastauspuheenvuoro): Kiitos, kunnioitettu puhemies! Siis to-
dellakin tämä lisäbudjetti on valtaosin tekninen esitys, vähentää lisälainanottoa 19 miljoo-
naa. Todellinen yllätys löytyy tuolta STM:n momentilta 33.20, jossa todetaan, että saavu-
tetaan säästöjä 85 miljoonaa sillä, että työttömyys on noussut ja toisaalta työttömiä on vä-
hemmän. [Paavo Arhinmäki: Edustaja Heinonen väitti juuri päinvastoin!] Nyt siis kysy-
mys kuuluu siinä, eikö nyt tässä olisi kenties kannattanut käyttää työllistämistoimenpitei-
siin tätä säästynyttä pottia, vaikkapa sinne kuntouttavaan työtoimintaan, tai sitten tehdä
t&k-panostuksia, joilla saavutettaisiin aineettomia investointeja ja saataisiin niitä liikkeel-
le. 

Toisaalta me myöskin ehdotamme vaihtoehtobudjetissamme, että YEL-maksukynnystä
nostetaan, ja sitten sinne voisi olla hyvä saada joku jousto, jolla tasapainotetaan vuosittais-
ta vaihtelua. Kotitalousvähennykseen esitetään Junnilan mallin mukainen laajennus. Se il-
moitetaan loppuviikosta, minkälainen tämä malli on. Sitten palkkatukijaksoja kannattaisi
pidentää [Puhemies koputtaa] jopa kahteen vuoteen asti. Siinä ehtii [Puhemies: Aika!] ih-
minen saada asiansa kuntoon. 

14.50 Markku Eestilä kok (vastauspuheenvuoro): Arvoisa puhemies! Arvoisat ministe-
rit, te muodostatte kyllä täysin erilaisen hallituksen kuin mitä kaksi edellistä oli. [Paavo Ar-
hinmäki: Kyllä, ja hyvä niin!] — Edustaja Arhinmäki, näillä hallituksilla oli epäkiitollinen
tehtävä pyrkiä saamaan menot vastaamaan suurin piirtein tuloja. Koko ajan tämä tilanne
parani, ja Sipilän hallituksen aikana päästiin jo aika lähelle sitä tilaa, missä pitäisi pysyväs-
ti olla. — Mutta, arvoisat ministerit, te hallituksena lisäätte julkisen talouden kokoa pää-
tösperusteisesti 8 miljardia tämän hallituskauden aikana. Kun tiedettiin, miten vaikeata
13



Pöytäkirjan asiakohta PTK 58/2019 vp
työllisyyden hoito on — viime vuonna vaihtotase oli 4,4 miljardia pakkasella, se tarkoittaa
sitä, että tuonti vetää suhteessa vientiin — niin mitä te meinaatte tehdä, että te saatte tämän
talouden edes jollakin tavalla siihen tasapainoon, mitä te olette luvanneet, ja mitä nämä
seitsemän työryhmää aikovat esittää ja milloinka nämä tulokset tulevat, niin että me voim-
me eduskunnassa arvioida, mitä te hallituksena teette, sillä perustuslain mukaan valtionta-
lous kuuluu eduskunnan [Puhemies koputtaa] vastuulle? [Antti Lindtman: Onko joku jo-
tain muuta väittänyt?]

14.51 Antti Rantakangas kesk (vastauspuheenvuoro): Arvoisa puhemies! Nostan tässä
keskustelussa esille kokoomuksen hyvin vaarallisen veropolitiikan linjan. Te esititte ym-
päristöohjelmassa ennen eduskuntavaaleja, että autovero poistetaan ja se raha kerätään sit-
ten tavallisilta suomalaista autoilijoilta. Jos te olisitte nyt päässeet toteuttamaan tätä, niin
sehän olisi merkinnyt sitä, että se olisi historian valossa yksi suurimpia negatiivisia alue-
politiikan, sosiaalipolitiikan ratkaisuja. [Kokoomuksen ryhmästä: Ei, väärin tulkittu!] Te
olisitte panneet ne pienituloiset ihmiset syrjäkylillä — joissa pitää olla auto, se on välttä-
mättömyys, koska ei ole julkista liikennettä — maksamaan tämän melkein miljardin potin.
Tämä on hyvä sanoa tässä suoraan, koska te vetoatte aina omiin veropolitiikan linjauksiin-
ne ja tämä olisi ollut niin epäoikeudenmukainen linja, joka olisi kyllä merkinnyt eriarvoi-
suuden kasvua hyvin voimakkaalla tavalla. Mutta onneksi se ei toteudu. Tämä Rinteen hal-
lituksen veropolitiikan linja on oikeudenmukainen: siellä alennetaan pienituloisten vero-
tusta, lisätään heidän ostovoimaansa ja mahdollisuuttaan käyttää palveluita, ja myöskin
sitä elämisen edellytystä voidaan parantaa.

14.52 Kalle Jokinen kok (vastauspuheenvuoro): Arvoisa rouva puhemies! Tähän edusta-
ja Rantakankaan äskeiseen puheenvuoroon on pakko puuttua, koska hän tulkitsi siinä täy-
sin väärin kokoomuksen linjaa autoverotuksen suhteen. Eihän ole mahdollista, että ne ih-
miset, jotka ovat kerran jo autoa hankkiessaan autoveron maksaneet, autoverovapautuksen
jälkeen maksavat sen vielä toiseen kertaan. [Eduskunnasta: Ei tietenkään!] Ei kai tällaista
kukaan tässä maassa ajattele tai kuvittele, toivottavasti ei, ei ainakaan kokoomuksen tahol-
ta. [Antti Rantakankaan välihuuto] Tämä on Rantakankaan malli, joka varmasti eriarvois-
taa kyllä sitten siellä haja-asutusalueillakin sitä liikkumista.

Mutta haluan palata vielä tähän velkaantumiseen, kun täällä viitattiin kokoomukseen ja
vuoteen 2008: silloin hallitusvastuussa kokoomus yhdessä keskustan kanssa teki ratkaisun
— kun finanssikriisi tuli, niin silloin tehtiin vakava ratkaisu siitä, leikataanko koulutukses-
ta, sosiaaliturvasta ja terveydenhuollosta vai otetaanko velkaa ja pidetään kansalaisten pal-
velutaso kohtuullisella tasolla, pidetään huolta ihmisten koulutuksesta, terveydenhuollosta
[Puhemies koputtaa] ja sosiaaliturvasta. Niin tehtiin, ja sitä velkaa on nyt tässä maksettu.
Teillä on erilainen tilanne, [Puhemies: Aika!] te olette nousukauden jälkeisissä tilanteissa.
Nyt ei ole aika velkaantua, nyt pitää vahvistaa työllisyyttä edelleen [Puhemies: Aika, edus-
taja!] niin kuin edellinen hallitus teki.

14.53 Antti Lindtman sd (vastauspuheenvuoro): Arvoisa puhemies! Puheenjohtaja Orpo
sanoi, että kokoomus olisi priorisoinut nämä menolisäykset toisin, ja samaan aikaan edus-
taja Heinonen ja kumppanit täällä moittivat lisävelan otosta tälle vuodelle näiden lisätalo-
usarvioiden osalta. Nyt kysyisin kokoomukselta, että kun teidän puheenjohtajanne äsken
sanoi, että te priorisoisitte toisin, niin voisitteko nyt kertoa, mitkä menot te tämän vuoden
14



Pöytäkirjan asiakohta PTK 58/2019 vp
lisätalousarvioista olisitte jättäneet tekemättä. 600 miljoonan liikennehankkeet, nämä tun-
nin yhteydet, jotka nyt laitetaan eteenpäin, olisitteko laittaneet kunnille yli 200 miljoonaa
euroa vähemmän rahaa, olisitteko jättäneet Maahanmuuttovirastoon tekemättä esityksen,
johon sisäministeri hyvin teki nyt, Laivue  2020 -hanke, koska ettehän te voi syödä kakkua
ja katsoa sitä samaan aikaan.

Ja toinen kysymys, edustaja Heinonen, kun te olette teidän johtava talousajattelijanne
siellä kokoomuksessa, niin — kun te rahoittaisitte tuloveron kevennykset, miljardin veron-
kevennykset haittaverojen korotuksena — tekisittekö sen nyt hallituksen esittämien lisäys-
ten päälle vielä lisäksi, [Puhemies: Aika!] esimerkiksi alkoholin ja tupakan osalta.

14.54 Pauli Kiuru kok (vastauspuheenvuoro): Arvoisa rouva puhemies! Hallitusohjel-
massa sanotaan, että harmaa talous ja veronkierto aiheuttavat merkittäviä menetyksiä val-
tiolle mutta myös tietysti kunnille. Kärsijöitä ovat ne yritykset, jotka hoitavat velvollisuu-
tensa asiallisesti, ja kärsijöinä ovat tietysti myös ne työtä tekevät ihmiset, jotka hoitavat
asiansa kunnollisesti. Heiltä otetaan enemmän veroa. 

Hallitusohjelmassa sanotaan, että harmaan talouden vastaiseen työhön osoitetaan vaali-
kaudella 20 miljoonaa euroa, ja se on hyvä kirjaus. Esimerkiksi edustaja Lindtman on pu-
hunut tasan kolmisen vuotta sitten, että tällä voidaan säästää kymmeniä, ellei peräti satoja
miljoonia euroja. 

Nyt olen tietoinen, että YTJ-järjestelmään on tehty selvityksiä. Sen avoimuutta voitai-
siin lisätä, sitä voitaisiin kehittää. Kehitys on lainsäädäntöä vaille valmis, toteutusta vaille
valmis. Tarvitaan rahaa 3—4 miljoonaa, ja säästöä olisi tulossa. Kysyn ministeri Lintilältä,
onko näin ja missä vaiheessa mennään ja saadaanko veronkiertäjät kuriin.

14.56 Paavo Arhinmäki vas (vastauspuheenvuoro): Arvoisa rouva puhemies! Kun kat-
soo tätä lisätalousarviota, niin tässä ovat kaikki kiittäneet niitä panostuksia, joita hallitus te-
kee. Toisaalta sitten, kun on porauduttu vähän syvemmälle tähän lisätalousarvioon, niin to-
detaan, että työllisyys on parantunut ja sen vuoksi tulot lisääntyvät ja velanotto alenee. Ja
kun näihin... [Timo Heinonen: Ei alene!] — Alenee suhteessa siihen, mitä Petteri Orpo,
valtiovarainministeri, esitti. [Timo Heinonen: Ei edes siihen!] — Eli kun nämä käydään lä-
pi, niin edustaja Heinosen, joka on ylivoimainen kokoomuksen talousälykkö ja asiantunti-
ja, puheenvuorosta ei jää kiveä kiven päälle näiltä osin. Ainoa, mikä jäi jäljelle, oli kiitos
hallitukselle. Mutta mielelläni odotan myös teidän vaihtoehtobudjettia, kun tämän keskus-
telun perusteella te tulette esittämään siinä miljardin veronkevennykset, samaan aikaan 2
miljardin alijäämä poistuu ja tulee vielä isompia panostuksia koulutukseen ja raiteisiin
[Antti Lindtman: Poliiseille!] — ja poliiseille. Se tulee olemaan todellinen taidonnäyte
edustaja Heinoselta. [Puhemies koputtaa] Jopa teidän tasollanne se tulee olemaan huikea
esitys.

14.57 Peter Östman kd (vastauspuheenvuoro): Arvoisa puhemies! En ymmärrä nyt tätä
keskustelua, miksi halutaan ikään kuin antaa sellainen kuva, että me lyhentäisimme val-
tionvelkaa, kun se tapahtuu nyt päinvastoin niin, että tänä vuonna — tänä vuonna, edustaja
Arhinmäki — valtionvelka kasvaa 1,6 miljardilla, [Paavo Arhinmäki: Kyllä, samaa miel-
tä!] ensi vuonna 2 miljardilla, ja jos tämä tahti jatkuu, niin tällä kehyskaudella varmaan 10
miljardilla. [Paavo Arhinmäki: Me puhumme lisätalousarviosta!] Ja se on vakava asia, ni-
mittäin ne poliitikot, jotka velkaantumisesta päättävät, eivät ole enää vastaamassa, kun ve-
15



Pöytäkirjan asiakohta PTK 58/2019 vp
lat on maksettava. Edustaja Arhinmäki, muista tämä: tämä velka jää teidän lapsillenne
maksettavaksi, niin kuin se meilläkin jää. [Paavo Arhinmäen välihuuto]

14.58 Sheikki Laakso ps (vastauspuheenvuoro): Arvoisa rouva puhemies! Ihmettelen
kyllä tosiaan ministeri Ohisalon kommenttia tuossa äsken. Jos 90 prosenttia tänne tulleista
maahanmuuttajista on tullut töihin tai opiskelemaan ja 10 prosenttia on sitten se porukka,
joka tarvitsee meidän sosiaaliturvaa, niin miten siihen on saatu mätettyä vuosittain 3,2 mil-
jardia? Ihmettelen. [Paavo Arhinmäki: Ei siihen mätetäkään! — Iiris Suomela: Olette las-
kenut väärin!]

14.58 Heikki Autto kok (vastauspuheenvuoro): Arvoisa rouva puhemies! Tästä velkaan-
tumisesta: Pyrin urheilumiehille Lindtman ja Arhinmäki asiaa esittämään ehkä urheiluver-
tauksella, josko ymmärtäisitte asian silloin selkeämmin. Jos vaikkapa suunnistaessa juok-
sette kilometrin verran väärään suuntaan, 1 000 metriä, [Paavo Arhinmäki: Kokoomuksen
kartalla!] ja siellä huomaatte sitten, että suunta on väärä, otatte 19 metriä takaisinpäin, niin
kyllä te olette edelleen aika kaukana sillä väärällä kurssilla. [Timo Heinonen: Ymmärsitte-
kö nyt? — Paavo Arhinmäki: Joo, mutta kartan on tehnyt Petteri Orpo!] Varmasti meidän
kaikkien yhteinen kurssi ja tavoite on se, että velkaantuminen vähenee, ja tämä hallitus,
Rinteen hallitus, on Arhinmäen rumpua lyödessä lisännyt Suomen velkaantumista. Sitä ei
voi täällä salissa puhumalla muuksi muuttaa.

Arvoisa puhemies! Jos sallit, niin kysyn nopeasti liikenneministeri Marinilta: Kun ker-
ran rahaa löytyy niin paljon moniin hyviin kohteisiin, niin Nelostie, joka yhdistää Suomen
päästä päähän, Helsingistä Utsjoelle, vaatisi Maksniemen kohdalla Simossa eli Kemin ja
Oulun välillä 800 metrin matkalle [Puhemies koputtaa] jonkun miljoonan lisää rahaa, että
Nelostien remontti saataisiin vietyä loppuun. [Puhemies: Aika!] Miksi tätä rahaa ei löydy
[Paavo Arhinmäki: Missä rahat?] tästä lisätalousarviosta? Tämä on [Puhemies: Aika!]
Suomen viennille tärkeää. Kokoomus haluaa vientiä ja työpaikkoja. [Antti Lindtman: Aut-
to juoksi juuri sen rastin ohi!]

15.00 Joonas Könttä kesk (vastauspuheenvuoro): Arvoisa rouva puhemies! Täällä on
puhuttu paljon velasta ja taloudesta, ja minusta tämä on se iso kysymys. Tuolta lisätalous-
arviosta löytyy muun muassa lapsilisien arviomäärärahan palautus, 13 miljoonaa euroa.
Minusta tähän pitää herätä: Mikä tämän maan väestökehitys on? Kuinka meillä perheet
pystyvät halutessaan saamaan lisää lapsia ja työllistymään? Tämä on iso kysymys, kun
täällä on puhuttu taloudesta ja velasta ja siitä, kuka sen maksaa. Uskonpa, että täällä taka-
rivissä löytyy muutamia maksumiehiä ja -naisia, niitä nuoria ihmisiä, jotka joutuvat kanta-
maan sitä vastuuta, jota täällä on otettu. Aivan niin kuin ministeri Lintilä vastuullisesti, val-
tiomiesmäisesti sanoi, jo kymmenen vuoden ajan tämä valtio on velkaantunut — jo kym-
menen vuoden ajan. Minusta se on nyanssi, onko yksi lisätalousarvio 10 miljoonaa euroa
enemmän velkaa vai vähemmän velkaa, kun se isossa kuvassa tarkoittaa sitä, että isänmaa
on velkaantunut. Se on toistasataa miljardia euroa velkaa, [Puhemies koputtaa] ja siinä
mielessä myös edustaja Östman puhui viisaasti, että jonkun ne velat täytyy maksaa.

15.01 Anna-Kaisa Ikonen kok (vastauspuheenvuoro): Arvoisa puhemies! On hienoa,
että näitä nopeita junayhteyksiä viimein viedään eteenpäin ja viime hallituksen varaamia
rahoja nyt päästään käyttämään ja hankeyhtiömuotoa myöskin viemään eteenpäin.
16



Pöytäkirjan asiakohta PTK 58/2019 vp
Olen iloinen myöskin toisesta jatkumosta suhteessa edelliseen hallitukseen. Nimittäin
olen iloinen tasa-arvonäkökulmasta: siitä, että mukana on avustus kansainvälisen tasa-ar-
vopalkinnon jakamiseen. Suomi on monella tapaa tasa-arvon edelläkävijä ja voimme vai-
kuttaa asiaan myöskin kansainvälisesti. Tästä lähtökohdasta me lanseerasimme muutama
vuosi sitten valtioneuvoston kanslian ja Tampereen kaupungin kesken IGEP-palkinnon,
joka myönnetään taholle, joka on edistänyt sukupuolten tasa-arvoa kansainvälisesti mer-
kittävällä tavalla. Tämä ensimmäinen palkinto myönnettiin Angela Merkelille, joka ohjasi
palkintovarat Afrikkaan, naisiin kohdistuvaa väkivaltaa ehkäisevään työhön. On hienoa,
että nyt toinen palkinto päästään jakamaan Tampereella joulukuussa ja sen saajiksi on jo
nyt nimetty 300 ehdokasta.

Vielä kuntataloudesta todettakoon nopeasti, että hyvä, että siellä on pieni helpotus sin-
ne, mutta tämä ei sitä isoa perusongelmaa kuntataloudessa ratkaise.

15.02 Kim Berg sd (vastauspuheenvuoro): Arvoisa rouva puhemies! Hieman ihmettelen
tätä keskustelua näin uutena kansanedustajana siinä mielessä, että nytten käydään keskus-
telua lisätalousarviosta, ja lisätalousarvio suuntaa nyt juuri katseensa siihen, että valtion-
velkaa otetaan vähemmän kuin mitä aikaisemmin oli suunniteltu.

Sitten, en aikonut tätä nostaa esille, mutta pitää nyt varmaan muistuttaa kokoomukselle
siitä, että kun lasketaan noin 30 vuoden ajalta ne puolueet, jotka ovat lisänneet valtionvel-
kaa kaikista eniten, niin kokoomus on selkeästi johtoasemassa tässä. Täytyy huomioida se,
että kun kritisoitte nyt varsinkin vihervasemmistoa tästä lisävelan ottamisesta, niin kokoo-
mus on ottanut viimeisen 30 vuoden aikana enemmän valtionvelkaa kuin vihervasemmisto
yhteensä. [Timo Heinonen: Mitenkäs tuhannessa vuodessa?] 

15.03 Matias Marttinen kok (vastauspuheenvuoro): Arvoisa rouva puhemies! Täällä
edustaja Viitanen totesi, että tämä hallitus on muuttanut talouspolitiikan suuntaa. Ja niin
kyllä totisesti on. Kun edellinen hallitus laittoi tämän maan taloutta kuntoon — kuten tääl-
lä monet kollegat ovat todenneet: se hallitus käänsi velkaantumisen jyrkkään laskuun, ja
140 000 ihmistä pääsi töihin — on tämä hallitus päättänyt taas valita menojen lisäämisen ja
velanoton tien. Siitä te ette pääse nyt eroon millään.

Edustaja Viitanen myös kertoi, että hallituksella on 25 kohdan lista. Ainoa ongelma on
se, että valtiovarainministeriö ei ole kyennyt arvioimaan yhdellekään toimelle, arvoisa pu-
hemies, yhdellekään toimelle positiivista työllisyysvaikutusta. Myös talouspolitiikan arvi-
ointineuvosto on todennut lausunnossaan, että työllisyystavoitteen saavuttamiseksi ei ole
vielä esitetty toimenpiteitä.

Arvoisa puhemies! Totean sen, että te olette nyt hallituksessa. Teidän vastuullanne on
tehdä näitä työllisyystoimia, ja me tulemme haastamaan teitä oppositiosta niin kauan, että
[Puhemies koputtaa] te aidosti rupeatte tekemään niitä päätöksiä, joita täällä on teiltä tois-
tuvasti pyydetty.

15.04 Pia Viitanen sd (vastauspuheenvuoro): Arvoisa puhemies! Mitä pitemmälle tämä
keskustelu menee, sen enemmän olen hämmennyksissäni tästä kokoomuksen linjasta, kos-
ka äsken tuli taas sellainen kuva, että kokoomuksen mukaan menoja ei saisi lisätä. Kun
täällä taas toisaalta kokoomus on sanonut, että on hyvä, että hallitus on lisännyt vaikka
määrärahoja koulutukseen tai esimerkiksi vanhustenhoivaan.
17



Pöytäkirjan asiakohta PTK 58/2019 vp
Mutta, puhemies, täällä kysyttiin jo aiemmin, onko kokoomuksen mielestä sitten ollut
väärin, että nyt lisätalousarviossa tai -arvioissa on panostettu liikenteeseen tai muuhun. En
ole kuullut vastausta.

Ja toisaalta veropolitiikka minua askarruttaa. Nimittäin kokoomuksella on siitäkin hy-
vin mielenkiintoisia lausuntoja. [Timo Heinonen: Ja hyviä tuloksia!] Täällä kerrottiin, että
veronkevennyksen te kompensoisitte jonkun muun veron kiristämisellä. Aukaisisitteko
tätä hieman, koska ette kai te nyt tosissanne voi olla edelleen vaaliohjelmanne linjalla, että
te haluaisitte esimerkiksi ahkeria, keskituloisia perheitä kurittaa kotitalouksien sähköve-
ron korotuksilla tai tämän tyyppisillä, mitä olette [Puhemies koputtaa] joskus esittäneet. Eli
toivoisin nyt todella selkeytystä kokoomuksen linjaan. 

15.06 Mia Laiho kok (vastauspuheenvuoro): Arvoisa puhemies! Täällä vähän taaempa-
na on välillä vaikea kuulla, erityisesti kun edustaja Arhinmäki pitää väliin pitkiä välilau-
seita. Toivoisin, että täällä saisi rauhassa kuunnella.

Tähän lisätalousarvioesitykseen: Nythän 95 miljoonaa euroa lisää ollaan esittämässä, ja
tässä on tullut esille hyviä asioita, ennen kaikkea tämä ratahankkeiden liikkeellelähtö, jos-
ta syyskuussa jo uutisoitiin. Toivottavasti siinä nyt oikeasti päästään eteenpäin ja Espoossa
kaupunkiradan rakentamisen aloittamiseksi voidaan oikeasti laittaa kuokka maahan. Ja
puolustusmateriaalihankintoihin — hienoa, että Laivue 2020 -hankintapäätökseen saa-
daan lisärahoitusta. Muita hyviä asioita: lisärahoitus Kuopion iskun jälkihoitoon ja hätä-
keskukselle, joka sitä välttämättä tarvitsee. Toki useita jäi vielä puuttumaan, mutta jatkan
seuraavassa puheenvuorossa. — Kiitos. 

Ensimmäinen varapuhemies Tuula Haatainen: Tämä debatti taitaa olla aika lailla lo-
puillaan. Jos annettaisiin ministereille nyt vastauspuheenvuorot. [Timo Heinonen: Aika
paljon tuli haasteita!] — Aika paljon tuli haasteita. — Halutaanko jatkaa debattia? [Häli-
nää] No, sitten.

15.07 Antti Rantakangas kesk (vastauspuheenvuoro): Arvoisa puhemies! Nyt täällä ko-
koomus irtaantuu tästä vaaliohjelmasta, joka oli todella tämä autoveron poistaminen. Se-
hän oli teidän ympäristöohjelmassanne, jonka te lanseerasitte hyvin näyttävällä tavalla —
mutta se siitä, onneksi ette ole sitä toteuttamassa. 

Haluan sanoa sen, että erittäin hyviä lisäyksiä täällä ovat esimerkiksi Ruokavirastoon tu-
levat rahat. Ne tarkoittavat sitä, että pystytään hoitamaan tärkeitä tehtäviä, mitä Ruokavi-
rastolla kaiken kaikkiaan on. Sitten oli työsuhdeneuvontaan rahaa. Tätähän Suomen Yrit-
täjät ovat kovasti kehuneet. Se on juuri sitä ensimmäisen työntekijän palkkaukseen liitty-
vää helpottamista, mistä työministeri on puhunut, ja myöskin mikroyritysten kasvuun liit-
tyvää. Ne ovat pieniä askelia, mutta ne ovat askelia oikeaan suuntaan. Erityisesti yksinyrit-
täjän osaltahan on mahdollisuus valtavaan potentiaaliin, uusien työpaikkojen syntyyn.
Meillä on Suomessa 170 000 yksinyrittäjää. Ajatellaanpa, että siellä voisi murto-osakin
pystyä palkkaamaan ensimmäisen vieraan työntekijän — siitä syntyisi jo merkittävä osa tä-
män hallituksen työllisyystavoitteen toteuttamista. 

Ensimmäinen varapuhemies Tuula Haatainen: Ja nyt sitten annetaan kaksi puheenvuo-
roa, ja sen jälkeen ministerit vastaavat.
18



Pöytäkirjan asiakohta PTK 58/2019 vp
15.08 Timo Heinonen kok (vastauspuheenvuoro): Arvoisa rouva puhemies! Huomaan,
että edustaja Rantakankaalla on jo vähän huono omatunto ja näyttää olevan vähän paha
olokin, kun tänään täysistunnossa hetken päästä keskustan johdolla esitetään bensan ja di-
eselin veronkorotuksia. [Antti Rantakankaan välihuuto] Ne ovat kovia korotuksia maaseu-
dulla asuville, niille, jotka autoa tarvitsevat, mutta puhutaan siitä lisää silloin. 

Väännän nyt vielä kerran teille, edustaja Arhinmäki, rautalangasta: Vuosi sitten tässä sa-
lissa arvioitiin, että velkaa otetaan 1,4 miljardia. Nyt te kerrotte meille, että velkaa otetaan-
kin 2,4 miljardia — se on miljardin enemmän. Se on paljon. Te teette kuitenkin hyviä toi-
mia, mutta ne kaikki velkarahalla. Okei, otatte velkaa 19 miljoonaa vähemmän kuin arvi-
oitte teidän omassa edellisessä lisätalousarviossanne, mutta edelleen kokonaisvelan lisäot-
to kasvaa 2,4 miljardiin. Edustaja Autto kuvasi sen hyvin: Jos ollaan hetteisellä suolla ja
mennään kilometri vielä syvemmälle suolle ja sieltä tullaan 19 metriä takaisin, niin kyllä
aika pahassa tilanteessa [Puhemies koputtaa], edustaja Arhinmäki, edelleen ollaan. [Puhe-
mies: Aika!] Ei silloin olla vielä kovalla maalla.

15.09 Paavo Arhinmäki vas (vastauspuheenvuoro): Arvoisa rouva puhemies! Edustaja
Auton suunnistusvertaus oli erinomainen. Suunnistuksessa laitetaan rastit ja annetaan kart-
ta, ja tämän kartan on tehnyt valtiovarainministeri — silloinen valtiovarainministeri, ko-
koomuksen puheenjohtaja, edustaja Orpo. [Timo Heinonen: Ei pidä paikkaansa!] Hän on
myös laittanut rastit. Tämän vuoden budjetti on yhtä kuin se suunnistuskartta, jonka kokoo-
mus on halunnut luoda. Nyt kun me otamme juoksuaskelia oikeaan suuntaan siitä, kun kar-
tan perusteella on menty väärään paikkaan, niin täällä kritisoidaan sitä. Ja tästä päästään
siihen, että kokoomus kritisoi — Heinonen puheenvuoronsa jälkeen — oman puolueensa
puheenjohtajaa ja hänen tekemää budjettiesitystä. 

Minä olen tyytyväinen siihen, että tässä lisätalousarviossa annetaan lisärahoitusta tärkei-
siin kohteisiin, kuten Migrille ja Ruokavirastolle. [Puhemies koputtaa] Samaan aikaan
työllisyys on parantunut, jolloin velanotto vähenee aikaisempaan [Puhemies koputtaa] en-
nusteeseen.

15.10 Arja Juvonen ps (vastauspuheenvuoro): Arvoisa rouva puhemies! Suolla ollaan to-
dellakin oltu, nimittäin sote-suolla. Viime kausi päätyi tähän riitelyyn maakuntamallista ja
valinnanvapaudesta, ja olisi tärkeää, että saataisiin asioita vietyä eteenpäin ja niitä perus-
palveluja ihmisille. Täällä lisätalousarviossa annetaan soten valmisteluun 11,2 miljoonaa,
ja sieltä osa menee tietohallintoon, noin pari miljoonaa, mutta mihin loput? Elikkä kysyi-
sin teiltä: mikä on soten tilanne tällä hetkellä?

Ja edelleen sitten peräänkuulutan myös tätä tahdosta riippumatonta psykiatrista hoitoa.
Voitteko te vähän avata tätä minulle? Lisäys aiheutuu tahdosta riippumattomaan hoitoon
määrättyjen henkilöiden hoidon kustannuksista niissä tapauksissa, kun henkilöllä ei ole ko-
tikuntaa Suomessa eikä kustannusten maksuvelvollisuutta voida määrätä kansainvälisten
sopimusten perusteella. Hoidon kustannuksia ei myöskään voida korvata terveydenhuolto-
lain 50 §:n perusteella. Kertokaa, mitä tämä tarkoittaa — onko meillä nyt joku uusi tilanne
tulossa Suomessa, [Puhemies koputtaa] että enemmän nämä tahdosta riippumattomat hoi-
dot lisääntyvät? Täällä on kuitenkin iso raha tänne kohdennettu. [Puhemies koputtaa] Ker-
tokaa, mitä se tarkoittaa.
19



Pöytäkirjan asiakohta PTK 58/2019 vp
Ensimmäinen varapuhemies Tuula Haatainen: Ja ministerin vastaukset. Ministeri Ma-
rin, 2 minuuttia. — Olkaa hyvä. 

15.12 Liikenne- ja viestintäministeri Sanna Marin: Arvoisa puhemies! Hyvät edusta-
jat! Ensinnäkin edustaja Autolle tästä Simon tilanteesta ja tästä Maksniemen kohdasta, täs-
tä 800 metrin puuttuvasta pätkästä: Olen tietoinen tästä tilanteesta ja itsekin pidän sitä aika
erikoisena ja kohtuuttomana, ja varmasti tähän tulemme ratkaisuita löytämään. Tätä asiaa
on jo käyty läpi, ja sitten [Paavo Arhinmäki: Tähän tulee kyllä rahaa!] kun aika on, niin tu-
lemme myös esityksiä tästä tekemään.

Mitä tulee sitten näihin raideyhteyksiin, niin haluan muistuttaa tässä erityisesti kokoo-
musta siitä, että aikaisemmin, kun perustettiin tämä Pohjolan Rautatiet, siitä pääomasta,
siitä noin 100 miljoonasta eurosta, vain murto-osa oli edellisen hallituksen tarkoitus käyt-
tää näihin tulevaisuuden nopeisiin raideyhteyksiin. Valtaosa siitä rahasta oli tarkoitus käyt-
tää kalusto- ja kiinteistöyhtiön eli VR:n pilkkomiseen. Ja nyt tämän hallituksen linjausten
pohjalta tämä koko raha, ja jopa sen päälle, on tarkoitus käyttää nimenomaan näiden no-
peiden raideyhteyksien edistämiseen. Eli sen talouspoliittisen ministerivaliokunnan syys-
kuussa tekemän linjauksen mukaisesti, jos osakassopimusneuvottelut saadaan menestyk-
sekkäästi käytyä kuntien kanssa, tässä vaiheessa valtio sitoutuisi rahoittamaan 51 prosent-
tia näistä tarvittavista suunnittelukustannuksista eli sen 100 miljoonaa ja sen lisäksi vielä
tarvittavat rahat, ja tästä nyt neuvotellaan. Eli se edellisen hallituksen sitoumus, se raha,
mikä oli tarkoitus käyttää suunnitteluun, oli vain murto-osa kattamaan niitä suunnitteluun
vaadittavia kustannuksia. Tämä hallitus haluaa saada näitä asioita myös vietyä eteenpäin,
ja sen takia me olemme valmiita kattamaan sen koko suunnittelukustannuksen yhdessä
muiden osakkaiden kanssa, mikäli saamme neuvottelutuloksen aikaiseksi ja hankeyhtiöt
perustettua. Ja tämä on iso edistysaskel näiden nopeiden raideyhteyksien edistämiseksi, ja
tähän olemme sitoutuneet. 

Mitä tulee sitten idän suunnan [Puhemies koputtaa] yhteyksiin, niin myös tämän osalta
olemme valmiita etenemään. Nyt selvitämme sitä linjausvaihtoehtoa ja toivottavasti ensi
keväänä sitten voimme myös idän nopean [Puhemies koputtaa] yhteyden osalta tehdä rat-
kaisuja.

Ensimmäinen varapuhemies Tuula Haatainen: Sitten ministeri Lintilä, riittääkö 2 mi-
nuuttia vai 3? [Mika Lintilä: Riittää hyvinkin!] — 3 minuuttia. 

15.14 Valtiovarainministeri Mika Lintilä:  Arvoisa puhemies! Ensinnäkin edustaja Ees-
tilälle: Hallitus tekee toimia, joilla pyrkii parantamaan työllisyyttä. Taloustilanne on kan-
sainvälisesti erittäin haastava. Suurin haaste on se, että — ehkä väärin sanottu — tuskin
koskaan on ollut näin vaikeasti ennustettava taloustilanne kansainvälisesti, mitä se on tällä
hetkellä, suurimpana syynä kauppasotauhka Kiina—USA-akselilla. Sitten meillä ovat Eu-
roopassa brexit, Saksan odotettua huonompi taloustilanne ja yleensäkin toimet, jotka vai-
kuttavat säännöillä tapahtuvaan vapaakauppaan. Suomi on vientivetoinen maa, niin kuin
hyvin tiedätte: 40 prosenttia meidän bkt:sta tulee viennistä, ja kun vienti alkaa sakkaa-
maan, se näkyy meillä välittömästi. Eli kyllä me pyrimme tekemään hyvin vakaata talous-
ja finanssipolitiikkaa sillä tavalla, että me pystymme luomaan kansallisesti ennustettavuut-
ta, koska kansainvälisesti tällä hetkellä on erittäin vaikea ennustaa oikeastaan 20-vuodesta
eteenpäin, ja tämä on se iso haaste.
20



Pöytäkirjan asiakohta PTK 58/2019 vp
Edustaja Kiurulle voi sanoa sen, että harmaan talouden osalta painopiste Verohallinnos-
sa on tietojenvaihdossa: tietojenvaihto ja nimenomaan siellä alustatalouden toimijat. Tie-
tojärjestelmiin satsataan tällä hetkellä paljon, ja kyllä yleensäkin harmaan talouden eh-
käisyssä ja estämisessä kaikkinaisen toimijoitten välillä tapahtuvan tietojenvaihdon raja-
muurien alas vetäminen on äärettömän tärkeää. Ja tässä pitää muistaa myös se, että meillä
verovaje on verrattain pieni, jos kansainvälisesti vertaillaan, mutta tämä on iso kokonai-
suus, joka tapahtuu sitten — oikeastaan päävastuussa ovat STM ja TEM, ja sitten VM on
mukana. Tällä kokonaisuudella.

Ensimmäinen varapuhemies Tuula Haatainen: Ja sitten mennään puhujalistaan.

15.16 Mia Laiho kok: Arvoisa puhemies! Hallituksen neljännessä lisätalousarvioesityk-
sessä on monia hyviä asioita, niin kuin edellisessä puheenvuorossa nostinkin esille: Kuo-
pion iskun jälkihoitoon suunnattavat varat, hätäkeskusjärjestelmän toiminnan turvaami-
seen ehdotettu lisämääräraha ja Laivue-hankintapäätöksen toteuttamisen mahdollistami-
seksi lisättävä määräraha. Ja erityisen hienoa nyt kuulla, että ratahankeyhtiömalli menee
myöskin eteenpäin, niin kuin kokoomus edellisellä kaudella jo suunnitteli — hyvä kuulla,
että hallitus on tullut tässä kokoomuksen linjoille.

Olisi tietenkin hyvä, että ehditään EU-tukihakemukset saada ja rahoitusta näille hank-
keille myöskin sitä kautta. Olin viikonloppuna käymässä Espanjassa, ja siellä kuulin, mi-
ten teihin oli käytetty paljon rahaa — kaikkihan nämä tiet on siellä EU-tuilla tehty, ja toi-
voisi Suomessakin kuultavan näin, että EU-tukia osattaisiin hyödyntää paremmin ja käyt-
tää, ja yksi oleellinen tekijä on tietenkin hakumääräaikojen noudattaminen ja päätösten te-
keminen, että pystytään niitä hakemaan.

Liittyen tähän Turun ratahankkeeseen ja Espoon kaupunkirataan, niin kaupunkiratahan
olisi valmis aloitettavaksi, käynnistettäväksi, jos siitä vain päätös tehdään. Toki siihenkin
tarvitaan valtion rahaa, ja sen takia myöskin EU-tukiasiat on tärkeä hoitaa ajoissa.

Muista isoista tiehankkeista: esimerkiksi Kehä kolmosella kulkee tuhansia autoja vuo-
rokaudessa, ja siellä tie vajoaa Askiston kohdalla ja on vaara, että se sortuu, joten toivoisi,
että tähänkin tässä lisätalousarviossa olisi löydetty rahaa. Olen siitä tehnyt kirjallisen ky-
symyksen liikenneministerille, enkä ole vielä saanut siihen vastausta. Toivottavasti siihen
rahat myös löytyvät.

Sitä vielä olisin toivonut, että tässä lisätalousarviossa olisi huomioitu laaturekisterit, kun
hallitus hallitusohjelmassaan kuitenkin haluaa johtaa tiedolla, ja kaikkien päätösten pitäisi
perustua tietoon. Nyt näille kansallisille laaturekistereille ei ole rahoitusta, jatkorahoitusta
olemassa, ja jos ajatellaan sote-muutoksen läpivientiä ja järkevää yhdenvertaisuutta, niin
siihen pitäisi rahat löytyä.

15.19 Arja Juvonen ps: Arvoisa rouva puhemies! Käsittelyssä on siis hallituksen esitys
eduskunnalle vuoden 2019 neljänneksi lisätalousarvioksi.

Täällä mainitaan tasa-arvopalkinto, ja edustaja Ikonen, otitte myös tämän asian esiin:
saimme juuri eilen kuulla verotiedot, ja sieltä huomasimme, että kyllä ne huipputienaajat
ovat niitä miehiä. Eiköhän tehdä tällainen tasa-arvoteko ja kannusteta niitä meidän tyttäriä
myös siellä kodeissamme osallistumaan ja opiskelemaan entistä enemmän niitä luonnon-
tieteitä — matematiikkaa, fysiikkaa, kemiaa — jotta sitä kautta ne tiet kulkisivat myös näi-
hin työpaikkoihin, yrittämiseen ja mahdollisuuksiin ja jotta sieltä verotiedoista löytyisi
21



Pöytäkirjan asiakohta PTK 58/2019 vp
myös tulevaisuudessa naisia. Tästä keskusteltiin paljon eilen, ja mielestäni meillä on pal-
jon tehtävää siinä. Tytöt ovat niitä sinnikkäitä opiskelijoita, menestyvät hyvin ja kirjoitta-
vat hyvin ylioppilaskirjoituksissa, mutta jossakin tapahtuu jotakin, koska siihen se etene-
minen sitten monesti päättyy. Mutta, arvoisa rouva puhemies, tämä oli kantani tähän tasa-
arvopalkintoon. 300 000 euroa sille täällä myönnetään.

Nostaisin esiin muutaman teeman täältä lisätalousarviosta, muun muassa tämän sote-uu-
distuksen: sinne ollaan kohdentamassa 11,2 miljoonaa lisää rahoitusta, ja osa tästä rahoi-
tuksesta menee tietohallintoon ja tietojärjestelmiin. On erittäin tärkeää, että meille edus-
kuntaan tuodaan tieto siitä, millä tavalla sote etenee, jotta sama, mikä viime kaudella ta-
pahtui, ei enää toistuisi. Kun täällä on keskusteltu, että ollaan vellottu suossa, niin kyllä mi-
näkin koen, että sote-suossa sitä vasta oltiinkin, ja nyt on hyvin tärkeää, että samoja virhei-
tä ei enää tehdä uudelleen. Siellä oli valinnanvapautta ja maakuntauudistusta eikä tiedetty,
kuka puolue ja mikä puolue ajoi mitäkin. Mutta tärkeää on saada peruspalvelut kuntoon.
Perussuomalaisille on erittäin tärkeää, että ihminen pääsee lääkärille, mutta huolissamme
olemme, että hallituksen toimet tähän asiaan ovat riittämättömiä. 70 miljoonaa hankerahoi-
tusta ja avustusta sote-keskusten kuntoon laittamiseksi ei ole riittävästi. Uusimaa on jo niin
valtavan laaja alue, että täällä lääkärille pääsyn parantaminen vaatii ripeitä toimia. Mutta
todellakin, tämä sote-asia.

No sitten pidän erittäin tärkeänä ja merkittävänä, että vihdoinkin Suomeen on kansalli-
nen syöpäkeskus perustettu. 2014 tein asiasta kirjallisen kysymyksen ja monia talousarvi-
oaloitteita myös, ja on hienoa, että asia on edennyt. Tulisi olla meidän kaikkien yhteinen
tahtotila, että saadaan taivutettua syöpä, voitettua se, ohjattua mahdollisimman paljon re-
sursseja tutkimukseen, hoitoihin ja siihen, että yhä useampi suomalainen parantuu tästä ki-
rouksesta nimeltä syöpä. Se on mahdollista, ja meillä on huippuosaamista. Siitä kiitoksia,
että sinne on resursseja kaikkien näiden vuosien aikana hallitus antanut.

On hienoa, että Kuopioon kohdennetaan resursseja — kiitos myös siitä — siihen kriisi-
työhön, mitä siellä tarvitaan, ja olisin halunnut myös kuulla, mitä muuta sinne Kuopioon
kuuluu tällä hetkellä.

No, sitten tämä psykiatrinen hoito ja mielenterveyspalvelut Suomessa: tällä hetkellä
suurin haaste on, että perustason mielenterveyspalvelut eivät ole toiminnassa sen enempää
lapsille, nuorille kuin aikuisillekaan. Ja huolissani olen myös siitä laitoshoidon riittävyy-
destä Suomessa näihin psykiatrisiin ongelmiin, ja kannan huolta siitä, pääseekö sinne hoi-
toon.

Täällä hallinnon osiossa sosiaali- ja terveysministeriön hallinnonalalla kerrotaan, että
momentille myönnetään lisäystä 500 000 euroa liittyen ”tahdosta riippumattoman psykiat-
risen hoidon kustannuksiin niissä tapauksissa, kun henkilöllä ei ole kotikuntaa Suomessa
eikä hoidon maksaja määräydy minkään muun lainsäädännön nojalla”. Eli tämä kirjaus tar-
koittaa sitä, että laittomasti tai paperitta maassa oleskelevat, joilla ei ole statusta olla täällä
Suomessa, ei kotikuntaa, ovat oikeutettuja pääsemään tahdosta riippumattomaan psykiat-
riseen hoitoon ja meidän valtiomme sen kustantaa heille. Yritin kysyä tästä ministeriltä,
mutta ymmärrän, ministeri Kiuru ei ollut paikalla, joten emme siihen vastausta saaneet.

Tämä asia näistä kustannuksista on noussut aikaisemminkin valiokunnassa esille, kun
olemme käsitelleet lainsäädäntöä, se, millä tavalla ne kustannukset sitten loppujen lopuksi
jakaantuvat: jäävätkö ne Suomen maksettaviksi vai anooko Suomi tai Kela sitten sieltä jos-
takin lähtömaista näiden kustannusten maksamista? Olisi hyvä käydä tästäkin keskustelua
ja pohtia, että mitenkä tämä oikeastaan on.
22



Pöytäkirjan asiakohta PTK 58/2019 vp
Me kuulimme täällä, että vuonna 2008 oli viimeksi ylijäämäinen budjetti, jolloin palve-
luita pidettiin, ja siitä lähtien se velkaantuminen lähti. Kuulimme, että kaikkihan me olem-
me olleet siellä hallituksessa; voin kertoa, että me perussuomalaiset kuitenkin vähiten kai-
kista. Oikeastaan meidän paikkamme olisi nyt tuolla hallituksessa, olemmehan tällä het-
kellä Suomen suosituin puolue. Mutta näillä mennään tällä kertaa, ja toivotaan, että halli-
tus tekee hyviä päätöksiä, ettemme velkaannu liikaa ja priorisoimme. Ja kyllähän te kaikki
tiedätte, mistä perussuomalaiset priorisoisivat, jos siihen olisi mahdollisuutta. Mutta pu-
hua me voimme: palveluja suomalaisille ja kaikille, jotka niitä tarvitsevat.

15.25 Sofia Vikman kok: Arvoisa rouva puhemies! Jatkan vielä nopeista junista. Minis-
teri Marin on lausunut, että tarkoituksena on, että vielä perustamattomat suunnitteluyhtiöt
osallistuisivat Euroopan komission Verkkojen Eurooppa -ohjelman avoinna olevaan ja
helmikuussa sulkeutuvaan häntähakuun. On hyvä, että ministeri Marin tuli viimein kokoo-
muksen linjoille hankeyhtiöiden tarpeellisuudessa, mutta turhan kauan siinä kesti. Halli-
tuksen viivyttelyn vuoksi yhtiöitä ei ole vielä olemassa. Ensimmäinen kokous niiden pe-
rustamiseksi oli tänään, vaikka neuvotteluiden aloituksestakin on tiedotettu jo kahden kuu-
kauden ajan. 

Toisin kuin ministeri antaa täällä ymmärtää, tällä etenemistahdilla on varsin todennä-
köistä, että hankeyhtiöt eivät ehdi käynnissä olevaan hakuun mukaan. Siksi kysyn minis-
teriltä varasuunnitelman perään. Pitäisikö hallituksen viivyttelyn paikkaamiseksi nyt käyn-
nissä olevaan hakuun osallistua varasuunnitelmalla eli siten, kuten valtio tavallisesti tällai-
siin hakuihin osallistuu eli että Väylävirasto hakee? Ollaanko tällaiseen ryhtymässä, olisi-
ko se tarpeellista? Nimittäin hyvin kummallisessa valossa näyttäytyy nyt se, että edellisen
hallituksen jäljiltä hankeyhtiöt ja niiden rahoitus olivat jo pitkällä ja tämä hallitus viivytteli
nyt aivan suotta. Edelleen tavoiteaikataulu ja selkeät askelmerkit puuttuvat, vaikka onkin
hyvä, että ne ideologiset silmälasit hankeyhtiöiden osalta nyt saatiin heitettyä nurkkaan.

Arvoisa rouva puhemies! Kokoomuksen vaihtoehtobudjetissa tulee pöytään päivitetyt
vero- ja työllisyystoimet. Kerrankin oppositiopuolueen vaihtoehtobudjetti on vastuulli-
sempi kuin hallituksen. Tämä hallitus on jo nyt lyhyen historiansa aikana onnistunut pai-
suttamaan velkaantumista miljardiluokassa. Käsittelyssämme oleva lisätalousarvio kitey-
tyy lisävelanottoon. Kohteet, joihin rahaa laitetaan lisää, ovat sinänsä kannatettavia, erit-
täin hyviä ja tärkeitä. Ongelma on, että kun työllisyystoimet hallitukselta loistavat poissa-
oloillaan, nykyinen hallitus leikkaa tulevilta sukupolvilta. Kokoomus ei halua leikata. Sik-
si tulemme esittämään kattavat työllisyystoimet.

15.28 Pia Viitanen sd: Arvoisa puhemies! En kyllä malta olla sanomatta sitä, että muis-
tan hyvin neljä vuotta sitten, kun edellinen hallitus aloitti, niin hallitus teki silloinkin lisä-
talousarvion, ja kylläpä silloin me oppositiossa ihmettelimme, että kuinka se saattoi alkaa
sillä, että työllistäviä toimenpiteitä oli, arvatkaa kuinka monta, edustaja Vikman ja kump-
panit — niitä oli nolla, ihan pyöreä nolla. [Sofia Vikmanin välihuuto] Sen sijaan kun tämä
hallitus teki keväällä lisätalousarvion, niin kyllä kiitän esimerkiksi ministeri Marinia, joka
siellä nyt istuu, nimittäin siellä pistettiin heti, välittömästi hankkeita liikkeelle siten, että
muistan keväällä arvioidun, että jo ne pelkästään lisäävät työllisten määrää noin 10 000:lla,
tämmöisistä summista puhuttiin, plus sitten se, että ministeri Harakka on omalla sektoril-
laan esitellyt toimia ja ollaan edetty tässä koko ajan ripeästi eteenpäin.
23



Pöytäkirjan asiakohta PTK 58/2019 vp
Mutta kyllä minä, puhemies, sen ymmärrän, että tietenkin kokoomus hakee nyt uutta op-
positioroolia. Ja ehkä me sitten ymmärrämme myös senkin, että tämä viesti on toistaiseksi
vielä hieman epäselvä emmekä oikein ymmärrä vielä, miten kokoomus tämän yhtälönsä
tulee rakentamaan, mutta ehkäpä me sitten erityisen suurella mielenkiinnolla odotamme
tätä vaihtoehtobudjettia ja toivomme kovasti sitä, että siellä sitten ihan ainakaan dynaamis-
ten vaikutusten varjolla ei tätä mahdotonta yhtälöä sinänsä kurota umpeen. 

Mutta, puhemies, kuten sanottu, mielestäni on erinomaisen hyvä, että tässä on lähdetty
monessa asiassa liikkeelle. Täälläkin keskustelussa monesta yksityiskohdasta on kiitetty.
On hieno asia, että tähän Kuopioon pystytään nopeasti puuttumaan, ja on myös monia mui-
ta tärkeitä asioita, mitä jälleen kerran tässä lisätalousarviossa käsitellään. Olenkin ymmär-
tänyt, että niitä vastaan kellään juurikaan mitään ei ole, vaan enemmänkin kysymys on taas
kerran tästä yleisestä linjasta, ja siinä suhteessa täytyy sanoa vaikkapa ihan pirkanmaalai-
sena, että kun hallitus vaihtui, niin kyllä minä olen tyytyväinen, kyllä meidän alueella on
niin kolmostie- kuin ysitie- kuin raideasioissa oltu hyvin iloisia, niin että tässä suhteessa on
mukavaa, että linja muuttui. 

Sen verran en nyt malta, puhemies, olla tähän edelliseen puheenvuoroon sanomatta, että
muistan kyllä, kun viime kauden loppupuolella herättiin tähän raidekysymykseen. Se,
mikä kokoomuksen saldo lähinnä oli, oli miljoona euroa suunnittelurahaa, ja sitten kun näi-
tä yhtiöitä puuhailtiin, niin ennen kuin ne saatiin loppuun nämä erinomaiset edellisen hal-
lituksen kaavailut, niin sehän erotti sitten itse itsensä myös, ettei sitten pystynyt viemään
näitä omiakaan kaavailuja loppuun, niin että on hyvä, että tämä nyt saatetaan sitten minis-
terin toimesta järjestäytyneesti ja niin kuin meidän näkökulmastamme oikeilla tavoin
eteenpäin. [Timo Heinonen: Kuka erosi?] — Heinonen ei varmasti muista, että silloinen
hallitus erotti itse itsensä ennen viime vaaleja.

15.31 Matias Marttinen kok: Arvoisa rouva puhemies! Täällä monet kollegani ovat
myös kehuneet tämän lisäbudjetin sisältöä. Totean aivan alkuun, että lisäbudjetissa on
myös paljon kannatettavia kohteita. Liikenneministeri Marinille haluan toivottaa menes-
tystä ja tarmoa näiden suurten liikennehankkeiden eteenpäin viemisessä. Luulen, että siitä
emme saa tässä salissa suurta riitaa aikaiseksi. Toki toivomme paljon, paljon nopeutta ja
toivomme näkevämme myös pian tuloksia.

Mutta, arvoisa rouva puhemies, se mistä tänäänkin olemme tässä salissa keskustelleet,
koskee tämän hallituksen talouspolitiikan linjaa. Edustaja Viitasen kanssa olemme käy-
neet keskustelua, ja hän totesi, että tämä hallitus on muuttanut talouspolitiikan suuntaa. To-
tesin hänelle, että totisesti on. Tämä hallitus on hylännyt täysin Juha Sipilän hallituksen hy-
vän perinnön.

Kun Juha Sipilän hallitus aloitti 2015 työnsä, Suomessa otettiin velkaa 6 miljardia, työt-
tömyys oli korkealla, näkymät olivat erittäin huonot. Se hallitus laittoi tämän maan talout-
ta kuntoon. Yhä useampi suomalainen sai toivoa siitä, että pääsee töihin, toimeentulo pa-
ranee. Verotulot kasvoivat nopeasti, velanotto väheni nopeaa vauhtia. 

Arvoisa puhemies! Tämä hallitus olisi voinut jatkaa tällä samalla, vastuullisella linjalla:
laittaa tämän maan talouden kuntoon ja huolehtia siitä, että tulevat sukupolvet eivät saa
kohtuutonta vero- ja velkataakkaa kannettavakseen. Mutta kuten totesin aikaisemmin,
tämä hallitus on valinnut sen sijaan velanoton tien, pysyvien menolisäysten lisäämisen
tien. Ja kuten puhuimme jo aikaisemmin, työllisyystoimet loistavat täysin poissaolollaan
tämän hallituksen ohjelmassa. 
24



Pöytäkirjan asiakohta PTK 58/2019 vp
Hallitus kertoi meille budjettiriihen jälkeen, että heillä on 25 kohdan lista käytössä.
Useat ministerit kertoivat meille tässä salissa, että näin on käynyt. Kuitenkin pienen tarkas-
telun jälkeen kävi ilmi, että valtiovarainministeriö ei pysty laskemaan yhdellekään työlli-
syystoimelle positiivista työllisyysvaikutusta. Samaan aikaan myös talouspolitiikan arvi-
ointineuvosto on lausunnossaan vuoden 2020 talousarviosta hyvin kriittisesti kommentoi-
nut tämän hallituksen talouspolitiikkaa, ensi vuoden budjettia toteamalla, että ”työllisyys-
astetavoitteen saavuttamiseksi ei ole vielä esitetty toimenpiteitä”. Tämä on aivan suoraa
asiantuntijoiden kriittistä tekstiä, joka teidän täytyy ottaa nyt nöyrästi vastaan ja toimia sen
mukaisesti. Päinvastoin, itse asiassa arvioiden mukaan hallituksen toimien vaikutus työlli-
syyteen on negatiivinen, kun otetaan huomioon ne toimet, mitä te olette nyt laittamassa toi-
meen. Eli on siis näin, että työllisyystilanne Suomessa olisi parempi, mikäli te ette olisi teh-
neet yhtään mitään. 

Tämän lisäksi olette myös päättäneet, kuten olemme täällä jo aikaisemmin keskustel-
leet, luovuttaa päätösvallan kolmikantavalmisteluun. Nyt pidätte käsiä ristissä ja toivotte,
että tuloksia syntyy. Ei tarvitse olla suuri ennustaja todetakseen, että ei tällä tavalla niitä
toimia kyllä tule. Teiltä pitää löytyä rohkeutta tehdä itse niitä työllisyystoimia, jotta Suo-
men talous saadaan kuntoon ja työtä vailla olevat ihmiset pääsevät töihin.

Te olette nyt hallituksessa, me olemme oppositiossa. Teidän tehtävänne on kantaa nyt
sitä vastuuta, joka teille on suotu. Mutta tällä suunnalla, arvoisa puhemies, maaliin asti ei
kyllä mennä. 

Arvoisa puhemies! Uskon, että me kansanedustajat täällä salissa jaamme huolen siitä,
että Suomessa liian moni ihminen on vailla työtä. Uskon myös, että me kaikki eri puolu-
eissa uskomme myös siihen, ettei tämän maan taloutta saada kuntoon ilman vaikuttavia
työllisyystoimia. Me olemme esittäneet omat työllisyystoimemme, joilla tähän maahan on
mahdollista luoda kymmeniätuhansia uusia työpaikkoja. Niihin sisältyy muun muassa pai-
kallisen sopimisen laajentamista, ulosoton suojaosan korottamista, varhaiskasvatusmaksu-
jen alentamista, muutamia toimia nyt mainitakseni. 

Olemme myös tarjonneet näitä toimia hallituksen käyttöön jo ennen budjettiriihtä, jotta
hallitus olisi voinut tarttua näihin, tehdä päätöksiä, jotta päästäisiin heti näkemään myös tu-
loksia. Mutta vaikka täällä edustaja Viitanen yrittää nyt perustella asiaa toisin, emme vie-
läkään ymmärrä sitä, minkä takia tämä hallitus ei tee päätöksiä heti. Miksi te odotatte ensi
vuoteen, jotta sitten nähdään, mitä on tulossa?

Ensimmäinen varapuhemies Tuula Haatainen: Käydään puhujalistaan. Täällä on aika-
moinen määrä puheenvuoroja tälle iltapäivälle. 

15.37 Anna-Kaisa Ikonen kok: Arvoisa puhemies! Täällä on kysytty tänään useammas-
sa puheenvuorossa kokoomuksen linjaa velkaantumiseen, verotukseen ja panostuksiin. Sa-
noisin ihan tiiviisti, että meille tärkeää on ratkaisujen kestävyys, niin taloudellinen, sosiaa-
linen kuin ekologinenkin kestävyys. Työn verotuksen laskua vastaavasti esimerkiksi hait-
taveroja voidaan nostaa, eli on kompensointiajatus taustalla näissä ratkaisuissa, mitä me
olemme esittäneet. Lisäksi maltillisella verotuksella voidaan nähdä olevan positiivisia vai-
kutuksia talouden dynamiikkaan, ja sitä kautta näimme sen perusteltuna. 

Olemme esittäneet, että investointirahoja tulisi suunnata oikeisiin investointeihin, kuten
korkeakoulujen pääomitukseen ja nopeisiin raideyhteyksiin. Työllisyystoimet ottaisimme
25



Pöytäkirjan asiakohta PTK 58/2019 vp
kaiken politiikan kärjeksi. Se on asia, jonka perään olemme erityisesti kysyneet tässä hal-
lituksessa. 

Täällä edustaja Viitanen taisi kysyä sitä, miten me ratkaisisimme työllisyyshaasteet. Me
olemme julkaisseet elokuussa 16 kohdan työllisyystoimien listan, jolla voidaan saada työ-
paikkoja lisää. Sitä listaa saa hyödyntää. Samoin olemme vaihtoehtobudjetissa esittämässä
vielä tarkennuksia tähän kokonaisuuteen. Kun täällä on kaivattu näyttöjäkin, niin kyllä nii-
tä näyttöjäkin on. Edellinen hallitus sai 140 000 työpaikkaa aikaan. Toivon menestystä ny-
kyiselle hallitukselle myöskin tämän tavoitteen eteenpäin viemiseksi. 

Tässä eräitä nostoja siitä, miten kokoomus veisi tätä yhtälöä, tätä kokonaisuutta eteen-
päin. Kun huolehdimme talouden pohjasta, niin näin pääsemme myöskin tekemään tärkei-
tä panostuksia ihmisten hyvinvointiin.

Kiitos myöskin ministeri Marinille näistä selvityksistä nopeiden raideyhteyksien ja han-
keyhtiöitten osalta. Tässä kuulimme tänään tärkeän lupauksen ripeästä eteenpäin viemises-
tä, ja nyt todella odotamme myöskin, että tämä valmistelu etenee ripeästi, jotta EU-rahoi-
tuskierrokselle ehditään mukaan. Puoli vuotta tässä on jo turhaan hukattu, ja nyt toivom-
me, että näiden lupausten mukaan nopeasti edetään.

Edellisessä puheenvuorossani otin jo esiin hyvinä asioina ensiavun kuntatalouteen, mikä
tähän lisätalousarvioon sisältyy, nyt kun kuntatalous kärsii yhtä aikaa sekä verotilitysten
aiheuttamasta rytmihäiriöstä että vakavasta kestävyysongelmasta, mutta tällä ratkaisulla
tämä vaikea tilanne ei vielä kokonaisuudessaan ratkea, tämä on vasta ensiapu. Olen myös
iloinen, että mukana on muutama vuosi sitten synnyttämämme kansainvälisen tasa-arvo-
palkinnon jatkaminen, mistä jo tuossa aikaisemmassa puheenvuorossani mainitsikin. Kii-
tokset haluan lausua myöskin panostuksista turvallisuuteen ja Kuopion tragedian jälkihoi-
toon. Ne ovat tärkeitä ja perusteltuja lisäyksiä.

Arvoisa hallitus, kun vielä rakentaisitte talouden pohjan kuntoon, niin että olisi mahdol-
lista kiittää myöskin kestävästä talouspolitiikasta, niin tässä oltaisiin toisenlaisissa lähtö-
kohdissa. — Kiitoksia. 

15.40 Heikki Autto kok: Arvoisa rouva puhemies! Tässä edellä edustajat Ikonen ja Mart-
tinen puhuivat todella hyvin talouden kestävyydestä ja kokoomuksen tavoitteista sen suh-
teen, mutta haluan vielä arvostamalleni edustaja Viitaselle hieman ehkä taustoittaa sitä,
miksi oppositio nyt kantaa niin suurta huolta näiden hallituksen työllisyystoimien puuttu-
misesta.

 Kun Sipilän hallitus aloitti, niin odotukset Suomen talouden suunnan kääntymisestä oli-
vat todella korkealla. Suomi oli elänyt vaikean lamavaiheen, julkiseen talouteen jouduttiin
ottamaan paljon velkaa, ja myöskin työllisyyden kohentamiseen toivottiin valtiovallan
apua. Silloin yrityselämä ja suomalaiset laajasti uskoivat, että hallitus tulee menestymään
työssään, ja näin kävi: maahan saatiin yli 140 000 uutta työpaikkaa, ja tällä on saatu myös
julkiseen talouteen kestävyyttä ja liikkumatilaa. Siinä mielessä kokoomus ja keskusta ja
perussuomalaiset hallituksessa tekivät hyvää työtä. No, arvoisa puhemies, sitten kun kysy-
tään yrityksiltä — Ylellä oli vasta iso uutinen siitä, miten Elinkeinoelämän keskusliiton
Yrittäjäpaneeli tilanteen arvioi — niin yritykset eivät luota Rinteen hallituksen kykyyn
luoda uusia työpaikkoja ja pystyä vastaamaan itselleen asettamiinsa tavoitteisiin. Kyse-
lyyn vastanneista yrittäjistä neljä viidestä ei usko hallituksen kykyyn edistää työllisyyttä.
Lisäksi lähes 90 prosenttia vastaajista epäilee, ettei hallitus saavuta tavoitettaan työllisyy-
den parantamisesta — ja tämä siis Ylen uutisointi tästä EK:n Yrittäjäpaneelista. Elikkä
26



Pöytäkirjan asiakohta PTK 58/2019 vp
tämä on, arvoisa edustaja Viitanen, se suuri ero niissä odotuksissa, ja tämän vuoksi halli-
tuksen pitäisi nyt aivan välittömästi kyetä esittämään konkreettisia toimia, jottei suomalai-
nen elinkeinoelämä ja jotteivät suomalaiset pienet ja keskisuuret yrittäjät joudu tekemään
niitä johtopäätöksiä, että hallitus ei edes aio tehdä toimia. Luottamus ei valitettavasti tällä
hetkellä ole kovin korkealla.

Arvoisa puhemies! Myös tuota edellistä debattia haluaisin vielä selventää siltä osin, että
kun taitavina urheilumiehinä tunnetut edustajat ja eduskuntaryhmiensä puheenjohtajat
Lindtman ja Arhinmäki taitavasti jatkoivat tätä suunnistusvertausta, niin tosiaan tämän
vuoden radalle, kartalle, rastit on aseteltu niin, että velkaa piti maalissa oltaessa olla 1,4
miljardia, mutta Rinteen hallitus on lisännyt velanottoa omilla lisätalousarvioillaan 2,4
miljardiin. [Välihuutoja sosiaalidemokraattien ryhmästä] Eli kun olemme kulkeneet nyt
valtiolaivana tai suunnistajana siinä suolla kilometrin verran väärään suuntaan, niin se, että
tällä lisätalousarviolla sitten mennään 19 metriä takaisinpäin, ei vielä auta pois sieltä vel-
kaantumisen suolta, jonne ei pitäisi nyt sitten suunnistajan mennä eikä tätä valtiolaivaa oh-
jata — ihan mitä vertausta haluatte oppositiossa tässä mielessä käyttää. Menolisäysten,
varsinkin pysyvien menolisäysten, tulisi perustua työllisyyden kohenemiseen, jotta ne voi-
daan kestävästi rahoittaa. Sinänsä nämä menokohteet ovat varmasti tärkeitä ja tarpeellisia,
eihän sitä kiistä kukaan, mutta se ongelma tulee siitä, miten ne rahoitetaan, ja nyt Rinteen
hallitus on rahoittamassa kaiken velaksi.

Tässä mielessä, arvoisa puhemies, korostan sitä, että Suomeen pitää luoda ilmapiiri, jos-
sa syntyy uusia, erityisesti avoimen sektorin työpaikkoja, yksityisiä investointeja. No, näi-
tä investointeja on Suomeen syntymässä kyllä, esimerkiksi metsäteollisuuteen suuria in-
vestointeja, vaikkapa tuonne Meri-Lappiin, jonne Metsä Group suunnittelee Kemiin suur-
ta sellutehdas-, biojalostamohanketta. Ja tässä mielessä ihmettelen, että kun tässäkin lisä-
talousarviossa löytyy kaikkiin hyvin kohteisiin lisää rahaa, niin miksi sitten Nelostiehen ei
löydy lisää rahaa. Nelostie, joka yhdistää koko Suomen Helsingistä Utsjoelle asti, on elin-
keinoelämämme pääväylä, ja Maksniemen kohdalla Oulu—Kemi-välin korjauksen lop-
puun saattamiseen tarvittaisiin noin 800 metrin matkalle muutaman miljoonan lisärahoi-
tus, jotta tämä koko remontti tulisi sillä tavoin valmiiksi. Tätä ei löydy tuolta lisätalousar-
viosta, ja tätä ihmettelen, koska sillä on paitsi paikallisten ihmisten myös Suomen elinkei-
noelämän kannalta valtavan suuri merkitys. Arvoisa puhemies, kiitän liikenneministeri
Marinia siitä, että hän kertoi tämän ongelman tuntevansa ja aikovansa tuoda tähän asiaan
ratkaisuja, mutta peräänkuulutan sitä, että juuri näissä asioissa pitäisi nyt ripeästi edetä.

Arvoisa rouva puhemies! Sisäministeri Ohisalo ehti jo lähteä, mutta myös hänen hallin-
nonalalleen olisin voinut esittää sen kaltaisia todellisia tulevaisuusinvestointeja kuin vaik-
kapa lisärahoitusta Tullille, esimerkiksi Lentotullin toimintaan tai Tullin toimintaan tuolla
pohjoisessa, Torniossa. Näillä voitaisiin estää huumeiden maahantuloa, ja tämän huu-
meongelman kitkemisen myötä voitaisiin säästää todella huomattavissa kustannuksissa
niin sosiaali- ja terveydenhuollossa kuin vaikkapa turvallisuusviranomaisten ja oikeuslai-
toksen määrärahoissa. Elikkä tässä mielessä sisäministeriä kannustaisin nyt kyllä olemaan
hieman terhakkaampi oman hallinnonalansa osalta ja panostamaan sellaisiin järkeviin me-
nolisäyksiin, jotka kääntyvät valtiontalouden kannalta säästöiksi, esimerkiksi sen myötä,
että huumeongelmaa saataisiin kitkettyä sillä, että Lentotulliin ja Tullin toimintaan vaikka-
pa tuolla Torniossa sitten panostettaisiin.

Tässä, arvoisa puhemies, lyhyesti muutamia huomioita lisätalousarviosta.
27



Pöytäkirjan asiakohta PTK 58/2019 vp
15.47 Iiris Suomela vihr: Arvoisa puhemies! On ehkä hyvä tässä alussa palauttaa mie-
leen, että nyt puhutaan tämän vuoden parista viimeisestä kuukaudesta, ei koko maailmas-
ta. Mutta nyt kun kerran on avattu tämä iso keskustelu, niin käydään sitten tämä iso kes-
kustelu kunnolla loppuun asti.

Tässä todettiin, että 2008 on ollut viimeinen vuosi, kun Suomessa on tehty ylijäämää ali-
jäämän sijaan, ja se kertookin paljon maailman kehityksestä. 10 vuotta sitten on jo odotet-
tu, miten väestön ikääntyminen, kansainvälisen talouden epävarmuus ja eriarvoistuminen
tulevat vaikuttamaan Suomeen, ja oikeastaan sen jälkeen kansainvälinen tilannehan on pi-
kemminkin vaikeutunut kuin helpottunut. Jos joku olisi tullut vuonna 2008 sanomaan, että
maailman suurimman talouden johtoon nousee tosi-tv-tähti, joka aloittaa kauppasotia ja
ihan todellisia kriisejä ja konflikteja Twitterissä, niin itse en olisi sitä uskonut. Tämä ker-
too paljon siitä, kuinka vaikea on ennakoida maailman kehitystä ja kaikkea sitä, mikä suo-
malaiseen talouteen vaikuttaa. Tämä kertoo paljon myös siitä, kuinka tärkeä on vahvistaa
kansainvälistä yhteistyötä ja huolehtia siitä, että me olemme todella kokoamme suurempi
pelaaja kansainvälisillä kentillä.

Tämä myös muistuttaa siitä, kuinka tärkeää on se, että ensinnäkin me valtiona varau-
dumme kaikista pahimpaan mutta samalla annamme jokaiselle suomalaiselle — ennen
kaikkea lapsille ja nuorille — mahdollisuuksia toimia nopeasti muuttuvassa maailmassa.
Se on meidän tärkein vastuumme ja tehtävämme. Siksi tämän hallituksen tärkein tavoite
onkin nostaa Suomi maailman ensimmäiseksi hiilineutraaliksi hyvinvointivaltioksi vuo-
teen 2035 mennessä. Sen takia me myös panostamme koulutukseen ja tki-toimintaan ja
huolehdimme todella siitä, että jokaisella on se osaaminen, mitä muuttuvassa maailmassa
tarvitaan. Vaikeus tulee kuitenkin siitä, että tällaisten toimien vaikutuksia esimerkiksi työl-
lisyyteen on todella vaikea arvioida. Ennakointi muotoutuu todella vaikeaksi, kun pitäisi
ymmärtää tällaista kompleksista, alati muuttuvaa maailmaa. Maailmaa ei nimittäin voi mi-
kromallintaa, vaan tarvitaan monipuolisempaa arviointia: empiirisiä tutkimuksia, kansain-
välisiä esimerkkejä, kokeiluja ja lukuisia muita tietolähteitä, joita yhdistelemällä saadaan
tieto siitä, miten ollaan parhaassa mahdollisessa tilanteessa tässä maassa 10 vuoden kulut-
tua.

VATT on nostanut hyvin esiin valtiovarainvaliokunnan kuulemisissa, että on tehtävä
myös niitä toimia, joita on vaikea mikromallintaa. On nimittäin valtava määrä työllisyy-
teen, talouteen ja ennen kaikkea lasten ja nuorten osaamiseen ja tulevaisuuteen vaikuttavia
toimia, joiden vaikutuksia ei voi mikromallintaa. Mallien kapeus ei siis voi tarkoittaa hy-
vistä toimista luopumista. Me tiedämme empiirisen tutkimuksen pohjalta, muun muassa
OECD:n kokoaman tutkimuksen pohjalta, että esimerkiksi varhaiskasvatus, muu koulutus
ja ennalta ehkäisevä hyvinvoinnista huolehtiminen ovat tehokkaimpia työllisyystoimia.
Voiko tällaisten toimien vaikutusta laskea? Kun menee valtiovarainministeriöön kysy-
mään, että laskekaa, paljonko mielenterveyspalveluihin panostaminen nostaa työllisyyttä
seuraavan 10 vuoden aikana, niin eiväthän he sellaista saa millään lasketuksi, koska kyse
on valtavan kompleksisesta ja monimutkaisesta asiasta, jota ei voi mikromallintaa. Tämä ei
kuitenkaan tarkoita, etteikö olisi niin, että mielenterveysongelmat ovat suurin syy työky-
vyttömyyteen. Me tiedämme myös, mitä toimia on, joilla mielenterveyden ongelmiin voi-
daan puuttua, ja me tiedämme, että kun työkyvyttömyys vähenee, niin työllisyys kasvaa.
Eli varsin lyhyen, loogisen päättelyketjun ja empiirisen tutkimuksen pohjalta tiedämme,
että esimerkiksi mielenterveyspalveluihin kannattaa panostaa, me tiedämme, että se on
työllisyystoimi. Sen takia on valtava pettymys tulla tähän saliin ja kuulla, että esimerkiksi
28



Pöytäkirjan asiakohta PTK 58/2019 vp
tällaiset panostukset eivät ole työllisyystoimia. Ikään kuin tällaisella ei olisi mitään väliä,
koska niitä ei voi mikromallintaa. Sen tähden tahdoin muistuttaa siitä, kuinka todellisuus
on paljon näitä talousmalleja monimutkaisempi asia, ja siitä ovat meitä valiokunnassa ihan
taloustieteilijätkin muistuttaneet. He kyllä tietävät, missä heidän malliensa rajat kulkevat.

Lyhyesti on myös todettava, että kun puhutaan talouden kestävyydestä ja ennen kaikkea
hyvinvointivaltion kestävyydestä, niin silloin on syytä puhua myös verotuksesta. Arvioi-
den mukaan juurikin sen viimeisimmän ylijäämäisen vuoden jälkeen me olemme menettä-
neet verovälttelyn ja aggressiivisen verosuunnittelun tähden jopa miljardi euroa verotulo-
ja. Se tekee vuositasolla noin 100 miljoonaa tappiota. Jos se kaikki oltaisiin laitettu suoma-
laisten osaamiseen ja hyvinvointiin, niin varmasti olisimme erilaisessa tilanteessa nyt. Sen
takia onkin hyvä, että toimimme juuri kuten ministeri Lintiläkin tässä toi esiin, pyrimme
vahvistamaan kansainvälistä yhteistyötä, vahvistamaan tietojenvaihtoa. Juuri tänään kes-
kustelimme valiokunnassa siitä, kuinka ruvetaan entistä tarkemmin kysymään ja katso-
maan, minne rahat menevät: pyritäänkö siirtämään rahoja sinne, missä niitä vähemmän ve-
rotetaan, pyritäänkö välttelemään vastuita niin, että ne rehelliset yrittäjät, rehelliset suoma-
laiset, jotka veronsa kunnialla maksavat, häviävät siinä kisassa. Ja tätä suuntaa on vahvis-
tettava, jotta voimme varmistaa, että jatkossakin täällä kerätään kestävästi veroja, jotta
saamme todella panostettua tulevaisuuteen, osaamiseen, hyvinvointiin, saamme näin var-
mistettua, että jatkossa yhä useampi suomalainen on työkykyinen ja pystyy ennen kaikkea
tavoittelemaan niitä omia unelmiaan.

Näillä toimilla on mentävä eteenpäin, vaikka näiden toimien vaikutuksia on vaikea mi-
kromallintaa. On syytä tunnistaa erilaisten mallien rajat ja ennemmin yhdistellä eri tieto-
lähteitä kuin nojata liiaksi siihen, mitä yhdestä kapeasta mallista voidaan ulos saada. Näin
rakennetaan parasta Suomea kaikille. — Kiitos.

15.53 Eeva Kalli kesk: Arvoisa rouva puhemies! On erittäin hieno asia, että nyt käsitte-
lyssä olevassa lisätalousarviossa on esitetty voimavarojen lisäämistä pienten yritysten neu-
vontaan ja tukemiseen. 290 000 euron lisäys pienten yritysten juridiseen työsuhdeneuvon-
taan helpottaa lukuisten kovaa työtä tekevien yrittäjien onnistumista työssään, parantaa
yritysten työntekijöiden asemaa ja vahvistaa yhteiskunnan yrittäjämyönteistä henkeä. Eri-
tyisesti yksinyrittäjien ja pienten yritysten tiedon ja neuvonnan tarve työsuhdeasioissa on
merkittävä. Tällöin korostuu tarve erityisesti englanninkieliselle neuvonnalle, mutta tarvit-
taessa myös muilla kielillä. Yrittäjäkentältä on tullut palautetta työsuhdeneuvonnan tar-
peesta. Palvelu lisää työnantajien ja työntekijöiden yhteistyötä. Tavoitteena on, että työl-
listämisen kynnys yrityksillä madaltuu ja yhä useampi suomalainen saa työtä. Tästä panos-
tuksesta on syytä kiittää erityisesti elinkeinoministeri Kulmunia.

Arvoisa puhemies! Työsuhdeneuvonnan ohella on syytä huomioida 5,8 miljoonan eu-
ron lisämääräraha Maahanmuuttovirastolle. Tästä 4,7 miljoonaa euroa kohdistetaan Maa-
hanmuuttoviraston toimintaan ja 1,1 miljoonaa ict-järjestelmiin. Lisärahoituksella turva-
taan viraston sujuva toiminta ja estetään uhanneet lomautukset. Näin varmistetaan, että
Maahanmuuttoviraston myöntämien lupien käsittely ei hidastu nykyisestä loppuvuonna
vaan päästään jatkamaan sekä työperäisen maahanmuuton että turvapaikkakäsittelyn jono-
jen purkamista. On viisaampaa edesauttaa jokaisen käsiteltävän tapauksen asian etenemis-
tä kuin ylläpitää tilannetta, jossa liian moni asiansa käsittelyä odottava turhautuu vastaan-
ottokeskuksessa tai yritys jää vaille tarvitsemiaan työntekijöitä. Tämä se vasta kalliiksi tu-
leekin. Kiitos erityisesti sisäministeri Maria Ohisalolle tästä lisärahoituksesta.
29



Pöytäkirjan asiakohta PTK 58/2019 vp
Tälle esitykselle tulee toivottavasti tukea myös perussuomalaisten eduskuntaryhmästä,
koska tekin varmasti kannatatte sitä, että turvapaikkahakemusten käsittely olisi mahdolli-
simman ripeää. [Sebastian Tynkkysen välihuuto] — Nyt esitettävällä Maahanmuuttoviras-
ton lisärahoituksella vastataan osaltaan myös maakuntien yritysten työvoimapulaan. Tule-
vaisuudessa työperäisen maahanmuuton käsittelyaikoja on kyettävä entisestään tiivistä-
mään siten, että niiden käsittely kestäisi enintään yhden kuukauden.

Arvoisa rouva puhemies! Kiitän hallitusta ja puolustusministeri Kaikkosta myös puolus-
tusmateriaalihankintoihin esitettävästä lisäpanostuksesta, joka mahdollistaa Laivue 2020
-hankintapäätöksen toteuttamisen. Nyt esitettävä tilausvaltuuden enimmäismäärän kasvat-
taminen ja määrärahan lisääminen tekevät mahdolliseksi tämän kansallisesti monella ta-
valla tärkeän hankinnan toteuttamisen. Tällekin esitykselle siten vahva tuki.

15.56 Pia Lohikoski vas: Arvoisa puhemies! Talouspolitiikan suunta on muuttunut, ja se
näyttää olevan nykyiselle oppositiolle kauhistus. Tämä hallitus ei leikkaa eikä heiluta ruos-
kaa työttömille, minkä takia oppositio jatkaa näköjään samaa, jo tutuksi tullutta valitusvirt-
tään, että työllisyystoimet ovat riittämättömiä. Kuitenkin tämä hallitus on jo kesäkuussa
satsannut lisärahoitusta ammatilliseen koulutukseen ja liikennehankkeisiin. Molemmat
ovat työllisyyden edistämisen kannalta erittäin tärkeitä toimia. Tämä käsillä oleva lisätalo-
usarviokin sisältää muun muassa yritysten työsuhdeneuvonnan lisäämistä. Lisää uusia
työllisyystoimia on tulossa heti vuoden 2020 alussa, kun nykyisen hallituksen ensimmäi-
nen oma varsinainen budjetti tulee voimaan. Nythän käsitellään vasta edellisen hallituksen
valmisteleman, vuoden 2019 budjetin korjaavaa, siis täydentävää lisätalousarviota. Tässä
keskustelun kuluessa on käynyt ilmi varsin selvästi se, että mikään työllisyystoimi ei tule
kuitenkaan riittämään kokoomukselle, koska siinä ei tule olemaan kysymys sosiaaliturvan
leikkauksesta. 

Tässä käsillä olevassa vuoden 2019 neljännessä lisätalousarvioesityksessä esitetään
määrärahoihin 95 miljoonan euron lisäystä ja tuloarvioon 114 miljoonan euron lisäystä.
Neljäs lisätalousarvio myös vähentää nettolainanottoa 19 miljoonalla eurolla. Lisätalous-
arvio pitää sisällään monia tärkeitä ja kannatettavia asioita, kuten muun muassa hätäkes-
kusjärjestelmän toiminnan turvaamiseen 2,7 miljoonaa euroa, Maahanmuuttoviraston toi-
minnan turvaamiseen 4,7 miljoonaa euroa ja viraston välttämättömiin ict-menoihin 1,1
miljoonaa euroa lisärahoitusta. Nostan esiin myös, että Kansallisteatterin Pienen näyttä-
mön suunnittelukustannuksiin ehdotetaan lisärahaa, ja myös Kansallisarkiston toiminta-
menoihin ehdotetaan vajaan miljoonan euron lisäystä perustoiminnan edellytysten varmis-
tamiseksi. Lisäksi myös kansainväliseen tasa-arvopalkintoon ehdotetaan 300 000:ta euroa. 

Arvoisa puhemies! Nostan tästä lisätalousarviosta tarkemmin esiin yhden mielestäni to-
della tärkeän asian. Kuopiossa 1.10. tapahtuneen väkivaltaisen iskun jälkihoidon tukitoi-
miin ehdotetaan yhteensä miljoonan euron määrärahalisäystä. Lisäyksestä 0,4 miljoonaa
kohdennetaan opetus- ja kulttuuriministeriön hallinnonalalle ja 0,6 miljoonaa euroa sosi-
aali- ja terveysministeriön hallinnonalalle. Ehdotetun lisämäärärahan tavoitteena on var-
mistaa, että kaikki, joiden elämää tragedia on traumatisoinut, saavat tarvittavan psykoso-
siaalisen tuen ja tarkoituksenmukaisen hoidon. Tavoitteena on tasapainon palauttaminen ja
työ- ja toimintakyvyn säilyttäminen yksilö-, perhe- ja myös yhteisötasolla. Ehdotettu lisä-
rahoitus mahdollistaa sen, että Kuopiossa koulutus jatkuu sujuvasti ja tilanne voisi norma-
lisoitua. Lisärahoituksella muun muassa rekrytoidaan psykologisesta tuesta vastaavia am-
mattilaisia, varmistetaan riittävät palvelut opiskeluhuollossa ja työterveyshuollossa sekä li-
30



Pöytäkirjan asiakohta PTK 58/2019 vp
sätään opetushenkilöstöä ja ohjaajia. Tämä jälkihoito on todella tärkeää sekä lasten ja nuor-
ten että kouluhenkilökunnan tukemiseksi, ja tästä ripeydestä haluan lausua erittäin suuret
kiitokset hallitukselle. Tämän asian hoitaminen on varmasti jäänyt monien mieleen ripey-
dessään, ja siitä kiitokset. 

16.01 Johannes Yrttiaho vas: Arvoisa puhemies! Valtioneuvosto on yleisistunnossaan
19. syyskuuta päättänyt Merivoimien uusien taistelualusten hankinnasta. Laivue 2020 -
hankkeelle on aiemmin jo myönnetty rahoitusta yhteensä 1,23 miljardia euroa. Valtioneu-
vosto on syyskuisessa päätöksessään hyväksynyt lähes 100 miljoonan euron kustannusyli-
tyksen. Laivue 2020 -hankkeen kokonaiskustannukset ilman indeksi- ja valuuttakurssi-
muutoksista aiheutuvia menoja ovat päätöksen mukaan 1,3 miljardia euroa, ja nyt tarvitta-
vat lisärahat, tai nämä valtioneuvoston päätöksen mukaiset lisärahat, osoitetaan tässä vuo-
den 2019 neljännessä lisätalousarviossa.

Tämä hankintapäätös koskee neljää suurikokoista Pohjanmaa-luokan taistelualusta tais-
telujärjestelmineen. Laivue 2020 -hankkeen valmistelun aikana on annettu ymmärtää, että
hankittavat neljä sotalaivaa kuuluisivat korvettiluokkaan. On puhuttu muun muassa Poh-
janmaa-luokan korveteista ja monitoimikorveteista. Kuitenkin puolustusministeriön
omien määreiden mukaan korvetit ovat aluksia, joiden uppouma on 600—3 000 tonnia,
fregattien uppouma on 2 500—6 000 tonnia. Alusten koosta ja siten käyttötarkoituksesta
on annettu ristiriitaista tietoa, joka on omiaan hämärtämään käsitystä siitä, mitä todellisuu-
dessa ollaan hankkimassa. Nimittäin nämä Pohjanmaa-luokan alukset ovat uppoumaltaan
3 900 tonnia, eli ne kuuluvat selkeästi fregattiluokkaan eivätkä korvetteihin. Alusten pi-
tuus on kasvanut tämän hankkeen aikana vuoden 2015 aluskonseptista noin 90 metristä
114 metriin nyt tähän hankintavaiheeseen tultaessa. Alukset tulevatkin olemaan Itämeren
suurimpia — muun muassa Ruotsin tärkeimpiä pintataistelualuksia, eli Visby-luokkaa,
monin verroin suurempia.

Voidaan siis, arvoisa puhemies, perustellusti kyseenalaistaa näiden tulevien Pohjanmaa-
luokan fregattien soveltuvuus Suomen sokkeloisten ja saaristoisten vesi- ja rannikkoaluei-
den puolustamiseen. Alusten kasvanutta kokoa perustellaankin puolustusministeriön suun-
nasta sillä, että niillä on voitava toimia pitkäkestoisesti, ilman saariston antamaa suojaa.

Suomi on tehnyt uusia sotalaivoja koskevaa tutkimustyötä yhdessä Yhdysvaltojen kans-
sa. Pohjanmaa-luokan uudet alukset ovat pituudeltaan ja uppoumaltaan suunnilleen sa-
mankokoisia kuin Yhdysvaltojen Freedom-luokan taistelualukset. Myös puolustusministe-
riön Pohjanmaa-aluksista julkaisemat havainnekuvat muistuttavat erehdyttävästi yhdys-
valtalaisia Freedom-luokan aluksia.

Arvoisa puhemies! Näiden tietojen valossa ja Suomen ulko- ja turvallisuuspolitiikan ny-
kysuuntauksen taustaa vasten herää epäilys, että näillä uusilla taistelualuksilla on tarkoitus
osallistua Yhdysvaltojen ja Naton osoittamiin kansainvälisiin tehtäviin maailman merillä
— enemmänkin kuin puolustaa Suomen rannikko- ja merialueilta. Siinä mielessä, arvoisa
puhemies, kyseenalaistan kyllä tällaisen 100 miljoonan euron lisäyksen tähän hankintaan.
Näyttää ilmeiseltä, että se johtuu alusten kasvaneesta koosta, josta vuonna 2015, kun han-
ketta on pantu eteenpäin, ei ole ollut selvää käsitystä. — Kiitos, arvoisa puhemies!

16.05 Markku Eestilä kok:  Arvoisa puhemies! Hallitusta ei pidä oppositiosta aina hauk-
kua vaan myös kehua silloin, kun hallitus on hyvällä ja oikealla tiellä. Ainakin itseä läm-
mitti se, että perusväylänpitoon tämä hallitus laittaa nyt rahaa 1,4 miljardia, joka on täsmäl-
31



Pöytäkirjan asiakohta PTK 58/2019 vp
leen sama summa, mikä viime vuonna pantiin perusväylänpitoon. Eli on hyvä, että hallitus
ei ole lähtenyt tästä poikkeamaan alaspäin, koska se olisi silloin vaikeuttanut teollisuuden
puuhuoltoa ja monia muita toimintoja erityisesti maaseudulla.

 Ministeri Marin ei tässä salissa enää ole. Hän puhui nopeista raideyhteyksistä: Turun
tunnin junasta ja maan pääradasta. Ne ovat hyvin tärkeitä, ja eihän kenenkään kansanedus-
tajan ole mieltä lähteä vastustamaan hyviä hankkeita, koska tulevaisuudessa työnteko on
entistä enemmän ajasta ja paikasta riippumatonta. Mutta ministeri Marin on jo useita ker-
toja jättänyt joko epähuomiossa tai muuten nopeat itäradat sinne puheen loppuosaan, ja ne
ovat sitten ikään kuin joskus soviteltavissa ja mahdollisesti toteutettavissa. Ainakin edelli-
nen hallitus ja useat puolueet ennen vaaleja olivat sitä mieltä, että nopeat itäradat täytyy eh-
dottomasti toteuttaa. Ja minä toivon, että nopeat itäradat sitten kuitenkin menevät Turun
tunnin junan ja maan pääradan rinnalla, sillä jos Itä-Suomi jälleen kerran jäisi ilman näitä
nopeita liikenneyhteyksiä, niin olisihan se aikamoinen takaisku jo nytkin vaikeuksissa ole-
valle Itä-Suomelle.

16.07 Pekka Aittakumpu kesk: Arvoisa puhemies! Tässä olemme käyneet monipuolista
keskustelua tästä käsillä olevasta neljännestä lisätalousarvioesityksestä ja myös muutoin-
kin hallituksen toimista ja ehkä erityisesti työllisyyspolitiikasta.

On ilo todeta, että hallitus tekee monipuolisesti tavoitteellista ja aktiivista työllisyyspo-
litiikkaa, mikä näkyy myös tässä lisätalousarviossa. Myös se näkyy, että aika on erilainen
ja tarvitaan erilaisia toimia siihen, että luomme työtä ja toimeentuloa koko Suomeen. Tar-
vitaan erilaisia työllisyystoimia.

Keskustalle on erittäin tärkeää, että me luomme koko maahan työtä ja toimeentuloa. Ta-
lous- ja työllisyystilanne on tänä vuonna sujunut sen verran suopeissa merkeissä, että tässä
lisätalousarviossa voidaan tehdä useiden sosiaaliturvaetuuksien arviomäärärahoihin vä-
hennyksiä kuluvalle vuodelle. Esimerkiksi työttömyysturvan valtionosuuksiin ehdotetaan
kaikkiaan 80 miljoonan euron vähennystä. Tämän kehityksen tulee jatkua, ja sen eteen pi-
tää tehdä töitä.

Tiedämme myös sen — mikä tässä lisätalousarviossa todetaan — että maailmantalou-
den epävarmuus näyttää jatkuvan ja jopa syvenevän. On erittäin hienoa, että hallitus nyt
esittää 290 000 euron lisämäärärahaa yritysten työsuhdeneuvontaan. Tämä on tärkeä viesti
meidän yrityksillemme siitä, että kyllä yrityksiä kuunnellaan. Tämä tarve työsuhdeneuvon-
nalle on tullut nimenomaan yrityksiltä, pieniltä yrityksiltä, jotka tätä toivovat. Hallitus ha-
luaa näin vahvistaa sitä toivon näköalaa, että Suomessa kannattaa yrittää, ja hallitus haluaa
kaikin tavoin ja eri tavoin tukea meidän yrityselämäämme. Yrityselämän tukeminen on
siksi niin erityisen tärkeää, että uudet työpaikat syntyvät pieniin ja keskisuuriin yrityksiin.
Tavoitteena on, että työllistämisen kynnys olisi entistäkin matalampi, ja on äärimmäisen
tärkeää, että nyt huolehdimme siitä, että tätä työsuhdeneuvontaa tulee olemaan saatavilla
koko Suomessa. Nythän meillä on hyvin valoisat näkymät myöskin työllisyyden suhteen,
meillä on paljon avoimia työpaikkoja. Nyt vain täytyy saada yritykset ja työntekijät koh-
taamaan, työttömät, työkykyiset ihmiset, töihin, ja sitä kautta me luomme hyvinvointia ja
vahvistamme valtiontaloutta.

16.10 Lulu Ranne ps: Arvoisa puhemies! Lisätalousarvio nelosessa on keskusteltu lähin-
nä teknisistä ja täydentävistä muutoksista ja kaikkien mielestä hyvistä, pienistä korjauksis-
ta ja tärkeistä asioista. Me kaikki olemme niistä samaa mieltä.
32



Pöytäkirjan asiakohta PTK 58/2019 vp
Täällä on hehkutettu sen lisäksi näitä suuria väylähankkeita, jotka ovat nyt lähdössä liik-
keelle. Nämä väylähankkeet sisältävät kuitenkin muutamia erittäin merkittäviä kysymyk-
siä.

Väylähankkeiden rahoitus on herran hallussa. Tein kysymyksen — ministeri Lintilä
vastasi siihen — mikä koski nimenomaan kuntien roolia näiden suurien väylähankkeiden
rahoituksen kohdalla. Jos kunnat halutaan mukaan rahoittamaan näitä hankkeita, tulee
tämä rahoitus kaatamaan kuntia entistä syvemmälle. Suurien väylähankkeiden rahoitusta
halutaan todellakin pistää kuntien piikkiin muuttamalla Kuntien takauskeskus -lakia ja
mahdollistamalla tätä kautta kuntien suuret rahoitukset ja takaukset näille hankkeille.
Tämä ei tietenkään käy päinsä.

Suunnitteluvaihe, josta nyt ollaan keskusteltu, ja erilaiset neuvottelut hankeyhtiöiden tii-
moilta, tulevat jo olemaan ensimmäinen koetinkivi. Jos kunnat maksavat suunnittelua pää-
omittamalla hankeyhtiöitä, näkevätkö ne koskaan mitään tuottoja sijoituksilleen? Pääoma
on yhtiössä ja pysyy. Meillä ei ole mitään tietoa tästä. 

Rakentaminen, joka tulee olemaan taas mittakaavaltaan aivan jotain muuta, onkin aivan
uusi asia, vielä suurempi asia, varsinkin tässä tilanteessa, kun hallitus pyrkii tasapainotta-
maan julkista taloutta. Peeaa-kunnat eivät pysty satojen miljoonien investointeihin noin
vain. Jos rakentaminen rahoitetaan hankeyhtiön ottamalla velalla, mahdolliset käyttömak-
sut tai muut menevät ensin yhtiön käyttömenoihin, korkoihin, lyhennyksiin. On ihan her-
ran hallussa jälleen kerran, saavatko pääomittaneet yhtiöt koskaan mitään osinkoja tai
muuta.

Tilanne on siis erittäin kriittinen. Hallitusohjelmassa on viittaus tähän Kuntien takaus-
keskus -lakiin, ja jos siellä lähdetään muutoksia tekemään, riskeerataan myöskin kuntalain
189 §:n määräykset, joiden mukaan kunta ei saa vaarantaa kykyään vastata sille laissa sää-
detyistä tehtävistä eikä ottaa merkittävää taloudellista riskiä. Jos Kuntien takauskeskus -la-
kia muutetaan, tulee tämä riski realisoitumaan.

Jotta nämä elintärkeät väylähankkeet saataisiin rahoitettua, täytyy olla avoin erilaisille
rahoitusmuodoille, myöskin yksityiselle rahalle. Yksityiset eivät tietenkään saa vedättää
veronmaksajia, eikä sieltä saa tulla tämmöistä kuppausilmiötä, ja tällöin meidän täytyy
harkita tässä rahoitustilanteessa parempaa sopimusosaamista, hankeosaamista, hankinta-
osaamista ja pyrkiä myös mahdollistamaan muu raha kuin julkinen raha näiden investoin-
tien rahoittamiseksi. — Kiitos.

16.13 Vilhelm Junnila ps: Arvoisa puhemies! Haluan kiittää ministeri Marinia debatissa
annetuista tiedoista tunnin junaa koskien. Olisin halunnut jatkaa keskustelua ministerin
kanssa, mutta valitettavasti hän on ehtinyt jo lähteä. Uskon, että ministerille välittyvät tie-
dot tätäkin kautta.

Täällä on neljännessä talousarviossa korostetusti keskusteltu hankeyhtiöistä. Liikenne-
hankkeiden suurimpana haasteena on kuitenkin nykyisen häntähaun päättyessä alkava uusi
EU:n hakukierros, jossa on suurin absoluuttinen määrä rahaa saatavilla. Puhutaan puolesta
miljardista eurosta. Loppuvuoden määrät ovat huomattavasti pienempiä, satoja miljoonia
euroja pienempiä.

Ministeri Marin totesi debatissa aiemmin tänään, että ensin pitää suunnitella, jotta ra-
kentamispäätös voidaan tehdä. Olen hänen kanssaan täysin samaa mieltä, mutta tämä Es-
poon kaupunkiradan osakokonaisuus on jo valmis, kuten aiemmin totesin. Suunnitelmat
33



Pöytäkirjan asiakohta PTK 58/2019 vp
ovat täysin valmiit, vain rakentamispäätös puuttuu. Varsinais-Suomen kansanedustajaryh-
mä on pyytänyt, että hallitus reagoisi asiaan. Pyydän, että harkitsette asiaa. Jos emme tee
rakentamispäätöstä pian, meillä ei ole mahdollista saada hankkeeseen näitä useita satoja
miljoonia, ja silloin hanke siirtyy hamaan tulevaisuuteen ja joutuu kilpailutilanteeseen
muiden hankkeiden kanssa, joissa suunnittelu ei ole yhtä pitkällä ja joihin on myöhempinä
vuosina saatavilla yhä vähemmän EU:n kautta kanavoituja liikennehankkeiden tukia.

Arvoisa puhemies! Nämä työssäkäyville ihmisille tärkeimmät liikennehankkeet valitet-
tavasti etenevät kuin lähijuna aamuruuhkassa, vaikka niiden pitäisi toimia kuin junan ves-
sa.

16.15 Mikko Lundén ps: Arvoisa herra puhemies! Minäkin tahtoisin kysyä vähän näistä
hankeyhtiöistä. Minä en missään nimessä vastusta näitä nopeita raideyhteyksiä. Itse minä
asun Salossa, ja voin kertoa teille, että tunnin junahanke on siellä suht koht kuuma peruna
tällä hetkellä. Minä haluaisin tietää tämän hankeyhtiön rahoituksen. Esimerkiksi Salon
kaupunki tulee tekemään, niin kuin moni muukin kunta Suomessa, äärimmäisen pitkän
miinuksen tänä vuonna, joten millä nämä kunnat rupeavat rahoittamaan tätä hommaa —
otammeko me sitten velkaa siihen, että hankeyhtiö toteutetaan? Niin että tästä minä halu-
sin vain kysyä. Valitettavasti ministeri Marin kerkesi lähtemään. Mitä jos tämän junarai-
teen varrella olevat kunnat eivät suostu siihen hankeyhtiöön mukaan, mitä sitten tapahtuu?
Tämä olisi ollut minun kysymykseni ministerille, mutta valitettavasti hän on jo lähtenyt. Ei
muuta. — Kiitos. 

16.16 Jani Mäkelä ps: Arvoisa puhemies! Näistä ratainfrahankkeista puhuttaessa aina
täytyy ihmetellä, missä todellisuudessa sitä oikein eletään, kun oma todellisuuteni on se,
että se ratainfra kaipaa kunnostusta, siellä on nopeusrajoituksia, siellä on katkoja liiken-
teessä, ja nyt sitten, sen sijaan että sitä rataverkkoa korjattaisiin miljardilla, puhutaan usei-
den miljardien uusista hankkeista. Mistä rahat näihin hankkeisiin, sitä olen monesti tässä
yhteydessä ihmetellyt.

Noin ylipäänsä tähän lisätalousarvioon sisältyy paljon menoja. Menojahan on helppo
esittää, ja niitä on vaikea vastustaa. Eihän sellaista poliitikkoa olekaan, joka ei osaisi me-
noja keksiä ja rahaa käyttää, mutta sitten tulee se ongelma, kun se raha pitäisi jollain tiena-
ta. Hallituksella ei tunnu olevan keinoja kertoa, mistä se raha otetaan, koska työstähän sen
pitäisi tulla, mutta hallitus ei esitä mitään keinoja työllisyyden parantamiseen. Täytyy huo-
mioida se, että tämä kaikki velkavetoinen budjettirahoitus, mitä tässäkin lisätalousarviossa
nyt esitetään, perustuu epärealistisiin työllisyyslaskelmiin, jotka eivät tule toteutumaan
edes siinä tilanteessa, että talous kehittyisi suotuisasti — puhumattakaan, että se kehittyy
epäsuotuisasti.

Toinen, missä tässä keskustelussa menevät puurot ja vellit sekaisin, on se, että sekä hal-
litus että oppositiopuolue kokoomus sotkevat nyt Maahanmuuttovirastolle esitetyn lisära-
han työllisyyteen. Eihän työperäinen maahanmuutto, vaikka ihan oikeasti uskoisimme, että
sitä Suomeen tulisi, ole mikä ratkaisu suomalaisten työllisyysongelmiin. Siinä puhutaan ai-
van eri asioista. Ei suomalaisten työllisyys parane sillä, että Suomeen tulee työperäisiä
maahanmuuttajia, vaikka he kuinka tekisivät työtä eivätkä olisi tosiasiallisesti sosiaalitur-
van perässä muuttavia maahanmuuttajia, jotka tulevat Suomeen vain siksi aikaa töihin, että
pääsevät sosiaaliturvan piiriin, kuten käytännössä tuntuu monesti olevan. Ei ole työvoima-
34



Pöytäkirjan asiakohta PTK 58/2019 vp
pulaa vaan halpatyövoimapulaa. Mutta ei tällä missään tapauksessa suomalaisten työlli-
syyttä tulla parantamaan.

Maahanmuuttovirastolle kyllä sinänsä voitaisiin antaa rahaa, jos se raha käytettäisiin
esimerkiksi siihen, että vaaralliset palautettavat turvapaikanhakijat saadaan pidettyä säilös-
sä vaarantamatta henkilökunnan turvallisuutta, ja yleensäkin voitaisiin lisätä resursseja sii-
hen, että tuhannet luvattomasti maassa olevat kielteisen turvapaikkapäätöksen saaneet voi-
taisiin palauttaa. Sellaiseen voisi rahaa laittaakin Maahanmuuttovirastolle.

16.18 Kimmo Kiljunen sd: Arvoisa puhemies! Olen yrittänyt seurata tätä lisätalousarvi-
osta käytävää keskustelua ja erityisesti olen kiinnittänyt huomiota kokoomuslaisten edus-
tajien jonkinlaiseen epäjohdonmukaisuuteen, joka ei minulle tahdo aueta. Tässä tulee eri-
tyisesti mieleen puheenvuorot, joita edustajat Heinonen ja Autto muun muassa täällä ovat
käyttäneet. Heinosen hyvin painava puheenvuorohan luetteli lisätalousarvion kaikki ne
kohdat, jotka ovat järkeviä, mielekkäitä, ja fiksusti hallitus on pohtinut nämä painopisteet,
mitä tässä lisätalousarviossa on otettu — ei siis kritiikkiä itse näihin hankkeisiin. Kritiikki
tuli siitä, kuinka se rahoitetaan. Se jäi täysin ilmaan, mitä edustaja Heinonen haluaisi tehdä
tässä tilanteessa, kuinka ne rahoitettaisiin, kun kuulemma tätä ei voida niin sanotusti vel-
karahalla tehdä, kuten hän sanoi. Hän käytti termiä, vai käyttikö edustaja Autto sitä termiä,
että lasten kustannuksella tämä tehdään. 

Edustaja Autto keksi kyllä kuitenkin vielä edustaja Heinosen esityksen päälle, joka oli
siis positiivinen esitys tästä hallituksen lisätalousarvioesityksestä, Nelostie-hankkeen, jo-
hon olisi pitänyt saada lisärahoitusta. Kun kuuntelin sen edustaja Auton puheenvuoron
huolellisesti, niin jäin vain pohtimaan sitä, että lastenko kustannuksella tämä Nelostien ra-
hoitus täytyisi tehdä. Hanke sinänsä voi olla hyvinkin kannatettava ja järkevä, en ota kan-
taa siihen, mutta mikä on teidän looginen vastauksenne? Kuinka se rahoitetaan, jos kerran
mitään muutakaan kohtaa täällä ei voitaisi rahoittaa? [Timo Heinosen välihuuto] Kokoo-
mus oikeastaan käyttää vain retorista valmiutta kertoa, että hankkeet ovat hyviä, mutta tätä
rahoitusta täytyisi tehdä jollakin tavalla, ja kun miettii sen tavan, mitä kokoomus tarjoaa,
niin joko hankkeita ei toteuteta lainkaan, mikä olisi tietenkin se johtopäätös todennäköises-
ti, tai sitten niin kuin täällä on sanottu, niillä toimilla, mitä te olette koko ajan esittäneet nel-
jän vuoden aikana: ruoskaa työttömille, leikkauksia. Me emme hyväksy leikkauksia.

16.20 Sebastian Tynkkynen ps: Arvoisa herra puhemies! Hallitus aikoo lisätä rahaa
Maahanmuuttovirastolle, jotta käsittelyaikoja saataisiin lyhyemmäksi oleskelulupahake-
musten osalta. Tänään vihervasemmisto ja, oikeastaan voisi sanoa melkein, viherkeskusta-
kin ovat roimineet perussuomalaisia aika lailla tässä budjettikeskustelussa sanomalla, eikö
teille mikään riitä: eikö tämä nyt ole hyvä, että niitä käsittelyaikoja saadaan lyhyemmäksi
ja ne henkilöt, joille ei tulla myöntämään oleskelulupaa, saataisiin sitten nopeammin pois
maasta? Tämähän käy meille, tämä käy meille varsin hyvin. Me nimenomaan haluamme
sitä, että nämä käsittelyajat lyhenevät, mutta samaan aikaan on kysyttävä sitä asiaa, miksi
te sitten vaikkapa esimerkiksi kiintiöpakolaisten määrää nostatte ettekä ole myöskään val-
miita suitsimaan tätä vapaata humanitaarista maahanmuuttoa, mitä tulee Ruotsin puolelta,
tai tekemään sellaista lainsäädäntöä, joka sitä pystyisi suitsimaan. 

Toisaalta myöskin nostettiin tällaisia argumentteja kuin se, että ulkomaalaisten työlli-
syysaste olisi kovempi kuin suomalaisilla. Siis tässä ei ole mitään järkeä käsitellä maahan-
muuttoa ikään kuin tämmöisenä yhtenä pakettina. Eihän voida sanoa sillä tavalla vaikka
35



Pöytäkirjan asiakohta PTK 58/2019 vp
suomalaistenkaan osalta. Suurin osa suomalaisistahan on töissä. Kyllähän meidän täytyy
siitä huolimatta keskittyä siihen segmenttiin ja puhua siitä segmentistä, joka ei ole töissä, ja
siitä, mitkä ovat ne syyt. Samalla tavalla on esimerkiksi maahanmuuton osalta. Me arvos-
tamme korkean osaamisen maahanmuuttoa ja erityisosaajia, jotka tulevat tänne, jotka tule-
vat tekemään uusia työpaikkoja, joihin myöskin suomalaisia tulee töihin, mutta sitten kun
me puhumme just esimerkiksi humanitaarisesta maahanmuutosta tai niistä ihmisistä, jotka
tulevat matalapalkkaisille aloille, niin heidän osaltaan on nähtävissä, että vaikka työllistyt-
täisiinkin muutamaksi vuodeksi, niin sen jälkeen hyvin pian jäädään sitten niitten sosiaali-
tukien varaan. Näin ollen tämä on se porukka, mihin pitää keskittyä, ja pitää todeta, että ei,
he eivät ole julkiselle taloudelle hyödyllisiä ja tämmöistä maahanmuuttoa Suomeen ei kan-
nata ottaa. Mitä taas tulee just näihin hallituksen resursseihin, niin että saataisiin niitä oles-
kelulupia nopeammin, niin kyllä minä olen sitä mieltä, että ehdottomasti näille erityisosaa-
jille pitää saada päätös nopeammin. Suomi tarvitsee kuitenkin näitä tyyppejä aivan ehdot-
tomasti, ja sitä vastaan meillä ei ole yhtään mitään. — Kiitos, puhemies.

16.23 Heikki Autto kok: Arvoisa herra puhemies! Kokenut ja taitavaksi tunnettu edusta-
ja Kiljunen osaa tietysti sanankäytön mestarina hyvin hämätä sitä tosiasiaa, että nimen-
omaan Rinteen hallitus on tänä vuonna omilla lisätalousarvioillaan kasvattanut velanottoa
miljardilla eurolla. Ja ei sitä muuta muuksi se, että täällä taitavasti vyörytätte sitä meidän
ikään kuin retoriseksi keinoksemme, että onko se lastemme piikkiin tekemistä vai onko se
holtitonta velanottoa. Suomi velkaantuu näiden Rinteen hallituksen lisätalousarvioiden
myötä miljardilla enemmän kuin mitä tämän vuoden talousarviota tehtäessä arvioitiin.

Sitähän kukaan ei ole kiistänyt, etteivätkö nämä menokohteet olisi, arvoisa puhemies,
kaikki varmasti tarpeellisia ja tärkeitä. Ja aivan kuten edustaja Kiljunenkin sieltä puhees-
tani osasi huomioida tämän tärkeän Nelostien remontin Maksniemen kohdalta, siellä pitäi-
si olla myös muita todellisia tulevaisuuspanostuksia, mitä sieltä tällä hetkellä puuttuu.

Arvoisa puhemies! Hallituksen ja opposition keskeisin ero on se, että hallitus ei ole esi-
tellyt minkäänlaisia työllisyystoimia, joilla varmistettaisiin, että talous kasvaa, jotta val-
tiontaloudella on kestävä pohja, jolle rakentaa näitä lisämenoja ja jolta rahoittaa myös tar-
peellisia investointeja. Opposition puolelta varsinkin kokoomus on pitkin kesää tuonut
ihan konkreettisia ehdotuksia tähän keskusteluun, ja ilman muuta toivomme, että myös
hallitus ottaisi käyttöön näitä kokoomuksen esittelemiä ratkaisuja. Emme ole millään ta-
valla niistä mustasukkaisia. Eli tämä, arvoisa puhemies, on hallituksen ja opposition kes-
keinen ero tässä keskustelussa.

Mutta vielä, arvoisa puhemies, jos sallitte, niin edustaja Yrttiaholle, jonka mielenkiin-
toinen ja asiantunteva puheenvuoro herätti varmasti monissa ajatuksia, haluaisin todeta,
että maanpuolustus on tietysti meille Suomessa aivan valtavan tärkeä asia. Panostamme
siihen paljon. Laivue 2020 -hanke osoittaa, että meillä on tarkoitus myös tulevaisuudessa
pitää huolta Suomen puolustuksesta. Itse ajattelen niin, että meidän kannattaa aina pyrkiä
tekemään myöskin välttämättömyydestä hyve, eli kun turvaamme Suomen kauppameren-
kulkua myös kriisitilanteissa ja luomme meille valmiuden myös mereltä käsin puolustaa
Suomea tilanteessa, että joutuisimme sotaan, niin kun teemme sen investoimalla kotimai-
sen puolustusteollisuuden kautta, luomme suomalaiselle puolustusteollisuudelle myöskin
edellytyksiä tehdä menestyksekästä vientikauppaa tulevaisuudessa. Täten meidän välttä-
mättömät investointimme omaan turvallisuuteemme voivat koitua myöskin elinkeinoelä-
mämme menestykseksi tulevaisuudessa. Siksi se, että huomaatte, että alukset ovat sen kal-
36



Pöytäkirjan asiakohta PTK 58/2019 vp
taisia, että niillä voi olla myös kansainvälistä käyttöä, ei varmasti ole väärä havainto, vaan
uskon, että tällä nimenomaan teemme viisaan, kauaskantoisen päätöksen ja teemme vält-
tämättömyydestä hyveen.

Puhemies Matti Vanhanen: Tähän päiväjärjestykseen varaamamme 2,5 tunnin aika on
kohta lopussa. Myönnän vielä yhden varsinaisen puheenvuoron.

16.26 Matias Marttinen kok: Arvoisa herra puhemies! Täällä edustaja Kiljunen totesi ai-
kaisemmin, että kokoomuksen keinot työllisyyden edistämiseen liittyvät työttömiltä leik-
kaamiseen. 

Palataan nyt ensin näihin perusasioihin, mistä täällä jo edustaja Kiljusen kanssa keskus-
telimme aikaisemmin, sillä en ole saanut mitään vastausta vielä hallituksen riveistä näihin
kysymyksiin, joita olemme täällä esittäneet yhdessä kollegoiden kanssa. Ensinnäkin on
faktaa, että tältä hallitukselta puuttuvat työllisyystoimet täysin. Se on fakta, sitä te ette pää-
se pakoon. Täällä on nostettu esille sitä, että tämä hallitus on tehnyt 25 kohdan työllisyys-
listan — harmi vain, että sille listalle ei voida arvioida minkäänlaista positiivista työlli-
syysvaikutusta. Mitä ovat sellaiset työllisyystoimet, jotka eivät tuo yhtään uutta työpaik-
kaa tähän maahan? Samaan aikaan tämän hallituksen tekemät muut toimet arvioiden ja tut-
kimusten mukaan vähentävät työllisyyttä, siis vähentävät työllisyyttä. Eli sillä, että tämä
hallitus ei olisi tehnyt mitään, [Pia Viitasen välihuuto] olisi ollut parempi vaikutus tämän
maan työllisyyteen kuin sillä, että te nyt teette näitä toimia, mitä taas nyt olette tekemässä.
Ja samoin myös talouspolitiikan arviointineuvosto on kiinnittänyt kriittisesti huomiota tä-
män hallituksen sekä talouspolitiikkaan koko julkisen talouden kohdalta että myös erityi-
sesti työllisyyspolitiikan kohdalta.

Arvoisa puhemies! Olemme tarjonneet hallitukselle oman vaihtoehtomme, jonka olem-
me esitelleet jo elokuussa. Olemme tarjonneet keinoja, joilla tämä hallitus voi tavoitella
sitä 60 000 uuden työllisen lisäystä. Tämä on ollut teidän käytettävissänne jo ennen bud-
jettiriihtä. Teillä oli jo mahdollisuus tehdä päätöksiä, mutta te olette sen mahdollisuuden jo
ohittaneet ja sivuuttaneet. Nyt sitten odotamme mielenkiinnolla, mitä nyt ensimmäisen
puolen vuoden jälkeen tulee tapahtumaan. Mitään päätöksiä ei ole vielä tehty. Päätösval-
mistelu on siirretty kolmikannalle, ja kuten totesin aikaisemmin, en ole järin toiveikas sii-
tä, että tämän prosessin jälkeen tähän maahan saadaan päätökset, joilla 60 000 uutta työ-
paikkaa saadaan luotua. Mutta, arvoisa puhemies, jäämme odottamaan, mitä hallitus saa ai-
kaan.

Sitten, arvoisa puhemies, vielä aivan lyhyesti haluan todeta toisesta asiasta. Täällä edus-
taja Yrttiaho otti esille Laivue 2020 -hankkeen, ja näin raumalaisena kansanedustajana tot-
ta kai tuen voimakkaasti viisaan puolustusministerin toimia, joilla tämä hanke on viety
eteenpäin. Se on tärkeää, perusteltua huoltovarmuuden, länsirannikon meriteollisuuden
kannalta, että laivat rakennetaan Raumalla, mutta haluaisin vain varmistaa sen, että ei kai
Yrttiaho sinänsä vastusta tätä Laivue 2020 -hanketta vaan kritiikki kohdistui nyt vain tä-
hän kasvaneeseen kustannukseen — itse toki kannatan sitä, että hanke viedään tällä kus-
tannuspohjalla eteenpäin.

Puhemies Matti Vanhanen: Keskustelu ja asian käsittely keskeytetään. Asian käsittelyä
ja tarvittaessa kommentointia jatketaan tässä istunnossa päiväjärjestyksen muiden asiakoh-
tien tultua käsitellyiksi.
37



Pöytäkirjan asiakohta PTK 58/2019 vp
Keskustelu keskeytettiin kello 16.30. 

————

Keskustelua jatkettiin kello 19.10.

Ensimmäinen varapuhemies Tuula Haatainen: Nyt jatketaan aiemmin tässä täysistun-
nossa keskeytetyn asiakohdan 7 käsittelyä.

19.10 Johannes Yrttiaho vas: Arvoisa puhemies! Tuossa edellä tuli puhetta Laivue 2020
-hankkeen ylittyneestä budjetista. Se hankkeen hinta on noussut 1,2 miljardista 1,3 miljar-
diin nyt tässä hankintavaiheessa eli noin 100 miljoonalla eurolla. Nostin tämän esille ja kri-
tisoin tätä, ja kun sieltä kokoomuksen suunnasta sitten edustajat Autto ja Marttinen hieman
opponoivat, niin tässä haluan vielä vastata, kun edustaja Auttokin on vielä paikalla, siihen
kritiikkiin. On kolme kohtaa, kolme ongelmaa, mitä tulee näihin Suomen valtavan suuriin
menossa ja tulossa oleviin asehankintoihin.

Ensinnäkin on niin, että näiden aseiden tarkoitus tässä HX-hankkeessa eli 64 monitoi-
mihävittäjän hankinnassa ja tässä Laivue-hankkeessa eli neljän tosiasiassa fregattikoko-
luokan taistelualuksen hankinnassa ei selvästikään ole pääasiassa turvata Suomen puolus-
tusta, Suomen turvallisuutta. Ne eivät siihen näyttäisi parhaalla mahdollisella tavalla so-
veltuvan. Näyttää siltä, että ohjeet on otettu Yhdysvalloista ja Natosta näiden hankintojen
suhteen. Tietysti olen sitä mieltä, että Puolustusvoimien kalustoa ja aseistusta eli niin sa-
nottua suorituskykyä, niin kuin nykyään sanotaan, pitää tietenkin uusia ja siitä tulee pitää
huolta, mutta kyllä se tulee tehdä niin, että se aseistus, mitä hankitaan, soveltuu ensi sijassa
Suomen puolustukseen ja Suomen turvallisuuden kannalta parantaa sitä.

Toinen pointti: Nämä hankinnathan ovat historiallisen kalliita. Laivue-hanke on 1,3 mil-
jardia tässä vaiheessa ja HX-hanke 10 miljardia tässä vaiheessa, pelkkä hankintahinta. HX-
hankkeestahan tiedetään, että näiden hävittäjien ylläpitokustannukset tulevat olemaan ehkä
30—40 miljardia niiden elinkaaren aikana. Näillä on huomattava budjettitaloudellinen vai-
kutus. Julkisen talouden suunnitelmassa puolustusmäärärahat nousevat näiden hankkeit-
ten myötä vuoteen 2023 mennessä 3,2 miljardista 5 miljardiin euroon. Millä muulla hallin-
nonalalla hyväksytään tällaisia euromääriä korotuksia? Ei millään. Kansantaloudelliset
vaikutukset, heijastusvaikutukset, ovat tietysti sitten vielä kauaskantoiset. Tietysti Suomi
velkaantuu näiden hankintojen takia, ja nämä hankinnat syrjäyttävät julkisia menoja esi-
merkiksi sivistyksestä, hyvinvoinnista, työllisyydestä hyvin voimakkaasti. Ne eivät tuota
mitään, asehankintahan ei tuota mitään. Pääosa näistä Hornetien korvaajista tulee lepää-
mään luolissa, ne eivät tuota mitään.

Sitten kolmas pointti, [Puhemies: Aika!] kriittinen pointti, on se, että päätöksenteko näi-
den asehankintojen suhteen [Puhemies: Aika!] on hyvin pitkälle salattua, eduskunta ei pää-
se näistä päättämään, valtioneuvoston päätöksenteosta ei saa tietoa, päätökset salataan. Jul-
kista keskustelua ei siksi [Puhemies koputtaa] voi käydä, tai sitten sitä joudutaan käymään
puolustushallinnon sanelun pohjalta.

Tässä nämä kriittiset huomiot. [Puhemies koputtaa] — Kiitoksia, puhemies.

Ensimmäinen varapuhemies Tuula Haatainen:  Tuosta paikalta pidetty puheenvuoro
voi kestää 3 minuuttia, mutta sitten sitä voi tulla täältä jatkamaan — tämä jatkossa tiedoksi.
38



Pöytäkirjan asiakohta PTK 58/2019 vp
19.14 Kimmo Kiljunen sd: Arvoisa puhemies! Edustaja Yrttiaho avasi keskustelun tästä
puolustusmenojen voimakkaasta kasvusta Suomessa. Tässä lisätalousarviossahan meillä
on laivueisiin liittyvä pieni panostus, tai merkittäväkin panostus. Pystyn tunnistamaan
edustaja Yrttiahon huolen siitä lähtökohdasta, että Suomi on hyvin aktiivinen kansainväli-
sesti aseistariisunnan edesauttajana. Suomi on hyvin, hyvin vahvasti painottamassa sitä,
että globaaliin aseistariisuntaan tulisi panostaa enemmän. Me tavallaan edellytämme ja toi-
vomme, että eri maat lopettaisivat tämän kilpavarustelukierteen, ja nyt näyttää pahalta, niin
kuin edustaja Yrttiahon sen muotoili: Suomi itse ei ole tässä oikein mallioppilas, päinvas-
toin. Tunnistan tuon laivuehankinnan 1,3 miljardin kustannusarvion suhteessa siihen, että
kun me tätä uutta hallitusta tässä leivoimme, meillä oli juuri saman verran näihin yhteis-
kunnan kehittämiseen oleviin investointeihin lisävaraa. Siellä annettiin 183 miljoonaa
eläkkeisiin, siellä sanottiin 100 miljoonaa luonnonsuojeluun, 100 miljoonaa kehitysyhteis-
työhön — tässä on 1,3 miljardia. Minä ymmärrän, että edustaja Yrttiaho pohdiskelee tätä
asiaa. Ja kun verrataan sitten puolustusmenoja kansantuotteeseen, niin tällä hetkellä Suo-
mi on hyvin kohtuullisella tasolla, 1,4 prosentin tasolla, mutta se nousee nyt tässä hyvin no-
peasti kahteen ja puoleen prosenttiin, 2,4 prosenttiin — yksi korkeimpia kansantuo-
teosuuksia asevarusteluun Suomessa, koko Euroopan unionissa ja Euroopassa. Voidaan
luonnollisesti edustaja Yrttiahon tavoin vähän pohdiskella sitä, kuinka me olemme voima-
varojamme käyttämässä, mitä meille tarkoittaa inhimillinen kehitys, inhimillinen hyvin-
vointi ja niin edelleen.

19.16 Heikki Autto kok: Arvoisa rouva puhemies! Haluan oman kantani tuoda hyvin sel-
väksi, että jos jostain meidän ei pidä tinkiä, niin se on turvallisuus. Aivan toisin kuin edus-
taja Yrttiaho toi esiin, niin nimenomaan se, että panostamme puolustuksen ylläpitämiseen,
tuottaa turvallisuutta. Ei ole tietenkään niin, kuten edustaja Yrttiaho totesi, että nämä han-
kinnat ovat tuottamattomia, vaan ne tuottavat sitä kaikkein arvokkainta hyödykettä, jolle ei
voi laskea hintaa mutta jolla on valtava arvo yhteiskunnalle: turvallisuus, rauha Pohjolas-
sa, rauha Euroopassa. Tässä mielessä näen, että on hienoa, että hallitus panostaa nyt tähän
Laivue 2020 -hankkeeseen ja vastaa sen tarpeisiin riittävillä määrärahoilla.

Tosiaan haluan vielä myös alleviivata sitä mahdollisuutta, mikä näissä isoissa investoin-
neissa on, jos onnistumme oikein toimimaan, niin kotimaisen puolustusteollisuuden ja sitä
myötä laajemminkin suomalaisen elinkeinoelämän kehittämiseen. Eli ei missään nimessä
voi ajatella niin, että nämä rahat ikään kuin vain siirtyisivät jonnekin pois muusta yhteis-
kunnasta, vaan ne kanavoituvat työnä, toimeentulona mutta myös monenlaisena tuotekehi-
tyksenä suomalaisen yhteiskunnan hyväksi ja ennen kaikkea vahvistavat sitä yhteiskun-
tamme peruskalliota, turvallisuutta, jonka pohjalle sitten kaikki muu hyvinvointi voi ra-
kentua.

19.18 Kimmo Kiljunen sd: Arvoisa puhemies! Ei meidän kannata avata nyt tulospoliittis-
ta keskustelua tässä, mutta ihan ymmärtääksemme tätä globaalia turvallisuusjärjestelmää,
joka on aina parempi ottaa perspektiiviksi, koska turvallisuus viime kädessä on yhteinen
koko maailmassa. Me elämme joukkotuhoaseiden maailmassa tällä hetkellä jo. Edustaja
Autto on täysin oikeassa — turvallisuus on aivan ykkösasia. Se on aivan ykkösasia. Nyt on
vaan vastattava siihen, ovatko nämä miljardihankinnat, joita me teemme näihin kalustei-
siin, jotka nyt on määritelty tässä meille ja on eduskunnalle esitetty, se järkevin, optimaa-
lisin tapa vahvistaa turvallisuuttamme vai voitaisiinko nämä miljardit käyttää aivan toisel-
39



Pöytäkirjan asiakohta PTK 58/2019 vp
la tavalla. Minä en nyt avaa sitä keskustelua, mutta voin vakuuttaa teille suoraan: joka iki-
sessä maailman 193 maassa, joissa parlamenteissa käydään — useissa ei käydä — käy-
dään keskustelua turvallisuudesta, lähtökohta on tämä asevarainen turvallisuusajattelu, ja
jokainen maa panostaa yhä enemmän ja enemmän pahimmillaan joukkotuhoaseisiin, joi-
den suorituskyky on sitten kaikkein maksimaalisin. Tässä suhteessa me olemme kierteessä
kiinni, ja nyt meidän täytyisi tietysti miettiä sitä, kun kansainvälisesti tätä asiaa pohtii, että
mitkä ovat ne tavat, joilla me itse asiassa vahvistamme aidolla tavalla turvallisuutta. Ase-
varainen turvallisuusajattelu on aina ongelmissa sen takia, että siinä on vastavoima. Mei-
dän aseemme on uhka jollekin toiselle ja päinvastoin. Enkä puhu Suomen aseista vaan pu-
hun kansainvälisesti näistä aseista. Ja tämän takia täytyisi pystyä kääntämään turvallisuus-
poliittinen keskustelu uuteen kulmaan. Sen takia tunnistan edustaja Yrttiahon ongelman-
asettelun, vaikka en hänen kanssaan samaa mieltä johtopäätöksistä välttämättä olekaan —
tunnistan tämän ongelmanasettelun, ja minusta on aitoa, että me käymme vakavasti tämän
keskustelun, mutta ei ehkä juuri tässä yhteydessä. 

19.19 Johannes Yrttiaho vas: Arvoisa puhemies! Edustaja Kiljuselta varsin viisaita sa-
noja tuossa edellä. 

Mutta edustaja Autolle vielä näistä oletetuista hyödyistä, joita tällaiset asehankinnat
tuottaisivat: Paljonhan puhutaan mahdollisesta teollisesta yhteistyöstä tai vastakaupoista,
joita nämä tuottaisivat, mutta esimerkiksi Hornet-hankinnan yhteydessä ei niitä vastakaup-
poja juuri tullut, vaikka niitä paljon lupailtiin silloin 90-luvun alussa. Samaa pelkään, että
HX-hankkeen suhteen tulee käymään. Kyllä kaikki tässä kilpailussa mukana olevat hävit-
täjät ja niiden valmistus on niin tarkkaan Naton kontrolloimaa, ettei siinä kyllä päästetä Na-
ton ulkopuolisia maita muuta kuin tietenkin maksamaan laskuja. Se lienee valitettava tosi-
asia. — Kiitos.

19.20 Minna Reijonen ps: Arvoisa rouva puhemies! Tässä meillä nyt on aiheena neljäs
talousarvion lisäesitys, ja samoin tuntui, että se tavallinen talousarvio, mikä siellä oli,
unohti tämän Itä-Suomen. Missä ovat sieltä Itä-Suomesta nämä isot tiehankkeet? Missä
ovat muut väylähankkeet, mitä Itä-Suomikin kaipailee? Tuntuu sille, että Itä-Suomi nyt jää
vähän niin kuin nuolemaan näppejään tässä, joten toivoisin, että hallitus panostaisi kuiten-
kin siihen paikalliseen, alueelliseen politiikkaan ja ei unohtaisi Itä-Suomeakaan. Itä-Suo-
messakin on hyvin eloisia ihmisiä ja eloisia alueita, niitä pitää ylläpitää vain.

Keskustelu päättyi.

Asia lähetettiin valtiovarainvaliokuntaan.
40


	7
	14.02
	14.06
	14.12
	14.13
	14.14
	14.15
	14.16
	14.17
	14.18
	14.19
	14.20
	14.22
	14.23
	14.24
	14.25
	14.26
	14.28
	14.29
	14.30
	14.31
	14.32
	14.33
	14.34
	14.36
	14.37
	14.38
	14.39
	14.40
	14.42
	14.45
	14.48
	14.50
	14.51
	14.52
	14.53
	14.54
	14.56
	14.57
	14.58
	14.58
	15.00
	15.01
	15.02
	15.03
	15.04
	15.06
	15.07
	15.08
	15.09
	15.10
	15.12
	15.14
	15.16
	15.19
	15.25
	15.28
	15.31
	15.37
	15.40
	15.47
	15.53
	15.56
	16.01
	16.05
	16.07
	16.10
	16.13
	16.15
	16.16
	16.18
	16.20
	16.23
	16.26
	19.10
	19.14
	19.16
	19.18
	19.19
	19.20


