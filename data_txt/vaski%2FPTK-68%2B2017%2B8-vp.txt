















































DEMC103.tmpSave.xml


Pöytäkirjan asiakohta PTK 68/2017 vp
Pöytäkirjan asiakohta 

PTK 68/2017 vp

Täysistunto

Tiistai 13.6.2017 klo 13.59—15.35

8. Hallituksen esitys eduskunnalle laiksi metsästyslain muuttamisesta
Hallituksen esitys HE 28/2017 vp
Valiokunnan mietintö MmVM 8/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 8. asia. Käsittelyn pohjana on maa- ja metsätalousvaliokunnan mietintö
MmVM 8/2017 vp. Nyt päätetään lakiehdotuksen sisällöstä.

Yleiskeskustelu, valiokunnan puheenjohtaja edustaja Kalmari.

Keskustelu

14.40 Anne Kalmari kesk (esittelypuheenvuoro): Arvoisa herra puhemies! Esityksessä
ehdotetaan muutettavaksi metsästyslakia. Pienistä korjauksista huolimatta siitä on varsin
kauan, kun edellinen metsästyslaki on annettu, ja tavoite on saada metsästystä koskevat
säännökset ajan tasalle. 300 000 metsästäjää kokee metsästyksen joka syksy, ja paljon siel-
lä ovat asiat muuttuneet, joten on hyvä purkaa normeja ja selkeyttää säännöksiä aika ajoin,
ja sitä nyt on tehty. Valiokunnan käsittely oli erittäin asiantuntevaa, meillä oli hyvät kes-
kustelut siellä, ja lopputulemana oli yksimielinen mietintö. Tiedämme tosin, että ihan kaik-
ki eivät paikalle päässeet, ja tänään sitten kuullaan hieman toisenlaistakin näkemystä.

Ensinnäkin metsästyslain ampumakoetta koskevaa sääntelyä muutettaisiin tässä laissa
niin, että myös jousiaseella voidaan suorittaa ampumakoe ja samalla normeja vähentäen
tämä todistus vastaisi sellaisenaan hallintolaissa tarkoitettua päätöstä.

Hirvieläinten pyyntilupaan, pyyntiluvan menettelyyn ja yleisesti metsästyksen johta-
jaan liittyviä säännöksiä täsmennettiin monelta osin. On hyvä tietää, kuka vastaa metsäs-
tyksestä, ja nyt metsästyksen johtaja on määriteltävä yksiselitteisesti. Pohdimme hieman
niitä tapauksia, mitä esiintyy silloin, kun esimerkiksi karhunmetsästykseen osallistuu hy-
vin iso määrä metsästäjiä, mutta totesimme, että apulaisjohtajuuden avulla näistä tilanteis-
ta sitten selvitään.

Ongelmaksi tai oikeastaan lähinnä tämmöiseksi maan tavaksi ovat muodostuneet sirpa-
lealueet, joita sitten on lisätty varsinaisen lupapäätöksen jälkeenkin. Nyt tällä lainsäädän-
nöllä Suomen riistakeskus tulee rajaamaan lupa-alueesta pois sellaiset alueet, jotka eivät
täytä pinta-alan ja yhtenäisyyden vaatimuksia. Pinta-alaa tai yhtenäisyyttä koskeviin poik-
keuksiin voi sitten olla erityisiä syitä. Käytännön esimerkki on se, että jostain saaresta hir-
vet ruukaavat lähteä pois jo ennen kuin normaali metsästyskausi alkaa, ja tämäntyyppisiä
poikkeamia voidaan sitten tehdä, esimerkiksi varhentaa metsästyksen ajankohtaa.

Yhteislupakäytäntö on tullut nykyään jo arkipäiväksi, ja halusimme selkeyttää tätäkin
käytännöksi muodostuvaa ihan lainsäädännöllä niin, että se nyt tunnistetaan ja tunnuste-
 Tarkistettu
4.0



Pöytäkirjan asiakohta PTK 68/2017 vp
taan järkeväksi käytännöksi. Pohjoisen kotikuntalain perusteella muutamissa kunnissa on
metsästysoikeus henkilöillä kotikunnassaan valtion omistamilla alueilla, ja tämä asia säi-
lytettiin, ja metsästysmahdollisuuksien tasapuoliseen jakautumiseen kiinnitettiin huomio-
ta. Jos samalla alueella metsästää useampi seura, tähän tuli selkeytyssäännöksiä. On hyvä,
että tarkoituksenmukainen järjestäminen onnistuu.

Iso kysymys nykypäivänä on se, että metsiin on alkanut ilmestyä karhuille tai muille
suurpedoille ravintohoukuttimia ja se on haitannut metsästystä ja tehnyt karhut usein tu-
tuiksi ihmisravintoon ja ihmisen tuoksuun. Tämä villiintynyt haaskanpito nyt halutaan
suitsia, ja valiokunta päätyykin mietinnössään siihen, että haaskanpito pitäisi lähtökohtai-
sesti kieltää, kuitenkin niin, että pienriistan metsästyksessä haaskaa tai ravintohoukuttimia
tietenkin tulee sallia jatkossakin.

Elinkeinoverotettavat yritykset eivät kuulu metsästyslain piiriin, joten tähän asiaan
emme sitten tässä mietinnössä ottaneet kantaa.

Erittäin merkittävä asia monen elinkeinonharjoittajan kohdalta on se, että pystyimme
muuttamaan haittalintujen poikkeamista koskevaa menettelylakia siten, että rajatuille ryh-
mille on jatkossa ilmoitusmenettely sallittu. Nämä koskevat esimerkiksi ilmailulain koh-
dassa tarkoitettuja lentoasemia, elintarvikehuoneistoja, jätteidenkäsittelylaitoksia ja yli
hehtaarin suuruisia marja- ja vihannesviljelmiä, turkistarhoja, kalanviljelylaitoksia ja tuo-
tantoeläinten suojia. Asia on merkityksellinen, koska tähän asti lupa on joka kerta täytynyt
hakea erikseen. Eräät järjestöt ovat säännönmukaisesti valittaneet näistä luvista, ja kun
prosessi sitten saattaa kestää jopa useita kuukausia, niin siinä on mansikat syöty jo ennen
kuin se lupa tulee, mutta nyt ilmoitusmenettelyn avulla saimme tässäkin turhaa normistoa
sitten purettua.

Lisäksi on pienempiä täsmennyksiä moniin metsästystä koskeviin asioihin ja erillisenä
huomiona esimerkiksi se, että valiokunta pitää tarpeellisena, että naakka säädetään metsäs-
tettäväksi lajiksi, jolloin edellytykset poikkeusluvan myöntämiselle tulisivat mahdollisik-
si. Otimme myös kantaa siihen, että valkoposkihanhi ja merimetso ovat lisääntyneet niin
paljon, että niiden siirtämistä metsästettäviksi lajeiksi tulisi harkita.

Kiitän valiokuntaa hyvästä työstä ja toivon, että edelleenkin herkällä korvalla kuunnel-
laan, miten metsästystä tulisi kehittää niin, että se jatkossakin olisi kestävää ja palvelisi hy-
vin meidän lukuisia metsästäjiämme.

14.47 Johanna Karimäki vihr: Arvoisa puhemies! Metsästyslain muutosesityksessä on
monia hyviä täsmennyksiä ja lisäyksiä, jotka ovat tarpeellisia ja kannatettavia.

Erityisen tärkeitä ovat metsästyksenjohtajaa, metsästyksen rajoittamista sekä saalisil-
moitusta ja rekisteriä koskevat parannukset. Metsästyksenjohtajan nimeäminen luo vas-
tuullisuutta ja suunnitelmallisuutta pyyntiin, joka tapahtuu pääasiassa seuruepyyntinä, jon-
ka tulee olla tarkasti johdettua erityisesti turvallisuusnäkökohdat huomioiden.

Metsästyksen rajoittaminen tilanteessa, jossa riistaeläinlajin kanta vaarantuu, on erittäin
tarpeellinen yllättäviin kannanvaihteluihin tai muihin muuttuneisiin olosuhteisiin reagoi-
miseksi. Saalisilmoitusvelvollisuuden säätäminen tarkentaa tietoa taantuvien ja harvalu-
kuisten riistaeläinten metsästyssaaliista, mikä parantaa riistakantojen seurantaa ja mahdol-
lisuuksia arvioida, onko kyseisten lajien metsästäminen kestävää.

Sitä vastoin valiokunta on asian käsittelyssään tehnyt myös heikennyksiä hallituksen
esityksessä esitettyihin muutoksiin.
2



Pöytäkirjan asiakohta PTK 68/2017 vp
Hirvieläimen pyyntiluvan myöntämisen ja käyttämisen edellytyksen osalta on tarpeen
täsmentää säännöstä vastaamaan nykyistä käytäntöä ja selkiyttämään pyyntilupakäytän-
töä. Mietinnössä kuitenkin esitetään lisäksi, että Suomen riistakeskus voi poiketa pyynti-
lupaan liittyvästä metsästyslain 37 §:n mukaisesta pyyntiluvan varaisen hirvieläimen rau-
hoitusajasta, jos alue on saari tai alueeseen liittyy muu vastaava erityinen syy. Metsästys-
lain 37 §:n mukaan riistaeläinlaji voidaan rauhoittaa määräajaksi, jos kannan säilyminen
tai häiritsemättömän lisääntymisen turvaaminen sitä edellyttää. Rauhoitusaikana riis-
taeläintä ei saa metsästää tai vahingoittaa eikä soidinta, pesintää tai poikasia saa häiritä.

Metsästysasetuksen 24 §:ssä on määritelty jokaiselle riistaeläimelle yleinen rauhoitusai-
ka, jolla pyritään valtakunnallisesti huolehtimaan riistaeläinkannoista. Mietinnössä esitet-
ty lisäys heikentäisi merkittävästi rauhoitussäännöksen tuomaa suojaa häiritsemättömän li-
sääntymisen turvaamiseksi ja mahdollisuutta huolehtia kestävistä riistaeläinkannoista.
Metsästyslain 41 §:n mukaan Suomen riistakeskus voi jo nykyisellään myöntää luvan poi-
keta 37 §:n mukaisesta hirvieläimen rauhoituksesta 41 c §:sssä säädetyin edellytyksin. Nyt
esitetty lisäys siis vain toisi jo olemassa olevan poikkeuslupakäytännön rinnalle tarpeetto-
man ja riistaeläinkantoja heikentävän menettelyn. Näin ollen esitetty lisäys ei ole kanna-
tettava.

Arvoisa puhemies! Hallituksen esityksessä metsästyslakiin ehdotettiin lisättäväksi uusi
34 a §, jossa esitettiin karhun, suden, ahman ja ilveksen houkuttelu ravintoa hyväksi käyt-
täen aina kielletyksi. Lisäksi valtioneuvoston asetuksella oltaisiin voitu rajoittaa alueelli-
sesti myös ketun, mäyrän, hillerin, näädän, supikoiran ja minkin tarkoituksellista houkut-
telua ravintoa hyväksi käyttäen. Kielto ei kuitenkaan koskisi luontokuvaus- ja luontokat-
selutoimintaa harjoittavia yrityksiä, mikä on tarpeellista yritysten toimintaedellytyksien
kannalta. Tämä koko pykäläesitys oli tarpeellinen esitys, joka sai ympäristöjärjestöiltä kii-
tosta. Valiokunta on kuitenkin mietinnössään muuttanut hallituksen esityksen pohjaa mer-
kittävästi, jolloin ravintohoukuttimen käytön kielto ei olisikaan suoraan lailla määritelty,
vaan ne voitaisiin tarvittaessa kieltää asetuksella.

Suurpetojen houkuttelu on lisääntynyt viime vuosina erityisesti riistakameroiden yleis-
tymisen seurauksena. Valvontaviranomaiset ovat löytäneet enenevissä määrin viitteitä sii-
tä, että karhun metsästyksessä hajuun ja ravintoon perustuvia houkuttumia on käytetty ta-
valla, jolla on pyritty houkuttelemaan karhuja tietylle paikalle ennen metsästyskauden al-
kua. Kun tällaiset ravintohoukuttimet poistetaan ennen metsästyskauden alkua, ei syyllis-
tytä suoraan metsästysrikokseen, mutta tällöin liikutaan selkeästi harmaalla alueella. Sel-
keyden vuoksi olisi johdonmukaista kieltää kaikki karhun ja muiden suurpetojen tarkoituk-
sellinen ravinnolla houkuttelu.

Ravintohoukuttimen käytön kieltämisellä tavoitellaan ensisijaisesti sitä, etteivät suurpe-
dot tottuisi ihmisten hajuun käydessään ihmisten maastoon sijoittamilla ravintohoukutti-
milla. Kielto todennäköisesti vähentäisi tulevaisuudessa tästä aiheutuvia ongelmia, kuten
suurpetojen käyttäytymisen muuttumista entistä pelottomammaksi ihmisiä kohtaan. Liial-
linen ruokinta voi yksipuolistaa eläinten ravintoa ja muuttaa niiden käyttäytymistä. Näin
ollen hallituksen esityksen pohjan muotoilu on tehokkaampi keino kieltää ravintohoukut-
timien käyttö.

Arvoisa puhemies! Hallituksen esitykseen sisältyy myös esitys riistalintujen ja rauhoit-
tamattomien lintujen rauhoituksesta poikkeamiseksi ilmoitusmenettelyllä lupamenettelyn
sijaan. Uudelle poikkeuslupaa korvaavalle ilmoitusmenettelylle ei ole todellista tarvetta.
Suomen riistakeskus voi nykyisellään myöntää metsästyslain 41 §:ssä tarkoitettuja poikke-
3



Pöytäkirjan asiakohta PTK 68/2017 vp
uslupia 41 b §:n nojalla riistalintujen ja rauhoittamattomien lintujen pyydystämiseen ja
tappamiseen, jos muuta tyydyttävää ratkaisua ei ole eikä päätös haittaa lajin suotuisan suo-
jelun tason säilymistä. Poikkeuslupa on siis viimeinen vaihtoehto ja tarkoitettu haittaa ai-
heuttavien yksilöiden poistamiseen, ei lajin kannan vähentämiseen. Lajien pesimäaikainen
suoja ei ole toteutunut, koska suuri osa pyynnistä ajoittuu pesimäaikaan. Nykytilanne he-
rättää suurta huolta lintujen suojeluyhteisössä. Pesimäajan suojan tarkoitus on, etteivät poi-
kaset kuole pesiin. Lintujen karkotukseen tulee ampumisen sijaan käyttää ensisijassa kes-
täviä keinoja, kuten niiden pelottelua.

Hallituksen esityksen perustelujen mukaan poikkeuslupapäätökset ovat tyypillisesti
koskeneet kansanterveyden ja yleisen turvallisuuden turvaamista, lentoturvallisuuden ta-
kaamista, viljelmille, kotieläimille, metsille, kalavesille ja vesistöille koituvan vakavan va-
hingon estämistä ja eläimistön suojelemista riistan hoitotarkoituksessa. Suomen riistakes-
kus on tehnyt tällaisia päätöksiä, jotka kohdistuvat pääsääntöisesti runsaana esiintyviin lin-
tulajeihin, enimmillään vuositasolla noin 650 kappaletta. Lakimuutosehdotukseen kirjat-
tua ilmoitusmenettelyä on perusteltu byrokratian keventämisellä. Tarve ilmoitusmenette-
lylle ei kuitenkaan ole suuri. Poikkeuslupabyrokratiaa on kevennetty viimeksi vuonna
2013, jolloin otettiin käyttöön viisivuotinen poikkeuslupa, mikä vähentää merkittävästi ha-
kijoiden vuotuista työmäärää ja kustannuksia.

On kuitenkin tärkeää huomata, että kysymyksessä on lintudirektiiviperustainen poikke-
uslupajärjestelmä, jossa poiketaan lajisuojelua koskevista velvoitteista, joista ei voida luo-
pua. Lintudirektiivin 7 artiklan mukaisesta rauhoituksesta tai muusta suojelusta voidaan
poiketa vain 9 artiklan mukaisin edellytyksin. Lisäksi 9 artikla edellyttää vuosittaista poik-
keusten ja saalismäärien raportointia. Nyt esitetty ilmoitusmenettely ei täytä lintudirektii-
vin asettamia vaatimuksia sääntelyn yksilöimisestä, täsmällisyydestä ja selkeydestä. Tä-
hän päätyi myös ympäristöministeriö omassa lausunnossaan. Lisäksi haluan kiittää ympä-
ristöjärjestöjä selkeästä viestistä valiokunnalle. Niiden ansiosta ilmoitusmenettelyn vali-
tusmahdollisuutta parannettiin valiokunnassa oikeusministeriön näkemysten pohjalta.
Vihreät eivät silti kannata muutettuakaan ilmoitusmenettelyä. Emme kannata sitä, että lin-
tudirektiivin ja luonnonsuojelun perusteita heikennetään.

Arvoisa puhemies! Edellä olevan perusteella ehdotan, että lakiehdotus metsästyslain
muuttamisesta hyväksytään muutoin maa- ja metsätalousvaliokunnan mietinnön mukaise-
na, paitsi 27, 34 a, 41 a ja 41 b §:t ja 75 §:n 1 momentin 5 ja 8 kohta sekä 90 § muutettuina
pöydälle jaetun muutosesityksen mukaisesti. Nämä tulevat huomisessa istunnossa käsitel-
täviksi.

14.56 Hannu Hoskonen kesk: Arvoisa herra puhemies! Metsästyslainsäädännön uudista-
minen on mielestäni erittäin tervetullut lakihanke, jolle annan täyden tukeni. Noin 300 000
metsästäjää tuolla maastossa toimivat metsästyslain alaisuudessa ja toimivat hyvin vas-
tuullisesti riistaa hoitaen.

Kaikkien, jotka metsästystä vastustavat, olisi syytä muistaa, että suurin osa metsästäjis-
tä ei koskaan saa saalista. Esimerkiksi omista tuttavistani kymmenet metsästäjät Ilomant-
sin alueella tekevät vuosittain valtavan määrän riistanhoitotyötä saamatta yhtään saalista.
He ovat parhaita luonnonhoitajia. Tämä olkoon tiedoksi myös heille, jotka epäilevät, mitä
se metsästäminen on. Se on myös luonnonhoitoa mitä parhaimmasta päästä, haittaeläinten
poistoa, kuten villiminkkien pyytämistä, kettujen pyytämistä ja näätien pyytämistä, elikkä
se on aitoa työtä suomalaisen luonnon hyväksi. Hyvin harva metsästäjä saa metsästysreis-
4



Pöytäkirjan asiakohta PTK 68/2017 vp
sulla riistaa, ja monesti on kysymys vain puhtaasti riistanhoidosta. Tämä kannattaa muis-
taa.

Se, että jousiaseet tulevat ampumakokeen alaisuuteen ja saavat näin ollen virallisen sta-
tuksen, on erittäin hyvä asia. Sehän on todellista metsästystä, kun mennään metsälle jou-
sella. Olen kerran ollut näkemässä, kun jousimetsästäjä lähestyy karhua. Ei tietenkään am-
punut sitä karhua, mutta tuumailin vain ja olisin sanonut hänelle, että tämä tilanne on sel-
lainen, että tuskinpa sitä uskaltaisi ampuakaan — eikä pidäkään ampua semmoisella aseel-
la, ei tietenkään, ja niinhän ei tehtykään. Mutta se on esimerkki siitä, miten jousimetsästys
tuolta Yhdysvalloista on tänne meille levinnyt, ja näin ollen tämän lain myötä se saa ikään
kuin virallisen vahvistuksen.

Hirvenmetsästystä koskeva lupien selkeyttäminen ja metsästyksen johtajan aseman vah-
vistaminen on aivan oikein. Useimmiten hirvenmetsästystilanteessa syntyvät ongelmathan
johtuvat siitä, että sen järjestäytyneen metsästysporukan johtamisessa on pieniä pulmia ja
epäselviä asioita, mutta nyt, kun lain myötä ne saadaan täsmennettyä, päästään tilantee-
seen, jossa lain puolelta asiat ovat selvät ja näin ollen tulleet kaikkien metsästäjien ja myös
metsästysseurojen tietoon. Elikkä tältä osalta asiantila on erittäin hyvä.

Sitten tämä erilaisen haaskanpidon kieltäminen tässä maassa on erittäin hyvä asia. Olen
ihan varma siitä, että tällä hetkellä suurpetotilanteen hallitsemattomuus hyvin monessa ta-
pauksessa johtuu siitä, että näitä ravintohoukuttimia on suomalaisissa metsissä aivan lii-
kaa. Nyt, kun saadaan tämä laki ajan tasalle, päästään siihen tilanteeseen, että nämä haas-
kat joutuu sieltä metsästä poistamaan ja tämmöinen suurpetojen keinoruokinta loppuu.
Olen aina ollut sitä mieltä, että kun kysymys on villistä eläimestä, sen pitää hankkia leipän-
sä tuolta villistä metsästä ilman ihmisen apua. Kaikkihan tietävät esimerkiksi Yellowsto-
nen kansallispuiston, ja siellähän toimitaan juuri näin. Siellä kaikenlaisen ravinnon anta-
minen villieläimille on ankarasti kielletty, ja niin se pitää olla Suomessakin. Niillä kylä-
maisemilla, joilla sudet pyörivät taajaan, yksi syy siihen, miksi niitä on niin paljon siellä,
johtuu osittain ravintohoukuttimista. Totta kai niitä susia on paljon enemmän kuin viralli-
nen tieto tällä hetkellä antaa ymmärtää, mutta yksi syy siihen tilanteeseen, mikä tällä het-
kellä maaseudulla on, ovat nämä ravintohoukuttimet. No, nyt tässä uudessa lainsäädännös-
sä, uudessa lakiesityksessä, joka on saanut mietinnön muodon erittäin hyvän maa- ja met-
sätalousvaliokunnan käsittelyn jälkeen, tämä asia tulee kuntoon. Pidän tätä päätöstä erit-
täin viisaana ja toivon, että tässä asiassa ymmärretään ja metsästäjätkin tietävät tästä eteen-
päin sen, että haaskanpito sinällään loppuu tästä maasta. Sillä saadaan tämä suurpetotilan-
nekin paljon parempaan haltuun.

Arvoisa puhemies! Lopuksi: Tämä naakan metsästykseen liittyvä lakimuutos on erittäin
tervetullut. Olen itsekin havainnut sen, että naakkakanta on lisääntynyt. Esimerkiksi koti-
kunnassani Ilomantsissa olen havainnut, että jopa paikalliset varikset ovat hätää kärsimäs-
sä, kun naakat ovat vallanneet niiden markkinat ihan totaalisesti. Että tämä on tavallaan
epätasapainoinen tilanne, mikä meillä Suomessa tällä hetkellä on.

Valiokunnan puheenjohtaja Anne Kalmari puheenvuorossaan sanoi tästä hanhien met-
sästyksestä, ja lopuksi haluan vielä sanoa siitäkin. Olin 22. toukokuuta tuolla Keski-Karja-
lassa Kiteellä työmatkalla. Siinä kotiin tullessani otin muutamia kuvia erään maanviljeli-
jän pellolta, jolle oli valkoposkihanhilauma laskeutunut. Se ei ollut mikään pieni lauma, se
oli kymmeniätuhansia hanhia, ja käytännössä sen silmävaraisen arvion mukaan noin kym-
menen hehtaarin peltoalueen sato oli varmasti menetetty kokonaan. Hanhet olivat syöneet
sen pellon sadon aivan kokonaan sileäksi.
5



Pöytäkirjan asiakohta PTK 68/2017 vp
Suomessa olemme menneet tämän luontodirektiivin uhanalaisten lajien luettelossa ai-
van hakoteille — siellä alkavat lähes kaikki olla uhanalaisia lajeja — ja se on aiheuttanut
sen, että nämä metsästyskiellot ja pelottelukiellot ovat voimassa. Voisimme ottaa tässä
asiassa mallia esimerkiksi Virosta tai Ruotsista, missä tämä asia on hoidettu järkevästi ja
vahinkoja ei pääse syntymään, mutta suomalainen yltiösuojeluhomma on mennyt ihan vää-
rille teille, kun ei edes luontodirektiiviä haluta noudattaa eikä siellä vaadittavia arvioita.
Siitähän tämä tilanne johtuu, kun luontodirektiivin tulkinnassa aikoinaan lähdettiin täysin
väärille teille. Ei sallittu direktiivin mukaisia arviointeja eri lajien hyvinvoinnista ja kan-
noista ja hyvistä esiintymisalueista, vaan oiottiin, kun haluttiin saada mahdollisimman suu-
ri määrä, noin 5 miljoonaa hehtaaria, suojeltua alueita. Nyt sitten olemme tämän ongelman
kanssa.

Toivon, että tässä asiassa päästäisiin jonakin päivänä siihen tilanteeseen, mitä luontodi-
rektiivi edellyttää. Se vaatii tietysti yhteisöjen tuomioistuimen päätöksen, mutta meillä
Suomessa on se ongelma, että korkein hallinto-oikeus on katsonut asiakseen suojella sitä
tilannetta, että tässä maassa ei direktiiviä noudateta. On täysin oikeuskelvoton tilanne, että
ihmisille ei anneta oikeutta, sitä oikeutta, mitä Euroopan unionin lainsäädännöt Suomen
lainsäädäntöä ylempänä, ohjaavana tekijänä kansalaisille antavat.

15.03 Reijo Hongisto uv: Arvoisa herra puhemies! Tässä on kuultu hyviä puheenvuoro-
ja, jotka ovat tukeneet tätä lakiesitystä, ja niitä on turha toistaa. Nostan vain muutamia
asioita, jotka minun mielestäni nousivat tässä valiokuntatyöskentelyssä esille ja joita minä
pidän tässä lakiuudistuksessa tärkeinä.

Ensiksi otan tämän metsästysaseen kuljettamisen. Tällä hetkellähän laki on näin, että
maastoliikennelaki kieltää metsästysaseen kuljettamisen maastossa moottorikäyttöisellä
ajoneuvolla, ja se on tarkkaan rajattu. Jos haluaa siirtyä moottorikelkalla esimerkiksi jää-
kantta pitkin jostakin paikasta A paikkaan B, siirtoreitti on ilmoitettava ennakolta ja polii-
sipiirin päällikkö voi myöntää siihen erikseen luvan. Jokainen ymmärtää, että se on tavat-
toman hankalaa, monimutkaista ja työllistää turhaan viranomaisia. Tässä lakiesityksessä
annetaan nyt vähän vapaampia käsiä aseen kuljettamiselle maastossa.

Myös jos noudetaan saaliseläintä maastosta, esimerkiksi kaadetaan vaikkapa hirvi tiet-
tömän taipaleen taakse ja sitä hirveä lähdetään sitten mönkijällä taikka jollakin muulla
maastoliikennevälineellä hakemaan, niin tämän nykyisen lain voimassa ollessa tämä haki-
ja, jos on ase mukana, tai esimerkiksi kaataja ei voi ampuma-aseen kanssa olla sen moot-
torikäyttöisen ajoneuvon kyydissä. Kaikki ymmärtävät, että tilanne on varsin konstikas: ei-
hän sitä asetta voi sinne maastoon jättää, jos aikoo sen moottorikäyttöisen ajoneuvon kyy-
dissä sitten matkata johonkin tienvarteen. Tässä järkevöitetään hallitusohjelman mukaises-
ti näitä ongelmakohtia ja on nostettu esille, että saalista noudettaessa voidaan tällä tavalla
menetellä. Minun mielestäni se on selkeä ja hyvä uudistus. Kenenkään ei pidä ajatella niin,
että tässä nyt vapautetaan ampuma-aseen kanssa liikkuminen, niin että mahdollistettaisiin
metsästysrikosten tekeminen — tästä ei ole kysymys, vaan kysymys on nimenomaan siitä,
että on tarkkaan säädelty, että jos esimerkiksi saalista noutaa, niin silloin ase voi olla mu-
kana.

Naakka on tullut muutamassa puheenvuorossa esille, ja myös minulle se on tavattoman
tärkeä asia, olen naakan tiimoilta tehnyt muistamani mukaan ainakin kaksi, jopa kolme,
kirjallista kysymystä. Maanviljelijät ovat ottaneet yhteyttä ja tietävät ja kertovat — naak-
kahan on lintuna varsin yleinen, vaikka se harvinaisuuden perusteella onkin aikoinaan rau-
6



Pöytäkirjan asiakohta PTK 68/2017 vp
hoitettu — että heillä on ongelmia siinä, kun naakka, tietenkin, varsin pienestä reiästä me-
nee viljasiiloihin ja viljalaareihin, viljavarastoihin tai rehusuojiin, yöpyy siellä ja saattaa
sitten ulosteitten mukana levittää viljoihin ja jyviin jotakin sellaista, mikä saattaa kulkeu-
tua eläinravinnoksi ja sitä kautta aiheuttaa sairauksia ja muita. Valiokunta piti tärkeänä,
että naakka siirretään luonnonsuojelulaista metsästyslain piiriin, ja näin helpotetaan esi-
merkiksi naakan poistamista tällaisista navetoista tai karjasuojista, joissa naakka selvästi ja
selkeästi aiheuttaa vahinkoja, ilman että tukeudutaan monimutkaiseen lupamenettelyyn.
Naakka minun tulkintani mukaan rinnastetaan harmaavarikseen ja harakkaan, jolloinka
sen poistaminen on sitten huomattavasti helpompaa — huomioiden tietysti myös pesintä-
rauha ja nämä muut, ne ovat itsestäänselviä asioita.

Suurpetojen ravintohoukuttimista on käytetty tässä muutamia puheenvuoroja, ja yhdyn
edellisten puhujien mielipiteeseen siinä, että metsästys on tavattoman hankalaa niillä alu-
eilla, joilla suurpetojen ravintohoukuttimia käytetään. Esimerkiksi tiedämme, että karhu on
kaikkiruokainen, käyttää marjoja, sieniä, syö lihaa mutta myöskin viljaa käyttää ravinnok-
seen, ja kun metsästäjät ovat aikaisemmin tehneet riistapeltoja — kylväneet sinne muun
muassa kauraa, rehukaalia ja muuta, tällä riistapellolla on ruokaillut kanalintuja, siellä on
ruokaillut jäniksiä, hirviä, peuroja ja villisikoja on voinut käydä ja muita ja sitten myyrien
perässä juoksevat ketut — niin tämä riistapelto on ollut varsin laaja-alainen, voisiko sanoa,
salaattipöytä. Nyt kun metsästäjät ovat tienneet, että myöskin karhut saattavat näillä riista-
pelloilla käydä, niin he eivät ole uskaltaneet sitten näitä riistapeltoja enää kylvää, koska
pelkäävät, että jos karhu käy riistapellolla tai lähellä sitä ja koira menee ja ottaa karhun
haukkuun ja karhu saatetaan kaataa kilometrien päässä siitä riistapellosta, niin saatetaan
syyttää törkeästä metsästysrikoksesta ja väittää, että metsästäjä on ampunut karhun ravin-
tohoukutinta käyttäen, kun karhu on ollut siinä riistapellossa tai riistapellon läheisyydessä,
kun koira on ottanut karhuun haukkuun. Tämä on ongelmallinen tilanne, joten valiokunta
pitää tärkeänä, että karhunhoitosuunnitelmassa selkiytetään tämä ravintohoukuttimen
käyttö.

Tässä päällimmäiset asiat, arvoisa puheenjohtaja. Kello käy, mutta totean, että tämä
metsästyslaki sinällään on minun mielestäni erinomaisen hyvä kokonaisuus, ja kiitän va-
liokuntaa oikein hyvästä ja rakentavasta keskustelusta, kuten puheenjohtaja tuossa totesi.
Saimme mielestämme tähän oivan ja hyvän mietinnön, joka edesauttaa metsästystä, jouhe-
voittaa metsästystä. Toivon, että tämän myötä myöskin tulee uusia harrastajia eräpoluille.
— Kiitoksia.

15.09 Antti Kurvinen kesk: Herra puhemies! Juha Sipilän hallitus on istunut nyt noin
kaksi vuotta, ja aina silloin tällöin tulee meille kansanedustajille, jotka hallituspuolueita
edustamme, kysymyksiä tuolla kotiseudulla ja maakunnassa, että mitä te olette oikein siel-
lä saaneet aikaan. Varsin paljon tulee maaseudulla ja maakuntien Suomessa kysymyksiä,
onko mitään parannusta aikaisempaan tapahtunut. Voikin todeta, että kyllä tämä metsäs-
tyslain muutos ja oiva valiokunnan mietintö, joka meillä tällä hetkellä on käsittelyssä, on
niitä asioita, joita ollaan hallituksessa saatu aikaan. Tämä on erittäin positiivinen lakihan-
ke, joka tulee helpottamaan ihan sitä arkea ja käytännön elämää tuolla maakuntien Suo-
messa ja maaseudulla.

Tätä lakiesitystä voi pitää monella tavalla osana Sipilän hallituksen byrokratian purku-
talkoita, byrokratian purkukökkää, osana sääntelyn sujuvoittamista ja osana sitä, että me
saamme parempaa lainsäädäntöä. Tämä tulee helpottamaan monen metsästäjän jahtikaut-
7



Pöytäkirjan asiakohta PTK 68/2017 vp
ta, niitä käytännön asioita, mitä siellä on metsästyksessä tullut esille ja jotka ovat kaivan-
neet tarkennusta.

Metsästys on erittäin hyvä ja hieno harrastus. Se on erittäin sopiva ja hyvä harrastus
myös nuorille, ja se on erittäin hyvä tapa, niin kuin täällä aikaisemmissa puheenvuoroissa
on oikein oivasti kuvattu, ylläpitää myös sellaista elävää, tervettä luontosuhdetta, realistis-
ta luontosuhdetta.

Haluan myös yhtyä edustaja Hongiston puheenvuoroon siitä, että kyllä tämä naakkaky-
symys on sellainen, mikä puhuttaa erittäin paljon suomalaisia viljelijöitä, ja nämä naakat
aiheuttavat aika paljon ongelmia siellä maatalouden ympärillä. Lisäksi minusta muutenkin
meidän pitäisi yhteistyössä Euroopan unionin kanssa tarkastella näiden luontodirektiivissä
ja lintudirektiivissä rauhoitettujen lajien osalta, ovatko ne rauhoitukset enää oikein paikal-
laan — monelta osin eivät välttämättä.

Arvoisa puhemies! Lämmin kiitos maa- ja metsätalousvaliokunnalle [Puhemies koput-
taa] ja sen puheenjohtajalle hyvästä mietinnöstä.

15.11 Johanna Karimäki vihr: Arvoisa puheenjohtaja! Kestävä metsästys on toki suosit-
tu harrastus ja myös kestävää ravinnon hankintaa. Vihreät kannattavat pääosin tätä halli-
tuksen esitystä. Tuosta pöntöstä aikaisemmin perustelin niitä muutamia pykälämuutoksia,
joita ryhmällämme on.

Edustaja Hoskonen puhui mielestäni järkevästi ravintohoukuttimien kiellosta elikkä täs-
tä haaskanpitokiellosta muun muassa karhujen houkuttelemiseksi niiden metsästykseen.
Se onkin tärkeä tavoite. Pidän sen takia todella valitettavana, että valiokunta meni heiken-
tämään tätä. Hallituksen alkuperäisessä esityksessä haaskanpito olisi kielletty lailla, mutta
nytten se jätetään asetuksen tasolle. Tämä itse asiassa myös laittaa metsästäjätkin eriarvoi-
seen asemaan, jos toiset voivat houkutella haaskan avulla saalista ja sillä lailla helpommin
ampua karhuja haaskalle.

Toinen keskeinen kysymys on poikkeaminen rauhoitusajoista ja lintudirektiivin vastai-
nen pykälämuutos. Tämähän liittyy tähän rauhoittamattomien lintujen poikkeuslupaan lin-
tujen pesimäaikaan. Aikaisemmin on ollut käytössä poikkeuslupamenettely, peräti 5 vuo-
den välein melko selkeästi ja yksinkertaisesti haettava menettely, joka nyt muuttuu ilmoi-
tusmenettelyksi monenkin toimijan osalta. Valiokuntahan myös laajensi niitä toimialoja,
mitä tämä ilmoitusmenettely koskee. Kun hallituksen alkuperäisessä esityksessä oli lento-
asemat, elintarvikehuoneistot, jätteidenkäsittelylaitokset ja yli hehtaarin suuruiset marja-
ja vihannesviljelmät, niin valiokunta lisäsi tähän myös turkistarhat, kalanviljelylaitokset
sekä tuotantoeläinsuojat. Näin ollen on hyvin kyseenalaista, onko tämä enää lintudirektii-
vin tarkan rajauksen mukainen määritelmä. [Puhemies koputtaa] Ympäristöministeriö on
todennut omassa lausunnossaan, että on epäselvää, täyttäisikö ehdotus lintudirektiivin
asianmukaisen täytäntöönpanon vaatimuksen.

15.13 Markku Eestilä kok: Arvoisa herra puhemies! Täytyy kyllä antaa kiitosta maa- ja
metsätalousvaliokunnalle ja erityisesti puheenjohtajalle, että siellä on nyt kerrankin lähdet-
ty säätämään lakia kansalaisten ehdoin. Nyt on hylätty byrokratia. Nyt on hylätty se näkö-
kulma, mikä jollakin byrokraatilla tai virkamiehellä voi olla, ja nyt mennään tukemaan
kansalaisten metsästysharrastusta.

Edustaja Hongisto täällä piti jo aika hyvän puheenvuoron siitä, mitä kaikkea hyvää tässä
hallituksen esityksessä nyt on ja mitä valiokunta sinne hieman lisäsi. Sitä on tämä metsäs-
8



Pöytäkirjan asiakohta PTK 68/2017 vp
tysaseen kuljettaminen: ei se ole tarkoitus, jos ihmiset metsästävät, että aina joutuu pelkää-
mään, että poliisi tulee paikalle ja sakotetaan, jos mitään rikosta ei ole tapahtumassa, eli
tämä käytännön ehdoilla meneminen on kyllä ensiarvoisen tärkeää. Naakan luokitusta
muutettiin — se on järkevää. Riistapeltostatusta muutettiin — se on käytännössä aiheutta-
nut ongelmia mutta toivottavasti nyt ei aiheuta. 

Sitten mentiin jopa niin pitkälle, että tästä rauhoitusajasta voidaan poiketa saaren tai
muun vastaavan alueen kohdalla, koska se on ihmisille tärkeätä. Kun saaresta voivat lähteä
hirvet pois, ne noudattavat tiettyä historiallista kulku- ja liikkumiskaavaa, niin miksi me
emme lainsäätäjänä sitten auttaisi niitä ihmisiä, joille tämä asia on tärkeä? Että kiitoksia
tästäkin valiokunnalle.

15.15 Anne Kalmari kesk: Arvoisa herra puhemies! Lämmin kiitos vielä tästäkin keskus-
telusta.

Vastaan edustaja Karimäelle näistä turkistarhoista, kalanviljelylaitoksista ja tuotanto-
eläinsuojista: Mielestämme ne on hyvin selkeästi rajattu, ja itse asiassa lukumääräkään ei
aivan mahdoton ole. On todella tärkeää, että voimme saavuttaa elintarvikehygienian tule-
vaisuudessakin emmekä esimerkiksi vaaranna lintuinfluenssalla kuluttajien terveyttä. Sik-
si esimerkiksi tuotantoeläinsuojissa on erittäin merkityksellistä, että haittaeläimiä, haitta-
lintuja voidaan poistaa.

Vielä yksi yksittäinen asia, josta emme valiokunnan jäsenet huomanneet mainita: Mie-
lestäni oli erittäin hyvä asia sekin, että valiokunta teki työtä myös saalisilmoituksen koh-
dalla. Halusimme, että se ei yleisenä käytäntönä tule lisävaatimuksena metsästäjille vaan
että tässäkin, aina kun uutta säädetään, katsotaan tarkoituksenmukaisuus. Ilmoitus on ihan
järkevä silloin, kun sillä voidaan esimerkiksi turvata sellaisten lajien metsästys, joitten lu-
kumäärästä ei oikein ole tietoa, mutta yleiseksi käytännöksi emme sitä halua. 

Todellakin viedään yhteistyössä eteenpäin näitä metsästystä koskevia asioita jatkossa-
kin.

Yleiskeskustelu päättyi ja asian käsittely keskeytettiin.
9


