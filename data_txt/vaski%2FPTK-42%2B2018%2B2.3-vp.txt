















































DEMAF34.tmp.xml


Pöytäkirjan asiakohta PTK 42/2018 vp
Pöytäkirjan asiakohta 

PTK 42/2018 vp

Täysistunto

Torstai 26.4.2018 klo 16.04—18.31

2.3. Suullinen kysymys sote-uudistuksen tavoitteiden toteutumisesta (Touko Aalto vihr)
Suullinen kysymys SKT 58/2018 vp

Suullinen kyselytunti

Puhemies Paula Risikko: Seuraava kysymys, vihreä eduskuntaryhmä, edustaja Aalto.

Keskustelu

16.45 Touko Aalto vihr: Arvoisa puhemies! Kaikki ovat sitä mieltä, että sote-uudistus
tarvitaan. Alusta ei tarvitse aloittaa, ja täydellistä mallia ei ole olemassakaan, mutta sellai-
nen malli pitäisi löytää, joka toteuttaa uudistukselle asetetut tavoitteet lähtien kustannus-
ten hillinnästä, saumattomista hoivaketjuista sekä terveyserojen kaventamisesta. Nyt tuo-
reen Sosiaalibarometri 2018 -tutkimuksen voi kiteyttää seuraavasti: valmistelu etenee, tyy-
tymättömyys kasvaa. Sosiaali- ja terveysjohtajista 56 prosenttia katsoi uudistuksen epäon-
nistuvan eriarvoisuuden vähentämisessä. Sosiaalityöntekijöiden osalta vastaava luku oli 67
prosenttia. [Timo Harakka: Oho!] Luvut ovat yhtä murskaavat kaikkien tavoitteiden osal-
ta. Kysynkin nyt suoraan pääministeriltä: miten hallituksen sote-esitys kaventaa terveys-
eroja, hillitsee kustannuksia sekä turvaa saumattomat hoivaketjut, ja miten valta ja vastuu
kohtaavat maakunnissa, jos maakunnille ei anneta verotusoikeutta vaan niistä tehdään vain
heikkoja valtionhallinnon jatkeita?

16.46 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minullakin oli mahdollisuus nopeasti silmäillä tuo tänään julkaistu tutkimus,
ja kyllä se osoittaa, että hallituksella on parantamisen varaa muutosviestinnässä, joka näin
isossa uudistuksessa ei ole erityisen helppo harjoitus.

On myös totta, kuten tekin, edustaja Aalto, totesitte, että ei kerralla tule täydellistä, ja
totta on myös se, että eri puolilla Suomea valmistelu on eri vaiheissa. Jätitte kuitenkin ker-
tomatta, että muistini mukaan tuossa samaisessa tutkimuksessa kuitenkin todettiin, että
moni näistä sote-johtajista arvioi laadun paranevan ja moni myös huomioi, että uudistus on
omalla alueella, omassa maakunnassa edennyt vauhdikkaammin kuin vuosi sitten tehdyn
mittauksen mukaan. Tämäkin osuus tutkimuksesta on minusta ihan arvokasta nostaa esiin.

Puhemies Paula Risikko: Pyydän nyt niitä edustajia, jotka haluavat esittää tästä aiheesta
lisäkysymyksiä, nousemaan seisomaan ja painamaan V-painiketta.

16.47 Touko Aalto vihr (vastauspuheenvuoro): Arvoisa puhemies! En saanut pääminis-
teriltä vastausta siihen, miten uudistuksen alkuperäiset tavoitteet voidaan toteuttaa, koska
tämä markkinamalli vesittää ne kaikki.
 Tarkistettu
4.1



Pöytäkirjan asiakohta PTK 42/2018 vp
Mutta kysyn toisen kysymyksen: Hallitus on toteuttamassa sote-liikelaitosten pakkoyh-
tiöittämisen kiertoteiden kautta. Tästä huomautti esimerkiksi Elinkeinoelämän valtuuskun-
ta toissa päivänä. Perustuslakivaliokunta on katsonut, että pakkoyhtiöittämistä ei voida to-
teuttaa, ja hallitus sanoi ensin siitä luopuvansa. Nyt hallitus kulkee kuitenkin tietoisesti
kohti pakkoyhtiöittämisen tietä sen kautta, että se kieltäytyy markkinamallin tarkastami-
sesta EU-komissiolta. On totaalisen vastuutonta ajaa läpi sellaista esitystä, jonka suhdetta
EU:n valtiontuki- ja kilpailulainsäädäntöön ei tahdota tarkistaa. Tämä on vastuunpakoilua
ja ongelmien siirtämistä tuleville vaalikausille. Kun tämä tapahtuu, valtio joutuu korvaus-
vastuuseen sekä muuttamaan järjestelmäänsä eli pakkoyhtiöittämään julkiset sote-liikelai-
tokset, minkä perustuslakivaliokunta on todennut Suomen perustuslain vastaiseksi. Halli-
tus ja pääministeri Sipilä, teillä on vastuu, todistamisen taakka, kertoa, miten asiat mene-
vät ja miten tämä pakkoyhtiöittäminen voidaan estää.

16.49 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Lähestyn kysymystänne kahdesta kulmasta. Ensinnäkin väitteenne pakkoyh-
tiöittämisestä: Perustuslakivaliokunta viimekesäisessä lausunnossaan totesi, että lakia on
tältä osin muutettava, ja näin on tapahtunut. Itse asiassa laissa on vahva julkisen terveyden-
huollon ja sosiaalipalveluiden pohja. Jokaiselta maakunnalta edellytetään myös omaa sote-
tuotantoa. Yhtiöittämistä ei toki ole kielletty. Se on yhä mahdollista, ja tiedämme, että täs-
säkin maakunnat tulevat käyttämään omaa itsehallinnollista oikeuttaan toteuttaa ratkaisu-
jaan lain puitteissa jomminkummin päin tai — todennäköisesti — tulevat osan palveluista
yhtiöittämään ja osan pitämään omassa liikelaitoksessaan.

Mitä tulee, arvoisa puhemies, tähän EU-notifikaatio-osuuteen, meillä on vahva käsitys
siitä, että EU:n omien keskeneräisten prosessien vuoksi me emme tulisi saamaan sieltä no-
tifikaatiota, koska EU:n kannanmuodostus tuomioistuinpäätösten vuoksi on tässä kysy-
myksessä keskeneräinen.

16.50 Mika Niikko ps (vastauspuheenvuoro): Arvoisa puhemies! Todellinen hyvinvoin-
tiyhteiskunta ja sivistysyhteiskunta mitataan siinä, kuinka hyvää huolta me pidämme lap-
sista ja vanhuksista. Tästä me olemme varmasti kaikki täällä yhtä mieltä.

Kuitenkin juhlapuheista tekoihin on usein joillakin hiukan liian pitkä matka, ja esimer-
kinomaisesti voisin nostaa sen, kuinka kotona asuvien vanhusten yllä on erittäin tummia
pilviä tämän sote-uudistuksen kohdalla. Nyt kun hallitus yrittää tavoitella 3 miljardin sääs-
töä kustannusnousun kohdalla, niin siitä 700 miljoonaa haettaisiin vanhuspalveluista, las-
kelmien mukaan. Kysynkin arvoisalta ministeriltä: pitääkö se paikkansa, että tämä 700
miljoonan säästö edellyttäisi, että 40 prosenttia tehostetun palveluasumisen asiakkaista
siirtyisi kotihoivapalvelun piiriin tulevaisuudessa ja että toisekseen sitä säästöä haettaisiin
myös henkilöstön tehokkuutta ja tuottavuutta parantamalla? Miten tämä on mahdollista il-
man, etteivät vanhukset kärsi ja työntekijät [Puhemies koputtaa] uuvu työn alla?

16.51 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Kyllä, hallitus on sitoutunut siihen tavoitteeseen, että sosiaali- ja terveyspal-
veluissa kokonaisuudessaan me tavoittelemme kustannusten hillintää seuraavan kymme-
nen vuoden aikana. Ja kyllä, se tulee tarkoittamaan valtavaa toimintatapojen muutosta, toi-
mintakulttuurin muutosta, parempaa johtamista. Meillä on myös tutkimuksellista näyttöä
2



Pöytäkirjan asiakohta PTK 42/2018 vp
siitä, että tehostetun palveluasumisen sijaan myös kotihoito voi tapahtua ikäihmisen kan-
nalta turvallisesti ja monin osin varmasti myös inhimillisemmin.

Mutta samalla totean, että on ehkä ikävää väittää tämän takia olevan tummia pilviä yl-
lämme. Tummia pilviä on tämän maan yllä siinä tapauksessa, jos emme ota nyt vakavasti
sitä ikääntymisen haastetta, joka tällä maalla on edessä. Me tiedämme, että on yksittäisiä
kuntia ja maakuntia, jotka ovat onnistuneet muuttamaan kotihoidon toimintatapoja niin,
että sinne on voitu siirtää enemmän ihmisiä. Me olemme myös yhteisesti [Puhemies koput-
taa] sopineet laitoshoidon vähentämisestä.

16.52 Timo Harakka sd (vastauspuheenvuoro): Arvoisa puhemies! Sote-uudistus on yli-
voimaisesti suurin uudistus vuosikymmeniin. Siksi on käsittämätöntä, että kun sitä käsitel-
lään valtiovarainvaliokunnassa, emme saa edes muutosvaiheen kustannuksista arviota,
edes miljardien tarkkuudella. Miksi? Koska se tulee seuraavan hallituksen syliin.

Julkisen talouden suunnitelmasta ilmenee, että maakuntien rahoitusalijäämä on 1 miljar-
di vuonna 2020, siis miljardi miinuksella jo ennen sote-muutoskustannuksia. Peräti viisi
miljardiluokan kysymystä jää vaille vastausta: Mitä tapahtuu, kun tulee se ryntäys Kela-
korvatusta yksityisestä hoidosta julkiselle puolelle? Montako sataatuhatta ihmistä tunkee
sinne? Mitä se maksaa maakunnille? Toiseksi palkkaharmonisointi saattaa maksaa toiset
miljardi euroa. Kolmanneksi ict-kustannukset, neljänneksi uuden hallinnon pystyttämi-
nen, viidenneksi maakunnan palveluiden harmonisointi.

Kuinka syvä tämä kraateri on? Vaaditteko todella eduskunnalta, valtiovallan korkeim-
malta käyttäjältä, allekirjoitusta avoimeen vekseliin, vai voitteko, [Puhemies koputtaa]
pääministeri, tässä kertoa edes miljardien tarkkuudella, mikä on tämän sote-muutoksen
kustannus ensimmäisenä vuonna, montako miljardia vuonna 2020?

16.53 Kunta- ja uudistusministeri Anu Vehviläinen (vastauspuheenvuoro):  Arvoisa
puhemies! Haluaisin kysyä edustaja Harakalta, että tunsitteko ehkä itse tässä jonkinlaista
pelottelun ja lietsonnan makua, kun näitä miljardeja vilahteli tällä tavalla. [Välihuutoja va-
semmalta]

Mutta jos sopii, niin vastaan tähän kysymykseen. On ihan selvä asia, että kun tehdään
näin isoa uudistusta, niin ei pystytä sanomaan miljoonan tai kymmenen miljoonan tarkkuu-
della, [Välihuutoja vasemmalta] mistä kaikesta ne säästöt löytyvät.

Mutta sitten, mitä tulee näihin muutoskustannuksiin, siitä haluan sanoa, että olemme
saaneet kyllä niistä tarkentavaa tietoa tämän vuoden alkupuolella, koska olemme jatkuvas-
ti vuorovaikutuksessa maakuntien kanssa. Se on tärkeää, että meillä on todelliset käsityk-
set siitä, mistä missäkin maakunnassa vaikkapa ict-, tilakustannukset, palkkaharmonisaa-
tiokustannukset kaiken kaikkiaan koostuvat. Hallitus teki omassa kehysriihessään — toi-
vottavasti huomasitte sen — myös lisäpäätöksiä siitä, että olemme valmiita tarkastele-
maan näitä kustannuksia jo tänä vuonna ja myös seuraavan vuoden aikana, jotta ne tarken-
tuvat ja niitä pystytään katsomaan, koska todellakaan — siinä olette oikeassa — 2020 en-
simmäisen vuoden yleiskatteellinen rahoitus ei ota näitä muutoskustannuksia huomioon.

16.54 Antti Rinne sd (vastauspuheenvuoro): Arvoisa puhemies! Pääministeri Sipilä, teil-
le esitettiin kysymys äsken, aivan asiallinen kysymys siitä, mitkä arviot hallituksella mil-
jardiluokan tasolla ovat niistä kustannuksista, joita tämä sote-uudistus tulee nostamaan
ensi vaiheessa joka tapauksessa, eli mitä tämä tulee maksamaan, ja kerrottiin, että valtio-
3



Pöytäkirjan asiakohta PTK 42/2018 vp
varainvaliokunnassa ei olla saatu vastauksia näihin kysymyksiin — siis valtiovarainvalio-
kunnassa eduskunnassa. En tiedä, mitä hallitus tietää, kuten ministeri Vehviläinen tuossa
äsken totesi. Mutta, pääministeri Sipilä, minä uudistan tuon kysymyksen, minkä edustaja
Harakka äsken teki teille, ja pyydän, että te vastaatte [Antti Kaikkonen: Vastuuministeri!]
hallituksen pääministerinä: mitä kustannuksia tämä pitää sisällään?

16.55 Pääministeri Juha Sipilä (vastauspuheenvuoro): Arvoisa rouva puhemies! Tämän
uudistuksen tavoitteena on 3 miljardin säästöt suhteessa siihen, että nyt ei tehtäisi mitään.
Kansainvälinen asiantuntijaryhmä kävi läpi tämän lakiehdotuksen, ja tämän asiantuntija-
ryhmän vastaus on, että tämä laki antaa hyvät edellytykset sille, että näihin tavoitteisiin
päästään. Mutta kaikki on kiinni siitä, miten toimeenpano kussakin maakunnassa tehdään,
ja toimeenpano on kiinni siitä, miten me saamme tämän valtavan energian, mikä tässäkin
salissa on tämän uudistuksen vastustamiseksi, käännettyä siihen, [Välihuutoja] että yhdes-
sä kaikki jokaisessa maakunnassa toimeenpanemme sen, mikä antaa hyvän alustan sille,
että nuo tavoitteet saavutetaan.

Kysymyksen käsittely päättyi.
4


	2.3
	16.45
	16.46
	16.47
	16.49
	16.50
	16.51
	16.52
	16.53
	16.54
	16.55


