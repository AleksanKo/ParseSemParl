















































DEM74B5.tmp.xml


Pöytäkirjan asiakohta PTK 33/2018 vp
Pöytäkirjan asiakohta 

PTK 33/2018 vp

Täysistunto

Keskiviikko 11.4.2018 klo 14.10—16.07

9. Hallituksen esitys eduskunnalle  laiksi alueiden  kehittämisestä  ja  kasvupalveluista  ja 
eräiksi siihen liittyviksi laeiksi

Hallituksen esitys HE 35/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 9. asia.
Puhemiesneuvosto ehdottaa, että asia lähetetään hallintovaliokuntaan, jolle perustuslakiva-
liokunnan, liikenne- ja viestintävaliokunnan, maa- ja metsätalousvaliokunnan, talousvalio-
kunnan ja työelämä- ja tasa-arvovaliokunnan on annettava lausunto.

Meillä on kaksi ministeriä täällä esittelemässä. Esittelyt aloittaa ministeri Lintilä. — Ol-
kaa hyvä.

Keskustelu

15.44 Elinkeinoministeri Mika Lintilä (esittelypuheenvuoro): Arvoisa rouva puhemies!
Nyt käsiteltävä hallituksen esitys sisältää kaksi kokonaisuutta, alueiden kehittämistä ja
kasvupalveluja koskevat ehdotukset. Alueiden kehittämistä koskevaan sääntelyyn ei esite-
tä merkittäviä sisällöllisiä muutoksia. Maakunnat toimivat jatkossa aluekehittämisviran-
omaisina ja seuraavalla ohjelmakaudella myös EU:n rakennerahastojen välittävinä toimi-
elimiä. Lakiehdotuksella ei muuteta nykyisiä alueiden kehittämisen vastuusuhteita muilta
osin eikä kavenneta kuntien elinvoimatehtäviä. 

Valtion ja kuntien välillä käydään jatkossa vuosittain poikkihallinnolliset keskustelut
aluekehittämisen tavoitteista ja toimeenpanosta. Keskustelujen tarkoituksena on luoda yh-
teinen näkemys ja edistää ministeriöiden ja maakuntien välistä yhteistyötä. Valtion tehtä-
vä on katsoa koko maata, maakunnan maakuntaansa ja kuntien omaa aluettaan. Hyvällä
yhteistyöllä näistä tasoista saadaan toimiva kokonaisuus, joka tukee koko maan kasvua ja
elinvoimaa. 

Arvoisa puhemies! Toiseksi lakiesitys sisältää säännökset kasvupalveluista. Uudistuk-
sella siirretään valtion tehtäviä tuleville maakunnille, selkeytetään palveluita ja lisätään
niiden asiakaslähtöisyyttä. Kasvupalveluilla tarkoitetaan nykyisten TE-toimistojen ja ely-
keskusten työllisyys- ja yrityspalveluita. Näitä ovat esimerkiksi työnvälitys, työnhakijoi-
den osaamisen kehittäminen, rekrytointipalvelut tai erilaiset tuet ja asiantuntijapalvelut
yritysten liiketoiminnan kehittämiseksi. 

Maakunta saisi järjestämisvastuun työllisyyden ja elinkeinojen edistämistä koskevissa
palveluissa. Kasvupalvelu-uudistuksella ei siten ole vaikutusta kuntien tehtäviin. Poik-
keuksen muodostaa Uudenmaan erillisratkaisu, jossa järjestämisvastuu olisi maakunnan
sijaan Helsingin, Espoon, Vantaan ja Kauniaisten muodostamalla kuntayhtymällä. Myös
muut Uudenmaan kunnat voivat halutessaan liittyä tähän kuntayhtymään.
 Tarkistettu
4.1



Pöytäkirjan asiakohta PTK 33/2018 vp
Nykyiset työnhakijoiden, työnantajien ja yritysten palvelut eivät siirry valtiolta maakun-
nille sellaisinaan, vaan samalla uudistetaan palvelujen sisältöä ja niiden tuottamisen tapaa.
Ihmisten yhdenvertaisuuden oikeuksien takaamiseksi peruspalvelutaso turvataan koko
Suomessa. Muutoin maakunnat pääsevät itse vaikuttamaan, millaisia palveluja ne alueel-
laan tarjoavat. Tämä on parannus nykytilaan, sillä työnhakijoiden ja yritysten tarpeet vaih-
televat, eivätkä yhden muotin mukaan tehdyt ratkaisut toimi kaikille. 

Maakunnat päättävät myös, hankitaanko palvelut markkinoilta vai tuotetaanko ne itse.
Markkinoille avaamisella tavoitellaan uudenlaisia palveluja, jotta työntekijät ja työnanta-
jat saataisiin kohtaamaan nykyistä paremmin. Kaikki merkittävää julkista vallankäyttöä si-
sältävät tehtävät, esimerkiksi tukiin tai korvauksiin liittyvät päätökset, säilyvät kuitenkin
aina viranomaistehtävinä. Jatkossa sote- ja työllisyyspalveluiden vastuu on samoilla har-
tioilla. [Olavi Ala-Nissilä: Se on hyvä asia!] Tämäkin mahdollistaa uusia tapoja ja auttaa
erityisesti vaikeimmin työllistyviä. 

Lausuntokierroksen jälkeen lakiesitykseen on lisätty niin sanottu allianssimalli. Se mah-
dollistaa tiiviimmän yhteistyön maakuntien kasvupalveluiden ja kuntien elinvoimapalve-
luiden välillä. Yhteistyöllä saadaan aikaan enemmän ja vältetään päällekkäisyyttä. Allians-
simalli ei kuitenkaan muuta maakunnan järjestämisvastuuta. [Keskeltä: Tietääkö Vapaa-
vuori tämän?] Uudistuksella tähdätään siihen, että työnhakijat ja työnantajat kohtaisivat
entistä paremmin ja että palvelut vastaisivat asiakkaiden yksilöllisiin tarpeisiin. Näin tue-
taan ihmisten työllistymistä ja huolehditaan siitä, että yritykset saavat osaavaa työvoimaa.

Valtaan liittyy myös vastuuta. On erittäin tärkeää, että maakunnissa varataan riittävästi
resursseja työllisyyden hoitoon. Maakunnille siirretään kasvupalvelujen järjestämiseksi
ely-keskusten ja TE-toimistojen tällä hetkellä käytössä olevat resurssit. Rahaa siirtyy 600
miljoonaa euroa osaksi maakuntien yleiskatteellista valtionosuutta. Kasvupalveluiden
osuutta ei ole korvamerkitty, vaan maakunta päättää kohdentumisen itse. Tarkemmin asia
määritellään myöhemmin eduskuntaan tulevassa rahoittamista koskevassa laissa. Nykyi-
set TE-työntekijät siirtyvät maakuntiin niin sanottuina vanhoina työntekijöinä. Heidän
osaamistaan ja panostaan tarvitaan myös tulevassa maailmassa, vaikka työnantaja vaihtuu-
kin maakunnaksi tai joidenkin tapauksessa varmasti myös kasvupalvelumarkkinoilla toi-
mivaksi yritykseksi. 

Arvoisa puhemies! Kasvupalvelut eivät tule tällä hallituksen esityksellä valmiiksi. Tou-
kokuun lopussa annetaan vielä hallituksen esitykset laiksi julkisista rekrytointi- ja osaami-
sen kehittämispalveluista, laiksi alueiden kehittämisen ja kasvupalveluiden rahoittamises-
ta sekä laiksi kotouttamisen edistämisestä. Näissä esityksissä säädettäisiin maakunnan jär-
jestämien palvelujen sisällöstä ja palveluprosesseista tarkemmin.

Valitettavasti joudun lähtemään Kesärantaan. Olen erittäin pahoillani siitä, että edus-
kunnan aikataulu ja kehysriihi on mennyt päällekkäin. Meillä on päättymässä kehysriihi, ja
on pakko käydä siellä. Toivon mukaan ehdin vielä takaisin tähän keskusteluun. Olen erit-
täin pahoillani siitä. 

15.51 Työministeri Jari Lindström (esittelypuheenvuoro):  Arvoisa rouva puhemies!
Aluksi siitä, minkä takia tämä uudistus tehdään: Sen tavoite on edistää kestävää talouskas-
vua, alueiden kehittämistä ja myös sitten työllisyyttä ja työllistymistä ja yritysten toimin-
taedellytyksiä valtion ja maakuntien toimenpiteiden ja niiden järjestämien palvelujen avul-
la. Tosiaan jatkossa maakunnat pystyvät palveluitten järjestäjinä määrittelemään ja hank-
kimaan oman alueensa tarpeista lähtevät palveluratkaisut.
2



Pöytäkirjan asiakohta PTK 33/2018 vp
No, työ- ja elinkeinoministeriö vastaa nyt sitten järjestäjänä valtakunnallisesti tuotetta-
vista kasvupalveluista, joista ministeri Lintilä tuossa jo kertoikin. Ihan muutama sana tästä
lainsäädäntövalmistelusta, josta myöskin äsken kuultiin: Tosiaan erillislait tulevat touko-
kuussa, ja syksyllä sitten tulevat lait kasvupalvelujen tiedonhallinnasta ja työttömyysturva-
tehtävien siirrosta TE-toimistoilta Kelalle ja työttömyyskassoille sekä työmarkkinatuen ra-
hoitusvastuuta koskeva laki.

Paljon on puhuttu kasvupalvelupiloteista ja siitä, että mihin niillä nyt sitten pyritään.
Nämä pilotit tukevat maakuntia ja palveluntuottajia uusiin toimintamalleihin siirtymises-
sä. Ely-keskuksissa ja TE-toimistoissa ollaan käynnistämässä alueiden tarpeisiin ja tilan-
teisiin sopivia hankkeita ja näillä otetaan nyt sitten ensimmäisiä askeleita kasvupalvelujen
tuotantorakenteen monipuolistamiseksi eli kokeillaan sitä tulevaa maailmaa. Tavoitteena
on myös kilpailullisten toimintamallien kokeilu ja markkinoiden herättely. Piloteissa ko-
keillaan erilaisia sisältöjä — yritysasiakas, työnhakija-asiakas — ja toteutusmalleja, muun
muassa ostopalveluja, yrittäjyyttä, kumppanuutta ja allianssia. Nämä käynnistyvät tämän
vuoden loppupuolella ja alkuvuoden 2019 välillä, ja sopimuskaudet jatkuvat esimerkiksi
2020 loppuun, millä varmistetaan palvelujen jatkuvuus tässä siirtymävaiheessa.

Sitten ehkä ihan muutama sana tästä kasvupalveluallianssista. Tämä on tosiaan nyt uusi
linjaus muutoksena siihen lausunnolla olleeseen luonnokseen. Tällä kannustetaan toteutta-
maan maakunnallisia yritys- ja työllisyyspalveluita sekä kunnallisia elinvoimapalveluita
yhdessä allianssimallin avulla, ja maakunnat voivat omalla alueellaan toimivien kuntien
kanssa sopia kilpailuttavansa yhdessä maakuntien järjestämisvastuulla olevat kasvupalve-
lut ja kunnan tai kuntien järjestämät kasvupalvelujen kanssa yhteen sovitettavat elinvoima-
tehtävät. Kilpailutuksella haetaan siis sopivat kumppanit kasvupalveluallianssiin, ja al-
lianssin perusta on maakunnan, kuntien ja palveluntuottajien välinen yhteinen sopimus.
Osapuolet vastaavat kasvupalvelujen ja kuntien yleisen toimialan elinvoimatehtäviin liit-
tyvien palvelujen suunnittelusta ja toteuttamisesta yhdessä, yhteisellä organisaatiolla, ja
osapuolet jakavat tähän projektiin liittyvät hyödyt ja riskit sekä noudattavat tietenkin kai-
ken tiedon avoimuuden periaatteita.

Muutama huoli on tietenkin jo tässä matkan varrella tullut liittyen esimerkiksi kysymyk-
siin siitä, miten tämä nyt sitten suhtautuu kuntien palkkatuettuun työhön, työpajatoimin-
taan tai Ohjaamo-toimintaan. Uudistus ei muuta sitä, miten kunnat voivat hyödyntää palk-
katukea. Kunnat voivat esimerkiksi palkata palkkatuella työttömiä työpajatoimintaan il-
man, että kunnan tulee muuttaa nykyistä toimintatapaansa. Se, että maakunta myöntää jat-
kossa TE-toimistojen sijasta palkkatukea, ei vaikuta palkkatuensaajaorganisaatioiden toi-
mintaan. Tämä uudistus ei vaikuta myöskään kuntien rahoittamaan työpajatoimintaan.
Maakunnat ja kasvupalvelujen tuottajat voivat jatkossakin lähettää työttömiä kuntien tar-
joamaan nykyisen kaltaiseen työpajatoimintaan. Ohjaamo-toiminnasta on saatu hyviä ko-
kemuksia, ja sitä jatketaan. Ohjaamohan tarjoaa alle 30-vuotiaille nuorille julkisen, yksi-
tyisen ja kolmannen sektorin tuottamia palveluita saman katon alta, ja meillä on näitä pal-
velupisteitä eri puolilla maata tällä hetkellä yhteensä 41, ja käynnissä olevan Euroopan so-
siaalirahaston hankehaun kautta uusia Ohjaamoja tulee vielä luultavasti syntymään lisää.

Sitten kysymys siitä, että miksi alueellisia kokeiluja ei jatketa: Me olemme käynnistä-
mässä uusia pilottihankkeita, joiden lähtökohdat ovat aluekehittämis- ja kasvupalvelulain-
säädännön mukaisia. Eli näitä pilottihankkeita on tulossa kaikkien ely-keskusten alueilta,
joiltakin varmaan useampia, ja näissä pilottihankkeissa voidaan sitten näistä alueellisista
3



Pöytäkirjan asiakohta PTK 33/2018 vp
hyvistä kokeiluista koottuja kokemuksia käyttää omien kasvupalvelujen kehittämisessä.
Eivät ne hukkaan mene.

Sitten semmoinen kysymys, että tarkoittaako tämä nyt sitä, että me ajattelemme niin,
että nykyiset palvelut olisivat jotenkin huonoja. Eivät palvelut ole huonoja, mutta valtion
nykyisin hoitamat tehtävät ja palvelut tulee siirtää maakunnalle itsehallinnon varaa jättä-
vällä tavalla, niin että alueellisen kasvun varmistamiseksi maakunnilla on jatkossa hyvät
edellytykset järjestää omien tarpeittensa mukaiset palveluratkaisut. Eli ne itse pääsevät sii-
hen vaikuttamaan, ja tästä on varmasti hyötyä sekä työnhakijoille että yritysasiakkaille.
Myös yksityisen sektorin mukaan tulo voi synnyttää uudenlaisia asiakkaiden tarpeista läh-
teviä palveluratkaisuja.

Arvoisa puhemies! Minäkin pahoittelen: kahdessa paikassa on hankala olla yhtä aikaa,
ja minua huudetaan tuonne kehysriiheen. [Välihuutoja vasemmalta] Minun on pakko pois-
tua sinne. Pahoittelen.

Puhemies Paula Risikko:  Pystyykö ministeri olemaan hetken aikaa, jos debattia vede-
tään hetken aikaa? Mikä olisi aikataulu?

Minä kunnioitan eduskuntaa ja olen sitten täällä — kun en voi kahdessa paikassa olla
yhtä aikaa.

Puhemies Paula Risikko:  Se olisi todella hyvin tehty. — Otetaan reipas debatti, ja niitä,
jotka haluavat vastauspuheenvuoron, pyydän nyt nousemaan seisomaan ja painamaan V-
painiketta.

15.57 Tarja Filatov sd (vastauspuheenvuoro): Arvoisa puhemies! Edellisessä puhemies-
neuvostossa ei ollut tiedossa sitä, että ministerit eivät voi olla paikalla. Minusta olisi koh-
tuullista jättää tämä asia pöydälle ja käsitellä sitä sitten, kun molemmat ministerit ovat pai-
kalla. Ymmärrän hyvin sen, että ministereillä on kiire puolustamaan kehysriiheen omia
asioitansa, ja itse asiassa toivoisin, että ministeri Lindström lähtisi sinne ja puolustaisi työl-
lisyyden määrärahoja, koska ne ovat oleellisia siinä, mitä tulevaisuudessa tapahtuu.

Mutta mitä tulee tähän lakiin liittyen, niin toivoisin, että vastaisitte minulle rautalangal-
la yhteen kysymykseen, kun tässä on kiire: siihen, miten maakunta tilaa yhdistelmän, jossa
on sote-palveluja ja työvoimapalveluja. Tämä laki purkaa meidän monipalvelukeskukset,
jotka ovat EU-tasolla palkittu innovaatio siitä, että sosiaali- ja terveyspalvelut, Kelan kun-
toutus ja työvoimapalvelut ovat samassa pisteessä. Mutta nyt kun sote, vaikka se onkin
siellä maakunnan sisällä, juoksee omalla logiikallansa ja työvoimapalvelut tilataan, niin
mikä on se fakiiri, joka tilaa nämä palvelut yhdessä? Siihen ei kukaan ole tähän mennessä
osannut vastata. Ja kun tämä rakentuu tämän ajatuksen varaan, niin toivon, että ministeri
osaisi siihen vastata.

Puhemies Paula Risikko: Täällä keskusteltiin siitä, että nyt eduskunnan toive on se, että
tämä laki keskusteltaisiin silloin, kun ministerit ovat paikalla, eikö niin? Tätä esitystä ei
kuitenkaan voi tehdä vastauspuheenvuorojen aikana, vaan tämä pitää tehdä varsinaisten
puheenvuorojen aikana, joten avaan varsinaiset puheenvuorot nyt, ja siellä on puhujalistal-
la edustaja Sarkkinen.
4



Pöytäkirjan asiakohta PTK 33/2018 vp
15.59 Hanna Sarkkinen vas:  Puheenjohtaja! Olen valmistellut pitkän puheenvuoron,
mutta tämän tilanteen takia teen nyt ainoastaan esityksen siitä, että eduskunta jättää asian
pöydälle siihen asti, kunnes pystymme käsittelemään asian sillä tavalla, että myös minis-
terit ovat paikalla.

Puhemies Paula Risikko: Kannattaa pitäisi.

16.00 Timo V. Korhonen kesk:  Arvoisa puhemies! Tämä on tietysti maakuntalakien
kannalta yksi aivan keskeisimpiä lakiesityksiä, ja on totta kai hyvä, että täällä ministerit
voisivat olla paikan päällä. Toki on niin, että tätä ehditään käsittelemään vielä valiokunnis-
sa hyvinkin paljon, mutta jos, puhemies, voisin kannattaa tätä sillä tavalla, että jos suinkin
mahdollista, tämä laki tulisi lähetekeskusteluun jo heti huomenna. Onko se mahdollista?

Käsittely

Puhemies Paula Risikko: Ihan pieni hetki, meillä täällä neuvotellaan. 
Edustaja Sarkkinen on ehdottanut, että asia pannaan pöydälle huomiseen täysistuntoon,

niinkö? 

Hanna Sarkkinen vas: Arvoisa puhemies! En määritellyt, onko huomenna, vaan sellai-
seen täysistuntoon, jossa ministerit tai ainakin toinen ministereistä voi olla paikalla keskus-
telun ajan.

Puhemies Paula Risikko: Pidetäänpä pieni tauko, nimittäin täällä on nyt auki se, milloin
ministerit pystyvät olemaan paikalla. Keskeytetään istunto 2 minuutiksi. 

Täysistunto keskeytettiin kello 16.02.

————

Täysistuntoa jatkettiin kello 16.03.

Puhemies Paula Risikko: Kaksi minuuttia on kulunut. Edustaja Sarkkinen haluaa tarken-
taa esitystään.

Hanna Sarkkinen vas: Arvoisa puhemies! Tarkennan esitykseni siltä osin, että esitän, että
asia jätetään pöydälle ensi keskiviikon käsittelyyn, jolloin myös ministerit voivat olla pai-
kalla. 

Puhemies Paula Risikko: Edustaja Sarkkinen on ehdottanut, että asia pannaan pöydälle
ensi keskiviikkoon johtuen siitä, että ministerit olisivat paikalla, eli ensi keskiviikkona pi-
dettävään täysistuntoon. Asia jää siis pöydälle. Onko muita ehdotuksia pöydällepanon
ajankohdasta?

Timo V. Korhonen kesk: Arvoisa puhemies! En osaa määritellä tähän mitään muuta ajan-
kohtaa, mutta minun kysymykseni on puhemiehen suuntaan. Kun tämä kasvupalvelukysy-
5



Pöytäkirjan asiakohta PTK 33/2018 vp
mys ja kasvupalvelulaki kuitenkin on osa tätä suurta maakunta- ja sote-uudistusta, niin
vaarantaako se, että tämä nyt siirretään ensi keskiviikkoon, tämän asian käsittelyä, aikatau-
lullista käsittelyä millään tavalla?

Puhemies Paula Risikko: Ei vaaranna sillä tavalla, koska nyt jo tiedetään, missä valiokun-
nissa tätä käsitellään, jotenka valiokunnat voivat lähteä jo liikkeelle. Mutta koska tämä on
erittäin tärkeä lainsäädäntöpaketti, on tärkeää ja kunnioitan eduskunnan tahtoa siitä, että
täällä ovat ministerit silloin paikalla. Saamamme tiedon mukaan ensi tiistai ei ole mahdol-
linen, koska silloin on kehyskeskustelu. Se siirtyisi seuraavalle keskiviikolle. Meillä ei ole
täysin varmaa tietoa siitä, onko ministeri Lintilä paikalla, mutta kun tässä on nyt kuitenkin
aikaa valmistella ensi keskiviikkoa myös ministeri Lintilän suunnasta, niin katson, että ensi
keskiviikko olisi se aika. Ja vielä sanon tästä, että keskustelimme ministeri Lindströmin
kanssa myöskin torstaista, eli huomisesta, ja perjantaista, mutta hän on valitettavasti esty-
nyt niissä molemmissa. Elikkä sitten olisi keskiviikko, ja keskiviikkoon mennessä pystyy
aikatauluaan muokkaamaan.

Asia pantiin pöydälle 18.4.2018 pidettävään täysistuntoon.
6


	9
	15.44
	15.51
	15.57
	15.59
	16.00


