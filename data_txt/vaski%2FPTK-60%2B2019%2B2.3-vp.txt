















































DEM1192.tmp.xml


Pöytäkirjan asiakohta PTK 60/2019 vp
Pöytäkirjan asiakohta 

PTK 60/2019 vp

Täysistunto

Torstai 7.11.2019 klo 16.00—19.28

2.3. Suullinen kysymys kannabiksen käytön rangaistuksen poistamisesta (Peter Östman 
kd)

Suullinen kysymys SKT 54/2019 vp

Suullinen kyselytunti

Toinen varapuhemies Juho Eerola: Seuraavan aihealueen ja kysymyksen esittelee meil-
le edustaja Östman.

Keskustelu

16.54 Peter Östman kd: Arvoisa puhemies! Huumeiden käyttö on edelleen yleistynyt, ja
tämä ilmenee myös muun muassa THL:n kyselytuloksista. Samalla lisääntyvät myös huu-
meista aiheutuvat haitat, kuten vakavat terveys- ja sosiaaliset haitat sekä erittäin vakava
järjestäytynyt rikollisuus.

Kansalaisaloite kannabiksen käytön rangaistavuuden poistamisesta on saanut yli 50 000
allekirjoitusta ja on näillä näkymin etenemässä eduskuntaan. Osa hallituspuolueista kan-
nattaa ja tukee kansalaisaloitetta. Sisäministeri Ohisalon kannanotot erityisesti poliisimi-
nisterinä hämmästyttävät suuresti. Asia sivuaa myös useamman ministerin tehtäväkenttää,
ja käännyn nyt teidän puoleenne, kun Ohisalo ei ole tänään paikan päällä. Kysynkin pää-
ministeriltä: edustaako sisäministeri Ohisalon ja vihreiden kanta hallituksen päihdepoli-
tiikkaa?

Toinen varapuhemies Juho Eerola: Ministeri Henriksson vaikka. [Paula Risikko: Rin-
ne, Rinteeltä kysyttiin!] Ministeri Henriksson.

16.55 Oikeusministeri Anna-Maja Henriksson (vastauspuheenvuoro): Arvoisa puhe-
mies! Huumausainerikollisuus on sellaista rikollisuutta, minkä me emme halua Suomessa
kasvavan. Ja sen rangaistavuus — ne asiat kuuluvat oikeusministeriön hallinnonalalle.

Meidän hallitusohjelmassamme ei ole sellaista kirjausta, että lähdettäisiin muuttamaan
rikoslakia tältä osin, ja se on hyvin selkeää.

On tietysti niin, että kansalaisilla on oikeus tehdä kansalaisaloitteita, ja kaikki kansalai-
saloitteet käsitellään sitten täällä eduskunnassa. Myös tästä asiasta, kun se tulee niin pitkäl-
le, että se tulee tänne, tietenkin myös oikeusministeriö tulee antamaan lausuntonsa. Itse
näen, että asia siltä osin on harvinaisen selvä, elikkä tämä hallitus ei tule muuttamaan ri-
koslainsäädäntöä tältä osin.

16.56 Pääministeri Antti Rinne (vastauspuheenvuoro): Arvoisa puhemies! Edustaja
Östman, vahvistan tämän oikeusministerin selkeän kannan tähän tilanteeseen. Myöskin
 Tarkistettu
4.1



Pöytäkirjan asiakohta PTK 60/2019 vp
hallitusohjelmaneuvotteluissa asia on todettu: tässä ei edetä. Mutta samalla kun sanon näin,
sanon, että päihdepolitiikassa on tärkeää pohjata päätöksentekoa jatkuvasti lisääntyvään
tietoon. On olemassa erilaista tutkimustietoa liittyen tähän kannabikseen, ja uskon, että tut-
kitun tiedon kehittymistä tulevaisuudessa seurataan.

Toinen varapuhemies Juho Eerola: Ja lisäkysymys tästä aiheesta, edustaja Östman.

16.57 Peter Östman kd (vastauspuheenvuoro): Arvoisa puhemies! Se on niin kuin kaksi
ministeriä totesi tässä, että huumausainerikos on Suomessa rikoslaissa määritelty lainvas-
tainen teko. Huumausaineiden hallussapidosta, hankkimisesta, käytöstä, valmistamisesta,
kuljettamisesta, kaupasta ja näiden yrittämisestä voidaan rangaista kansallisen lainsäädän-
nön perusteella. Silti sisäministeri Ohisalo on avannut keskustelun, että hän olisi valmis
muuttamaan tätä käytäntöä.

Kysyn edelleen: Mikä on hallituksen kanta kannabiksen käytön rangaistavuuden poista-
miseen niin kuin Ohisalo on esittänyt? Toivottavasti — toivottavasti — olette tässä asiassa
edelleen eri linjalla kuin sisäministeri.

16.58 Pääministeri Antti Rinne (vastauspuheenvuoro): Arvoisa puhemies! Edustaja
Östman, voitte klousata tämän keskustelun, ei tarvitse keskustella: tämä hallitus ei tuo sem-
moista esitystä eduskuntaan. [Kalle Jokinen: Ministeri on aina ministeri!]

16.58 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Suomalaisen päihdepolitiikan kantava voima on ollut se, että olemme viesti-
neet hyvin yksituumaisesti vuosikymmenet, että me suhtaudumme hyvin kielteisesti huu-
mausaineiden käytön rangaistavuuden poistamiseen. Se on ollut kantava linja päihdepoli-
tiikassa tähänkin asti. Tältä osin myös päihdepolitiikassa tullaan tekemään jälleen kerran
linjanvedot, ja ne tulevat perustumaan nimenomaan siihen oletukseen, että yhteiskunnassa
on vahva tahto myös muilla kuin hallituksella viestiä vähemmän sallivia asenteita laitto-
mia huumeita ja niiden käyttöä kohtaan. Tästä me tulemme pitämään yhä enemmän kiinni,
koska päihteidenkäyttö ja erityisesti huumeidenkäyttö on jopa todella iso ongelma tänä
päivänä lastensuojelussa. On sanottava, että me emme voi kasvattaa seuraavia sukupolvia
antamalla sellaisia sallivia viestejä, joissa ajatellaan, että tälle polulle kannattaa lähteä.

Kysymyksen käsittely päättyi.
2


	2.3
	16.54
	16.55
	16.56
	16.57
	16.58
	16.58


