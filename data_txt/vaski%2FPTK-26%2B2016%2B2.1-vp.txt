















































DEM3410.tmpSave.xml


Pöytäkirjan asiakohta PTK 26/2016 vp
Pöytäkirjan asiakohta 

PTK 26/2016 vp

Täysistunto

Torstai 17.3.2016 klo 15.59—17.46

2.1. Suullinen kysymys ikääntyneiden vammaispalveluista (Kristiina Salonen sd)
Suullinen kysymys SKT 25/2016 vp

Suullinen kyselytunti

Ensimmäinen varapuhemies Mauri Pekkarinen: Ensimmäinen kysymys, edustaja Sa-
lonen.

Keskustelu

16.02 Kristiina Salonen sd: Arvoisa puhemies! Suomessa elää tuhansia sokeita ja näkö-
vammaisia ihmisiä. He ovat koko elämänsä, tai koko vammaisuutensa, ajan tarvinneet eri-
laista apua ja tukea pärjätäkseen arjessaan. Näkövammaisten lisäksi meillä on muun muas-
sa liikuntavammaisia tai kuulovammaisia, jotka hekin kaikki tarvitsevat erityispalveluita
juuri vammansa takia. Vammaiset tarvitsevat avustajaa kotiinsa saadakseen hoidettua ai-
van arkiset asiat tai kun he lähtevät harrastuksiin, teatteriin tai vaikka asioille kauppaan.

Nyt hallitus on ryhtynyt ajamaan lakimuutosta. Sen mukaan nämä vammaiset ihmiset ei-
vät enää 75 vuotta täyttäessään saisi samanlaisia palveluita vammansa perusteella, eivät
siis avustajaa kotiinsa tai kuljetuspalvelua päästäkseen vaikkapa viikoittain kansalaisopis-
toon kuoroon laulamaan. Ministeri Rehula, onko hallitus todella sitä mieltä, että esimerkik-
si sokea täyttäessään 75 vuotta ei enää näitä aikaisemmin saamiaan palveluja tarvitse?

16.03 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! 75-vuotias sokea tarvitsee sen arjen ja elämisen tuen, jota hän on tähänkin
asti tarvinnut. Me olemme tekemässä nyt muutosta, jonka valmistelu on vasta käynnisty-
mässä. Menee noin vuosi, jonka aikana valmistellaan nämä asiat, jotka julkisuuteenkin
ovat nousseet ja jotka te, edustaja Salonen, esiin nostitte. Ne ovat nyt valmistelupöydällä.
Sitä työtä lähdetään tekemään hyvässä yhteistyössä esimerkiksi vammaisjärjestöjen kans-
sa. Minulla on henkilökohtainen tapaaminen sovittuna huhtikuun alkupuolelle yhtenä osa-
na tätä prosessia. Jatkossakin ne ihmiset, jotka palveluja tarvitsevat, saavat ne järjestelmän
muutoksen kautta, sosiaalihuoltolain ja vanhuspalvelulain kautta.

Ensimmäinen varapuhemies Mauri Pekkarinen: Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta. 

16.04 Kristiina Salonen sd (vastauspuheenvuoro): Arvoisa puhemies! Ministeri Rehula,
vammaispalvelut eivät ole luksusta vammaisille. Ne ovat välttämätön edellytys arjessa pär-
jäämiselle ja myös yli 75-vuotiaille vammaisille.
 Tarkistettu
4.0



Pöytäkirjan asiakohta PTK 26/2016 vp
Tässä esityksessähän taustalla on tavoite säästää — 60 miljoonan euron säästö. Säästön
täytyy siis tarkoittaa vammaisille vanhuksille vähemmän kuljetuspalvelua, vähemmän ko-
tona avustamista, henkilökohtaista avustamista vähemmän ja niin edelleen tai päinvastoin
korkeita palvelumaksuja välttämättömien palvelujen saamiseksi hänelle. Kun siis aina
apua tarvinnut vammainen tulee elämässään ehtoopuolelle, niin juuri silloin hallitus vaatii
häneltä aikaisempaa parempaa maksukykyä hänen kipeästi tarvitsemiinsa palveluihin. Mi-
nisteri Rehula, onko todella niin, että te valitsette nyt säästöjen kohteeksi kaikista suoma-
laisista juuri heidät, jotka ovat kaikkein hauraimmassa asemassa tässä yhteiskunnassa,
vammaiset vanhukset?

16.06 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Viime vaalikaudella huhtikuussa, viime vuonna, on valmistunut vam-
maislainsäädännön kehittämiseen liittyvä työ, jonka yhtenä osana on muun muassa arvioi-
tu sitä, mikä elämänvaiheen tilanne riippuu iästä ja mikä riippuu esimerkiksi vammaisuu-
desta ja vammautumisesta. Tämä ikäraja on aina ongelmallinen. Jokainen määrä, on se
ryhmäkoko tai joku, niin kuin tässäkin tapauksessa esimerkiksi kuljetuspalvelujen osalta,
joita tämä muutos tulee osaltaan koskemaan — kun on rajattu esimerkiksi 18 kyytiin kuu-
kaudessa, niin on ihmisiä, jotka tarvitsisivat 25 kyytiä kuukaudessa, ja on ihmisiä, joille
riittäisi 10. Mitä tulee tähän työhön, jota ollaan tekemässä, voitte olla ihan varma, että ne
ihmiset, jotka 75 vuotta täytettyäänkin tarvitsevat nykyisen lainsäädännön mukaisia palve-
luja, tulevat ne saamaan, mutta luotetaan (Puhemies koputtaa) nyt kuntiin ja voimassa ole-
vaan muuhun lainsäädäntöön, että asiat tulee hoidettua.

16.07 Anneli Kiljunen sd (vastauspuheenvuoro): Arvoisa herra puhemies! Osa vammai-
sista on tarvinnut koko elämänsä ajan palveluita, he ovat täysin riippuvaisia toisen ihmisen
tuesta. He ovat tarvinneet apua peseytymisessä, pukeutumisessa, liikkumisessa, syömises-
sä, kaikissa arkeen liittyvissä asioissa. Kuten yksi vammainen aikuinen ihminen totesi mi-
nulle, se ihminen, joka on heitä lähellä, tulee heidän iholleen, elikkä ei ole ihan sama, kuka
ihminen häntä siinä päivän arjessa hoitaa. Tästä syystä esimerkiksi henkilökohtainen apu
on äärettömän tärkeä tukiapu ihmiselle.

Nyt, ministeri Rehula, te olette siirtämässä, aivan kuten totesitte, nämä ihmiset sosiaali-
huoltolain mukaan kotihoidon pariin. Ja tämä käytännössä tarkoittaa sitä, että heidän luo-
naan käy useita ihmisiä, eri ihmisiä, ja me tiedämme jo nyt, että tämä aika on riittämätön ja
tämä tuo lisäkustannuksia myös kunnille. Kuntaliitto on osaltaan ilmoittanut sen, että tämä
teidän esityksenne (Puhemies koputtaa) ei tuo säästöjä. Millä te perustelette tämän leik-
kauksen?

16.08 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Mitä tämä tuleva muutos tulee tarkoittamaan arjessa? Siihen löytyy vas-
taus aikaisintaan vuoden sisään — aikaisintaan vuoden sisään, jolloin meillä on ensinnä-
kin tarkennetut arviot siitä, mitä tulee käytännössä tarkoittamaan esimerkiksi tämä ikära-
jaan liittyvä kysymys, joka tässä nyt on avaimeksi noussut. Toisinpäin: Luotatteko te,
edustaja Kiljunen, ja ylipäätänsä tässä salissa olevat edustajat, niihin lakeihin, mitä me
olemme säätäneet esimerkiksi vanhuspalvelulain osalta ja henkilökohtaisen palvelun osal-
ta liittyen vanhuspalvelulakiin? Luotammeko me sosiaalihuoltolakiin, jossa on keskiössä
se, että yksilökohtaisesti räätälöidään ne palvelut? Jos me luotamme säätämiimme lakei-
2



Pöytäkirjan asiakohta PTK 26/2016 vp
hin, niin nuo huolet, mitkä tekin, edustaja Kiljunen, esititte, ovat turhia sen jälkeen, kun
tämä laki on tullut ensin eduskuntaan ja sitten mahdollisesti voimaan.

16.09 Outi Alanko-Kahiluoto vihr (vastauspuheenvuoro):  Arvoisa puhemies! Suora
vastaus ministeri Rehulan suoraan kysymykseen on: en kyllä luota. Jos hallitus sanoo, että
hallitus aikoo säästää ikääntyneiltä vammaisilta 60 miljoonaa euroa — ja me kaikki tässä
salissa tiedämme, että tässä on kyse ryhmästä ihmisiä, joilla on hyvin heikot edellytykset
puolustaa itseään, jotka nytkään eivät saa mitään ylimääräisiä palveluita ja jotka päinvas-
toin tarvitsisivat nykyistä parempia palveluita — niin kyllä on suuri epäluottamus sitä koh-
taan, että hallitus pystyisi turvallisesti juuri näiltä vammaisilta ikääntyneiltä ihmisiltä leik-
kaamaan 60 miljoonaa euroa. Fakta on kuitenkin se, että jos ihminen on vammainen, hän
on vammainen edelleen täytettyään 70, 80 tai 90 vuotta. Ei se vammaisuus siitä katoa. Mut-
ta se, mitä tapahtuu, on se, että ihmisen yleinen toimintakyky ikääntymisen myötä heikke-
nee, ja silloin on yleensä niin, että ihminen tarvitsee enemmän huolenpitoa eikä vähem-
män palveluita. (Puhemies koputtaa) Vastatkaa siis, mistä te aiotte säästää.

16.10 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Ihmisellä, joka on syntymästään asti vammainen, ei se elämäntilanne
muutu, on sitten kalenterivuosia takana kuinka paljon tahansa. Kyllä tämänkin muutoksen
rakentaminen lähtee siitä, että ne ihmiset, jotka avun tarvitsevat — osa tarvitsee henkilö-
kohtaisen avun 7/24/365 — sen saavat tarvitessaan. Minkä muodon tämä muutos, jota ol-
laan tekemässä, säästöineen saa?

Vähintään vuosi menee, ennen kuin meillä on nuo yksityiskohdat, joita te nyt, arvoisat
opposition edustajat, yritätte täällä esittää totena. Siinä vaiheessa on mustaa valkoisella, on
tehty arviot, on tehty järjestöjen kanssa yhteistyötä, on kuultu Kuntaliittoa. Kunnilla tulee
olemaan tämänkin lainsäädännön aikana vielä oma roolinsa, jatkossa, sote-uudistuksen jäl-
keen, maakunnat vastaavat osaltaan palveluvalikoimasta. Luotettaisiin nyt siihen, että ne
meidän yhdessä säätämämme lait esimerkiksi sosiaalihuollossa ja vanhuspalveluissa myös
toimivat arjen tasolla.

16.11 Ritva Elomaa ps (vastauspuheenvuoro):  Arvoisa puhemies! Tällä viikolla monet
ovat olleet todella järkyttyneitä, sekä omaiset että yli 75-vuotiaat vammaiset henkilöt, sii-
tä, mitä tulee tapahtumaan tulevaisuudessa. Näistä palveluista, mistä nyt on ajateltu, että ne
voisi vaikka leikata, minä kysyn nyt, ministeri, vielä kerran. On hyvä, että tämä kysymys
kysytään monta kertaa, niin että se vastaus tulee myös monta kertaa. Saavatko yli 75-vuo-
tiaat vammaiset edelleen ne samat palvelut, mitä he tarvitsevat muun muassa asumiseen,
liikkumiseen ja muuhun, kuin ennenkin?

16.12 Perhe- ja peruspalveluministeri  Juha Rehula (vastauspuheenvuoro):  Arvoisa
puhemies! Konkreettinen esimerkki, joka on löydettävissä: kuljetuspalvelut. Niistä on sää-
detty tietty määrä tiettynä aikana. Pidän jopa positiivisena asiana sitä, että joku, joka tar-
vitsee 25 kyytiä kuussa, sen 25 kyytiä kuussa saa. Toiselle riittää 10. Nämä ovat hyvin yk-
silökohtaisia asioita. Tarvitaan jatkossa räätälöintiä, ja minä ainakin luotan tähän meidän
toimintatapaamme ja suomalaiseen malliin siinä, että ensinnäkin lainsäädännön turva on
kaikille olemassa, myös vammaisille, ja toisena esimerkkinä tämä henkilökohtaisen avus-
tajan käyttö — emme me ole hävittämässä sellaistakaan järjestelmää yhtään mihinkään.
3



Pöytäkirjan asiakohta PTK 26/2016 vp
16.13 Aino-Kaisa Pekonen vas (vastauspuheenvuoro):  Arvoisa puhemies! Tämä esitys
on mielestäni niin törkeä, että kun ensimmäistä kertaa sen näin, niin arvelin, että tässä pu-
retaan päällekkäistä lainsäädäntöä, mutta jos näin olisi, niin ei hallitus voisi tavoitella näin
mittavia, jopa 61 miljoonan euron säästöjä kunnille. Käytännössä siis kunnat tulevat tämän
hallituksen esityksen myötä muuttamaan palveluitaan tarveharkintaisiksi.

Arvoisa ministeri, itsekin jo tässä kyselytunnilla totesitte, että jatkossakin nämä ihmiset
tulevat saamaan tarvitsemansa palvelut, joten kysyisin: Miten te voitte luvata palveluita
näille ihmisille, jos näistä tulee nyt harkinnanvaraisia? Kenen harkinnan varassa nämä pal-
velut jatkossa ovat?

16.14 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Meillä on jatkossa sosiaalihuoltolaki. Meillä on jatkossa vanhuspalvelu-
laki. Se on niiden ihmisten vastuulla, jotka ne palvelut siellä arjessa vammaisen tai ikään-
tyneen ihmisen kanssa toimeenpanevat. On meidän vastuullamme täällä, että me huoleh-
dimme eduskunnassa riittävät voimavarat niin alueiden kuin kuntien valtionosuuksiin
maakuntien tulevan rahoituksen osalta. Se on meidän vastuullamme.

Sitten, arvoisa puhemies, jokainen sanansa valitsee. Mutta myös meidän tehtävämme —
kaikkien, riippumatta siitä, ollaanko hallituksessa vai oppositiossa — on huolehtia siitä,
että henkilölle, joka oikeasti näitten palvelujen tarpeessa on ja on huolissaan tulevaisuu-
destaan, koetetaan luoda sitä turvallisuutta. Ihan sanavalinnoilla me voimme vaikuttaa sii-
hen, onko ihminen turvallisesti kotonaan vammaisena vanhuksena tai lapsiperheen osalta.
Arvoisa edustaja Pekonen, me jokainen voimme vaikuttaa tähän tilanteeseen.

16.15 Anna-Maja Henriksson r (vastauspuheenvuoro):  Värderade herr talman! Jag för-
står att det är många som får service enligt handikappservicelagen som är oroliga i dag. För
det regeringen nu säger är att när man har fyllt 75 år har man inte längre samma behov av
service. Man har på gång ett sparförslag, 60 miljoner euro ska sparas in, och frågan är hur
det ska göras utan att det syns i människornas vardag.

Arvoisa puhemies! On kyllä erittäin huolestuttavaa, että hallitus tekee tällaisen linjan, että
kun henkilö on täyttänyt 75 vuotta, hän on jotenkin erilaisessa asemassa kuin päivää ennen
kuin hän täytti 75 vuotta elikkä että hänen palvelutarpeensa tulee lähtemään siitä, onko hän
täyttänyt 75 vai ei. Minä haluaisin tietää, mistä tämä ikäraja tulee. (Eduskunnasta: Hatusta!
— Eduskunnasta: Hihasta!) Mikä on se perustelu sille, että nähdään, että vammainen hen-
kilö, joka on tarvinnut apua siihen asti, kunnes hän täyttää 75, ykskaks on sitten toisen lain-
säädännön alla ja joutuu taas hakeutumaan palveluihin?

Arvoisa puhemies! Katson niin kuin ministeri Rehula, että kaikkien turvallisuus on tär-
keää, myös vammaisten turvallisuus, ja sen takia pitäisi saada selkeitä vastauksia.

16.16 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Se tausta on valmistelussa, joka asiakirja näiltä osin on valmistunut viime
vaalikaudella, vuoden 2015 huhtikuussa. Siinä on muun muassa arvioitu sitä, mikä merki-
tys on palvelujen tarpeeseen normaalilla, luonnollisella, itse kullekin meistä joka päivä ta-
pahtuvalla ikääntymisellä ja sitten sillä, onko ollut syntymästään asti sokea tai onko ollut
syntymästään asti erityisten palvelujen piirissä. Mistä se tulee — tämmöisen valmistelu-
työn kautta se tulee.
4



Pöytäkirjan asiakohta PTK 26/2016 vp
Ja kun kysymys oli på svenska, niin esimerkiksi Ruotsissa tämä ikäraja minulla olevan
tiedon mukaan on alhaisempi kuin se, mitä tähän nyt ollaan esittämässä.

16.17 Hannakaisa Heikkinen kesk (vastauspuheenvuoro):  Arvoisa herra puhemies!
Olen saanut ilon ja kunnian aiemmin elämässäni hoitaa vuosia sotaveteraaneja ja sotainva-
lideja niin laitoshoidossa kuin kotisairaanhoidossa. Kun he olivat jo ikääntyneitä ihmisiä,
niin usein harmitti se, että sotaveteraanit eivät päässeet nauttimaan niistä samoista eduista
kuin sotainvalidit. Ikä oli tuonut sotaveteraaneille monia monia vammoja, ja heidän välil-
lään oli tällainen juopa.

Nyt kun tätä vammaispalvelulakia ollaan uudistamassa, niin samaan aikaan on hyvä
muistaa, että kunnilla on velvollisuus tehdä palvelutarpeen arviointi juuri kaikille 75-vuo-
tiaille kuntalaisille. Miten me voisimme tässä varmistaa, että menisi perille se haluttu vies-
ti, että ketään ei jätetä, ja erityisesti myös nämä vammaispalvelulain piiristä tulevat 75-
vuotiaat olisivat sitten siinä asemassa, että kunnat osaavat heistä ottaa kopin ja saavat sit-
ten sen tarkan kartoituksen siitä, mitä palveluja he tarvitsevat?

16.18 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Lainsäädännön kehityskulku viime vuosien aikana on mennyt siihen, että
väestöryhmästä riippumatta ja erityislainsäädännöstä riippumatta yhä räätälöidympiä pal-
veluita olisivat ne, joita ihmisille tarjotaan. Esimerkkinä kotipalvelussa meillä on kuntia ja
seutukuntia, joissa aiemmin mentiin ikääntyneen ihmisen luo ja kerrottiin, että tätä ja tätä
saat. On esimerkki pohjoisesta Keski-Suomesta, jossa esimerkiksi koko kotipalvelutoimin-
ta on käännetty niinpäin, että mennään sitä palvelusuunnitelmaa tekemään sinne ikäänty-
neen ihmisen kotiin ja kysytään, että tässä on tarjotin, mitä haluat tänne. Näin kansankie-
lellä puhuttuna on käännetty koko ajatusmalli toiseen suuntaan. Minä luotan siihen, että se,
että on mahdollisuus pohtia yhdessä ammatti-ihmisten ja sen palvelun tarvitsijan kanssa si-
tä, miten se turvallinen asuminen esimerkiksi kotona on mahdollista, on se tapa, jolla tässä
niukkenevien resurssien aikanakin eteenpäin päästään.

16.19 Tuula Haatainen sd (vastauspuheenvuoro): Arvoisa herra puhemies! Perustuslain
mukaan jokaisella kansalaisella on oikeus hoivaan, ja erityisestihän meillä lainsäädäntö
pyrkii turvaamaan kaikkein haavoittuvimmassa asemassa olevien ihmisten palvelut ja tur-
vallisuuden. Nyt tämä hallituksen esitys perustuu siihen, että aiottaisiin leikata 75 vuotta
täyttäneitten vammaisten, muun muassa sokeiden ja liikunta- tai kehitysvammaisten, eri-
laisia tukia. Tämä tarkoittaa arjessa sitä, että niistä tukipalveluista, joita tarvitaan syömi-
seen, pukemiseen, asumiseen, liikkumiseen, aletaan maksaa maksuja ja osa palveluista tul-
laan rajaamaan pois. Siitä huolimatta, että he ovat olleet ennen 75:tä ikävuotta oikeutettuja
näihin, niin kun tullaan 75 vuoden ikään, nämä oikeudet poistuisivat, mutta se vammai-
suus, arvoisa ministeri, ei poistu. Se liikuntakyvyn rajoittuneisuus ei tule poistumaan. Voit-
teko nyt, ministeri, (Puhemies koputtaa) luvata, että näillä ihmisillä säilyvät nämä samat
palvelut ja mahdollisuus elää tasapainoista elämää?

16.21 Perhe- ja peruspalveluministeri  Juha Rehula (vastauspuheenvuoro):  Arvoisa
valiokunnan puheenjohtaja, edustaja Haatainen, yksi osa tätä meidän työtämme on kyky
puhua. Toinen ominaisuus, jonka tässä tehtävässä itse kukin tarvitsee, on kyky kuunnella.
Siihen hetkeen, kun meillä on hallituksen esitys täällä käsittelyssä, menee vähintään vuosi
5



Pöytäkirjan asiakohta PTK 26/2016 vp
aikaa. Tuon vuoden aikana tullaan tekemään yhteistyötä yhtäältä järjestöjen kanssa, jotka
ovat arjen iholla päivittäin omien jäsentensä kanssa. Toisekseen sitä valmistelua, joka esi-
merkiksi tähän ikärajaan liittyy, aletaan vasta tekemään. Se työ vaatii vähintään vuoden.
Kolmas asia, jonka olen yrittänyt tässä kyselytunnin aikanakin sanoa: meillä on jatkossa-
kin lainsäädäntö, niin vanhuspalvelulaki kuin sosiaalihuoltolaki, jotka molemmat pitävät
sisällään sen ajatuksen ja idean, että palvelutarpeen mukaiset palvelut ovat jatkossakin
myös vammaisilla henkilöillä iästä riippumatta saatavilla.

16.22 Sari Essayah kd (vastauspuheenvuoro):  Arvoisa puhemies! Vaikeasti vammaiset
henkilöt ovat useimmiten pienen eläkkeen tai takuueläkkeen varassa, ja siinä mielessä heil-
lä ei ole varaa ryhtyä maksamaan asumisen tukipalveluista tai henkilökohtaisesta avusta tai
kuljetuspalvelusta siinä vaiheessa, kun he täyttävät sen 75 vuotta. Tässähän oleellista on se,
että vammaispalvelulaissa nämä tukipalvelut ovat velvoittavia, kun sitten silloin, jos siir-
rytään sinne sosiaalihuoltolain piiriin, on kysymys harkinnanvaraisista palveluista, ja on
vaikea nähdä, että kunnat tässä taloudellisessa tilanteessa ainakaan tasapuolisesti pystyisi-
vät tarjoamaan näitä palveluita joka puolella Suomea. Siksi pelottaa, että tässä eriarvoiste-
taan ihmisiä, tässä eriarvoistetaan alueita. Mistä nämä säästöt, 60 miljoonaa, sitten ovat tu-
lossa? Jos te sanotte, että millään tavalla ei tämä palveluitten laatu tule heikkenemään, niin
mistä sitten (Puhemies koputtaa) ollaan laskemassa nämä 60 miljoonan säästöt?

16.23 Perhe- ja peruspalveluministeri  Juha Rehula (vastauspuheenvuoro):  Arvoisa
puhemies! Yhtenä esimerkkinä, jolla on sen arvion mukaan, jolla tätä pohjaa on tehty, iso
merkitys, ovat nämä kuljetuspalvelut ja niitten määrä. On ihmisiä, jotka tulevat tarvitse-
maan nykyistä määrää enemmän palveluja, kuljetuspalveluja, mutta sitten on ihmisiä, jot-
ka eivät niitä tule sitä määrää välttämättä tarvitsemaan. Minä uskon ja luotan siihen —
tämä ei ole uskon varassa, vaan tämä on luottamuksen varassa — että ne ihmiset, jotka kun-
tatasolla tekevät ihmisille palvelusuunnitelmia, laativat ne niin, että esimerkiksi riittävät
kuljetuspalvelut ovat saatavilla.

Arvoisa puhemies! Meillä on tällä hetkellä Suomessa monta ihmistä, jotka antavat pa-
lautetta itse kullekin teistä, ja myös ministerille asti sitä on tullut. Minä vetoan kaikkiin sii-
nä, että tämäkin asia koetettaisiin hoitaa yhdessä ilman pelottelua, (Puhemies koputtaa) il-
man uhkailua, lähtökohtana perustuslain 19 §:n (Paavo Arhinmäki: 61 miljoonan leik-
kaukset!) palvelulupaus.

16.24 Sari Sarkomaa kok (vastauspuheenvuoro):  Arvoisa puhemies! Vammaislainsää-
dännön kokonaisuudistus tehdään sen takia, että me saisimme selkeän ja vammaisten ih-
misten osallisuutta ja yhdenvertaisuutta turvaavan lain. Oli hyvä, että ministeri totesi, että
tämä lainsäädännön uudistus — tätähän on jo odotettu — lähtee liikkeelle niin, että tava-
taan vammaisjärjestöjä. Tarkoitus on todellakin, että oikeus palveluasumiseen, henkilö-
kohtaiseen apuun ja liikkumista tukeviin palveluihin on tarkoitus säilyttää. Ja toivon, että
luette tämän ministeriön tiedotteen, jossa tämä on todella myöskin kirjallisesti ja painettu-
na todettu.

On myös tärkeää, että kun tätä valmistelua viedään eteenpäin, niin tehdään kunnollinen
vaikutusten arviointi, ja sekin on luvattu tässä tiedotteessa. En nyt kysy, aiotaanko se teh-
dä, kun se on jo luvattu tehdä, mutta kysyn, arvoisa ministeri: kun tämä herättää huolta —
ja ymmärrän, että tämä herättää huolta, kun tiukkoja säästövaateita on — niin lupaatteko,
6



Pöytäkirjan asiakohta PTK 26/2016 vp
että kun tämä teidän esityksenne (Puhemies koputtaa) on tehty, te kuulette vaikutusarvioit-
ten kera vammaisjärjestöjä? Ja voitte tässä vielä todeta, että vauvasta vaariin vammaiset ih-
miset Suomessa, ja heidän läheisensä, voivat luottaa siihen, että palvelut tullaan turvaa-
maan.

16.25 Perhe- ja peruspalveluministeri  Juha Rehula (vastauspuheenvuoro):  Arvoisa
puhemies! Edustaja Sarkomaa, teidän kysymyksenne ensimmäinen osa on asia, joka myös
pitää ottaa tässä kohdassa esille. Useampi hallitus tässä maassa on kirjoittanut hallitusoh-
jelmaansa, että vammaispalvelulaki ja kehitysvammalaki pitää yhteensovittaa, yhteen kir-
joittaa. Se työ on ministeriössä menossa, se työ valmistuu tällä vaalikaudella niin, että me
pääsemme käsittelemään sitä eduskunnassa.

Toisekseen — voinko vakuuttaa — jokaisesta vammaisesta, niin lapsesta, keski-ikäises-
tä kuin varttuneemmastakin vammaisesta, tässä maassa tullaan huoli pitämään palvelutar-
peet räätälöimällä, ammattilaisten olemassaolo henkilökohtaisen avun tarpeineen niissä ti-
lanteissa, missä se tarpeen on. Se tilanne meillä tulee olemaan tämänkin lainsäädännön jäl-
keen, jonka ensimmäinen lasku on olemassa noin vuoden päästä, jolloin sitä päästään ar-
vioimaan, vaikutusarviointeineen.

16.26 Kari Uotila vas (vastauspuheenvuoro):  Arvoisa puhemies! Kyllä taitaa nyt olla,
ministeri Rehula, niin, että teidän vakuuttelunne eivät sitä vanhusten ja heidän omaistensa
huolta nyt pysty poistamaan. Te sanotte, että tämän kokonaisuuden sisältö ja ne tavat, mi-
ten se toteutetaan, ja sen seuraukset näkyvät aikaisintaan vuoden päästä. Miten te voitte
tässä yhteydessä todeta, että säästö on tasan 61 miljoonaa ja tämän ikärajauksen osalta 52
miljoonaa? Täytyyhän taustalla olla silloin jotkut tekijät, jotka johtavat näinkin tarkkoihin
miljoonamääriin. Elikkä onko tässä nyt kuitenkin käynyt niin, että te olette valinneet tä-
män leikkauspolitiikan, jossa olette mestareita, ja olette valinneet, että tältä väestönosalta,
näiltä vaikeasti vammaisilta henkilöitä, leikataan 61 miljoonaa ja nyt lähdette sitten miet-
timään niitä tapoja, millä tavalla se (Puhemies koputtaa) toteutetaan: ensin on tullut leik-
kausmäärä, ja sen jälkeen yritetään toteuttaa se?

16.27 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Se muutos, jonka vaikutukset pääsee arvioimaan ensinnäkin lainsäädän-
nön tasolla, vie vähintään vuoden. Valmistelu tulee viemään vähintään vuoden. Vaikutuk-
set käytäntöön: miten onnistutaan palvelusuunnitelmien räätälöinnissä, mitä tapahtuu siel-
lä arjessa? Tulee viemään vuosia ennen kuin me tämän tiedämme. Nyt ollaan tilanteessa,
jossa yksi osa tätä — ettei tämä olisi liian yksinkertaista — on valmistelu vammaispalve-
lulain ja kehitysvammalain yhteensovittamisesta. Sitä työtä on tehty vuosia, papereita on
paljon, se lainsäädäntötyö etenee. Toisekseen, ne palvelut, joita nyt tämä euromäärä kos-
kee: meillä on paljon työtä jäljellä. Ja jos jotain voin luvata varmasti, niin sen, että tämä ei
ole viimeinen kyselytuntikeskustelu tästä aihepiiristä. Edellinenhän meillä oli vasta kolme
viikkoa sitten.

16.29 Tuula Haatainen sd (vastauspuheenvuoro): Arvoisa puhemies! Kyllähän nyt tosi-
asia on, että tämä säästö on sieltä vakavimmasta ja, sanoisinko, vastenmielisimmästä pääs-
tä. Jos näistä matkoista, niin kuin ministeri Rehula sanoi, tämä otettaisiin, niin se tarkoit-
taisi miljoonien matkojen ottamista pois vammaisilta henkilöitä. Kysyn nyt, ministeri Re-
7



Pöytäkirjan asiakohta PTK 26/2016 vp
hula: oletteko te vastuullisena ministerinä hyväksynyt tämän säästön, että tämä tullaan to-
della tekemään vammaisten ihmisten palveluista ja oikeuksista? Ja kysyn vielä, että kun
nyt kehysriihi on edessä, niin eikö tämä asia olisi sellainen, joka olisi syytä siellä pohtia,
kun varmasti tulette sen pöydän ääressä — tiedän sen — keskustelemaan näistä säästöistä
ja kohdentamisista. Eikö tässä nyt olisi oikeuden mentävä edelle? Ja oletteko valmis tuo-
maan siellä esityksen, jolla pyrittäisiin kohtuullistamaan tämä esitys?

16.30 Perhe- ja peruspalveluministeri Juha Rehula (vastauspuheenvuoro):  Herra pu-
hemies! Olen käyttänyt kuljetuspalveluja esimerkkinä konkretiasta, siitä, mitä muutosta ol-
laan tekemässä. Jos olen sanonut, että koko tuo euromäärä otettaisiin kuljetuspalveluista,
niin sitten olen sanonut väärin. Nyt pitää kahlata tämä koko palveluvalikoima läpi muis-
taen sen, että ihminen, joka palvelun tarvitsee, iästä riippumatta, vammainen ihminen, iäs-
tä riippumatta, joka palvelun tarvitsee — osa tarvitsee 24/7, 365 päivää vuodessa — hän
sen tarvittaessa saa. Me olemme tilanteessa, jossa joudutaan käymään läpi laki lailta asioi-
ta esimerkiksi tämän "kuntien tehtävien karsinta" -otsikon alla, jossa etsitään tapoja, joilla
nykymuotoisia palveluja yhtäältä voidaan jopa parantaa mutta toisaalta löytää sellaisia kei-
noja, joissa luottamus esimerkiksi kuntien vastuuhenkilöihin on sellainen, että asiat tulee
(Puhemies koputtaa) ihmisen kannalta hoidettua.

Ensimmäinen varapuhemies Mauri Pekkarinen: Myönnän tähän kysymykseen vielä
puheenvuorot edustajille Vanhanen ja Lindtman.

16.31 Matti Vanhanen kesk (vastauspuheenvuoro):  Arvoisa puhemies! Otsikkonahan
tämä aihe tietysti herättää valtavan paljon ihmisten huolta, ja voisi sanoa, että tämä on täm-
möinen omantunnon asia, joka koskettaa varmasti kaikkia. Nyt haluan oikeastaan hallituk-
selta kysyä, että onhan niin, että hallitus ei siis ole tätä leikkausta tekemässä valtion budje-
tista, että sieltä ei ole 60:tä miljoonaa lähdössä. Ja itse asiassa lopullinen kustannusvaiku-
tushan riippuu vuosien kuluessa siitä, millä tavalla vanhukset ja vammaiset käyttävät lais-
sa heille oikeutettuja palveluja ja mikä kustannus näistä lopulta yhteiskunnalle aiheutuu.

16.31 Perhe- ja peruspalveluministeri  Juha Rehula (vastauspuheenvuoro):  Arvoisa
puhemies! Tämä ei ole suora budjettisäästö, valtion budjettisäästö, vaan tämä on työstettä-
vänä sen työlistan alla, jossa katsotaan kuntien vastuita, velvoitteita ja tehtäviä. Kun tätä
listaa katsotaan vammaisista, iästä riippumatta, edelleenkin vastuu heidän hoidostaan ja
hoivastaan on jatkossakin kunnilla, mutta haetaan semmoisia tapoja, joissa kunnilla olisi
edellytykset nykyistä joustavammin esimerkiksi räätälöidä ne palvelut.

Arvoisa puhemies! Musta ei muutu valkoiseksi puhumalla, ja esimerkiksi minä en edes
yritä sitä. Tämä on vakava paikka. Edustaja Haatainen kysyi, että mitä tehdä. Tämä muu-
tos lainsäädännön kautta yritetään tehdä niin hyvin kuin mahdollista, huolehtien siitä, että
ihminen, joka palvelut tarvitsee, ne ajallaan aina saa.

16.32 Antti Lindtman sd (vastauspuheenvuoro): Arvoisa puhemies! Juuri näin, mustaa ei
kannata puhua valkoiseksi. Vammaispalvelulakien yhdistäminen on järkevää, sen ovat
kaikki todenneet, mutta te olette nyt tuoneet tähän tämän 60 miljoonan säästötavoitteen ja
tavoittelette myös tätä uutta ikärajaa, 75:tä vuotta. Jostainhan tämä 60 miljoonaa on pois;
se on sieltä ihmisten arjesta, kuljetuspalveluista, henkilökohtaisesta avusta. Eihän tässä
8



Pöytäkirjan asiakohta PTK 26/2016 vp
muuta keinoa ole. Ja kun te sanoitte, että tämä tehdään tiiviissä yhteistyössä järjestöjen
kanssa, niin siteeraanpa nyt esimerkiksi Tapaturma- ja sairausinvalidien liiton kannanot-
toa viime viikonlopulta: "Suunniteltu heikennys on perustuslain ja yhdenvertaisuuslain
kieltämää ikäsyrjintää ja epäinhimillinen heitteillejättöhanke." Arvoisa ministeri, ette kai
te vain näitä järjestöjä, jotka edustavat näitä ihmisiä, jotka näitä palveluja tarvitsevat, syytä
pelottelusta? Kertokaa nyt, mistä tämä raha on pois, ja sanokaa nyt, oletteko te asettamassa
säästöjenne kohteeksi kaikista suomalaisista vammaiset (Puhemies koputtaa) vanhukset.

16.34 Perhe- ja peruspalveluministeri  Juha Rehula (vastauspuheenvuoro):  Arvoisa
herra puhemies! Järjestöt eivät pelottele. Toisekseen järjestöjen pitää puhua sillä suulla,
mikä on se heidän jäsenistönsä suu. (Välihuutoja vasemmalta) Heidän pitää huolehtia siitä,
että niiden asioiden, jotka ovat esimerkiksi kunkin vammaisjärjestön — niitäkin on monia
erilaisia — jokainen näkökohta tulee siihen pöytään, missä ratkaisuja tehdään.

Arvoisa puhemies! En myöskään mene vammaisjärjestöjen selän taakse, mutta se vies-
ti, joka minulla tänäänkin tässä on, on ollut ja tulee olemaan, on se, että tässä yritetään yh-
teisin keinoin, yhteisiä tapoja etsien päästä eteenpäin, huolehtien siitä, että ne ihmiset, jot-
ka palvelun tarvitsevat, iästä riippumatta, ne palvelut saavat. Konkreettisena esimerkkinä:
ihminen, joka tarvitsee 7 päivää, 24 tuntia vuorokaudessa, 365 päivää vuodessa henkilö-
kohtaisen avun, kyllä sen jatkossakin saa.

Kysymyksen käsittely päättyi.
9


