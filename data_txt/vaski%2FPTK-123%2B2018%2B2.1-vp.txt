















































DEMBB36.tmp.xml


Pöytäkirjan asiakohta PTK 123/2018 vp
Pöytäkirjan asiakohta 

PTK 123/2018 vp

Täysistunto

Torstai 29.11.2018 klo 16.00—18.17

2.1. Suullinen kysymys mielenterveyslain uudistamisesta (Kristiina Salonen sd)
Suullinen kysymys SKT 193/2018 vp

Suullinen kyselytunti

Toinen varapuhemies Tuula Haatainen: Sosialidemokraattinen eduskuntaryhmä, edus-
taja Salonen.

Keskustelu

16.01 Kristiina Salonen sd: Arvoisa puhemies! Aloitan nuoren omalla sitaatilla: ”Usein
tulee tunne, ettei ole tarpeeksi hyvä eikä kukaan välitä, ettei kukaan huomaa eikä välitä, ja
se on kaikista pahin tunne ikinä.”

Tämä nuori ei ole ajatustensa kanssa yksin. Eilen Yle kertoi, että yli 90 000 suomalaista
alle 13-vuotiasta lasta kärsii mielenterveysongelmista. Tämä on tosi pysäyttävä luku. Val-
taosalla nuorista menee onneksi hyvin, mutta on erityisen tärkeää puhua heistä, jotka kii-
reesti tarvitsevat apua, näistä 90 000 lapsesta. Me emme saa tehdä näkymättömiä heistä,
jotka jo muutenkin kokevat olevansa näkymättömiä, sillä näkymättömyys satuttaa ja sai-
rastuttaa. Ministeri Saarikko, oletteko valmis näkemään nämä nuoret? Onko meidän lain-
säädäntömme ajan tasalla?

16.03 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tuo ansiokas kooste meidän huippuosaajien arvioista terveydenhuollon pii-
ristä lasten ja nuorten mielenterveysongelmista oli pysäyttävää luettavaa. Samalla kuiten-
kin tämän aiheen äärellä havahdun siihen, että yksikään asiantuntijoista ei aukottomasti to-
dennut, että suoranainen pahoinvointi olisi lisääntynyt, vaan enemmänkin on kysymys sii-
tä, missä vaiheessa ja millä tavalla sosiaali- ja terveyspalvelut ja koko lapsen ja perheen
elämänpiiri ottavat kiinni niistä huolista.

Tämä juttu ja kokonaisuus lasten ja nuorten mielenterveyskysymysten äärellä loi uskoa
siihen, että hallituksen valitsema linja on oikea. Me olemme käynnistämässä ison kansal-
lisen mielenterveysstrategian, joka toivottavasti toimii hallituspohjasta riippumatta jatkon
suunnitelmina kaikelle poliittiselle työlle Suomessa siitä, että me kansakuntana uskallam-
me [Puhemies koputtaa] puhua ja osaamme tunnistaa nämä kysymykset kaiken ikäisten ih-
misten elämässä.

Toinen varapuhemies Tuula Haatainen: Pyydän niitä edustajia, jotka haluavat esittää li-
säkysymyksiä, ilmoittautumaan painamalla V-painiketta ja nousemalla seisomaan.
 Tarkistettu
3.1



Pöytäkirjan asiakohta PTK 123/2018 vp
16.04 Kristiina Salonen sd (vastauspuheenvuoro): Arvoisa puhemies! Me aikuiset olem-
me vastuussa lasten ja nuorten hyvinvoinnista, myös me täällä tässä salissa. Me puhumme
nyt 90 000 lapsesta. Meillä lainsäätäjillä on aivan erityinen valta turvata lasten ja nuorten
tulevaisuutta. Tarvitaan tekoja, joilla muutetaan nykytilannetta. Sen vuoksi SDP on tehnyt
oman toimenpideohjelman lasten ja nuorten mielenterveyden parantamiseksi.

Ette aivan vastannut edelliseen kysymykseen, ministeri Saarikko. Viime kesänä te to-
tesitte, että mielenterveyslaki tullaan uudistamaan. Nostitte esille aivan oikein, että näiden
lasten ja nuorten pitää saada apua myös kotiin ja kouluun. Tämä on juuri sellainen toimi,
jota pitääkin tehdä, jotta lasten hyvinvointia voidaan parantaa. Ministeri Saarikko, nämä
lapset ja nuoret eivät kuitenkaan voi odottaa. Milloin te tuotte mielenterveyslain uudistuk-
sen eduskunnan käsiteltäväksi?

16.05 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Salonen aloitti aivan oikealla arvolähtöisellä näkökohdalla: lasten ja
nuorten hyvinvointi on aikuisten vastuulla. Siksi on myös ilahduttavaa huomata, että yhä
useampi äiti ja isä haluaa hakea apua. Tietysti ongelmallista on se, jos apua saa ikään kuin
vain siinä kohdin, kun ongelmat ovat äityneet niin pahaksi, että ollaan vaativien psykiat-
risten tukipalveluiden äärellä, eikä vielä siinä kohdin, kun esimerkiksi vanhemmuuden tu-
esta olisi jo ollut apua vaikkapa liittyen hyvin yleisten ADHD- tai muiden ongelmien rat-
kaisemiseen perheen arjessa. Siksi yksi vastaus on paljon laajasti kiitelty perhekeskustoi-
mintamalli, ikään kuin neuvola sen sydämenä, joka tuo erityispalvelut lähemmäksi niitä
tuttuja totuttuja perheiden peruspalveluita.

Mielenterveyslainsäädäntö ei ole tulossa eduskuntaan tällä kaudella. Lainsäädäntö ei va-
litettavasti valmistunut niin hyväksi [Puhemies koputtaa] ja riittävän hyväksi kokonaisuu-
deksi, että olisin voinut tuoda sen varmoin mielin siitä, [Puhemies koputtaa] että se olisi pa-
rantanut kaikkien asemaa.

16.06 Anneli Kiljunen sd (vastauspuheenvuoro): Arvoisa rouva puhemies! Asiantuntijat
ovat halunneet paneutua juuri niihin syihin ja seurauksiin, miksi lapset voivat entistä huo-
nommin. He ovat olleet huolissaan siitä, että lasten kuormitus on kasvanut. Lapset reagoi-
vat vanhempien elämäntilanteeseen, työttömyyteen, toimeentulon epävarmuuteen, mutta
lapsia kuormittavat myös liian suuret varhaiskasvatusryhmät ja vaihtuvat hoitajat.

Alakouluissa ja kouluissa vaaditaan taitoja, joita kaikilla lapsilla ei ole. Tämä ahdistaa ja
stressaa yhä useampaa lasta, sillä he kokevat, että he eivät pärjää ryhmässä eikä koulussa.
Kyse on siis hyvin moninaisesta vyyhdistä. Tähän ei ole yhtä ratkaisua, mutta on asioita,
joihin me voimme vaikuttaa. 

Nyt kysyn ministeri Grahn-Laasoselta: kun täällä on selvästi osoitettu se, että suuret var-
haiskasvatusryhmät ja kouluryhmät vaikuttavat lapsiin heikentävästi ja ne kuormittavat
lasta, niin emmekö me voisi yhdessä päättää sen, että me pienennämme lasten päiväkoti-
ryhmiä ja kouluryhmiä [Puhemies koputtaa] ja sitä kautta helpotamme lasten päivittäistä
arkea?

16.07 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Kiitos siitä, että tärkeä asia on esillä tällä kyselytunnilla. Olen teidän kanssanne,
edustaja Kiljunen, siitä samaa mieltä, ettei varmasti ole yhtä ratkaisua, kun puhutaan siitä,
miten voidaan auttaa kaikkia lapsia ja perheitä, ja ennen kaikkea niitä perheitä ja lapsia, jot-
2



Pöytäkirjan asiakohta PTK 123/2018 vp
ka ponnistavat heikommista lähtökohdista ja joissa vanhemmuus tarvitsisi enemmän tu-
kea, ja jossa lapsella esimerkiksi on erityisiä tarpeita.

Meillä on Suomessa paljon ammattilaisten osaamista tunnistaa lasten erilaisia taustoja ja
ongelmia, ja myöskin tehdä näkyväksi sitä avun tarvetta. Ja se on myöskin hyvä ratkaisu,
että avun hakemisen kynnys on madaltunut. 

Hallitus on varannut ensi vuoden budjettiin 10 miljoonan euron lisärahoituksen ryhmä-
kokojen pienentämiseen niissä päiväkodeissa, jotka toimivat haastavimmilla alueilla ja
joissa on enemmän sitä tarvetta. Niihin pystytään nyt puuttumaan ryhmäkokojen pienentä-
misen ja ammattilaisten tuen lisäämisen kautta.

16.09 Arja Juvonen ps (vastauspuheenvuoro): Arvoisa rouva puhemies! Paitsi suuret
päiväkoti- ja koululuokkaryhmät myös itseohjautuvuus eli se, että opiskelija ja koululai-
nen joutuvat omatoimisesti tekemään tehtäviä, hakemaan vastauksia, on osoittautunut
asiaksi, joka aiheuttaa ongelmia.

Miten näette, ministeri, onko tähän vastausta? Onko oikein, että opiskelijat ohjataan
omatoimisesti tekemään niinkin paljon asioita? Ja tämä viesti on erityisesti myös lukiolai-
silta tullut vastaan. Eli kaivataan sitä opettajan läsnäoloa ja sitä, että joku ihan oikeasti
opettaa. 

Mutta kysyisin myös tästä viiltelystä. Se nousi myös eilisen uutisen myötä esille: yhä
useampi koululainen, hyvinkin nuori, viiltelee. Millä tavalla tähän asiaan voimme yhteis-
kunnassamme puuttua? Mitä keinoja siihen on? Ja onko teillä näkemystä tai tietoa siitä,
onko tämä kamala ilmiö lisääntynyt, mikä on kuitenkin arkipäiväistä, näin ainakin viestien
perusteella? 

16.10 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Viiltelyongelman yleistymisestä on ollut kirjoituksia lehdessä ja on myös viesti ope-
tuksen kentältä, että se on nuorten keskuudessa aalloittain kulkeva trendi-ilmiö, joka on
erittäin vakava ja johon pitää heti puuttua. Siinä tarvitaan moniammatillista oppilas- ja
opiskelijahuoltoa. Meillä on hyvät käytännöt olemassa siinä, miten tällaisissa tilanteissa
toimitaan, ja aikuiset kantavat vastuuta ja puuttuvat niihin ensimmäisiin varoittaviin sig-
naaleihin. 

Sitten toiseen osaan kysymystänne, kun kysyitte opetussuunnitelmatyöstä: Tänään oli
koolla suomalaisen opettajankoulutuksen johto, käytännössä koko maasta opettajankoulut-
tajia. Keskusteltiin uusista opetussuunnitelmista ja myöskin siitä hieman virheellisestä kä-
sityksestä, että opiskelijoilta ja oppilailta vaadittaisiin omatoimisuutta. Se on pikemmin-
kin sen tyyppinen taito, jota pyritään opetuksessa, niin peruskoulussa, kuin sitten toisella
asteella opettamaan ja ohjaamaan. Mutta se on aivan päivänselvää, että opettajan vastuu on
opettaa ja kantaa siitä oppimistilanteesta vastuu, ja siitä, että jokainen lapsi [Puhemies ko-
puttaa] ja nuori saa riittävän tuen. 

Kysymyksen käsittely päättyi.
3


