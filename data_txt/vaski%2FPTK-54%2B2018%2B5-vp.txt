















































DEME88B.tmp.xml


Pöytäkirjan asiakohta PTK 54/2018 vp
Pöytäkirjan asiakohta 

PTK 54/2018 vp

Täysistunto

Keskiviikko 23.5.2018 klo 13.59—17.28

5. Hallituksen esitys eduskunnalle tulon ja omaisuuden kaksinkertaisen verotuksen estämi-
seksi Portugalin kanssa tehdyn sopimuksen irtisanomiseksi

Hallituksen esitys HE 36/2018 vp
Valiokunnan mietintö VaVM 6/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 5. asia. Käsittelyn pohjana on valtiovarainvaliokunnan mietintö VaVM 6/2018
vp. Nyt päätetään lakiehdotuksen sisällöstä.

Keskustelu

15.41 Esko Kiviranta kesk: Arvoisa puhemies! Suomen ja Portugalin välinen verosopi-
mus on vuodelta 1970. Nykyinen verosopimus on erityisesti eläkettä koskevan artiklan
osalta Suomen verosopimuspolitiikan tavoitteiden vastainen, koska verosopimus rajoittaa
Suomen oikeuttaa verottaa Suomesta Portugaliin maksettuja eläkkeitä. Lisäksi nykyinen
verosopimus rajoittaa Suomen verotusoikeutta Suomessa sijaitsevien osakehuoneistojen
vuokrauksesta ja myynnistä saatuihin tuloihin.

Suomi on neuvotellut Portugalin kanssa uuden verosopimuksen, joka allekirjoitettiin
marraskuussa 2016. Eduskunta on hyväksynyt sopimuksen joulukuussa 2016. Portugalis-
sa uutta verosopimusta ei sen sijaan ole annettu parlamentin käsiteltäväksi, joten sopimus
ei ole tullut vielä voimaan. 

Nyt käsittelyssä olevan hallituksen esityksen tarkoituksena on saada eduskunnan suos-
tumus siihen, että Suomi voi irtisanoa Portugalin kanssa vuonna 1970 solmitun verosopi-
muksen. Irtisanominen perustuu verosopimuksen 30 artiklaan, jonka mukaan sopimusval-
tio voi irtisanoa sopimuksen diplomaattista tietä vähintään 6 kuukautta ennen kalenteri-
vuoden päättymistä tehtävällä ilmoituksella. Sopimuksen voimassaolo lakkaa tällöin irti-
sanomisvuotta seuraavan vuoden alusta. Tarkoitus on, että nykyisen verosopimuksen voi-
massaolo ja soveltaminen lakkaavat 1. tammikuuta 2019 lukien. Suomen olisi siis toimi-
tettava irtisanomisilmoituksensa Portugalille kesäkuun 2018 loppuun mennessä.

Arvoisa puhemies! Valtiovarainvaliokunta pitää hallituksen esittämää menettelyä sen
poikkeuksellisesta luonteesta huolimatta perusteltuna. Suotavinta tietenkin olisi, että yh-
dessä neuvoteltu ja molempien maiden allekirjoittama uusi verosopimus saatettaisiin voi-
maan 1. tammikuuta 2019 alkaen. Näin ei syntyisi lainkaan verosopimuksetonta tilaa Suo-
men ja Portugalin välille. Tämä on yhä mahdollista, jos Portugali saattaa hyväksymistoi-
met osaltaan loppuun ja ilmoittaa sitä Suomelle viimeistään 1. joulukuuta 2018.

Erona uuden verosopimuksen ja verosopimuksettoman tilanteen välillä on, että irtisano-
misen myötä eläkkeiden verot maksetaan Suomeen heti vuoden 2019 alusta. Sen sijaan uu-
 Tarkistettu
4.1



Pöytäkirjan asiakohta PTK 54/2018 vp
den verosopimuksen mukaan Suomessa ei veroteta yksityissektorin eläkkeitä kolmen vuo-
den siirtymäaikana, jos verovelvollinen osoittaa, että hän maksaa kyseisestä eläkkeestä ve-
roja Portugaliin. Portugali on muuttanut verolainsäädäntöään vuonna 2010 siten, että ulko-
mailta muuttava henkilö voi hakea niin sanottua non-habitual resident -verostatusta, jol-
loin henkilö ei maksa Portugalissa veroja Portugalin ulkopuolelta saamastaan eläketulosta.
Jos henkilö ei maksa eläkkeestä veroja Portugaliin, niin verotusoikeus siirtyy myös uuden
verosopimuksen mukaan Suomelle ilman siirtymäaikaa.

Sekä irtisanomisen myötä että uuden verosopimuksen perusteella Suomella on oikeus
verottaa Suomessa sijaitsevien osakehuoneistojen vuokrauksesta ja myynnistä saadut tulot. 

Valtiovarainvaliokunnan mietintö on yksimielinen.

15.45 Olavi Ala-Nissilä kesk: Arvoisa puhemies! Tässä edustaja Kiviranta esitteli vero-
jaostomme mietinnön. Minusta voidaan sanoa, että Suomen mitta on täysi tässä asiassa.
Hallitus lähtee siitä ja tässä lakiesityksessä lähdetään siitä, että Suomi irtisanoo verosopi-
muksen, jolloin tietty eläkeläisten, varakkaampien eläkeläisten, verovapaus päättyy. Mi-
nusta tämä on perusteltu esitys, yksimielinenkin valiokunnasta, ja minusta on tärkeää, että
tässä on sellainen viesti myöskin vähän laajemmin, että veroja pitää maksaa siihen maa-
han, minkä kansalainen on ja missä tosiasiallisesti asuu.

15.46 Jari Myllykoski vas: Arvoisa rouva puhemies! Nyt kun meitä on niin vähän tässä,
niin tämä tieto ei kulje kovinkaan pitkälle, että edustaja Myllykoski tervehtii hallituksen
esitystä erittäin positiivisena ja yhtyy siihen riemumielin. Tämä irvokkuus on irtisanotta-
va, ellei sitten neuvottelutulosta pääse syntymään, mutta mielestäni mietintö, mikä on hal-
lituksen esityksen pohjalta tehty, on erinomaisesti tehty, ja se on vielä yksimielinen. Tätä
pitää viedä nopeatahtisesti, eikä tässä kukaan saa ruveta heittämään niin sanotusti kapuloi-
ta rattaisiin. 

Jos ajatellaan sitä noin moraalisesti: ne ihmiset, jotka ovat saaneet ilmaisen koulutuksen
tässä maassa ja ovat ansainneet eläkettä Suomessa sillä koulutuksella — ja osa vielä,
omankin tuntemukseni mukaan, on henkilöitä, jotka ovat olleet yrityksen johtotehtävissä,
ja yritys on vielä nauttinut yrityksen velkasaneerauksesta — lähtevät tämän jälkeen kiitok-
seksi Suomen valtiolle sitten viettämään eläkepäiviä Portugaliin, niin ettei tarvitse maksaa
edes siitä veroja. 

Tämä hallituksen esitys on erittäin hyvä jatkumo sille, kun harmaaseen talouteen ollaan
puututtu edellisen hallituksen aikana, ja tämä hallitus on jatkanut sitä. Tämä on kyllä, voi
sanoa, enemmän kuin papukaijamerkin arvoinen toimenpide tältä hallitukselta. Varsinkin
täytyy sanoa, että valtiovarainvaliokunnan mietintö tältä osin on erittäin hyvin rakennettu
ja perusteellinen, joten tämä vuonna 1970 tehty sopimus on nyt aika irtisanoa.

15.48 Timo Heinonen kok:  Arvoisa puhemies! Oli mukava kuunnella edustaja Mylly-
kosken kehuja maamme hallitukselle, ja meinasin välihuudon huutaa, että saako tuon kir-
jallisesti, mutta sehän menee eduskunnan pöytäkirjaan, ja nämä kehut ovat sieltä kirjalli-
sesti luettavissa. Valtiovarainministeri Orpon johdolla tässä on toimittu nyt määrätietoises-
ti Suomessa. Tämä verosopimus, jonka purkamistietä ollaan nyt etenemässä, on kohta jo
50 vuotta täyttävä, vuodelta 1970, eli eläkkeet, joita Suomesta maksetaan Portugaliin, saa-
taisiin kaikilta osin tämän vähän vaikeamman, vähän pidemmän tien kautta verotettaviksi
Suomeen. Portugalissa, niin kuin jaoston puheenjohtaja kertoi, ei ole asia edennyt, ja nyt
2



Pöytäkirjan asiakohta PTK 54/2018 vp
edetään sitten tällä irtisanomistiellä. Toivottavasti Portugali vielä asiassa toimeen tarttuu ja
tämä asia ratkeaisi sopimuksen ja neuvottelutienkin kautta. Tämä on nimittäin maalaisjär-
jen mukaista, tämä on oikeustajun mukaista ja moraalisesti oikein, että nämä verot makse-
taan Suomeen näiltäkin osin.

15.49 Ville Tavio ps: Arvoisa puhemies! Myös perussuomalaiset kannattavat tätä esitystä
ja ovat hyvin mielissään siitä, että hallitus on vaihteeksi osoittanut myös suoraselkäisyyttä
verotusasioissa. Periaatteellisesti, jos laajemmin katsotaan veronkiertoa, joka sinänsä on
lähtökohtaisesti siis laillista verojärjestelyä, myös tätä laillista verojärjestelyä — kuten täs-
sä Portugalin tapauksessakin osoittautui, että juuri rikkaimmat olivat tarttuneet tähän lail-
lisen verojärjestelyn mahdollisuuteen — niin nyt, kun hallitus on ottanut myös Suomessa
käyttöön hallintarekisterin ja kun tiedetään, että on vakuutuskuoret ja muut tavat, joilla
yleensä juuri kaikkein rikkaimmat ihmiset osaavat vähentää omaa verotustaan, voitaisiin
myös ihan kokonaisuutena tarkistella, miten saataisiin myös vähävaraisemmat ja keskitu-
loiset ihmiset näiden rikkaiden tasolle verotuksessa.

15.51 Sari Essayah kd:  Arvoisa rouva puhemies! On todella tärkeää, että tämä monella
tavalla kohuttu ja kohtuuton tilanne saadaan tällä tavoin ikään kuin irtisanomisen kautta
vietyä eteenpäin. Täällä on monissa puheenvuoroissa tuotu esille hyvin se, että kun suoma-
lainen yhteiskunta kuitenkin meille kaikille niin paljon antaa koulutuksesta ja neuvolasta
lähtien — ja, voisi sanoa, esimerkiksi täällä esille tuotuja, pienyrittäjillekin tuotuja tuki-
muotoja ja vastaavia — niin jos tämä palkitaan sillä tavoin, että eläkepäiviksi muutetaan
Portugaliin ja päätetään, että enää Suomen yhteiskunta ei veroja saa, niin kyllä se tuntuu
kansalaisista todella kohtuuttomalta. Siinä mielessä on hyvä, että tähän asiaan on puututtu
ja tämä sitten vihdoin viimein saataisiin myöskin päätökseen.

15.51 Olavi Ala-Nissilä kesk: Puheenjohtaja! Tässä on jo hyviä puheenvuoroja käytetty.
Todellakin toivotaan, että Portugalin valtiovarainministeriö ja hallitus tässä järkiintyvät ja
hyväksyvät tämän neuvotellun sopimuksen.

Tämä on vähän laajempikin kysymys. Kun ollaan Euroopan unionin jäseniä ja meillä on
sama raha esimerkiksi juuri Portugalin ja Espanjan kanssa, [Olli Immonen: Valitettavasti!]
niin silloin minusta tietyt yhteiset pelisäännöt on tärkeitä ylläpitää. Kaikenlainen kerman-
kuorinta toisten kustannuksella ei vaan käy tässä hevosillekaan, vaan tässä on syytä Suo-
men omalta osaltaan vetää linjaa.

15.52 Eero Suutari kok: Arvoisa puhemies! Suomi on hyvin toiminut tässä tilanteessa,
missä paljon suomalaisia, joilla oli paljon varallisuutta, muutti Portugaliin siinä mielessä,
että saa tulot lähes verottomana. Siellä onkin tapahtunut niin, että on verottomana saatu
isoja summia kerättyä niistä eläkesäästöistä, mitä on tehty. Me tietysti teimme uudenlaista
politiikkaa siinä, että sanoimme irti tällaisen sopimuksen ensimmäistä kertaa Suomen his-
toriassa, mutta näitä vastaavia tapauksia on muualla Euroopassa.

Suomi on neuvotellut tästä asiasta vain Espanjan kanssa ja päässyt sopimukseen. Myös
Portugalin kanssa on aikaisemmin tämä asia neuvoteltu ja Suomessa se olisi hyväksytty,
mutta Portugali on aika hitaasti reagoinut eikä ole tullut vastausta sopimukseen. Joten täs-
sä oli oikeastaan pakkorako tämä tehdä, koska aina leviää tieto, että tällä tavalla voidaan
varallisuutta verottomasti kierrättää itselleen.
3



Pöytäkirjan asiakohta PTK 54/2018 vp
Tämä oli hyvä päätös.

15.54 Ville Tavio ps: Arvoisa puhemies! Nyt kun tämä tosiaan on poikkeuksellisesti niin,
että irtisanotaan tällainen kansainvälinen sopimus, niin ehkä tämä voisi antaa vähän Suo-
melle pontta myös tulevaisuudessa pohtia muiden huonojen kansainvälisten sopimusten
uudelleenneuvottelua tai irtisanomista, kuten esimerkiksi Ottawan jalkaväkimiinat kieltä-
vän sopimuksen tai meidän huonojen turvapaikkapoliittisten kansainvälisten sopimustem-
me. [Olavi Ala-Nissilä: Trumpin linjalle! — Jari Myllykoski: Keskustellaan sitten kun Ta-
vio on eläkkeellä!] 

Sitten vielä mitä tulee tähän verotukseen, niin kun Portugaliin on nyt verottomasti saa-
nut näitä suuria eläkkeitä ja se vanheneva eläkeläisväestö sielläkin sitten jossain vaiheessa
kuolee ja tämä varallisuus siirtyy perintöveron piiriin, niin mitä sen perintöveron suhteen
sitten tapahtuu? Käytännössä kaikkein rikkaimmat ihmiset osaavat kyllä kiertää perintöve-
roa, sitä voi kiertää niin lukuisin eri keinoin. Siinä mielessä vain siis tässä pontena valtio-
varainvaliokunnallekin, että kannattaa katsoa myös sitä perintöveroa nyt sellaisena koko-
naisuutena: onko se tasapuolinen, miten sitä kierretään muihin maihin muuttamalla ja niin
edelleen, ja tulisiko katsoa tosiaan, että keskituloinen tai pienituloinen ihminenkin pääsisi
sille samalle pienen verotuksen asteelle, millä kaikkein rikkaimmat jo Suomessa ovat.

15.55 Esko Kiviranta kesk: Arvoisa puhemies! Edustaja Taviolle voisi todeta, että kohta
me varmaan pääsemme keskustelemaan laajasti täällä perintöverotuksesta, kun kansalais-
aloite tulee tänne — sehän ei vielä ole eduskunnassa, mutta yli 50 000 allekirjoittajaa on
koossa. [Timo Heinonen: Hyvä!]

Ihan tästä faktapuolesta voisi todeta, että tämä Portugalin verosopimuksen irtisanomi-
nen on tärkeää periaatteellisesti, ja se on pakko tehdä, ja siitä on suuri yksimielisyys tässä-
kin salissa, mutta täytyy todeta, että ei tämä Suomen valtiontaloutta sinänsä ratkaise. Tä-
män irtisanomisen verotuottovaikutusten arvioidaan eläketulojen osalta, missä se vaikutus
on merkittävin, olevan vuoden 2016 tiedoilla vuositasolla arviolta 3—6 miljoonaa euroa,
niin että valtavista rahamääristä tässä ei sinänsä ole kysymys vaan periaatteesta. Sitten,
Eläketurvakeskuksen tietojen mukaan Portugaliin maksettu keskimääräinen kokonaiselä-
ke oli vuoden 2016 lopussa 3 493 euroa kuukaudessa, ja näitä eläkkeensaajia oli 490. Kes-
kiarvo tietysti ei kerro paljon — ei mediaanikaan kertoisi kovin paljon — mutta tuollainen
kuitenkin tuo keskiarvoeläke kuukaudessa oli, noin 3 500 euroa.

15.57 Eero Suutari kok:  Arvoisa puhemies! Verojaoston puheenjohtaja käytti sen pu-
heenvuoron, että ei tällä ole suurta merkitystä muuten kuin periaatteessa. Mutta siinä mie-
lessä on, että vähälle aikaa oli 300:sta 500:aan noussut sinne muuttaneitten määrä, ja juuri
sentyyppisten henkilöiden, joilla se veron kiertäminen on sillä tavalla mahdollista. Sitä ei
tietenkään haluttu jatkaa. Aikansa tietysti odotetaan, mutta jos ei reagoida toisessa valtios-
sa, niin Suomi on avannut tällaisen pelin, että me voimme kahden valtion välisiä sopimuk-
sia sanoa irti. En tiedä, miten Suomi voi sanoa irti semmoisia isoja sopimuksia, missä on
monia maita yhteensä osallisena, mutta kai siihen pitää todella hyvä syy olla, ja tämä on
hyväksyttävä syy. Paitsi että kyllä sieltä Portugalista on tullut ainakin minulle ja monelle
muulle sellaista palautetta ihan tavallisilta suomalaisilta eläkeläisiltä, että ei heille olisi
saanut käydä näin.
4



Pöytäkirjan asiakohta PTK 54/2018 vp
Yleiskeskustelu päättyi.

Eduskunta hyväksyi hallituksen esitykseen HE 36/2018 vp sisältyvän lakiehdotuksen sisäl-
lön mietinnön mukaisena. Lakiehdotuksen ensimmäinen käsittely päättyi.
5


	5
	15.41
	15.45
	15.46
	15.48
	15.49
	15.51
	15.51
	15.52
	15.54
	15.55
	15.57


