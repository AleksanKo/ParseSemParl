















































DEMF8C1.tmpSave.xml


Pöytäkirjan asiakohta PTK 55/2015 vp
Pöytäkirjan asiakohta 

PTK 55/2015 vp

Täysistunto

Torstai 22.10.2015 klo 16.02

2.2. Suullinen kysymys toimenpiteistä ääriliikkeiden väkivaltaisuuden estämiseksi (Ozan 
Yanar vihr)

Suullinen kysymys SKT 39/2015 vp

Suullinen kyselytunti

Puhemies Maria Lohela: Seuraava kysymys, edustaja Yanar.

Keskustelu

16.17 Ozan Yanar vihr: Arvoisa rouva puhemies! Me kävimme viime viikolla keskuste-
lua tässä salissa rasismista ja äärioikeistosta. Tämä on toki hyvä askel eteenpäin. Me olem-
me koko kesän puhuneet näistä asioista, ja se, että se tuli tänne salille, on hyvä asia. Jotta
asia ei jäisi ilmaan ja pelkän keskustelun tasolle, meidän on vaadittava konkreettisia toimia
hallituksen suunnalta. Joten kysynkin sisäministeriltä: Onko hallitus valmis tiukentamaan
äärioikeiston seurantaa? Mitä käytännön toimenpiteitä hallitus aikoo tehdä, jotta ääriliik-
keitä ja äärioikeiston väkivaltaisuutta voidaan ehkäistä? Ja tullaanko myös lainsäädäntöä
kiristämään? — Kiitoksia.

16.17 Sisäministeri Petteri Orpo (vastauspuheenvuoro): Arvoisa puhemies! Jyväskylän
tapahtumat kesällä olivat järkyttäviä ja täysin tuomittavia. Jo heti sen jälkeen teimme pää-
töksen siitä, että ääriliikkeiden valvontaa Suomessa lisättiin, ja tätä on pidetty yllä. Mitä
lainsäädännöllisesti voidaan tehdä? Päällimmäisenä se, että voidaanko väkivaltaisten ja
väkivaltaa käyttävien ääriliikkeiden toiminta kieltää ja kriminalisoida — siihen me odo-
tamme Jyväskylän tapahtumien oikeusprosessin päätöstä ja siinä yhteydessä tehtävää har-
kintaa, sen jälkeen teemme päätöksiä lainsäädännön osalta. 

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.

16.18 Ozan Yanar vihr (vastauspuheenvuoro): Arvoisa rouva puhemies! Muistutan, että
väkivallan kitkeminen ja turvallisuuden parantaminen on sisäministeriön toki suurimpia
tehtäviä. Olisin kysynyt, millaisia hankkeita teillä sisäministeriössä on, joilla ennaltaeh-
käistään tällaisten ryhmien, nykyisten vaarallisten järjestöjen lisäksi, kasvamista, ja millä
tavalla aiotte näihin tapauksiin puuttua. — Kiitoksia.

16.19 Sisäministeri Petteri Orpo (vastauspuheenvuoro): Arvoisa puhemies! Eiköhän se
ole niin, että kaikkein tärkein tehtävä on meidän yhteinen, ja se on, että me estämme eriar-
voistumiskehitystä Suomessa, estämme syrjäytymisen kasvua, panostamme nuorisotyö-
 Tarkistettu
4.1



Pöytäkirjan asiakohta PTK 55/2015 vp
hön ja nuoriin ja se, että me vähennämme ja pienennämme niitä syitä, miksi jotkut lähtevät
ääriliikkeisiin mukaan ja lähtevät sellaiseen toimintaan, jota ei voi hyväksyä ja joka on jopa
lainvastaista. Ennaltaehkäisevää työtä voi ja pitää tehdä monilla näillä rintamilla. 

Sitten taas viranomaispuolella on kyllä ääriliikkeiden valvonta ja sitten niiden henkilöi-
den, jotka ovat lähdössä väärälle polulle, kohtaaminen ja palauttaminen viranomaisten laa-
jalla yhteistyöllä takaisin oikealle polulle, äärettömän tärkeää. Tätä työtä poliisi yhdessä
muiden viranomaisten kanssa tekee tällä hetkellä ja uusia toimintoja kehitetään. Se on ol-
lut sen verran hyvä toimintamalli, että sitä on käyty katsomassa ulkomaita myöten, on käy-
ty Suomessa tutustumassa meidän malleihimme. 

16.20 Nasima Razmyar sd (vastauspuheenvuoro): Arvoisa rouva puhemies! Kiitos kysy-
myksestä ja kiitos vielä erityisen paljon viime viikon keskustelusta. Uskon, että keskustelu
tulee tarpeeseen. Ja siinä vaiheessa, kun yläasteikäinen poika tulee kiittämään eduskunnas-
sa käydystä keskustelusta, niin uskon, että myös me kansanedustajat olemme oikealla tiel-
lä. Tarvitsemme rakentavaa keskustelua mutta tietenkin myös avoimuutta ja ennen kaik-
kea vuoropuhelua näissä kysymyksissä. 

Mutta toki, kuten tässä tuli esiin, pelkkä keskustelu ei riitä. Siltä osin vielä kerran haluan
kysyä hallituksen tahtotilaa puuttua näihin ääriliikkeisiin, tietenkin rasismiin samanaikai-
sesti, mutta myöskin, että päivitetäänkö ääriliikkeiden riskiarviota. Eli kysyn vielä kerran
ministeri Orvolta: onko tämä tekeillä?

16.21 Sisäministeri Petteri Orpo (vastauspuheenvuoro): Arvoisa puhemies! Riskiarvot
päivitetään säännöllisesti, päivitettiin muun muassa heti Jyväskylän tapahtumien jälkeen.
Kuten kerroin, suojelupoliisi ja paikallispoliisi ovat tehostaneet ääriliikkeiden valvontaa
Suomessa. Me teemme tätä riskiarviota koko ajan, ja toimintaa mitoitetaan sen mukaisesti.
On aivan välttämätöntä, että seuraamista tehdään — varsinkin, kun me voimme nähdä, että
tämän hetken suomalainen yhteiskunta oireilee ja ääri-ilmiöt ovat nostamassa päätään. 

Edelleen haluan sanoa, että näissä ääriliikkeissä, poliittisissa sellaisissa, on kuitenkin
vain joitakin satoja henkilöitä, se ei tee sitä yhtään sen vähemmän tuomittavaksi, se toimin-
ta on täysin tuomittavaa. Mutta rauhoittavana viestinä se, että tämä on pieni joukko, mutta
sitäkin äänekkäämpi ja sitäkin vaarallisempi. Tätä valvontaa seurataan. 

Se vielä, mitä me voimme tehdä, on yhdessä tekemistä. Suomalaisen kansalaisyhteis-
kunnan pitää vastata tähän haasteeseen: yksittäisten kansalaisten, järjestöjen, työpaikko-
jen, yritysten ja viranomaisten yhdessä pitää tehdä kaikkensa, jotta väkivaltaiset ääriliik-
keet saadaan häviämään. 

16.22 Sampo Terho ps (vastauspuheenvuoro): Arvoisa puhemies! Rasistinen rikollisuus
on äärimmäisen vastenmielistä, tämä on täysin selvä. Sitä vastaan täytyy toimia, se täytyy
tukahduttaa. Tässä suhteessa taistelussa emme voi hyväksyä perääntymistä, emme antau-
tumista, emme kompromisseja emmekä minkäänlaisia myönnytyksiä.

Kun me tutkimme tätä ilmiötä: Meillä käsittääkseni on tästä rasistisesta rikollisuudesta
kohtuullisen paljon erilaisia tilastoja. Haluaisin tietää lisää niistä. Onko meillä tietoa, mil-
laiset kansanosat tai -ryhmät helpommin altistuvat sekä uhreina että tekijöinä rasistiselle ri-
kollisuudelle? Miten esimerkiksi Suomen kansalaiset tai maahanmuuttajat suhteutuvat
näissä tilastoissa uhreina tai rikollisina? Tapahtuuko myös ehkä sellaista, että maahan-
muuttajaryhmät keskenään syyllistyvät rasistiseen rikollisuuteen, tai onko muita tällaisia
2



Pöytäkirjan asiakohta PTK 55/2015 vp
mielenkiintoisia ja tärkeitä tietoja, että me osaamme reagoida ääriliikkeiden lisäksi tähän
ilmiöön?

16.23 Sisäministeri  Petteri  Orpo  (vastauspuheenvuoro): Arvoisa puhemies! Erittäin
haastava kysymys. Sanoisin niin, että jos pyritään yksityiskohtaisesti vastaamaan, niin voi-
simme palata tähän asiaan ja analysoida tätä kunnolla. Yleinen käsitys on se, että on vaikea
tehdä ainakaan merkittäviä eroja eri kansanryhmien osalta tai kantaväestön ja maahan-
muuttajien välillä. Mutta me palaamme tähän kysymykseen.

Tällä hetkellä kansalaiset kantavat murhetta siitä, miten kasvava maahanmuutto vaikut-
taa yleiseen turvallisuustilanteeseen. Minusta tilanne on kohtuullisen hyvin suomalaisten
turvallisuusviranomaisten hallussa. Meillä on tietenkin suuria vaikeuksia järjestyksen ja
turvallisuudentunteen ylläpitämisessä varsinkin uusilla vastaanottokeskuspaikkakunnilla,
mutta siellä, missä ne ovat toimineet pidempään, nämä uhkatekijät on todettu hieman yli-
mitoitetuiksi. (Puhemies koputtaa) Mutta kun aikaa on vähän, niin palaamme tähän kysy-
mykseen tarkemmin.

16.25 Jani Toivola vihr (vastauspuheenvuoro): Arvoisa puhemies! Haluaisin oikeastaan
jatkaa omalla kysymykselläni edellisen edustajan erinomaista kysymystä. Nimittäin viime
kaudella tehtiin ihmisoikeusselonteko, joka nostaa neljä eri tarkastelukohdetta, ja yksi niis-
tä on eri kulttuuritaustoja omaavat nuoret, ja nimenomaan sen takia, että he kokevat muuta
väestöä enemmän syrjintää. Eli siinä meillä on ainakin yksi konkreettinen työkalu.

Tämä on tärkeä muistutus myöskin siitä, että se rasismikeskustelu oli hyvä, mutta täytyy
muistaa, että rasismi ei ole irrallinen osa tätä yhteiskuntaa vaan se on rakenteissa. Se on il-
miö, jolla on pitkä historia. Sillä on pitkä historia sekä globaalisti että kansallisella tasolla,
ja sen juuret ulottuvat myöskin tähän päivään. Se on valtaa, se on alistamista, se on eriar-
voisuutta. Sen takia on tärkeä myös kysyä hallitukselta: minkälaisiin konkreettisiin toi-
miin lainsäädännöllisesti ja muuten hallitus aikoo ryhtyä rasismin kitkemiseksi suomalai-
sesta yhteiskunnasta joka tasolla?

Puhemies Maria Lohela: Kuka ministereistä tarttuu nyt tähän? — Ministeri Orpo.

16.26 Sisäministeri Petteri Orpo (vastauspuheenvuoro): Arvoisa puhemies! Laaja kysy-
mys, että millaisiin kaikkiin toimiin hallitus ryhtyy lainsäädännöllisesti rasismin kitkemi-
seksi. Minusta tämä on asenteissa, ja se ei välttämättä lainsäädännöllä ratkea. Rasismi on
täysin tuomittavaa, se ei kuulu tähän yhteiskuntaan. Rasismista me pääsemme eroon ai-
noastaan sillä, että me vaikutamme ihmisten asenteisiin, lisäämme tietoa erilaisista kult-
tuureista, erilaisista tavoista ja käymme avointa keskustelua tämän päivän maailmassa. Mi-
nusta se on kaikkein parasta työtä, mitä niin hallitus kuin oppositio, kansanedustajat ja kan-
salaisjärjestöt voivat tehdä.

Puhemies Maria Lohela: Ministeri Grahn-Laasonen täydentää.

16.26 Opetus-  ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa rouva puhemies! Koulu ja koulumaailma on yksi hyvä keino, jolla pystymme
kitkemään ja torjumaan rasismia. Lähdemme siitä, että jokaisella lapsella on oikeus turval-
liseen kouluympäristöön ja että koulussa luodaan sellaista pohjaa, joka rakentaa osaltaan
3



Pöytäkirjan asiakohta PTK 55/2015 vp
rasismivapaata yhteiskuntaa. Uusissa opetussuunnitelmien perusteissa tämä näkyy jo ihan
siinä koulumaailman arvopohjassa, ja uudet opetussuunnitelmat saadaan käyttöön ensi
syksynä. Tietenkään tämä ei ole millään tavalla uusi asia koulumaailmassa, vaan tätä työtä
on tehty jo pitkään.

Sen lisäksi omassa salkussani on muun muassa kulttuuriasiat, ja siellä pyrimme siihen,
että voimme myöskin tukea toimijoita, jotka tekevät tätä tärkeää työtä. Nyt kun Suomessa
on tilanne se, että meillä pakolaisten, turvapaikanhakijoiden määrä on lisääntynyt, niin
olemme kulttuuripuolella myöskin ensi vuodelle lisäämässä monikulttuurisuustyöhön
määrärahoja.

Kysymyksen käsittely päättyi.
4


