















































DEMB019.tmpSave.xml


Pöytäkirjan asiakohta PTK 30/2015 vp
Pöytäkirjan asiakohta 

PTK 30/2015 vp

Täysistunto

Keskiviikko 9.9.2015 klo 14.04—14.15

4. Eduskunnan tilintarkastajien tilintarkastuskertomus valtiontalouden tarkastusviraston 
tilinpäätöksestä, toimintakertomuksesta ja kirjanpidosta sekä hallinnosta vuodelta 2014

Kertomus K 11/2015 vp
Valiokunnan mietintö TrVM 1/2015 vp

Ainoa käsittely

Maria Lohela: Ainoaan käsittelyyn esitellään päiväjärjestyksen 4. asia. Käsittelyn pohja-
na on tarkastusvaliokunnan mietintö TrVM 1/2015 vp.

Keskustelu

14.06 Eero Heinäluoma sd (esittelypuheenvuoro): Arvoisa puhemies! Esittelen seuraa-
vassa tarkastusvaliokunnan puolesta kaksi mietintöä. Toinen koskee Valtion tarkastusvi-
raston toimintaa, ja toinen sitten koskee Ulkopoliittista instituuttia.

Eduskunnan tilintarkastajat ovat viime keväänä antaneet näistä molemmista kertomuk-
sen, ja näiden pohjalta voi todeta, että kummankaan, tutkimuslaitoksen tai viraston, toimin-
nassa ei ole mitään erityistä hälyttävää tai talouden numeroihin tai toimintaan liittyvää eri-
tyistä ongelmaa, joka olisi antanut tilintarkastajille tai tarkastusvaliokunnalle aiheen huo-
mautukseen. Toimintakertomusten ja tilinpäätösten tiedot ovat keskenään yhdenmukaisia
ja ristiriidattomia, ja tilinpäätös ja toimintakertomus antavat oikeat ja riittävät tiedot niin
tuloksesta kuin taloudellisesta asemastakin.

Valiokunta on mietinnössä perinteiseen tapaan arvioinut myönnettyjä määrärahoja ja
niiden käyttöä ja myös toiminnan kuluja ja niiden muutoksia. Erikseen on syytä sanoa, että
tarkastusviraston kohdaltahan tällä menettelyllä on sekin merkitys, että viraston asema on
korostunut voimakkaasti. Se on saanut paitsi suoraan valtion eri virastojen toiminnan tar-
kastamiseen liittyviä tehtäviä myös Euroopan unionin ja euroalueen kehityksen myötä erit-
täin tärkeitä talouteen liittyviä tehtäviä, joissa se muun muassa arvioi valtiontalouden ra-
kenteellista alijäämää ja antaa siitä vahvan mielipiteensä.

Tarkastusvirasto on järjestetty eduskunnan yhteyteen, jotta sen riippumattomuus voi-
daan turvata, ja tältä kannalta katsoen eduskunnan tapa seurata viraston toimintaa tapahtuu
tilintarkastajien kautta ja sitten tarkastusvaliokunnan kautta. Tässä mielessä tällä käsitte-
lyllä ja eduskunnan arvioinnilla on tietysti aito merkitys, koska muuta virallista arviota tar-
kastusvirastosta ei tehdä.

Tässä valiokunnan mietinnössä on sitten erikseen Ulkopoliittisen instituutin osalta kiin-
nitetty huomiota siihen, että valtionhallinnon isot kehityshankkeet ovat näiden pienten toi-
mijoiden, kuten Ulkopoliittisen instituutin, kohdalta osoittautuneet ongelmallisiksi. Val-
tion talous- ja henkilöstöhallinnon palvelukeskus, joka tuottaa talous- ja henkilöstöpalve-
 Tarkistettu
4.1



Pöytäkirjan asiakohta PTK 30/2015 vp
lut valtionhallinnon virastoille ja laitoksille ja rahastoille, on istunut aika huonosti tällais-
ten pienten yksiköiden kuin Ulkopoliittisen instituutin toimintaan.

Tarkastusvaliokunnalle on selvinnyt tilintarkastajien työn kautta ja myös suorassa kuu-
lemisessa, että tässä taloushallinnon palvelun laadussa on huomattavia ongelmia, jotka nyt
sitten tähän vuoteen tultaessa ovat asteittain kylläkin parantuneet. Ulkopoliittinen insti-
tuutti on tänä keväänä tehnyt päätöksen, että se ei liity mukaan tähän valtionhallinnon Kie-
ku-hankkeeseen, joka on valtion yhteinen talous- ja henkilöstöhallinnon tietojärjestelmä.
Eduskuntakinhan on tässä mukana, mutta samanlaisia ongelmia on ollut myös eduskunnan
päässä. Syynä on, että käyttöönotto on ollut raskasta ja aika iso työmäärä on aiheutunut täs-
tä ja korkeat käyttökustannukset, noin 60 000 euroa vuodessa.

Tarkastusvaliokunta on mietinnössään pitänyt tärkeänä sitä, että kun valtio ottaa näitä
yhtenäisiä järjestelmiä käyttöön, siirtymävaiheisiin tulisi satsata, jotta ne eivät olisi niin
rankkoja ja pulmallisia kuin ne ovat esimerkiksi Upin tapauksessa osoittautuneet olevan.
Samaten olisi tarve arvioida sitä, onko ylipäänsä pienten yksiköiden kannalta tarve olla
mukana esimerkiksi näissä valtion yhteisissä talous- ja henkilöstöhallinnon prosesseissa,
jos riskinä on, että todellinen valtiolle tuleva kuluerä saattaa olla nouseva.

Tarkastusvaliokunnalla muilta osin ei ole suuria havaintoja eikä huomauttamisia, ja sit-
ten itse varsinainen mietintöehdotus on se, että eduskunnalla ei ole huomauttamista näiden
kahden instituution toiminnan osalta. — Kiitoksia.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 11/2015 vp
johdosta.
2


