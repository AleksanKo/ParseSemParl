















































DEME3B0.tmp.xml


Pöytäkirjan asiakohta PTK 61/2018 vp
Pöytäkirjan asiakohta 

PTK 61/2018 vp

Täysistunto

Tiistai 5.6.2018 klo 14.10—17.06

8. Hallituksen esitys eduskunnalle laiksi maankäyttö- ja rakennuslain 57 a §:n kumoami-
sesta

Hallituksen esitys HE 79/2018 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 8. asia. Puhemiesneuvosto ehdottaa, että asia lähetetään ympäristövalio-
kuntaan.

Lähetekeskusteluun varataan 45 minuuttia. Mikäli puhujalistaa ei ehditä annetussa ajas-
sa käydä loppuun, asiakohdan käsittely keskeytetään ja sitä jatketaan tämän päivän istun-
nossa muiden asiakohtien tultua käsitellyiksi. Jos keskustelu asiasta puolestaan päättyy en-
nen sille varatun määräajan päättymistä, siirrytään päiväjärjestyksen seuraavaan eli 9. asia-
kohtaan.

Keskustelu

16.48 Sinuhe Wallinheimo kok:  Arvoisa puhemies! Tätä hallituksen esitystä voi pitää
jälleen osoituksena järkevästä norminpurusta.

Nyt kumottavaksi esitettävä pykälähän säädettiin vajaa kymmenen vuotta sitten tilan-
teessa, jossa kiinteistöjen liittämistä kaukolämpöverkkoon pidettiin tehokkaimpana keino-
na edistää ilmastonmuutoksen hillintää. Sittemmin tiukentunut sääntely ja kehittyneempi
teknologia ovat ajaneet tämän pykälän ohi. Esimerkiksi sääntelyssä kaukolämpöverkkoa
tehokkaampi väline hidastaa ilmastonmuutosta ovat olleet rakennusten energiatehokkuu-
teen liittyvät tiukennukset. Vastaavasti teknologian puolella paljon tehoa tältä pykälältä on
vienyt muun muassa maalämpöpumppujen nopea yleistyminen.

Arvoisa puhemies! Pykälän kumoamisella on asiantuntijoiden mielestä sekä hyviä että
huonoja vaikutuksia. Eniten pykälän kumoamisesta kärsisivät kaukolämpöyhtiöt, mutta
heidän kokemiensa taloudellisten menetysten ja taloudellisten riskien kasvun oletetaan
olevan tilapäistä. Toisaalta kuluttajan valinnanvapaus lisääntyy, kun kuluttajat saavat vali-
ta itselleen sopivan lämmitystavan. Tämä vapaa kilpailu puolestaan edistää alan elinkei-
notoiminnan kehittymistä. Tästä johtuen toivon tälle esitykselle asianmukaista ja nopeaa
käsittelyä.

16.50 Hannu Hoskonen kesk: Arvoisa herra puhemies! Ymmärrän hyvin tämän hallituk-
sen esityksen tarkoituksen. Sillä ollaan normeja virtaviivaistamassa ja luomassa mahdolli-
suuksia siihen, että vaihtoehtoisia lämmitysmuotoja voidaan asemakaava-alueella käyttää.
Hieman olen surullinenkin: Kun kaukolämpöverkko aikanaan rakennettiin, sen ideahan oli
siinä, että saatiin tehokkaan ja luotettavan lämmityksen piiriin lähes kaikki sen alueen ra-
 Tarkistettu
4.1



Pöytäkirjan asiakohta PTK 61/2018 vp
kennukset. Ja kotikunnassani Ilomantsissa juuri näin on, kirkonkylän taajaman kaikki isot
rakennukset yhtä lukuun ottamatta ja hyvin moni omakotitalo, lähes kaikki rivitalot, kaikki
kerrostalot ovat kaukolämmön piirissä. Pientalojen osaltahan tämä kaukolämpö on osoit-
tautunut äärimmäisen hyväksi lämmitysmuodoksi, koska se on luotettava, käytännöllisesti
katsoen huoleton ja myös edullinen, ja mikä siinä on tietenkin parasta, se vastaa kasvaviin
lämmitystarpeisiin. Jos hetkellisesti tarvitaan vaikka lämmintä vettä enemmän, se mukau-
tuu siihen tilanteeseen silmänräpäyksessä. Elikkä se järjestelmä on äärimmäisen tehokas.
Kannattaa muistaa se, että kun kaukolämpökattilalla tuotetaan sekä sähköä että lämpöä,
hyvin monessa tapauksessa yhtä aikaa — tämä CHP, mistä moni on tietoinen, on äärim-
mäisen hieno suomalainen innovaatio, jolla saadaan hyötysuhde nousemaan yli 90 prosen-
tin, ja sitten nopealla ja tehokkaalla poltolla varmistetaan se, että pienhiukkasia ilmake-
hään syntyy vähän — tämä lyö sitä vähän korvalle. Toivoisin, että käytäisiin vähän syväl-
lisempää keskustelua — en tarkoita, että tämän hallituksen esityksen yhteydessä — yleen-
säkin siitä, pidetäänkö tässä maassa CHP-tuotantoa enää kunniassa.

Se, mikä tässä on kaikista kauheinta, mitä minä voin kuvitella, on se, että meillä puhu-
taan tässä maassa ja tässä kaupungissa paljon ilmastoystävällisestä politiikasta mutta sa-
maan aikaan kivihiiltä ajetaan tähänkin kaupunkiin valtavia määriä. Kuten muistamme,
viime vuonna Suomen itsenäisyyden juhlavuoden 100-vuotisjuhlissa Helsingin kaupunki
teki uuden ennätyksen kivihiilen poltossa. Oli aika hieno lahja itsenäiselle 100-vuotiaalle
Suomelle polttaa uusi ennätys kivihiilessä. Tässä asiassa mielestäni turhanaikainen viisas-
telu pitäisi lopettaa ja pyrkiä siitä kivihiilestä aidosti eroon. Minulle ei kyllä riitä se, että
tehdään periaatepäätöksiä valtuuston kokouksissa ja sitten lyödään rintoihin, että nyt se on
tehty. Siitä on vielä valovuosi matkaa siihen, että saadaan tämä homma kuntoon. Jos joku
sanoo minulle, että minä hurskastelen tässä asiassa, kannattaa käydä katsomassa vaikka
Tukholmaa, joka on kaksi kertaa suurempi kaupunki kuin Helsinki. Siellä muun muassa
suomalainen yhtiö Fortum lämmittää kaupunkia biopohjaisella tuotteella ja kaikki pelaa
erittäin hyvin. Että se siitä mahdottomasta tehtävästä, se on täysin mahdollista. Tarvitaan
vain virallisia valtuuston päätöksiä. Ja kun tässäkin talossa moni kansanedustaja istuu Hel-
singin kaupunginvaltuustossa, niin toivon, että päästäisiin vihdoin oikeisiin tekoihin ja lo-
petettaisiin tämän asian ympärillä turha viisastelu.

16.52 Kauko Juhantalo kesk:  Herra puhemies! Tässä edellä edustajat Wallinheimo ja
Hoskonen ovat kertoneet hyvät ominaisuudet, jotka ovat liittyneet silloin kymmenen vuot-
ta sitten tehtyyn päätökseen. Etenkin edustaja Hoskosen esiintuoma Helsingin kaupungin
käyttäytyminen kivihiilen käytössä on kyllä hyvin haitallista ja väärää politiikkaa, ja toi-
voisi siitä luovuttavan.

Mitä tulee tällaisten pienempien kaupunkien ja pienempien yhteisöjen kaukolämpöjär-
jestelmiin, niin tässä on jäänyt huomioimatta se, että niiden osuus suomalaisen energian
hyödyntämisessä on erittäin suuri sekä puun että turpeen käytössä, jotka työllistäjinä ovat
merkittäviä. On hienoa, että näillä alueilla niitä on hyödynnetty juuri kaukolämpöverkos-
tossa.

Se negatiivinen puoli on havaittu hyvin, mihin edustaja Wallinheimo kiinnitti huomio-
ta, että heijastusvaikutukset hintaan ja sillä tavoin kaukolämmön saavutettavuuteen ja ver-
koston laajentumiseen ovat havaittavissa silloin, kun mahdollisuus — niin kuin nyt on ol-
lut määrätyissä tilanteissa — olla liittymättä kaukolämpöön on ollut olemassa. Se negatii-
vinen vaikutus on ilmiselvä.
2



Pöytäkirjan asiakohta PTK 61/2018 vp
Mutta tässä on jäänyt huomioimatta se, että tällä on myös positiivinen vaikutus kauko-
lämpöverkostoihin. Aivan viime aikoina on esille tullut se, että tätä kaukolämpöjärjestel-
mää voidaan hyödyntää myös päinvastoin. Nyt se on lämpöä ja sähköä jakava, mutta ny-
kyenergiamuotojen, aurinkosähkövoimaloiden, lämmön talteenottojärjestelmien, kehit-
tyessä huimasti — se on valtava määrä lämpöenergiaa, mikä kerrostalossakin sulahtaa aa-
mulla suunnilleen tunnin aikana viemäristä muutaman sekunnin ihmisiä koskettaen, ja se
menee täysin hukkaan — näiden energiamuotojen hyödyntäminen on tärkeää. Ja siihen liit-
tyy sitten kaukolämpö, aurinkosähkö ynnä muut kehittyneet järjestelmät. Tavoitteena on
se, että tämä kaukolämpöjärjestelmä kääntyy toisinpäin: nämä yksiköt, hajautetut yksiköt,
tuottavat lämpöä, ja se jaetaan tämän entisen lämpöä jakavan järjestelmän kautta talouk-
siin edelleen. Tällä on aivan rajattoman suuret mahdollisuudet. Kaukolämpöjärjestelmää
koko verkostoineen ei kannata suinkaan unohtaa ja pitää sitä menneenä, vaan sillä on uusia
mahdollisuuksia — jakaa lämpöä ja toimia viilennysjärjestelmänä — ja sitä pitää uudel-
leen kehittää.

16.56 Petri Honkonen kesk: Arvoisa puhemies! Tämä on todellakin hyvä ja tärkeä byro-
kratiaa purkava hallituksen esitys.

Nythän on tilanne ollut tähän saakka se, että kaukolämpö niistä kunnista ja niistä kau-
pungeista, joissa kaukolämpö on merkittävä lämmitysmuoto, itse asiassa useassakaan tämä
kyseinen pykälä ei ole ollut minun käsitykseni mukaan käytössä. Siinä mielessä tämä on
hyvä norminpurkuesitys, että tällä entisestään viedään toimintaa siihen suuntaan, miten
monet kunnat ovat jo toimineet, eli eivät ole tätä maankäyttö- ja rakennuslain pykälää käyt-
täneet. Mutta niissä kunnissa, missä se on ollut käytössä, tilannehan on ollut se, että kulut-
tajat, käytännössä ne kaukolämmön ostajat, joilla on ollut velvollisuus liittyä siihen kauko-
lämpöverkkoon, eivät ole pystyneet vaikuttamaan siihen energiamuotoon, mitä he hankki-
vat. Eli jos nyt ajatellaan vaikkapa sellaista kuntaa, jossa käytettäisiin jotakin fossiilista,
uusiutumatonta energiaa kaukolämmön tuotantoon, niin hehän eivät ole voineet silloin vai-
kuttaa siihen lämpöön tai siihen, millä se lämpö tuotetaan, mitä he ostavat, siihen ener-
giantuotantotapaan. Siinä mielessä tämä vie minun mielestäni aivan oikeaan suuntaan:
koska nykyään kuluttajat ovat yhä ympäristötietoisempia ja haluavat suosia kotimaista ja
uusiutuvaa energiaa, niin tämä sitten mahdollistaa sen myös niille kotitalouksille, jotka tä-
hän asti ovat olleet velvoitettuja siihen kaukolämpöverkkoon liittymään. 

Toisaalta taas näillä alueilla, niissä kaukolämpöyhtiöissä, kunnallisissa yhtiöissä, jotka
eivät ole halunneet tähän uusiutuvaan energiaan panostaa — tosiaan enimmäkseenhän suu-
rimmissa kaupungeissa nyt käytetään kivihiiltä ynnä muuta uusiutumatonta energiaa kau-
kolämmön tuotannossa — nyt sitten toivon mukaan tämä laittaa entisestään painetta näille
kaukolämpöyhtiöille suosia uusiutuvaa energiaa, koska uskon, että kuluttajien kotitalouk-
sien käyttäytyminen ja kulutuskäyttäytyminen myös energian, lämmön oston osalta enti-
sestään menee tähän uusiutuvan energian suuntaan.

Hyvä esitys niin ympäristönäkökohdista katsottuna kuin myös markkinatalouden ja
markkinoiden toiminnan kannalta.

16.58 Sami Savio ps: Arvoisa puhemies! Yhdyn kyllä näihin aiemmin esitettyihin näke-
myksiin, että tämä hallituksen esitys on oikeansuuntainen ja se purkaa byrokratiaa. Kes-
kustan ja kokoomuksen kymmenen vuotta sitten hallituksessa ollessaan säätämä velvolli-
3



Pöytäkirjan asiakohta PTK 61/2018 vp
suus liittyä kaukolämpöverkkoon tietyin edellytyksin nyt poistetaan. Se on oikeansuuntais-
ta byrokratian purkamista.

Täällä on tuotu esille muun muassa sähkön ja lämmön yhteistuotannon eli CHP-voima-
laitosten merkitys kaukolämpö- ja sähkövoimalaitoksina. Ne ovat tosiaan erittäin energia-
tehokkaita, siihenkin näkemykseen on helppo yhtyä. Meidän päättäjien täällä eduskunnas-
sa tulee myös edistää sitä, että nämä voimalaitokset voivat edelleen toimia hyvin edelly-
tyksin. Muun muassa silloin, kun olin valtiovarainvaliokunnan verojaostossa, kävimme
siellä moneen otteeseen keskustelua, kuinka esimerkiksi veropoliittisin keinoin voisimme
edistää näiden yhteistuotantolaitosten toimintaedellytyksiä, ja toivon, että hallituspuolueet
tähän panostavat jatkossakin.

Tämä esityshän tosiaan parantaa asukkaiden, kuluttajien, varsinkin pientaloasukkaiden,
mahdollisuuksia valita oma lämmöntuotantojärjestelmänsä. Muun muassa maalämpö on
monesti hyvin kustannustehokas vaihtoehto, mikseipä jokin uusikin energiatuotantomuo-
to, kuten aurinkoenergia, voi tulla kysymykseen, mutta tässähän täytyy tosiaan huomioida,
että markkinatalouden ehdoilla jatkossa enemmänkin mennään. On myös tämä hajautettu
lämmön talteenottojärjestelmä, jonka edustaja Juhantalo tässä hyvin toi esille. Nämähän
ovat kaikki tulevaisuutta. Kyllä meillä täällä Suomessa on niin hyvää osaamista energia-
sektorilla, että meidän kannattaa täällä sitä osaamista kehittää yhteistyössä yritysten ja kor-
keakoulujen kanssa ja mahdollisesti saada siitä myös vientituote.

17.00 Sinuhe Wallinheimo kok: Arvoisa puhemies! Mielestäni salissa on käytetty äärim-
mäisen hyviä puheenvuoroja, ja kyllähän tämä pistää kaukolämpöyhtiöt nyt pohtimaan sit-
ten omaa käyttäytymistään ja toimintatapojaan nimenomaan siitä näkökulmasta, että valin-
nanvapaus todellakin lisääntyy ja kuluttajat todellakin saavat jatkossa sitten valita itselleen
omanlaisensa sopivan lämmitystavan. Kuten edustaja Honkonen täällä sanoi, kuluttajat
ovat nykyään hyvin tietoisia siitä, millä näitä taloja sitten loppujen lopuksi lämmitetään.

Kyllä tämä vapaa kilpailu edistää varmasti elinkeinotoiminnan kehittymistä, ja uskon,
että nimenomaan kaukolämpöyhtiöt ovat ne, jotka tässä eniten joutuvat peiliin katsomaan
ja kehittämään toimintaa.

17.01 Kauko Juhantalo kesk: Herra puhemies! Minun täytyy kyllä — vaikka olenkin
hallituspuolueen edustaja — kehua sitä tehokkuutta ja nopeaa oivaltamiskykyä, kun halli-
tus tässä tapauksessa, juuri norminpurkuasioihin hyvin syventyneenä, kiinnitti huomiota
tähän seikkaan, että näin nopeassa ajassa taloudellisin perustein perusteltu kaukolämpöjär-
jestelmä voidaan tunnustellen nykyhetken tuntuja ja menetelmiä muuttaa ympäristöystä-
vällisen normiston mukaisesti taloudellisesta ajattelusta luopumalla ja korostamalla juuri
ympäristöystävällisyyttä. Yhdistämällä nämä kaksi tärkeää seikkaa toisiinsa saadaan aikai-
seksi näin suuri menettely.

Olen tyytyväinen siihen, että edustajat edellä kiinnittivät — etenkin edustaja tässä vie-
ressä — huomiota hajautettuun järjestelmään, joka on tulevaisuutta. Se on hyvin vähän ol-
lut esillä, mutta se tulee nousemaan hyvin merkittävään rooliin tulevaisuudessa.

17.02 Petri Honkonen kesk: Arvoisa puhemies! Tässä aikaisemmin muun muassa edus-
taja Hoskonen viittasi tähän yhdistettyyn sähkön- ja lämmöntuotantoon, joka liittyy sitten
taas näihin suurimpiin, useimmiten kuntaomisteisiin kaukolämpölaitoksiin. On totta, että
kun sähkön hinta on viime vuosina kehittynyt siihen suuntaan, että sähkö on aika halpaa, ja
4



Pöytäkirjan asiakohta PTK 61/2018 vp
kun silloin taas CHP-tuotanto ei ole ollut kannattavaa ja näistä laitoksista osassa on siirryt-
ty tuottamaan pelkkää lämpöä, niin tämä on meidän sähköverkon kannalta aika huono asia.
Nytten kun tässä viime päivinäkin on seurannut sitä, millä Suomen sähköntuotannossa mil-
läkin hetkellä se sähköenergia tuotetaan, niin nyt on tuullut aika paljon, joten tuulisähköä
tulee varsin paljon, mutta sitten taas toisina hetkinä, varsinkin tiettyinä talvipakkaskausi-
na, kun sitä tuulisähköä ei tule, silloin me tarvitsisimme tätä säätövoimaa juuri noihin het-
kiin, kun lämmön tarve on kaikista korkeimmillaan. Silloinhan olisi erittäinkin järkevää ja
kansantalouden kannalta parasta tuottaa nimenomaisesti näissä CHP-laitoksissa sitä säh-
köä. Sillä tavalla olenkin erittäin iloinen, että hallitus on nyt päättänyt myös tällaisesta tu-
kipaketista ja on päättänyt tukea myöskin tätä CHP-tuotantoa ja sen kehittämistä. Se on
mielestäni äärimmäisen tärkeää. Kuten tässä edustaja Hoskonen edellä totesi, se on suoma-
lainen innovaatio ja soveltuva meidän olosuhteisiin ja erittäin keskeinen osa meidän ener-
giajärjestelmäämme ja energiaturvallisuuttamme.

Keskustelu päättyi.

Asia lähetettiin ympäristövaliokuntaan.
5


	8
	16.48
	16.50
	16.52
	16.56
	16.58
	17.00
	17.01
	17.02


