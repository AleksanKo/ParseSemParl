















































DEM459C.tmp.xml


Pöytäkirjan asiakohta PTK 37/2018 vp
Pöytäkirjan asiakohta 

PTK 37/2018 vp

Täysistunto

Keskiviikko 18.4.2018 klo 13.59—21.59

12. Lakialoite laiksi muovipakkausverosta
Lakialoite LA 5/2018 vp Krista Mikkonen vihr ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 12. asia. Puhemiesneuvosto ehdottaa, että asia lähetetään valtiovarainvaliokun-
taan. Asian käsittely keskeytettiin 13.4.2018 pidetyssä täysistunnossa. 

Keskustelu

21.20 Timo Harakka sd: Arvoisa puhemies! Jatkamme keskustelua tästä tärkeästä aloit-
teesta. Kun puhutaan muovipakkausten verottamisesta, puhutaan samalla jostain suurem-
masta. Kerrataan faktat:

Viikko sitten keskiviikkona vietettiin ylikulutuspäivää. Se tarkoittaa, että tarvittaisiin
3,6 maapalloa, jos kaikki kuluttaisivat kuten me suomalaiset. Emme ole kuitenkaan ongel-
man kanssa yksin, vaan se koskee tavalla tai toisella koko maailmanyhteisöä. On siis sel-
vää, että talouskasvu on kytkettävä irti luonnonvarojen kestämättömästä hyödyntämisestä,
ja on myös selvää, että ilmastonmuutosta on hillittävä. Nykyiset toimet eivät siihen riitä.

Muovin käyttö kuormittaa ympäristöä monin tavoin. Siksi sen käyttöä on vähennettävä
ja tehostettava. Tässä verotus on yksi työkalu. Sosiaalidemokraatit ehdottivat muovipak-
kausten verottamista jo vuonna 2009. Tuolloin vaihtoehtobudjettiin sisältyi niin kutsuttu
pakkausvero. Hallitus päätti tämänkertaisessa kehysriihessä, että se käynnistää syksyllä
selvityksen muoviverosta. Selvityksen on määrä valmistua vaalien alla, joten muovivero
tai muut mahdolliset työkalut voidaan ottaa käyttöön seuraavassa hallitusohjelmassa. 

Samalla on syytä todeta, että hallitus toimii jälleen kerran jälkijunassa. Jos hallitusta oli-
si kiinnostanut edistää luonnonvarojen kestävää käyttöä jo hallitusneuvotteluissa, olisim-
me kenties kuulleet ylikulutuspäivänä uuden muoviveron yksityiskohdista. Nyt kehysrii-
hessä päätettiin vain uudesta selvityksestä, ja todelliset ratkaisut jäävät jälleen kerran seu-
raavan hallituksen varaan, kuten kaikki tärkeät uudistukset, joita tarvitaan kasvun saatta-
miseksi kestävälle pohjalle.

Valtiovarainvaliokunnan verojaoston jäsenenä olen havainnut, että liian usein tarkaste-
lemme maailmaa vain talouden kautta. Eduskunnassa kuulemme eniten talouden ja juridii-
kan asiantuntijoita. Heitähän pitääkin kuunnella, mutta samalla muut kysymykset ja näkö-
kulmat jäävät liian vähälle huomiolle. Ilmastonmuutoksen torjunnan ja kestävän kehityk-
sen varmistaminen ovat niin tärkeitä asioita Suomelle ja koko ihmiskunnalle, että niiden
tarkastelun tulisi olla johdonmukainen, kaikkea lainsäädännön uudistamista läpi lyövä pe-
riaate. Tähän SDP myös pyrkii. Osana keväällä, itse asiassa parin viikon sisällä, julkaista-
vaa vero-ohjelmaamme otamme käyttöön systemaattisen periaatteen, jossa kaikkia vero-
 Tarkistettu
4.0



Pöytäkirjan asiakohta PTK 37/2018 vp
uudistuksia tarkastellaan myös kestävän kehityksen näkökulmasta. Samalla on arvioitava,
miten ongelmiin voidaan puuttua tehokkaammin. Verotuksen vaikutuksethan ovat usein
rajalliset, ja sen rinnalla tarvitaan niin tukia, kieltoja kuin rajoituksia. Samalla on selvää,
että verotus on joissain tilanteissa se tehokkain keino vaikuttaa yrityksiin ja kuluttajiin. Ra-
halla on merkitystä.

Lähestymistavasta saimme esimerkin viime viikolla, kun eduskunnassa käsiteltiin EU:n
laajaa arvonlisäverojärjestelmän uudistusta. Toimme esiin, miten arvonlisäverotuksesta
voidaan muovata ekologisten uudistusten työkalu. Tällainen kestävän kehityksen arvon-
lisävero on osa kiertotalouteen kannustavaa SDP:n vero- ja tukilinjaa.

Arvonlisäverokysymyksessä asetuimme tukemaan komission ehdotusta, johon hallitus
suhtautuu puolestaan penseästi. Hallituksen kanta perustuu valtiovarainministeriön sinän-
sä perusteltuun näkemykseen siitä, että arvonlisäverokantojen laajempi käyttö uhkaa ai-
heuttaa hallinnollisia kustannuksia. Tämä on kuitenkin verrattoman kapea näkökulma mer-
kittävään yhteiskunnalliseen kysymykseen. Arvonlisäverotuksen uudistus tulisi nähdä uh-
kan sijaan mahdollisuutena uudistaa maailmaa. Arvonlisäverolla voidaan ohjata nopeasti
ja joustavasti laajaa kuluttaja- ja yritysjoukkoa, kun esimerkiksi suorien tukien käyttämi-
nen edellyttää hallinnollisesti raskaita hakuprosesseja, joihin usein vain suuret yritykset
pystyvät osallistumaan.

Arvonlisäverodirektiivin uudistus tekee näkyväksi myös toisen asian. Kaikilla mailla on
mahdollisuus edistää kestävää kehitystä, mutta tavoitteeseen ei päästä yksin. Ilmastonmuu-
toksen torjunnan ja kestävän kehityksen tulisi olla läpileikkaava periaate myös Suomen ul-
ko- ja EU-politiikassa. Sen tulisi olla Suomen ensi vuoden EU-puheenjohtajakauden kär-
kiteemoja. Ilmastonmuutoksen vastainen työ näyttäytyy usein rajoituksina, kieltoina ja an-
keutuksena, mutta, arvoisa puhemies, uudistamalla taloutta voidaan saada jotain parempaa
tilalle. Tukemalla kiertotaloutta tai julkista liikennettä voitaisiin samalla uudistaa Suomen
yrityskenttää ja luoda uusia liiketoimintamahdollisuuksia. Sitran arvioiden mukaan kierto-
talouteen voisi syntyä lähimpien vuosien sisällä peräti 70 000 työpaikkaa, uutta, kestävää
vientiteollisuutta ja ratkaisuja planeetan pelastamiseen. Tässä on haastetta jälleen kerran
seuraavalle hallitukselle.

21.25 Eeva-Maria Maijala kesk: Arvoisa puhemies! Jos tällainen vero olisi jo tällä het-
kellä olemassa, niin olisi todennäköistä, että minullakin olisi joku kassi aina mukana, mut-
ta kun on niin helppoa ostaa muutamalla sentillä se muovikassi, niin eihän minun tarvitse
sitä kuljettaa matkassa. Aivan sama asia on se, että kun meillä on juomapulloista panttisys-
teemi — ja on ihan maailmanlaajuisesti todella hienoa, että semmoinen on saatu aikaiseksi
— niin eihän se taloudellisesti järkevää ole, että me muovipullot laitamme sinne konee-
seen ja näin poispäin, mutta se on ympäristölle ja meidän kokonaiskehitykselle todella hie-
no asia. Elikkä minä kannatan tätä esitystä todella sydämestäni.

Ympäristö ja kestävä kehitys, kyllähän ne ovat meidän kaikkien yhteisiä asioita, kaik-
kien puolueitten yhteisiä asioita. Ei keskustakaan suotta ole vihreä väriltänsä ollut aina,
kyllä me yritämme parhaamme toimia näitten asioitten eteen.

Nyt sitten vielä tästä lakiesityksestä: Minusta tämä olisi todella hyvä saada läpi jo sen-
kin takia, että meidän pitäisi muovista siirtyä muihin raaka-aineisiin. Meillä on nyt jo ke-
hitetty esimerkiksi puusta monenlaisia tuotteita, ja saisimme aikaiseksi todella hyviä kor-
vaavia systeemejä. Ja ihan semmoinen asia, että meillä on nytten ympäristövaliokunnan
kokoustiloihinkin laitettu motit, jotka eivät ole enää perinteistä muovia, vaan jotakin bio-
2



Pöytäkirjan asiakohta PTK 37/2018 vp
hajoavia motteja siellä nyt sitten on olemassa. Ei niistä päällepäin kyllä huomaa ollenkaan
eroa tai sitä, mitä ne sitten ovat, mutta ne ovat huomattavasti parempaa raaka-ainetta.

Mutta nyt vielä ihan tähän alkuperäiseen esitykseen: Tällaisella kuviolla, tällaisella esi-
tyksellä ja verolla me voisimme olla hyvä esimerkki. Ja minäpä uskon, että kyllä suoma-
laiset ottaisivat tämän ihan ilomielellä vastaan. Ehkä maksaminen on aina inhottavaa, mut-
ta uskon, että kun tämä kerran päätettäisiin, niin muutos saataisiin hyvin nopeasti aikaisek-
si eikä sitä varmaan parin vuoden päästä enää pahalla muistettaisi ollenkaan.

21.27 Krista Mikkonen vihr: Arvoisa puhemies! Tämä lähetekeskusteluhan tosiaan al-
koi jo viime perjantaina, ja nyt vielä näitä häntiä tässä käydään. Oli todella ilahduttavaa,
että silloin perjantaina aloitteelle tuli myös tukea ihan jokaisessa puheenvuorossa ja ihan
salin joka puolelta. Toivon, että tämän muovipakkausveron kanssa päästäisiin nopeasti
eteenpäin.

Aivan kuten edustaja Maijala tässä äsken totesi, niin olen kyllä aika vakuuttunut siitä,
että myös kansalaiset näkisivät sen, että tämä vero yhtenä keinona varmasti muuttaisi käyt-
täytymistä juuri niin, että esimerkiksi niitä kasseja otettaisiin aina mukaan. Itse asiassa ko-
kemukset muista maistahan ovat tämäntyyppiset, että kun on laitettu vero, niin ihmiset ovat
kyllä olleet siihen ihan tyytyväisiä, koska nyt me olemme kyllä laajasti ympäri maailman
heränneet siihen ongelmaan, mitä muovijätteestä syntyy. Kun me saamme lukea uutisia,
kuinka meret täyttyvät muovista ja kuinka eläinten vatsasta löytyy muovia enemmän kuin
varsinaista ruokaa, niin kyllähän on selvää, että toimenpiteisiin pitää ryhtyä.

Minusta on sinänsä hyvä, että tämä ajatus on ollut ennenkin esillä. On hyvä, että demarit
ovat esittäneet aikoinaan pakkausveroa. Vihreät ovat myös ehdottaneet pariinkin kertaan,
tehneet aloitteita muovipussiverosta, Oras Tynkkynen jo vuonna 2006 ensimmäisen ker-
ran, mutta nyt näyttää siltä, että aika on otollinen niin, että nyt tälle tulee tukea laajasti kai-
kista puolueista. Toivon todella, että tässä päästään nopeastikin etenemään.

21.29 Timo Harakka sd: Arvoisa puheenjohtaja! Meillä oli itse asiassa tänä aamuna erit-
täin antoisa suuren valiokunnan ja valtiovarainvaliokunnan yhteinen kuuleminen, jossa
käytiin läpi mahdollisuuksia Euroopan unionin omiin varoihin erilaisten kansalliset rajat
ylittävien verojen muodossa, ja ympäristöveroilla on tässä yksi erittäin suuri tulevaisuu-
den potentiaali. Nehän ovat luonnollisesti juuri sellaisia veroja, joiden vaikutukset kohdis-
tuvat rajat ylittäviin asioihin. 

Yksi teema, jota Euroopan unionin komissio on pitänyt esillä, on hiilidioksidivero ja täs-
sä nykyisen tuotantoveron lisäksi myöskin ikään kuin kulutuskomponentti. Eli siis kaik-
keen kulutukseen liittyisi myöskin arvio siitä, minkä verran se käyttää hiilidioksidia tai
mikä on sen vaikutus ilmastonmuutokseen. Tämä on erittäin kannatettavaa ajattelua, ja se
liittyy juuri tuohon, mitä äsken sanoin, että me voisimme liittää tämän hiilidioksidiveron
kuluttajaominaisuuden nykyiseen arvonlisäveroon siltä osin kuin Euroopan unionin ko-
missio jo haluaisi sallia jäsenmaille yhä laajemmat valtuudet päättää itse arvonlisäverokan-
noistaan. Tämä on yksi askel siihen, että yhdistämällä hiilidioksidiveron ja arvonlisäveron
käytännöt ja määrätietoisen poliittisen yhteisymmärryksen ilmastonmuutoksen torjumi-
seksi voimme päästä siihen, mikä tulee olemaan sosiaalidemokraattien veropolitiikan sel-
kärankana, eli kestävän kehityksen arvonlisäveroon.

Keskustelu päättyi.
3



Pöytäkirjan asiakohta PTK 37/2018 vp
Asia lähetettiin valtiovarainvaliokuntaan.
4


