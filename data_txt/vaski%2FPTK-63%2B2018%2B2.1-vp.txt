















































DEM1697.tmp.xml


Pöytäkirjan asiakohta PTK 63/2018 vp
Pöytäkirjan asiakohta 

PTK 63/2018 vp

Täysistunto

Torstai 7.6.2018 klo 16.05—18.28

2.1. Suullinen kysymys valinnanvapaudesta sote-uudistuksessa (Johanna Ojala-Niemelä 
sd)

Suullinen kysymys SKT 88/2018 vp

Suullinen kyselytunti

Puhemies Paula Risikko: Kyselytunnin aloittaa sosiaalidemokraattinen eduskuntaryh-
mä, edustaja Ojala-Niemelä. — Olkaa hyvä.

Keskustelu

16.06 Johanna Ojala-Niemelä sd: Arvoisa puhemies! Pääministeri Sipilän hallitus asetti
hallitusohjelmassaan sosiaali- ja terveydenhuollon palvelurakenteen uudistamisen tär-
keimmäksi tavoitteekseen. Hallituksen sote-malli on kuitenkin muuttunut paljon siitä, mitä
kirjoitettiin hallitusohjelmaan. Vielä hallitusohjelmassa tämä uudistus porrastettiin niin,
että ensin tuli toteuttaa palvelurakenteen uudistus, sitten yksikanavainen rahoitus ja vasta
viimeisenä valinnanvapaus. Nyt pääroolin sote-uudistuksessa on ottanut valinnanvapaus.
Ilman kokoomuksen jääräpäisesti ajamaa markkinavetoista valinnanvapausmallia koko
sote-uudistus olisi ehkä valmis. 

Pääministeri Sipilä, kun nyt arvioitte kulunutta vaalikautta, oletteko sitä mieltä, että hal-
lituksen kannatti ryhtyä tähän valinnanvapausseikkailuun, joka uhkaa johtaa koko sote-uu-
distuksen vaarantumiseen? 

16.07 Pääministeri Juha Sipilä (vastauspuheenvuoro): Arvoisa puhemies! Kyllä halli-
tusohjelmassa on sovittu myöskin valinnanvapaudesta, ja se on ollut koko ajan meillä kes-
kusteluissa mukana. [Kari Uotila: Missä järjestyksessä?] Se, missä järjestyksessä ja missä
vaiheistuksessa sitä tehdään, siitä tässä nyt on ollut kysymys. Missään tapauksessa tämä ei
ole se keskeisin osa, vaikka se keskusteluissa kyllä on keskeisin osa. Valinnanvapauden
voisi kiteyttää sillä tavalla, että sillä tavalla me saamme painopisteen perusterveydenhuol-
toon, koska siellä jonot lyhenevät, ja sillä tavalla myöskin sairauksia pystytään ennaltaeh-
käisemään, hoitamaan aikaisemmin ja saamme sieltä erikoissairaanhoidosta siirrettyä pai-
nopistettä perusterveydenhuoltoon. Tämä on keskeinen osa tätä uudistusta, ja eduskunnas-
sa sitä nyt käsitellään.

Puhemies Paula Risikko: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan painamalla V-painiketta ja nousemalla seisomaan. 

16.08 Johanna Ojala-Niemelä sd (vastauspuheenvuoro): Arvoisa rouva puhemies! On
kovin vaikea uskoa, pääministeri, vakuutteluanne siitä, että hallituksella ei olisi käynnissä
 Tarkistettu
4.1



Pöytäkirjan asiakohta PTK 63/2018 vp
todellinen valinnanvapausseikkailu — sekoiluksikin sitä voisi kutsua. Vain yksi esimerkki
niistä riskeistä, joita te olette tietoisesti uudistuksessanne ottamassa, on EU-notifikaation
sivuuttaminen. Te olette luomassa tähän maahan sote-mallia, joka voi myöhemmin ku-
moutua EU:n kilpailulainsäädännön vastaisena. Myös korkein hallinto-oikeus ja perustus-
lakivaliokunta ovat kiinnittäneet tähän huomiota. 

Arvoisa pääministeri, miksi olette edelleen sivuuttamassa niin korkeimman hallinto-oi-
keuden kuin perustuslakivaliokunnankin ohjeistuksen siitä, että sote-mallinne EU-lainsää-
dännön mukaisuus pitäisi selvittää? Eikö teitä huolestuta mahdolliset vahingonkorvaus-
vaateet, jotka lankeavat veronmaksajien maksettaviksi piittaamattomuutenne takia?

Puhemies Paula Risikko:  Kuka vastaa? Pääministeri Sipilä, olkaa hyvä.

16.09 Pääministeri Juha Sipilä (vastauspuheenvuoro): Arvoisa puhemies! Tämä EU-no-
tifikaatio, sen tekeminen, vaaditaan silloin, jos tässä uudistuksessa olisi kiellettyä valtion-
tukea, joka vääristäisi kilpailua. Hallitus on tehnyt huolellisen arvion neljässä eri ministe-
riössä: TEMissä, valtiovarainministeriössä, oikeusministeriössä ja sosiaali- ja terveysmi-
nisteriössä. Ja nämä arviot ovat johtaneet siihen, että tässä ei ole sellaista kilpailua vääris-
tävää valtiontukielementtiä, joka vaatisi EU-notifikaation. Tämän on valtionhallinnon mi-
nisteriöiden virkamiehet [Susanna Huovinen: Entä perustuslakivaliokunta?] huolellisesti
arvioineet ja tähän johtopäätökseen ovat tulleet, ja sen mukaisesti hallitus on myöskin toi-
minut.

16.10 Anneli Kiljunen sd (vastauspuheenvuoro): Arvoisa rouva puhemies! Pääministeri
Sipilä, perustuslakivaliokunta on kanssanne eri mieltä. [Kokoomuksen ryhmästä: Ei!] Mitä
tapahtuu, jos hallitus ei vie sosiaali- ja terveyspalveluiden markkinamallia Euroopan ko-
mission arvioitavaksi? [Sari Sarkomaa: Edustaja ei ole lukenut PeVin lausuntoa!] Mitä ta-
pahtuu, jos sote-uudistus on Euroopan unionin kilpailulain vastainen? Tiedossa on myös
se, että Euroopan unionissa odottaa jo valituksia tulevasta sote-uudistuksesta, [Oikealta:
Mites Ruotsissa?] ja tiedossa on myös se, että jos nämä valitukset menevät läpi, riskinä on,
että sote-uudistus joudutaan joiltakin osin jopa purkamaan. Miksi otatte tämän riskin?

16.11 Pääministeri Juha Sipilä (vastauspuheenvuoro): Arvoisa rouva puhemies! Ensin-
näkin hallitus ja ministeriöt tekevät vastineen noihin perustuslakivaliokunnan lausunnossa
oleviin huomioihin, myöskin tästä EU-notifikaatiosta, ja näillä näkymin saamme tuon vas-
tineen ensi viikolla tänne valiokuntaan. Eli otamme siinä kantaa asiaan ja perustelemme
myöskin huolellisesti, miksi näin on toimittu. Olemme myöskin olleet virkamiestasolla yh-
teydessä komissioon, ja komissiosta on virkamiestasolla kerrottu, että he eivät ota tätä
asiaa käsittelyyn, että älkää jättäkö hakemusta.

16.12 Merja Mäkisalo-Ropponen sd (vastauspuheenvuoro):  Arvoisa puhemies! Yksi
hallituksen alkuperäisistä tavoitteista oli 3 miljardin kustannussäästöjen toteuttaminen.
Nyt näyttää kuitenkin siltä, että uudistuksella ei tulla saavuttamaan tuota säästötavoitetta
— taitaa käydä pikemminkin päinvastoin. Arvoisa pääministeri, valtiovarainministeri ker-
toi toukokuussa, ettei tarkoituskaan ole saada säästöjä aikaan, ja myös valtiovarainminis-
teriöstä on kerrottu, ettei tämä valinnanvapaus tuo nyt niitä säästöjä. Kysynkin, arvoisa
pääministeri: onko mitään järkeä tehdä sellaista valinnanvapausmallia, joka on teidän uu-
2



Pöytäkirjan asiakohta PTK 63/2018 vp
distuksenne alkuperäisten tavoitteiden vastainen? [Sari Sarkomaa: Se vahvistaa palvelui-
ta!]

16.13 Valtiovarainministeri Petteri Orpo  (vastauspuheenvuoro):  Arvoisa puhemies!
Edustaja on nyt ymmärtänyt ihan väärin sen, mitä olen sanonut, tai haluaa ymmärtää vää-
rin. Olen sanonut sen, että valinnanvapaus on nimenomaan tarkoitettu, kuten pääministeri
sanoi, siihen, että me saamme ihmiset pois jonoista, joissa he tänä päivänä joutuvat ole-
maan, nopeammin hoitoon. [Timo Heinonen: Sitäkö te vastustatte?] Valinnanvapaus ni-
menomaan on tarkoitettu tähän, ja siinä alkuvaiheessa, siinä kohdassa sitä hoitoketjua se
saa jopa maksaa, jotta ihmiset pääsevät hoitoon. Mutta valinnanvapaus, sen myötä, että ih-
miset pääsevät pois jonoista sairastamasta hoitoon ja tervehtyvät, säästää itsensä takaisin.
Ja kun me teemme hyvää yksityisen, julkisen ja kolmannen sektorin yhteistyötä — jota va-
linnanvapausmalli tuo myöskin mukanaan — sekin tuo tuottavuutta ja laatua ihmisille ja
niitä parempia palveluita. Minä en ole koskaan sanonut, että 3 miljardin säästö olisi tämän
tähden uhattuna. 3 miljardin säästö on täysin mahdollista saavuttaa. Nyt on oleellista se,
että perustuslakivaliokunnan toiveet luetaan hyvin huolella ja hallituksen vastineessa ja so-
siaali- ja terveysvaliokunnan työssä [Puhemies koputtaa] löytyy malli, jolla myöskin tämä
rahoitusraami pitää.

Kysymyksen käsittely päättyi.
3


	2.1
	16.06
	16.07
	16.08
	16.09
	16.10
	16.11
	16.12
	16.13


