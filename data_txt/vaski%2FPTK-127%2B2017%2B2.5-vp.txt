















































DEM16C0.tmp.xml


Pöytäkirjan asiakohta PTK 127/2017 vp

 Tarkistettu
4.1

Pöytäkirjan asiakohta 

PTK 127/2017 vp

Täysistunto

Torstai 30.11.2017 klo 16.02—22.05

2.5. Suullinen kysymys pääomien ja työvoiman liikkuvuudesta (Outi Mäkelä kok)
Suullinen kysymys SKT 172/2017 vp

Suullinen kyselytunti

Toinen varapuhemies Arto Satonen: Otamme vielä yhden kysymyksen. Edustaja Outi
Mäkelä.

Keskustelu

16.59 Outi Mäkelä kok: Arvoisa puhemies! Kasvuyritystapahtuma Slush alkoi tänään
Messukeskuksessa. Tämä opiskelijoiden perustama ja johtama tapahtuma on kasvanut val-
tavaksi kasvuyritysten ja pääomasijoittajien kohtauspaikaksi. Mittaluokasta jotain kertoo
se, että 20 prosenttia varhaisen vaiheen pääomasijoituksista vuosina 2013—15 on saanut
alkunsa tuolta Slushista. 

Kasvuyrittäjyys vaatii toimia myös valtiolta. Tarvitsemme vieläkin vapaampaa korkei-
den osaajien ja pääomien liikkuvuutta. Hallituksen lanseeraama startup-oleskelulupa on
hyvä ensi askel tilanteen helpottamiseksi, ja seuraava luonteva askel olisi työvoiman tar-
veharkinnasta luopuminen. Kysynkin: mitä kaikkea hallitus on suunnitellut esteiden pur-
kamiseksi, jotka rajoittavat ulkomaisten osaajien ja pääomien saapumista Suomeen?

17.00 Työministeri Jari Lindström (vastauspuheenvuoro):  Arvoisa herra puhemies!
Meillä on muun muassa Talent Boost -ohjelma, jolla pyritään houkuttelemaan näitä ulko-
maisia osaajia Suomeen. Meillä oli tämmöinen pyöreän pöydän keskustelu tästä teemasta
tarveharkinta. Siinä keskustelussa paljastui tiettyjä ongelmakohtia, ja niihin aiotaan puut-
tua. Yksi on tämä työlupaprosessien hitaus. Sillä saadaan nyt ainakin varmaan, toivottavas-
ti, näitä suurimpia ongelmia kitkettyä. Se tarveharkinta ei ole sinällään se ongelma, että
sieltä muka saataisiin sitten sitä osaajaa. Jos siitä tarveharkinnasta aletaan keskustella, olen
ennenkin sanonut, että silloin pitää puhua myös siitä valvonnasta, koska jos me aukaisem-
me todella sen tarveharkinnan, niin silloin siinä tulee myös ongelmia. Niihin ongelmiin
meillä eivät tällä hetkellä riitä resurssit puuttua. Mutta todella työlupakäytäntöjen ja -pro-
sessien nopeuttaminen on se ensimmäinen askel ja tämä Talent Boost -ohjelma, ja näihin
hallitus on kyllä herännyt. 

Kysymyksen käsittely päättyi.

Kyselytunti päättyi.


