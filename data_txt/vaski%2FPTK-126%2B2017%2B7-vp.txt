















































DEM1B87.tmp.xml


Pöytäkirjan asiakohta PTK 126/2017 vp
Pöytäkirjan asiakohta 

PTK 126/2017 vp

Täysistunto

Keskiviikko 29.11.2017 klo 14.02—17.01

7. Hallituksen esitys eduskunnalle laiksi tietoyhteiskuntakaaren muuttamisesta
Hallituksen esitys HE 82/2017 vp
Valiokunnan mietintö LiVM 21/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 7. asia. Käsittelyn pohjana on liikenne- ja viestintävaliokunnan mietintö LiVM 21/
2017 vp. Nyt päätetään lakiehdotuksen sisällöstä.

Yleiskeskustelu asiasta alkaa. — Edustaja, valiokunnan puheenjohtaja Jalonen.

Keskustelu

15.37 Ari Jalonen sin (esittelypuheenvuoro):  Arvoisa puhemies! Liikenne- ja viestintä-
valiokunnan mietintö koskee hallituksen esitystä, jolla pyritään purkamaan turhaa säänte-
lyä ja hallinnollista taakkaa. Lailla muun muassa kumotaan radiomainonnan määrää kos-
keva säännös sekä viestintäpalvelujen ja matkapuhelinten kytkykauppaa koskevat sään-
nökset.

Valiokunnalle ovat erityisryhmien palvelut kaikissa asioissa erittäin tärkeitä. Ohjelmis-
tojen saattamiseksi näkö- ja kuulorajoitteisten saataville esityksessä säädetään ääni- ja
tekstityspalveluista. Velvoite on tarpeen, jotta voidaan turvata näkö- ja kuulorajoitteisten
tasavertaiset mahdollisuudet seurata ohjelmia ja sananvapauteen sisältyvä oikeus ottaa
vastaan viestejä.

Valiokunta pitää erityisryhmille suunnattuja palveluja tärkeinä ja katsoo, että niitä tulee
edelleen kehittää. Tästä syystä valiokunta on korottanut ääni- ja tekstityspalvelun osuutta
useita eri yleisryhmiä palvelevien ohjelmistojen osalta 50 prosentista 75 prosenttiin ohjel-
mistosta ja ulottanut ääni- ja tekstityspalvelun koskemaan kaikkia muita musiikkiesityksiä
ja urheiluohjelmia kuin suorana lähetyksenä lähetettäviä lähetyksiä.

Ohjelmistotoimilupien ja radioluvan myöntämisen edellytyksistä esityksessä ehdotet-
tiin, että eräitä ohjelmistotoimilupia ja radiolupia ei myönnetä, jos hakijan perustellusta
syystä epäillään rikkovan tiettyjä arpajaislain, kuvaohjelmalain ja rikoslain kansanryhmää
vastaan kiihottamista koskevia säännöksiä. Liikenne- ja viestintävaliokunta on täsmentä-
nyt kyseisiä säännöksiä ja poistanut säännöksistä viittaukset arpajaislakiin perustuslakiva-
liokunnan lausunnossa edellyttämällä tavalla. Luvat voidaan kuitenkin esityksen mukai-
sesti edelleen peruuttaa sillä perusteella, että arpajaislain rahapelien mainontaa koskevia
säännöksiä on rikottu. 

Lain nimikkeestä liikenne- ja viestintävaliokunta päätyi muuttamaan lain nimen "tieto-
yhteiskuntakaari" laiksi sähköisen viestinnän palveluista perustuslakivaliokunnan lausun-
nossa edellyttämällä tavalla. 
 Tarkistettu
4.1



Pöytäkirjan asiakohta PTK 126/2017 vp
Arvoisa puhemies! Tähän mietintöön sisältyy yksi vastalause.

15.40 Jani Mäkelä ps:  Arvoisa puhemies! Pidän tätä lakiesitystä pääosiltaan hyvänä ja
perusteltuna. Erityisen kannatettavia ovat esitetyt muutokset esimerkiksi tekstityspalvelui-
hin, jotka parantavat näkö- ja kuulorajoitteisten asemaa suhteessa mediaan sekä sen tarjoa-
miin palveluihin. Kytkykauppojen ja kuluttajansuojan suhteen liikutaan parempaan suun-
taan. Hyviä puolia on lukuisia muitakin.

Keskityn kuitenkin tässä puheenvuorossani lakiesityksen korjattaviin kohtiin, joihin täs-
sä yhteydessä teen perussuomalaisten ryhmän liikenne- ja viestintävaliokunnassa esittä-
män pykälävastalauseen mukaisen muutosesityksen. Esityksessä oli alusta alkaen hieman
huolestuttavia piirteitä liittyen ennakkosensuuriin ja elinkeinolupien myöntämiseen tai
myöntämättä jättämiseen mielivaltaisin perustein. Oli vaikea käsittelyssä välttää tunnetta,
että tietyissä kirjauksissa oli tarkoituksenhakuisuutta. Perustuslakivaliokunta kiinnitti tä-
hän problematiikkaan huomiota, ja liikenne- ja viestintävaliokunnan mietinnössä on huo-
mioitu heidän huomautuksensa sanamuotoja sekä muun muassa arpajaislakia koskien.

Kuitenkin perustuslakivaliokunta jätti auki alun perin esitetyn mahdollisuuden rajoittaa
lupien myöntämistä, ei siis pelkästään peruuttaa, sillä perusteella, että on aiheellista epäil-
lä, että hakija syyllistyy kiihottamiseen kansanryhmää vastaan. Tämä on nähtävissä ongel-
malliseksi, koska harkintavalta olisi tässä hyvin laaja. Mitä tarkoitetaan epäilyllä? Sitäkö,
että hakijalla on asiasta jossain vaiheessa tuomittu lainvoimainen tuomio, vai mitä? Esit-
tääkö joku kenties jonkun mielestä vääriä mielipiteitä — ilman mitään näyttöä mielipitei-
den tuomittavuudesta? Tätä on vaikea ymmärtää, koska oikeusvaltiossahan henkilö on
syytön kunnes syylliseksi todistetaan. Lisäksi epäilyksiä aiheuttaa se, ettei tässä yhteydes-
sä esitetty puuttumista mihinkään muihin sananvapauden väärinkäyttöön liittyviin rikok-
siin: ei mainita vaikkapa kunnianloukkausta tai yksityiselämää loukkaavan tiedon levittä-
mistä.

Arvoisa puhemies! Esityksessä ei myöskään ole keinoja ulottaa lupakriteereitä turvalli-
suuspoliittisesti kyseenalaiseen tiedonvälitykseen taikka estää muuhun kuin sananvapau-
teen liittyvään rikollisuuteen liittyvien tahojen, vaikkapa järjestäytyneen rikollisuuden toi-
mijoiden, toimintalupia. Tämän johdosta laista on tässä kohtaa syytä poistaa kaikki viit-
taukset rikoslakiin ja palata kenties myöhemmin korjatun esityksen kanssa, jossa nämä esi-
tykset on huomioitu laajemmin ja tasapuolisemmin.

15.42 Jari Ronkainen ps: Arvoisa puhemies! Niin kauan kuin yhteiskunnassa on todelli-
nen sananvapaus, se ei voi olla läpeensä mätä. Sen sijaan jokaisesta läpeensä mädästä yh-
teiskunnasta puuttuu se sananvapaus. Länsimaisissa demokratioissa sananvapauden ydin-
sisällöksi on usein mielletty ennakkosensuurin poissaolo. Nyt hallituksen esitys laiksi tie-
toyhteiskuntakaaren muuttamisesta kuitenkin esittää, että radio- ja televisiotoiminnan oh-
jelmistolupien myöntämisedellytyksiä muutettaisiin siten, että ohjelmistotoimilupaa ei
myönnettäisi, jos on perusteltua syytä epäillä hakijan syyllistyvän kiihottamiseen kansan-
ryhmää vastaan.

Ottamatta kantaa siihen, kuinka tulkinnanvarainen laki kiihottamista kansanryhmää vas-
taan on, on kuitenkin sananvapauden toteutumisen kannalta arveluttavaa, että toimiluvan
myöntäminen tulee Viestintäviraston harkittavaksi hakijan taustan perusteella. Siteeraan
Suomen perustuslain 2 luvun 12 §:ää: "Jokaisella on sananvapaus. Sananvapauteen sisäl-
2



Pöytäkirjan asiakohta PTK 126/2017 vp
tyy oikeus ilmaista, julkistaa ja vastaanottaa tietoja, mielipiteitä ja muita viestejä kenen-
kään ennakolta estämättä."

Näen, että hallituksen esitys on ristiriidassa sananvapaussäännöksen kanssa, ja kanna-
tan edustaja Mäkelän tekemää esitystä.

15.44 Timo Harakka sd: Arvoisa puhemies! Minäkin kiinnitän huomiota sananvapaus-
kysymykseen, mutta vähän toisesta näkökulmasta.

On aivan erinomaista, että valiokunta on tehnyt hyvää työtä kiinnittäessään huomiota
erityisryhmien parempaan palveluun. Tämä on itselleni ja monille tässä salissa äärimmäi-
sen tärkeä kysymys. On erinomaista, että erityisryhmien, siis ennen kaikkea näkö- ja kuu-
lorajoitteisten, näkö- ja kuulovammaisten, asemaa ja oikeuksia halutaan parantaa.

Kiinnitän kuitenkin huomiota siihen, että 211 §:ssä rajataan pois suorat lähetykset ääni-
ja tekstityspalveluista ja tulkkauspalveluita ei vaadita laisinkaan. Perusteluissa todetaan,
että se on tällä hetkellä teknisesti vaikeaa. Tämän lain tulisi ulottua kuitenkin tämän hetken
teknisten vaikeuksien ulkopuolelle, enkä voi käsittää, miksi viittomakielinen tulkkaus oli-
si erityisen vaikea järjestää myöskään simultaanisti. Sitähän tehdään koko ajan kaikissa ar-
jen tämän hetken tilanteissa, ja siksi toivoisin, että tämä laki olisi vielä laajempi ja velvoit-
tavampi.

On hienoa, että kuulovammaisten ja kuurojen ihmisten oikeuksia halutaan puolustaa.
Siihen velvoittaa myös viittomakielilaki, joka yrittää pitää huolen kuurojen ihmisten sa-
nanvapaudesta ja ilmaisunvapaudesta. On kuitenkin todettava, että samaan aikaan, kun tä-
hän kiinnitetään positiivisesti huomiota, valtio myös laiminlyö kuurojen ihmisoikeuksia ja
sananvapautta kilpailuttamalla tulkkeja tavalla, joka heikentää palveluita ja heikentää pe-
rusoikeuksiin kuuluvaa sananvapautta, ja tähän tässä salissa tulisi ottaa myös nopeasti kan-
taa.

15.46 Pia Viitanen sd: Arvoisa herra puhemies! Silloin kun tämä laki oli lähetekeskuste-
lussa tässä salissa, myös kiitettiin juuri sitä, että tällä aiotaan parantaa erityisryhmien pal-
veluja, näkö- ja kuulovammaisten palveluja. Tuolloin tuli toiveena tästä salistakin, että va-
liokunta paneutuisi tähän asiaan ja katsoisi, onko kenties vielä jotain, mitä tässä voisi hie-
man parantaa. Ja jos muistan oikein, taisi olla ministerikin silloin aitiossa ja sanoi, että tätä
voidaan vähän vielä katsella.

Mutta nyt on käynyt niin, että varsinaisia muutoksia valiokunta ei esitä tähän mutta to-
teaa tämän ongelman — että asiantuntijakuulemisissa on kerrottu, että näitä teknisiä ongel-
mia esimerkiksi suorien lähetysten osalta on — mutta osaltaan sitten kirjaa ylös sen, että
ministeriön tulee jatkossa seurata tarkkaan tätä teknistä kehitystä ja tarvittaessa sitten esit-
tää muutoksia.

Minä nyt toivoisin, että eräällä tavalla alleviivattuna ja lihavoituna luettaisiin tätä valio-
kunnan terveistä siellä ministeriössä, ja toivoisin, että mahdollisimman nopeastikin ken-
ties voisi tulla parannuksia tähän. Aivan kuten edustaja Harakka tuossa edellä sanoi, pidän
hyvin tärkeänä sitä, että pystyisimme kaikin puolin näiden erityisryhmien palveluja paran-
tamaan.

15.47 Ari Jalonen sin (vastauspuheenvuoro): Arvoisa puhemies! Vastaus heti edustaja
Viitaselle: valiokunta lisäsi näitä prosentteja, elikkä tähän on puututtu. [Pia Viitanen: Hy-
vä!]
3



Pöytäkirjan asiakohta PTK 126/2017 vp
15.48 Hannu Hoskonen kesk: Arvoisa herra puhemies! On aivan erinomainen asia, että
valiokunta on huolellisesti tutustunut tähän lakiesitykseen ja antanut vahvan mietinnön.
Se, että sananvapaudesta käydään vahvaa keskustelua, on hyvä asia, ja perustuslakivalio-
kunta varmaan tämän sananvapauden ympärillä on viettänyt useita tunteja tälläkin vaali-
kaudella. 

On syytä muistaa sananvapaudesta, että siihen liittyy aina vastuu, että semmoista va-
pautta ei ole olemassakaan, mihin ei liity vastuuta. [Eduskunnasta: Näin on!] Sen punnin-
nastahan tässä on kysymys, että jos me jotakin suustamme päästämme, myös itse kannam-
me siitä vastuun. Esimerkiksi siinä keskustelussa, että voimmeko puhua vaikka toista kan-
sanryhmää vastaan taikka yleensä lähimmäistä vastaan sanoilla, jotka ovat loukkaavia,
kyllä pitää aina liittää siihen sananvapauteen myös sanan vastuu. Jos nämä kaksi erotetaan
toisistaan, niin siitä ei kyllä hyvä tule.

Toinen asia sitten on se, että nyt tässä huomataan näiden erityisryhmien esimerkiksi
tekstityspalvelut televisiossa. Meillä tekniikka kehittyy valtavan nopeasti. En tiedä, onko
simultaanitulkkauksen mahdollisuus esimerkiksi suorissa lähetyksissä jo mahdollista,
mutta siihen päin ollaan varmasti menossa. Tässä mietinnössä on hyvin huomioitu nämä
vähemmistöt, erilaisten, esimerkiksi kuulovammaisten ihmisten olosuhteet, joissa teksti-
tyksellä on äärimmäisen tärkeä arvo, että ihminen voi seurata esimerkiksi elokuvia taikka
ajankohtaisohjelmia ihan samalla lailla kuin me kuulevat ihmiset sen teemme. 

15.49 Eero Heinäluoma sd:  Arvoisa puhemies! Yhdyn edustajien Harakka ja Viitanen
huoleen tästä kuurojen ja muiden erityisryhmien palvelujen merkityksestä. Tänä päivänä
meidän täytyy ajatella niin, että on tärkeätä, että yhteiskunta näkee vaivaa, jotta vammoista
huolimatta voidaan olla täysivaltaisia yhteiskunnan jäseniä ja saadaan ne samat oikeudet,
jotka ovat niilläkin, jotka vaikkapa kaikilta aisteiltaan ovat kykeneviä toimimaan ilman eri-
tyisiä apuja. Eduskunnalle tämän asian varmistaminen kuuluu erinomaisen hyvin. 

Sitten tämä kysymys tästä kiihottamisesta kansanryhmää vastaan: Pidän sitä erittäin iso-
na ja erittäin raskaana asiana. Niin kuin edustaja Hoskonen tässä sanoi, niin sananvapau-
teen kuuluu myös vastuunsa. On selvää, että meillä on vanhastaan ollut säännökset liittyen
vaikkapa kunnianloukkauksiin, niihin liittyvät menettelytavat, joihin täytyy myös tiedotus-
välineitten sitoutua, mutta tämä kiihottaminen kansanryhmää vastaan on kyllä ihan vielä
eri tasolla kuin nämä kunnianloukkausasiat. Siitä Euroopan historia, ei vain vanha, toista
maailmansotaa edeltänyt historia vaan myös sen jälkeinen historia, antaa niin varottavia
esimerkkejä, [Pia Viitanen: Aivan!] että mielestäni tähän eduskuntaan ei sovi minkäänlai-
nen puhe, jossa ymmärrettäisiin tällaista toimintaa, kiihottamista kansanryhmää vastaan.
[Pia Viitanen: Hyvä!] Kyllä jokaisen edustajan ja jokaisen ryhmän täällä täytyy sitoutua
siihen, että tällainen toiminta ei ole hyväksyttävää, eikä mitenkään voi ajatella, että tällais-
ta toimintaa harrastaville annettaisiin vielä erikseen joitakin rajoitettuja mahdollisuuksia,
tv- tai radio- tai muita lupia, joita ei voida kaikille antaa. Tässä mielestäni pitää olla nolla-
toleranssi. Kenenkään ei pidä puolustaa yhdenkään sellaisen oikeuksia, joka syyllistyy kii-
hottamiseen kansanryhmää vastaan.

15.51 Satu Hassi vihr: Arvoisa puhemies! Jatkoksi sille, mitä edustaja Heinäluoma tote-
si, siteeraisin perustuslain sananvapauspykälästä, 12 §:stä, myös kohtaa, jossa sanotaan,
että "tarkempia säännöksiä sananvapauden käyttämisestä annetaan lailla". Kuten useam-
mat edustajat tässä ovat jo todenneet, niin sananvapauteen liittyy myös vastuu, ja historial-
4



Pöytäkirjan asiakohta PTK 126/2017 vp
liset kokemukset osoittavat, että kiihottamiseen kansanryhmää vastaan on syytä suhtautua
ankarasti. 

Kaiken sen kanssa, mitä kollegat tässä ovat todenneet siitä, että kuulovammaisten teks-
tityspalveluita pitäisi parantaa, myös olen samaa mieltä. Nythän on olemassa vino pino oh-
jelmistoja, joita löytää helposti netistäkin, jotka muuttavat puhuttua kieltä suoraan tekstik-
si, niin en usko, että tällainen parannus palveluissa olisi mitenkään taloudellisesti ylivoi-
mainen asia. 

15.52 Jani Mäkelä ps: Arvoisa puhemies! Nyt kun tässä useampia puheenvuoroja on käy-
tetty tästä sananvastuusta ja -vapaudesta, niin todettakoon, että sananvapauttahan voidaan
käyttää ja mahdollinen vastuu tulee sen vapauden käyttämisen jälkeen siinä kohtaa, kun
havaitaan, että joku kenties on syyllistynyt rikokseen. Sittenhän suoritetaan esitutkinta ja
käydään oikeudenkäynti, ja sillä tavalla tämä vallan kolmijako toimii.

Mielestäni tätä ongelmaa ei ole huomioitu perustuslakivaliokunnan lausunnossa täysi-
määräisesti, että tässä kuitenkin oikeutetaan ennakkosensuuri oletuksen perusteella. Ku-
kaanhan ei ole vaatinut, etteikö mainittuihin tekoihin todistettavasti syyllistyneeltä voitaisi
peruuttaa tällaista toimilupaa, mutta nyt lähdetään sen sijaan oletuksen perusteella kieltä-
mään toimilupa etukäteen henkilöltä, jonka voidaan ajatella syyllistyvän tällaisiin tekoi-
hin. Tässä on kysymys ennakkosensuurista, ei sananvastuusta.

15.53 Timo Harakka sd: Arvoisa puhemies! Palaan vielä keskusteluun, joka kansanedus-
tajien kesken tässä suuressa salissa olisi syytä käydä mahdollisimman pian. Se liittyy siis
kuulovammaisten ihmisten sananvapauteen, joka siis tältä osin on parantumassa ei aivan
niin hyvin kuin mitä voisi toivoa. Eli siis viittomakieli on erillinen kieli, joka on enemmän
kuin vain sitä tekstiä ruudun alareunassa. Se on omaehtoinen kielensä, jonka käyttöä viit-
tomakielilaki edellyttää lisättävän. Olisi juuri tähän yhteyteen sopinut aivan erinomaisesti
lisätä se samanhetkisen tulkkaamisen ja viittomakielisen esittämisen velvoite, joka ilmei-
sesti vaatii laintasoista velvoittavuutta, koska silloin kun viittomakielilaki täällä salissa hy-
väksyttiin, tuo historiallinen laki, samaan aikaan sitä ei simultaaniviitottu ihmisille, joita se
laki koskee. 

Tämä kuurojen tulkkauspalveluiden kilpailutus on johtanut siihen, että satamäärin tulk-
keja on joutunut työttömäksi ja palveluita ei voida enää taata sillä tasolla kuin mitä sanan-
vapaus ja ihmisoikeudet edellyttävät. Tässä siis yksi laki ja yksi suuri periaate sotii käytän-
nön toteutusta vastaan, ja kyllä meidän pitää pystyä Kelalle sanomaan, kuten yleensäkin
vammaisten asioiden kilpailutuksissa, että tässä nyt pelkästään eurot ja dollarit eivät saa
olla ratkaisevia tekijöitä, vaan kyseessä on kuitenkin suurten ihmisjoukkojen aivan perus-
tavanlaatuiset ihmisoikeudet. Me emme voi väittää, että olemme lisänneet kuulovammais-
ten ihmisten sananvapautta ja ihmisoikeuksia, kun samanaikaisesti tämä kilpailutusmene-
telmä ne poistaa käytännön tasolla. Tässä täytyy toimia.

15.55 Satu Hassi vihr: Arvoisa puhemies! Siihen, mitä äsken totesin, haluaisin vielä lisä-
tä, että ohjelmistotoimilupahan ei ole mikään subjektiivinen oikeus, joka kuuluu kaikille,
vaan sen saajalle säädetään tietyt edellytykset, mitkä hänen pitää täyttää.

15.55 Eero Heinäluoma sd: Arvoisa puhemies! Kiinnittäisin huomiota siihen, että kyllä
toimiluvan haltijalle voidaan asettaa vaatimuksia ja voidaan katsoa myös hänen aikaisem-
5



Pöytäkirjan asiakohta PTK 126/2017 vp
paa toimintaansa, kun arvioidaan mahdollisuuksia ja syitä antaa näitä oikeuksia. Oikeudet-
han ovat rajattuja ja ne eivät ole kaikkien ulottuvilla missään olosuhteissa. 

Lakiehdotuksen perusteluistahan ilmenee, että hallitus esittää muun muassa, että arpa-
jaislain rikkomuksiin syyllistyneet voidaan ottaa huomioon, kun uutta toimilupaa haetaan,
eli annetaanko lupaa vai ei, jos on syyllistynyt arpajaislain rikkomukseen. Ihmettelen suu-
resti, että perussuomalaiset eivät tätä kohtaa esitä muutettavaksi. Siinäkinhän tehdään en-
nakkosensuuria suhteessa toimintamahdollisuuksiin, ja kyllä pidän näitä rikoksia, jotka
liittyvät niin raskaaseen asiaan kuin kiihottaminen kansanryhmää vastaan, paljon vaka-
vampina kuin mitä on arpajaislain rikkominen. 

Ei ole olemassa sellaista oikeutusta, että saat yhteiskunnalta näitä radiotaajuuksia käyt-
töön, että kun jokaiselle ei voida antaa, niin annetaan ilman, että on joitakin kriteereitä.
Yksi ymmärrettävä kriteeri on se, että jos on syyllistynyt sellaiseen toimintaan, joka yhteis-
kunnassa on säädetty rangaistavaksi, niin se huomioidaan, kun arvioidaan eri hakijoita suh-
teessa toisiinsa. Ei pidä lähteä tälle tielle, että lähtee keikaroimaan tämän kiihottaminen
kansanryhmää vastaan -asian kanssa. Se on väärä tie, ja toivon, että tässä suhteessa edus-
kunta olisi hyvin yksituumainen eikä jättäisi mitään tulkinnanvaraa tällaisiin asioihin. 

15.57 Hannu Hoskonen kesk: Arvoisa puhemies! Todellakin edustaja Heinäluomalla oli
hyvä kommentti tästä arpajaislain noudattamisesta, siitä, että meillähän on tämmöinen
kansallinen poikkeus EU:ssa, että tämä on tavallaan monopoliasemassa olevaa toimintaa
tässä maassa, ja se edellyttää tietysti meiltä, että meidän tulee valvoa tätä pykälää. Se pe-
ruste, millä me saimme aikoinaan tämän poikkeuksen, on tietenkin se, että nämä rahat, joi-
ta sieltä tulee, käytetään yhteisen hyvän vaalimiseen: tieteen, taiteen, kulttuurin ja nuoriso-
työn hyväksi. Niille on erittäin hyvä peruste, ja se on erittäin kestävä peruste — sitä mei-
dän kannattaa kyllä vaalia vielä tämänkin vaalikauden jälkeen. Se on niin arvokas asia, että
ajatelkaa, jos nämäkin rahat tuonne kansainvälisten peliyhtiöiden taseisiin pyörähtäisivät.
Totta kai netissä on mahdollisuus tänäpänä tehdä melkein mitä tahansa, mutta sille, mitä
täällä maan rajojen sisällä tapahtuu, ja yhtiöille, jotka täällä toimivat — siis Veikkaus
Oy:lle — se peruste on hyvin kestävä, ja sitä meidän tulee vaalia.

Toinen asia on sitten haitalliset materiaalit. Syy sille, että evätään se lupahakemus, voi
olla se, että on haitallisia materiaaleja esimerkiksi lapsille levitetty väärään aikaan, ja täl-
laisten perusteiden pitää olla olemassa. Kyllä meidän lapsia ja nuoria tulee suojella, koska
sitä kaiken maailman epäasiallista aineistoa on varmasti maailma pullollaan. Jos ei luvan
myöntäjällä ole mahdollisuutta harkita lupaa myönnettäessä, että annetaanko se lupa, tai
sitten tilanteessa, jossa lakia on rikottu, että perutaanko se lupa... Kyllä tämänkin valvon-
takeinon pitää olla olemassa.

15.59 Jani Mäkelä ps:  Arvoisa puhemies! Edustaja Heinäluoma nyt ilmeisesti ei ollut
ihan loppuun asti lukenut tätä mietintöä valiokunnan tekemine muutoksineen ja vastalau-
seineen, koska nythän oli niin, että mitä tulee tähän arpajaislakiin, jota hallitus esitti alun
perin ennakkosensuroitavaksi lupaperusteista, perustuslakivaliokunta vaati sen poistamis-
ta, että arpajaislain perusteella niitä lupia ei saa ennakkosensuroida. Valiokunta teki tieten-
kin nämä perustuslakivaliokunnan vaatimat muutokset totta kai omaan mietintöönsä, se on
selvää. Eli joka tapauksessa sinne perumisperusteisiinhan se kiihottaminen kansanryhmää
vastaan jää myöskin meidän muutosesityksessämme, ja vain ennakkosensuuri poistetaan,
kuten tehtiin arpajaislain osalta.
6



Pöytäkirjan asiakohta PTK 126/2017 vp
Kuitenkin tämä, mitä mainitsin avauspuheenvuorossani, että tätä turvallisuuspoliittista
ulottuvuutta ei tähän lakiin nyt tässä kohtaa tuotu ollenkaan, oli itselleni ainakin pienimuo-
toinen pettymys. On ainakin julkisuudessa käyty sellaista keskustelua, että pitäisi pystyä
jollain tavalla estämään tai kontrolloimaan sellaista toimintaa, jos aletaan harjoittamaan ra-
dio- tai tv-lähetyksiä, jotka ovat jollain tavalla Suomen kansallisen intressin vastaisia —
uskon useimpien edustajien tietävän aihepiirin, josta puhun — ja eihän tämä laki sellaista
mahdollista. Tämä on eräs niistä epäkohdista, joista kysyin tämän lain käsittelyssä valio-
kunnassa, ja jäin vaille omasta mielestäni tyydyttävää vastausta. Toivottavasti tähän puu-
tutaan jatkossa.

16.00 Pia Viitanen sd: Arvoisa herra puhemies! Oli suorastaan pakko pyytää vielä tämä
toinen puheenvuoro siksi, koska edustajat Hassi ja Heinäluoma, tässä vierustoverini, käyt-
tivät niin hyvät ja vahvat puheenvuorot, että haluan niitä sydämestäni ja lämpimästi tukea.
Nimittäin on täysin selvää, että silloin kun puhumme sellaisesta asiasta kuin kiihottamises-
ta kansanryhmää vastaan, täytyisi olla meidän kaikkien viesti se, että sitä ei pidä missään
mielessä hyväksyä. Me kaikki tiedämme sen hirveän ja traagisen historian, mitä ihmiskun-
ta on itselleen onnistunut kirjoittamaan näiden asioiden johdosta, ja siksi juuri näinä päivi-
nä ihmettelen kovasti sitä, että tämänkaltainen vastalause sitten perussuomalaisilta on tä-
hän tulossa.

Mutta haluan siis kiittää edustajia Heinäluoma ja Hassi muun muassa näistä hyvistä pu-
heenvuoroista ja toivon, että yleinen henki täällä eduskunnassa tässä salissa on niiden mu-
kainen.

16.01 Eero Heinäluoma sd: Arvoisa puhemies! Niin kuin taisin sanoa, viittasin hallituk-
sen esityksen perusteluihin tältä osin. Itse en pitäisi sitäkään mahdottomana, että tämä ar-
pajaislain toistuva rikkominen on peruste sille, että lupaa ei myönnetä. Samanlaisia sään-
töjähän meillä on monessa muussakin asiassa. Taitaa olla jopa niin, että taksilupien saan-
nissa on tilanne, jossa tämmöinen häiriökäyttäytyminen muodostaa esteen taksiluvan saan-
nille. Järjestysmieskortinkin — onko se vielä järjestysmieskortti [Jukka Gustafsson: On!]
— saantiin liittyy aikaisemman toiminnan tarkastelua. Ihmettelen suuresti, jos ei ole niin,
etteikö myös näihin tämän tyyppisiin lupiin, joissa jaetaan sellaista asiaa, jota ei voida kai-
kille antaa, voi kriteeriksi kuulua aikaisemman toiminnan tarkastelu. Silloinhan kysymys
on arpajaislain osalta toistuvasta asiasta, joskin paljon mitättömämmästä seikasta kuin
tämä kiihottaminen kansanryhmää vastaan, eli en koe, että tässä asiassa tapahtuisi mitään
sananvapauden rikkomusta. Tätä sananvapauden harjoitteluahan voi sitten harjoittaa muis-
sakin välineissä kuin tässä mainituilla radioaalloilla.

16.02 Jani Mäkelä ps: Arvoisa puhemies! Tässä asiassa olen kyllä edustaja Heinäluoman
kanssa siinä mielessä samoilla linjoilla, että on ihan totta, että kyllähän taksiluvan saami-
seen liittyy monia sellaisia ehtoja, joita siellä määritellään: ei saa olla syyllistynyt niihin ja
niihin rikoksiin. Mutta nythän tässä olemme juuri hyväksymässä sellaista lakiesitystä, jos-
sa hallitus ei alun perinkään esittänyt mitään muita kriteereitä kuin tämän arpajaislain ja
kiihottamisen kansanryhmää vastaan perusteeksi luvan myöntämättä jättämiselle. Eli sin-
ne tosiaan jäi, niin kuin avauspuheenvuorossani sanoin, kaikki mahdollinen muu sananva-
pauteen liittyvä rikostoiminta, kunnianloukkaukset ynnä muut. Sinne jäi kaikki muu rikol-
7



Pöytäkirjan asiakohta PTK 126/2017 vp
lisuus, ei niiden perusteella voi lupaa kieltää, jos tämä laki tulee hyväksytyksi. Tämä oli
tässä aukkokohta, jonka toin esille aiemmin.

Yleiskeskustelu päättyi ja asian käsittely keskeytettiin.
8


