















































DEM3254.tmp.xml


Pöytäkirjan asiakohta PTK 121/2018 vp
Pöytäkirjan asiakohta 

PTK 121/2018 vp

Täysistunto

Tiistai 27.11.2018 klo 14.00—17.59

9. Hallituksen esitys eduskunnalle laiksi vuoden 2019 tuloveroasteikosta ja laeiksi tulovero-
lain sekä perintö- ja lahjaverolain 7 a §:n muuttamisesta

Hallituksen esitys HE 124/2018 vp
Lakialoite LA 49, 88-89/2017 vp, 23/2018 vp
Valiokunnan mietintö VaVM 19/2018 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 9. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

16.52 Mats Nylund r: Arvoisa herra puhemies! Ruotsalaisen eduskuntaryhmän mielestä
tarvitsemme veropolitiikan, jossa palkansaajalle jää enemmän käteen. Olemme täysin va-
kuuttuneita siitä, että kotitaloudet, joilla on enemmän tuloja käytettävissään, vauhdittavat
taloutta ja luovat siten pohjan monipuolisemmalle palvelutarjonnalle. Tämän suhteen hal-
lituksen esitys ensi vuoden tuloveroasteikkolaiksi on oikeansuuntainen. Meistä on kuiten-
kin oikein laskea työn verotusta vain, jos se tapahtuu sosiaalisesti oikeudenmukaisella ta-
valla. 

Sen vuoksi ehdotan, että eduskunta hyväksyy vastalause 4:n mukaisen lausumaesityk-
sen, joka kuuluu näin: ”Eduskunta edellyttää, että hallitus valmistelee verouudistuksen
RKP:n mallin mukaisesti, jossa työn verotusta lasketaan ja kulutuksen verotusta nostetaan
maltillisesti.”

16.53 Päivi Räsänen kd: Arvoisa puhemies! Valiokunnan mietintöön on liitetty vastalau-
se 5 edustaja Östmanin toimesta. Esitän, että eduskunta hyväksyisi siihen liitetyt kaksi lau-
sumaa, joista ensimmäinen kuuluu seuraavasti: ”Eduskunta edellyttää, että hallitus ryhtyy
viivytyksettä toimenpiteisiin tuloverolain 95 §:n muuttamiseksi niin, että työmarkkinajär-
jestöjen jäsenmaksuosuuden vähennyskelpoisuus rajataan 50 prosenttiin ja että jäsenmak-
sujen vähennysoikeutta koskeva säännös elinkeinotulon verottamisesta annetun lain 8 §:n
1 momentin 9 kohdassa kumottaisiin.”

Toinen lausumaehdotus: ”Eduskunta edellyttää, että hallitus ryhtyy viivytyksettä toi-
menpiteisiin lapsivähennyksen palauttamiseksi tuloverolakiin siten, että vähennysoikeus
vastaisi KD-ryhmän vuoden 2019 vaihtoehtobudjetissa esitettyä mallia.”

Haluan lyhyesti tätä jälkimmäistä perustella sillä, että lapsivähennystä koskeva tulove-
rolain säännöshän oli meillä voimassa verovuosina 2015—2017. Viime vaalikaudella to-
dellakin tätä koskevat esitykset tehtiin ja verosta vähennettiin tuolloin lapsivähennys, jos
 Tarkistettu
4.0



Pöytäkirjan asiakohta PTK 121/2018 vp
verovelvollisella oli verovuoden päättyessä huollettavanaan alaikäinen lapsi. Tämä lapsi-
vähennys poistui tämän vuoden alusta. Alun perin lapsivähennysjärjestelmä luotiin kom-
pensoimaan lapsilisien leikkausta, eikä sitä olisi tullut poistaa, koska tuota lapsilisäleikka-
ustakaan ei ole korjattu. Pitäisin perhepoliittisesti tärkeänä, että meillä edelleenkin tämä
lapsivähennys säilyisi.

16.55 Mikaela Nylander r: Arvoisa puhemies, värderade talman! Edustaja Nylund teki
erinomaisen ehdotuksen, vastalauseen 4 mukaisen lausumaehdotuksen, ja minä kannatan
sitä lämpimästi. Se on todella hyvin harkittu kokonaisuus, joten pystyn hyvinkin kannatta-
maan sitä.

Jag understöder med glädje riksdagsledamot Nylunds utmärkta förslag till uttalande i en-
lighet med reservation nummer 4. — Kiitoksia, tack.

16.56 Peter Östman kd: Arvoisa puhemies! Edustaja Nylanderin puheenvuoron jälkeen
minäkin innostun kannattamaan — edustaja Räsäsen jättämiä lausumaehdotuksia.

Näillä meidän esittämillämme muutoksilla on tarkoitus tukea paremmin lapsiperheitä
sekä asettaa työmarkkinajärjestöjen jäsenmaksujen kohtelu paremmin yhdenmukaiseen
asemaan muiden yleishyödyllisten yhdistysten jäsenmaksujen kanssa. Vastalauseessa esi-
tetyt muutokset ovat osa kristillisdemokraattisen eduskuntaryhmän vuoden 2019 vaihtoeh-
tobudjettia.

Siis kannatan tällä puheenvuorolla edustaja Räsäsen lausumaehdotuksia.

16.56 Ville Vähämäki ps: Puhemies! Esitän eduskunnan hyväksyttäväksi kolme lausu-
maehdotusta, jotka löytyvät vastalauseesta 6.

Niistä ensimmäinen koskee lähitulevaisuudessa, tulevan hallituskauden aikana olen-
naista asiaa: keskiluokan ostovoiman kasvattamista ja sitä, kuinka se oikein voidaan tehdä.
Meidän ehdotelmamme on se, että ostovoiman kasvatus sisällytetään työllisyysasteen nos-
toon ja tehdään asteikkomuutoksia ja työtulovähennystä nostetaan sitä mukaa sitten, jos
työllisyysaste lähtee nousemaan lähemmäs 75:tä.

Toinen ehdotelma koskee jo täällä aikaisemmin salissa mainittua lapsivähennystä ja sen
palauttamista. Tässä se keskeinen huomio todellakin on se, että lapsivähennys oli kompen-
saatio sille, että tehtiin lapsilisäleikkauksia. Nyt sitten esitämme, että lapsivähennys palau-
tettaisiin siinä muodossa kuin se oli aikaisemmin.

Kolmas ehdotelmamme koskee kehitysapuvähennystä, joka on kehitysapumallimme
mukainen. — Kiitos.

16.58 Ozan Yanar vihr: Arvoisa puhemies! Hallitus jatkaa eriarvoistavaa talouspolitiik-
kaa, jossa pienituloisimpien asemaa heikennetään jatkamalla indeksijäädytyksiä neljättä
vuotta, ja veropolitiikka ei tähänkään mennessä ole juuri tuonut helpotusta kaikkein pieni-
tuloisimpien tilanteeseen. Etenkin etuuksien saajat ovat jääneet vaille kevennyksiä, joita
on jaettu avokätisemmin hallituksen omille taustajoukoille.

Siksi esitän vastalauseen 2 mukaiset lausumaehdotukset. — Kiitos.

16.58 Toimi Kankaanniemi ps: Arvoisa puhemies! Minulla on suuri ilo ja kunnia kan-
nattaa valtiovarainvaliokunnan varapuheenjohtajan, edustaja Vähämäen tekemiä kolmea
2



Pöytäkirjan asiakohta PTK 121/2018 vp
lausumaehdotusta, jotka lisäävät oikeudenmukaisuutta, tuovat joustavuutta ja katsovat tu-
levaisuuteen — muun muassa lastemme tulevaisuuteen.

16.59 Hanna Sarkkinen vas: Arvoisa puhemies! Oikeudenmukainen verotus edellyttää,
että kukin osallistuu veronmaksuun maksukykynsä mukaisesti ja että verotuksella tasataan
tuloeroja. Valtion tuloverotus on perintö- ja lahjaveron ohella progressiivisin veromuoto.
Varsinkin nyt kun ympäristö- ja ilmastosyistä on perusteltuakin korottaa haittaveroja, jot-
ka tyypillisesti ovat tasaveroja, on meidän pidettävä huoli siitä, että verojärjestelmän kyky
tasata tulo- ja varallisuusveroja säilyy tai pikemminkin kasvaa. 

Jo pidemmän aikaa, 1990-luvun alusta alkaen, olemme kuitenkin menneet toiseen suun-
taan. Talouskasvun hyödyt ovat menneet eniten kaikkein hyvätuloisimmille. Uusimpien
verotietojen valossa yli 300 000 nettona tienanneiden ansiot kasvoivat vuonna 2017 yli
neljänneksellä, kun pienimmissä tuloluokissa käteen jäävä summa pieneni tai pysyi suun-
nilleen ennallaan. Varallisuuserot ovat suuremmat kuin vuosikymmeniin. Ilman progres-
siivista verotusta ja tulonsiirtoja taloudellinen eriarvoisuus kasvaakin liikaa. 

Sipilän hallitus on vähentänyt verojärjestelmän tulontasausvaikutusta ja kasvattanut eri-
arvoisuutta. Suurimmat hyödyt veronmuutoksista ovat menneet suurituloisille ja suurten
pääomien haltijoille. Valtavat miljardiluokan veronkevennykset ovat myös heikentäneet
valtiontalouden rahoitusasemaa ja vaikeuttaneet hyvinvointivaltion ylläpitoa. Ensi vuoden
budjetissa on kuitenkin joitakin myönteisiä muutoksia, ennen kaikkea hallituksen päätös
korottaa kunnallisverotuksen perusvähennystä, joka on askel oikeaan suuntaan.

Arvoisa puhemies! Vasemmistoliiton vaihtoehdossa verojärjestelmän progressiivisuut-
ta lisätään selvästi ja suurista tuloista maksetaan suhteellisesti suurempi vero. Mallissam-
me suomalaisten ylivoimaisen enemmistön käteen jäävät tulot kasvavat, vaikka tulove-
roasteikkoa kiristetäänkin, sillä perumme myös kiky-sopimuksen mukaiset sosiaalivakuu-
tusmaksumuutokset. Tämä havainnollistaa sitä, kuinka valtava tulonsiirto kiky-sopimus
oli palkansaajilta ja julkiselta sektorilta yrityksille. 

Yksi Suomen tuloverotuksen keskeisimpiä ongelmia on mahdollisuus saada huomatta-
vaa veroetua niin sanotun tulonmuunnon avulla. Toisin sanoen muutetaan ansiot pääoma-
tuloiksi, jotka nostetaan verovapaasti tai hyvin alhaisella veroprosentilla. Tähän ongel-
maan ei ole ollut halua puuttua, vaikka se on tuotu esille valtioneuvoston omissakin selvi-
tyksissä. Vasemmistoliiton mallissa tätä porsaanreikää tilkitään ja uudistus tiivistää vero-
pohjaamme, tekee veroasteikosta oikeudenmukaisemman ja lisää verotuloja noin 355 mil-
joonalla eurolla. Pidemmän aikavälin tavoitteena tulee olla, että ansio- ja pääomatuloja
kohdellaan verotuksessa yhdenmukaisesti.

Arvoisa puhemies! Suomen verotuksen on jatkossakin tasattava tulo- ja varallisuuseroa
ja tehtävä sitä nykyistä paremmin sekä turvattava hyvinvointivaltion rahoitus. Ylimitoite-
tut veroleikkaukset vievät meidät kauemmas tämän tavoitteen toteuttamisesta.

Arvoisa puhemies! Lisää veropoliittisista tavoitteistamme on luettavissa vastalauseessa
3, ja esitänkin hyväksyttäväksi vastalauseen 3 mukaiset lausumat.

17.02 Jari Myllykoski vas: Arvoisa herra puhemies! Tuon tasapainoisen ja erittäin an-
siokkaan puheenvuoron jälkeen, talousvaliokunnan jäsenen erinomaisen esittelypuheen-
vuoron jälkeen, joka lujittaa suomalaista demokratiaa, on helppo yhtyä siihen ja kannattaa
tehtyä esitystä.
3



Pöytäkirjan asiakohta PTK 121/2018 vp
17.02 Johanna Karimäki vihr: Arvoisa puhemies! Vihreiden vaihtoehtobudjetissa nos-
tetaan ihmisiä köyhyydestä. Parannamme ihmisten perusturvaa, ja yksi keskeinen asia on
kunnallisveron perusvähennyksen korottaminen. Korotamme sitä huomattavasti enempi
kuin hallitus, ja tämä siksi, että tämä kohdistuu juuri kaikkein pienituloisimpiin ihmisiin,
jotka eniten apua tarvitsevat.

Edustaja Yanar omassa puheenvuorossaan esitti hyväksyttäväksi vihreiden vastalau-
seen 2 mukaiset neljä lausumaa. Nämä lausumat ovat meidän vaihtoehtobudjettimme mu-
kaiset. Ne koskettavat tuloverolakia ja perintö- ja lahjaverolakia, ja ne lisäävät verotuksen
oikeudenmukaisuutta. 

Eli esitämme poistettavaksi hallituksen käyttöön ottamaa metsälahjavähennystä. Esi-
tämme myös muutoksia listaamattomien yhtiöiden osinkoverotuksen kiristämiseksi ja sit-
ten esitämme nopeutettua aikataulua, jolla asuntolainan korkovähennystä pidennetään.
Edellytämme myös, että hallitus peruuttaa tekemänsä perintöveron kevennykset. 

Nämä lausumat kokonaisuudessaan ovat luettavissa vastalauseesta 2, ja kannatan edus-
taja Yanarin tekemää ehdotusta, että nämä lausumat hyväksytään.

17.04 Timo Harakka sd: Arvoisa puhemies! Tämänhetkisen hallituksen veropolitiikka
on yhtä väsähtänyttä kuin sen koko muukin politiikka.

SDP:n uudistukset 2020-luvulle sisältävät mittavan, perustellun ja tieteellisesti punni-
tun vero-ohjelman. Sen ja vaihtoehtobudjetin mukaisesti esitämme vastalauseen 1 mukai-
set 9 lausumaa, joista tärkeimmät liittyvät niin sanottuun työtulotukeen eli negatiiviseen
tuloveroon, jolla kannustettaisiin pienipalkkaiseen työhön. Samoin esitämme myös pieni-
palkkaisille ja pienituloisille, jopa eläkeläisille suunnattua kotitalousvähennystä, joka kos-
kisi myös energiaremontteja, ja että valmisteltaisiin kotitalousvähennyksen ulottamista
myöskin kerrostalo- ja rivitaloasunto-osakeyhtiöihin. Lisäksi startup-yhtiöiden edistämis-
tä ja aggressiivisen verosuunnittelun ehkäisemistä koskevat nämä 9 lausumaamme.

17.05 Riitta Myller sd: Arvoisa puhemies! On todella helppo kannattaa edustaja Harakan
tekemiä lausumaehdotuksia vastalauseemme 1 mukaisesti. Nämä ovat juuri niitä uusia aja-
tuksia, joita me tässä poliittisessa tilanteessa ja maailmantilanteessa tarvitsemme ajatellen
sekä suomalaista tasa-arvon kehittämistä että myöskin niitä globaaleita haasteita, joita
meillä on. 

17.05 Sami Savio ps: Arvoisa puhemies! Edustajat Vähämäki ja Kankaanniemi toivat
edellä varsin hyvin esille perussuomalaisten linjan näissä aiemmin pitämissään puheen-
vuoroissa. Me perussuomalaiset haluamme ensinnäkin työnteon verotusta keventämällä
parantaa työnteon kannattavuutta ja siten lisätä ihmisten käytettävissä olevia tuloja ja pa-
rantaa kotimaista kysyntää ja ostovoimaa. Erityisesti haluamme parantaa keskituloisten
suomalaisten palkansaajien, yli 30 000 euroa vuodessa ansaitsevien palkansaajien, osto-
voimaa ja keventää verotusta, ja se tapahtuisi keventämällä nykyään jopa 7—8 prosentti-
yksikön veroeroa Ruotsiin verrattuna. Esitämmekin tähän tarkoitukseen nyt ensi vuodelle
300 miljoonan euron määrärahaa vaihtoehtobudjettimme mukaisesti.

Hallitus on aivan oikein tällä kaudella jo keventänyt tuloverotusta, mutta valitettavasti
esimerkiksi lapsiperheiden verotuksessa on menty päinvastaiseen suuntaan. Kuten täällä
aiemmissa puheenvuoroissa kävi ilmi, Stubbin hallituksen vuonna 2014 tekemille rajuille
lapsilisäleikkauksille kompensaationa käyttöön otettu lapsivähennys päätettiin lakkauttaa
4



Pöytäkirjan asiakohta PTK 121/2018 vp
tämän vuoden alusta lukien. Tämä verotuksen lapsivähennys on tiennyt jopa 400 euron
nettotuloja pieni- tai keskituloisessa nelilapsisessa perheessä, ja mielestämme sen lakkaut-
taminen on ollut merkittävä vastaisku perheille näissä hyvin matalan, oikeastaan historial-
lisen matalan syntyvyyden oloissa. Perussuomalaiset haluavatkin palauttaa tämän lapsivä-
hennyksen, kuten myös tästä meidän lausumaehdotuksestamme käy selvästi ilmi.

Lisäksi totean vielä tässä lopuksi, että lakiehdotusten ensimmäisessä käsittelyssä esitim-
me pykälämuutosta siten, että eläkeläisten verotus tuotaisiin samalle viivalle palkansaaji-
en kanssa. Valitettavasti tämä mielestämme varsin perusteltu ja hyvä esitys kaatui viime
perjantaina täällä eduskunnassa äänestyksessä, mutta katsomme silti, että hallituksen tulee
edelleen tehdä työtä sen eteen, että eläkeläisten verotus saadaan oikeudenmukaiseksi ja sa-
malle tasolle palkansaajien verotuksen kanssa.

Keskustelu päättyi ja asian käsittely keskeytettiin.
5


