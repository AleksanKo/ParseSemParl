















































DEMDD9F.tmpSave.xml


Pöytäkirjan asiakohta PTK 8/2017 vp
Pöytäkirjan asiakohta 

PTK 8/2017 vp

Täysistunto

Torstai 16.2.2017 klo 16.00—21.07

7. Kansalaisaloite avioliiton säilyttämisestä aidosti tasa-arvoisena, miehen ja naisen välise-
nä liittona ja sukupuolineutraalin avioliittolain kumoamisesta

Kansalaisaloite KAA 2/2016 vp
Valiokunnan mietintö LaVM 1/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 7. asia. Käsittelyn pohjana on lakivaliokunnan mietintö LaVM 1/2017
vp. Valiokunta ehdottaa, että lakiehdotus hylätään.

Keskustelu

17.03 Kari Tolvanen kok (esittelypuheenvuoro): Arvoisa herra puhemies! Lakivaliokun-
ta on antanut mietinnön kansalaisaloitteesta avioliiton säilyttämisestä aidosti tasa-arvoise-
na, miehen ja naisen välisenä liittona ja sukupuolineutraalin avioliittolain kumoamisesta.

Tämä nyt käsiteltävä kansalaisaloite pyrkii avioliiton säilyttämiseen aidosti tasa-arvoi-
sena, miehen ja naisen välisenä liittona ja kumoamaan sukupuolineutraalin avioliittolain.
Aloitteen mukaan sukupuolineutraali avioliitto riistää adoptiolapselta mahdollisuuden kor-
vaavaan kokemukseen eri sukupuolta olevista vanhemmista, isästä ja äidistä. Lapsen oi-
keus olla isän ja äidin hoidettavana ei voi toteutua samaa sukupuolta olevien avioliitossa.
Aloitteen mukaan samaa sukupuolta olevien parien oikeudet on huomioitu riittävällä taval-
la parisuhdelaissa.

Lakivaliokunta on perustellut mietintöään seuraavasti:
Eduskunta hyväksyi viime vaalikaudella 28. marraskuuta 2014 avioliittolain muutok-

sen, joka mahdollistaa avioliiton solmimisen myös samaa sukupuolta oleville pareille.
Muutoksen myötä aviopareja koskevat oikeudet, kuten adoptio-oikeus ja oikeus ottaa yh-
teinen sukunimi, koskevat myös samaa sukupuolta olevia pareja. Avioliittolain muutos tu-
lee voimaan 1.3.2017. Nyt käsiteltävänä oleva niin sanottu Aito avioliitto -kansalaisaloite
pyrkii kumoamaan edellä mainitun avioliittolain muutoksen. Sen tarkoituksena on säilyt-
tää avioliitto vain miehen ja naisen välisenä. Aloitteeseen sisältyvän kumoamissäädöksen
ehdotetaan tulevan voimaan mahdollisimman pian ja joka tapauksessa ennen avioliittolain
muuttamisesta annetun lain voimaantuloa 1.3. tänä vuonna.

Eduskunnan viime vaalikaudella hyväksymä avioliittolain muutos perustui sekin kansa-
laisaloitteeseen. Kyseisen kansalaisaloitteen käsittelyssä lakivaliokunta kuuli yhteensä
noin 60:tä asiantuntijaa saadakseen mahdollisimman laaja-alaisen ja monipuolisen kuvan
aloitteesta ja sen vaikutuksista. Asiantuntijoina kuultiin eri ministeriöitä ja viranomaisia,
uskonnollisia yhdyskuntia, eri alojen järjestöjä, perhe-, lapsi- ja valtiosääntöoikeuden pro-
fessoreja samoin kuin lastenpsykiatreja. Asiantuntijoiden näkemykset kansalaisaloitteesta
 Tarkistettu
4.0



Pöytäkirjan asiakohta PTK 8/2017 vp
jakaantuivat kolmeen ryhmään: aloitetta kannattaviin ja sitä vastustaviin sekä niihin, jois-
sa ei otettu kantaa aloitteen puolesta tai sitä vastaan. Lapsen asemaan ja etuun vetosivat
sekä aloitetta kannattavat että sitä vastustavat.

Niin sanotun tasa-arvoisen avioliittolain hyväksyminen aiheutti tarpeita muuttaa myös
muita lakeja. Eduskunta on kuluvalla vaalikaudella hyväksynyt avioliittolain muutokseen
perustuvat useat lainmuutokset, niin sanout liitännäislait, kahdessa eri yhteydessä. Kysei-
set lainmuutokset tulevat voimaan samanaikaisesti avioliittolain muutoksen kanssa.

Lakivaliokunta on pyytänyt aloitteen perustuslainmukaisuudesta ja suhteesta ihmisoike-
ussopimuksiin perustuslakivaliokunnalta lausunnon, koska asiasta ilmeni valiokunnan
kuulemisissa epäselvyyttä. Tällainen lausunto on silloin velvollisuus pyytää. Perustuslaki-
valiokunnan mukaan ei ole olemassa ehdottomia vaatimuksia, jotka estäisivät kansalais-
aloitteen mukaisen lain säätämisen tavallisen lain säätämisjärjestyksessä. Perustuslakiva-
liokunnan mielestä lakivaliokunnan on kuitenkin perustuslaista johtuvista syistä varmistet-
tava, että lakiehdotus ei johtaisi taannehtiviin heikennyksiin oikeuteen solmia avioliitto,
rekisteröidä parisuhde tai näiden oikeuksien käyttämisen oikeusvaikutuksiin. Tämä on
edellytys sille, että laki voidaan säätää tavallisen lain säätämisjärjestyksessä.

Lakivaliokunta on tehnyt seuraavat johtopäätökset:
Eduskunta on edellä kuvatuin tavoin viime vaalikaudella hyväksynyt avioliittolain

muuttamisen siten, että myös samaa sukupuolta olevat parit voivat solmia avioliiton. Tällä
vaalikaudella eduskunta on kahdessa eri yhteydessä hyväksynyt avioliittolain muutokseen
asiallisesti perustuvia lainmuutoksia, jotka tulevat samanaikaisesti voimaan aiemmin hy-
väksytyn avioliittolain muutoksen kanssa. Nämä päätökset edistävät yhdenvertaisuutta yh-
teiskunnassa. Nyt käsiteltävänä oleva kansalaisaloite pyrkii kumoamaan eduskunnan
aiemmin tekemän päätöksen avioliittolain muuttamisesta. Lainmuutos kumottaisiin juuri
ennen sen voimaantuloa.

Lakivaliokunta katsoo, että kansalaisaloitteessa on kyse samasta asiasta, jossa eduskun-
ta on tehnyt päätöksen aivan vastikään. Kyseessä on siten eräänlainen vasta-aloite aiem-
min käsitellylle sukupuolineutraalia avioliittoa koskevalle kansalaisaloitteelle. Vaikka
kansalaisaloitteesta säädetään perustuslain tasolla suhteellisen väljästi, on perustuslakiva-
liokunta lausunnossaan katsonut, että vastikään eduskunnassa hyväksytyn lain muutoseh-
dotuksen sisältävä kansalaisaloite ei hyvin sovi yhteen sen kansalaisaloitteen säätämisvai-
heessa esitetyn tarkoituksen kanssa, että kansalaisaloitteella tuodaan uusia aiheita poliitti-
seen keskusteluun. Toisaalta perustuslakivaliokunnan mukaan lainsäätäjälle kuuluu har-
kintavaltaa muuttaa lainsäädäntöä kulloisenkin yhteiskuntakehityksen vaatimalla tavalla.
Perustuslakivaliokunta kiinnittää lausunnossaan huomiota myös siihen, että eduskunnan
valiokunnat voivat esimerkiksi hallituksen esitysten käsittelystä poiketen itsenäisesti päät-
tää siitä, ryhtyvätkö ne käsittelemään kansalaisaloitetta ja miten sitä käsitellään. Lakivalio-
kunta katsoo, että eduskunnan aiemmin hyväksymän avioliittolain muutoksen kumoami-
nen nyt käsillä olevan kansalaisaloitteen pohjalta johtaisi mitä ilmeisemmin uuteen kansa-
laisaloitteeseen, jossa avioliitto pyrittäisiin taas muuttamaan sukupuolineutraaliksi. Mah-
dollista siten olisi, että syntyisi eräänlainen samaa asiaa koskevien toisilleen vastakkaisten
aloitteiden ja lakiehdotusten kierre. Edellä esitetyn vuoksi lakivaliokunta yhtyy perustus-
lakivaliokunnan näkemykseen siitä, että vastikään eduskunnassa hyväksytyn lain muutos-
ehdotuksen sisältävä kansalaisaloite ei hyvin sovi yhteen edellä mainitun kansalaisaloit-
teen säätämisvaiheessa esitetyn tarkoituksen kanssa.
2



Pöytäkirjan asiakohta PTK 8/2017 vp
Lakivaliokunnan mukaan eduskunnan aiempi päätös muuttaa avioliitto sukupuolineut-
raaliksi perustuu asian perusteelliseen ja asianmukaiseen valiokunta- ja täysistuntokäsitte-
lyyn, jossa ovat tulleet laaja-alaisesti ja monipuolisesti esiin sekä asiaa kannattavien että
vastustavien näkökohdat. Myöskään yhteiskunnallisissa tai muissa olosuhteissa ei valio-
kunnan mielestä ole asian käsittelyn jälkeen tapahtunut sellaisia muutoksia, joiden vuoksi
eduskunnan aiempaa päätöstä olisi perusteltua arvioida uudestaan.

Eduskunnan hyväksymien ja tasavallan presidentin vahvistamien lainmuutosten johdos-
ta on jo ryhdytty toimeenpanotoimiin, muun muassa viranomaisten tietojärjestelmien muu-
toksiin, joista on aiheutunut kustannuksia. Nyt käsiteltävänä olevan kansalaisaloitteen hy-
väksyminen ei siten merkitsisi sitä, että vältyttäisiin kustannuksilta, jotka aiheutuvat avio-
liittolain muuttamisesta sukupuolineutraaliksi. Valiokunnan saaman selvityksen mukaan
lakimuutosten voimaantuloon on viranomaistoiminnassa valmistauduttu myös muulla ta-
voin, muun muassa ohjeistuksessa ja koulutuksessa.

Nyt tarkoitettujen lainmuutosten kumoaminen juuri ennen niiden voimaantuloa olisi
poukkoilevaa lainsäädäntötyötä. Se olisi myös kohtuutonta niiden yksilöiden kannalta, joi-
ta ne koskevat. Lakivaliokunta korostaa, että eduskunnan lainsäädäntötyössä tulee pyrkiä
johdonmukaisuuteen, vakauteen ja ennustettavuuteen, etenkin säädettäessä keskeisiä oi-
keudellisia instituutioita, kuten avioliittoa, koskevaa lainsäädäntöä.

Edellä esitettyihin perusteluihin viitaten lakivaliokunta ei tue aloitteeseen sisältyvän la-
kiehdotuksen hyväksymistä.

Lakivaliokunnan päätösehdotus: eduskunta hylkää kansalaisaloitteeseen sisältyvän la-
kiehdotuksen.

Tämä päätös ei ollut yksimielinen, vaan siihen sisältyy vastalause.
Arvoisa herra puhemies! Tähän lopuksi vielä sanoisin sen, mitä sanoin lakivaliokunnas-

sakin puheenjohtajana, täällä sanon yksittäisenä kansanedustajana, että toivon vilpittömäs-
ti, että kunnioitamme toistemme mielipiteitä ja arvoja. Ainakin minä arvostan niitä kaik-
kia. Täällä on 200 erilaista mielipidettä ja arvoa, ja toivon, että tämä keskustelu säilyy asi-
allisena. Lakivaliokunnassa onnistuimme siinä suht hyvin. Toivottavasti onnistumme tääl-
lä siinä vielä paremmin. — Kiitos.

17.13 Emma Kari vihr: Arvoisa puhemies! "Arvoton näytelmä" kuvaa hyvin eduskun-
nan toimintaa sateenkaariperheitä kohtaan. Vielä kerran heitä halutaan kiusata hallitusyh-
teistyön nimissä, vaikka on alle kaksi viikkoa siihen, kun ihmisillä on hääpaikat varattuna
sitä elämän onnellisinta päivää varten. Me olemme heille anteeksipyynnön velkaa.

Se, mitä pyydän, on se, että puhuessanne tässä salissa te muistaisitte, että te puhutte nyt
oikeista ihmisistä, oikeista perheistä — ja he kuuntelevat. Puhukaa näistä perheistä samal-
la kunnioituksella, jolla toivoisitte omasta perheestänne puhuttavan.

Arvoisa puhemies! Oikeastaan kaikki, mitä minulla on tästä aiheesta sanottavaa, on jo
moneen kertaan sanottu, ja sen sijaan minä haluaisin lukea teille erään naisen kirjoituksen.
Tämä lähes 60-vuotias nainen on ollut tässä talossa töissä yli 25 vuotta. Yli 25 vuoden ajan
hän on joka päivä tullut töihin eduskuntaan tehdäkseen työtä tämän maan puolesta. Yli 25
vuoden ajan hän on kuunnellut jokaisen julman, vähättelevän ja alistavan lauseen, joka täs-
sä salissa on sanottu hänen äitiydestään, hänen rakkaudestaan ja hänen perheestään. Kaik-
kien näiden vuosien aikana hän ei ole valittanut, hän ei ole korottanut ääntään. Mutta kun
hän tämän viikon alussa kuuli kokoomuksen esityksestä, että hänen elämänsä vielä kerran
riepotellaan tässä salissa, hän kirjoitti näin:
3



Pöytäkirjan asiakohta PTK 8/2017 vp
"Me olemme vuosikymmeniä vaienneet, alistuneet epäasialliselle käytökselle ja joskus
jopa väkivallalle.

Me olemme askel askeleelta raivanneet tietämme eteenpäin, saadaksemme sen, mikä
kaikille muille on kuulunut automaattisesti.

Me olemme hyväksyneet sen, että meitä on julkisilla foorumeilla ja erityisesti tämän
maan tärkeimmällä puhujapaikalla Eduskunnassa kerta toisensa jälkeen loukattu sekä ryh-
mänä että yksilöinä.

Me olemme hyväksyneet sen, että asiaamme käsitellessä sitä ei ole haluttu pitää ihmis-
oikeuskysymyksenä vaan jonkinlaisena uskonnollisena kysymyksenä, jossa väittelyiden
osapuolena on aina ollut erilaiset uskonnolliset yhteisöt ja Raamattu.

Me olemme kantaneet syyllisyyttä vanhemmuudestamme, koska ’on väärin tehdä lapsia
kiusattavaksi’.

Me olemme jaksaneet ymmärtää päätöksenteon vaikeutta ja hyväksyneet sen, että meil-
le ihmisoikeudet annetaan pala kerrallaan ja aina niin, ettei niistä joillekin toisille mahdol-
lisesti syntyvä ahdistus kasva liian suureksi.

Me olemme hyväksyneet sen, että vapautuaksemme rikollisen leimasta meitä vaadittiin
vaikenemaan identiteetistämme ja elämästämme.

Me hyväksyimme sen, että saadaksemme yhteiskunnan hyväksynnän parisuhteillemme
luovuimme oikeudesta yhteiseen sukunimeen ja mahdollisuuteen adoptoida lapsia yhdes-
sä.

Me hyväksyimme sen, että voidaksemme saada omat lapsemme virallisesti omiksemme
jouduimme anomaan sitä oikeudelta.

Lopulta vuosien työn, kaikkien nöyryytysten, itsensä alttiiksi asettamisen ja elämän epä-
varmuuden jälkeen suomalaiset päättivät, että poliitikkojen vitkuttelu ja kiemurtelu saa
riittää. Tehtiin kansalaisaloite, jonka seurauksena säädettiin laki, meitä kaikkia suomalai-
sia samalla tavalla ja tasavertaisesti kohteleva laki, joka viimein on tulossa voimaan parin
viikon kuluttua.

Laki, joka ei ota keneltäkään mitään pois. Laki, joka antaa meille mahdollisuuden, jota
meillä ei koskaan ole ollut.

Mutta mitä tapahtuukaan. Jälleen kerran on meidän onnemme ja oikeuksiemme rinnalle
nostettu ahdistus, jonka vuoksi olemme niin usein aiemminkin joutuneet luopumaan oi-
keuksistamme, joko kokonaan tai osittain.

Jälleen kerran on meidän oikeutemme uhattuna sen vuoksi, että joidenkin toisten on vai-
kea ymmärtää ja hyväksyä.

Me olemme joustaneet, me olemme ymmärtäneet, me olemme antaneet periksi. Me
olemme odottaneet, ja me olemme hyväksyneet sen, että meidän oikeutemme voi toteutua
vasta sen jälkeen, kun enemmistö on sen takana.

Nyt on niin. Nyt on teidän vuoronne väistyä. Hävetkää."

17.18 Mika Niikko ps: Arvoisa herra puhemies! Hyvät kollegat ja muut tätä käsittelyä
seuraavat henkilöt! Kyllä minä uskon, että tässä salissa pystytään puhumaan kunnioittaen
tästä aiheesta, vaikka tämä on hyvin herkkä usealle henkilölle, mutta silti lainsäätäjänä ve-
toan muun muassa Emma Kariin siinä, että Suomi on demokratia. Täällä tulee esityksiä,
täällä menee esityksiä, täällä äänestetään ja jätetään äänestämättä. Se on siunaus tässä
maassa. Me saamme vapaasti kokoontua, vapaasti ilmaista mielipiteemme ja vapaasti teh-
dä erilaisia ehdotuksia. En voi hyväksyä sitä, että erilaisilla tarinoilla yritetään tukkia niit-
4



Pöytäkirjan asiakohta PTK 8/2017 vp
ten ihmisten suu, jotka haluavat tai uskaltavat olla perinteisen avioliiton kannalla. Se ei ole
millään tavalla väärin ilmaista mielipiteensä, ettei halua vaihtaa jo sitä 5 000 vuotta van-
haa mielipidettään miehen ja naisen välisestä avioliitosta ja ainutlaatuisuudesta. Meidän
täytyy lainsäätäjinä ymmärtää se, että me emme syrji ketään, kun me teemme lakeja, vaan
me teemme lakeja koko yhteiskunnan parhaaksi, ja tänään me keskustelemme tästä Aito
avioliitto -kansalaisaloitteesta, josta haluan kiitoksen antaa niille 106 000:lle nimensä kir-
joittajalle, jotka ovat halunneet tämän keskustelun tänne saliin sekä myös äänestykseen
saakka.

Tässä sitä nyt ollaan, miehen ja naisen välisen avioliiton pelastumisen viimeisellä kyn-
nyksellä, eikä vain avioliiton vaan myös joidenkin adoptiolasten kohtalon pelastamisen
viimeisellä kynnyksellä. Lakivaliokunta teki ainoan oikean ratkaisun tuodessaan käsillä
olevan aloitteen täysistunnon käsittelyyn. Kansalaisaloitteen tänne saaminen ei ollut kui-
tenkaan itsestäänselvyys. Erikoista on, että tarvittiin perustuslakivaliokuntaa toteamaan se,
että perinteinen avioliittokäsitys, jota Aito avioliitto -aloite esittää, ei ole ihmisoikeuksien
vastainen. [Eduskunnasta: Eihän se siihen ottanut kantaa!] Tosiasiassa aloitteen perustus-
lakivaliokuntaan lähettämisen tarkoitus oli saada aloitteesta perustuslain vastainen, estää
kansalaisaloitteen käsittely ja siitä äänestäminen. Missä on suhteellisuudentaju, kun muu-
taman tai joidenkin samaa sukupuolta olevien parien häiden mahdollinen peruuntuminen
haluttiin nähdä perustuslaillisuuden heikentämisenä? Tätä vilpittömästi voidaan kysyä,
koska tästä oli kysymys lakivaliokunnassa, kun me keskustelimme tästä asiasta.

Myös voimassa olevaa avioliittolakia on moitittu syrjiväksi. Vastaavasti sukupuolineut-
raalia avioliittolakia on markkinoitu tasa-arvoisena ja lähes yhtä merkittävänä kuin ihmis-
kunnan ensimmäinen askel oli kuuhun. Oikea kysymys varmaan kuuluisi olla, mitä tasa-
arvo on. Tasa-arvo ei ole sama kuin ihmisarvo, joka jokaisella on ihmisyyden perusteella.
Jokainen ihminen on mittaamattoman arvokas. Kukaan meistä ei kuitenkaan voi pelkäs-
tään ihmisyyden perusteella saada kaikkia yhteiskunnallisia oikeuksia. Tosiasiassa yhden-
vertaisuus on käsitteenä helposti vääristeltävissä. Sen absoluuttinen tulkinta ei johda muu-
hun kuin umpikujaan. Silloin kaikilla on täsmälleen ne samat oikeudet tai ei mitään oikeuk-
sia. Se, mihin raja vedetään, riippuu viime kädessä arvoista tai vaikkapa taloudellisesta rea-
liteetista. Avioliiton salliminen samaa sukupuolta oleville, useammalle kuin kahdelle, lap-
selle tai lähisukulaisille on viime kädessä arvokysymys. Adoption salliminen samaa suku-
puolta oleville ja transpareille on myös arvokysymys. Avioliittolain muuttamisen
perusteluksi en ole kuullut vielä mitään konkreettista kuin vain väitteen siitä, että laki on
epätasa-arvoinen. Ihmettelen, miten näin pehmeät perustelut uppoavat lainsäätäjiin, joiden
tulisi tuntea laki ja toimia lain mukaan.

Arvoisa puhemies! Avioliittolain muuttaminen murentaa nykyisen avioliittoinstituution
sisällön ja johtaa ennakoimattomaan kehityskulkuun. Mistä tämän tiedän? Norjassa hyväk-
syttiin samaa sukupuolta olevien avioliitot vuonna 2009. Saman tien jo ryhdyttiin hallituk-
sen johdolla uusimaan päiväkotien opetussisältöjä. Lapsille piti tarjota uusi käsitys suku-
puoli-identiteetistä. Michiganissa viranomaisohjeen mukaan osavaltion koulujen on annet-
tava kaikkien oppilaiden valita oma sukupuolensa ja nimensä. Vanhemmille ei saa kertoa,
miten koulussa toimitaan. Ranskan päiväkodeissa luetaan tarinoita pikkupojista, jotka oli-
vatkin pikkutyttöjä. Äitienpäivän vietto kouluissa on ajettu alas. Lainsäädännöstä on koko-
naan poistettu sanat "isä" ja "äiti". Kyse ei siis enää ole siitä, että asiaan suhtauduttaisiin
neutraalisti tai erilaiset tilanteet toteavasti. Päinvastoin. Uuden lainsäädännön mukaista aa-
5



Pöytäkirjan asiakohta PTK 8/2017 vp
temaailmaa halutaan aktiivisesti edistää. Vanhempien sijaan lasten arvokasvatusta näyttää
johtavan valtio yksin.

Suomessa jotkut pyrkivät samaan. Uutta kasvatustyyliä ajaa Setan uunituore opettajien
opas peruskouluille. Oppaan laatija sanoo, että sukupuolen moninaisuutta tulisi käsitellä
peruskoulussa ja joka oppiaineen yhteydessä. Ekaluokkalaisten kanssa pitäisi pohtia, mik-
si samaa sukupuolta olevia pareja ei näy lastenkirjoissa ja muussa materiaalissa. Jokaisen
ruotsinkurssin alussa opettajan pitäisi kysyä joka oppilaalta erikseen, haluaako hän tällä
kertaa persoonapronominin han, hen vai hon.

Vastuu arvokasvatuksesta kuuluu vanhemmille, muu on totalitarismia. Euroopan neu-
voston ihmisoikeussopimuksessa todetaan: "Hoitaessaan kasvatuksen ja opetuksen alalla
omaksumiaan tehtäviä valtion tulee kunnioittaa vanhempien oikeutta varmistaa lapsilleen
heidän omien uskonnollisten ja aatteellisten vakaumustensa mukainen kasvatus ja opetus."
Tämä on meidän vastuunkantajien totisesti pidettävä mielessä tulevaisuudessa.

Arvoisa puhemies! Vielä muutama huomio tästä sukupuolineutraalin avioliittolain pro-
sessista:

Ihmettelen, kuinka sukupuolineutraalia avioliittolakia koskevat lupaukset meinaavat
unohtua, vaikka laki ei ole vielä edes voimassa. On vakuutettu, että sukupuolineutraali
avioliittolaki ei vaikuta kirkkoihin millään tavalla. Moni edellytti tätä nimenomaisesti, kun
allekirjoitti Tahdon-aloitteen. Myös kansanedustajat täällä ovat tätä samaa vakuuttaneet
näiden käsittelyiden yhteydessä. Nyt jotkut papit ilmoittavat järjestävänsä mies- ja naispa-
rien häitä kirkossa heti, kun maallinen lainsäädäntö muuttuu. Miksi papit haluavat tieten
tahtoen luoda vihkipareille juridisia epäselvyyksiä? Laki turvaa uskontokuntien autono-
mian. Vastoin kirkkokunnan omia sääntöjä toteutettu vihkiminen on tulkittava mitättö-
mäksi. Mielestäni lainsäätäjän olisi kohtuullista tehdä asia kaikin puolin selväksi.

On myös sanottu, että sukupuolineutraali avioliitto ei ole keneltäkään pois. Venäläinen
orpolapsi, jonka suomalaispariskunta haluaisi adoptoida, lienee tästä eri mieltä. Venäjä ja
useat muut maat eivät luovuta lasta adoptioon, jos avioliiton käsite muutetaan ja samalla
sallitaan homoparien mahdollisuus lapsen adoptoimiseen. Voimme luoda orpolapsien
eduksi lainsäädäntöä. Voimme antaa lapsen luovuttavalle biologiselle vanhemmalle, orga-
nisaatiolle ja valtiolle oikeuden edellyttää, että lapsen uudessa perheessä on sekä isä että äi-
ti. Se ei liene liikaa vaadittu. Toivottavasti kansamme edustajilla riittää halua turvata adop-
tiotoiminnan jatkuvuus kaikin mahdollisin keinoin.

Arvoisa puhemies! Suuntaukset menevät, ja suuntaukset tulevat. Yksi käytäntö on kui-
tenkin säilynyt ja säilynyt ja säilynyt pitkään kaikissa yhteiskunnissa kaikkina aikoina:
mies luopukoon isästänsä ja äidistänsä ja liittyköön vaimoonsa, ja he tulevat yhdeksi lihak-
si. Avioliitto on säilynyt miehen ja naisen välisenä instituutiona maailmanlaajuisesti ja hy-
vinkin erilaisissa yhteiskunnissa. Ensimmäiset kirjalliset merkinnät avioliitosta ovat jo
5 000 vuoden takaa Kaksoisvirran maasta. Miehen ja naisen yksiavioinen liitto on säily-
nyt, koska se on paras. Paras lapsille, paras aikuisille. Sukupuolineutraali avioliitto olisi
yhteiskuntakoe, jossa koekaniineina olisivat omat lapsemme. Sitä mitä kylvämme, sitä
myös niitämme — katkerasti. Parempi, jos meillä riittäisi viisautta pysäyttää tämä huoles-
tuttava kehitys ja luottaa siihen, etteivät kaikki vanhat perinteet ole niin huonoja.

Lapsella on äiti ja on isä. Näin on aina ollut, ja näin tulee aina olemaan. Ihmisen biolo-
giaa ei pysty muuttamaan edes Suomen eduskunta, vaikka kuinka tahtoisi. Lapsen paras
paikka on isän ja äidin muodostamassa perheessä, biologisten vanhempiensa kasvattama-
na. Lainsäätäjän velvollisuus on tukea tätä oikeutta niin pitkälle kuin se on mahdollista.
6



Pöytäkirjan asiakohta PTK 8/2017 vp
Lopuksi kansalaisten on hyvä myös tietää se, että me olemme käsitelleet tätä avioliitto-
kysymystä keskuudessamme myös kirkollisesta näkökulmasta. Onhan tämä hyvin merkit-
tävä uskonnollisten yhdyskuntien kannalta. Useammin kuin kerran tai kahdesti minua on
pyritty vakuuttamaan homoliiton raamatullisuudesta sen vuoksi, että kysymys on rakkau-
desta, eikä rakkaudessa ole mitään pahaa, mutta mitä lähimmäisenrakkaus on? Itse en tule
vakuuttuneeksi siitä, että samaa sukupuolta olevien liitot ovat seurakuntien kannalta ongel-
mattomia, ei vaikka osa kollegoista jopa kirkkovaltuuston jäsenen auktoriteetilla homoliit-
tojen raamatullisuutta minulle on vakuuttanut.

Tässä vaiheessa on syytä muistuttaa, että kirkkokunnat ja vapaan suunnan seurakunnat
eivät ole hyväksyneet samaa sukupuolta olevien avioliittoa. "Kirkko kannattaa historialli-
sista, kulttuurisista ja teologisista syistä avioliittolain säilyttämistä nykyisellään." Tämä
lainaus oli viime vaalikauden lakivaliokunnalle annetusta lausunnosta 2.4.2014, ja nämä
kannat eivät ole kirkkokunnilla muuttuneet.

Totuuden nimissä, kristinuskoa monopolisoimatta, kristittynä päättäjänä omatuntoni
vaatii varottamaan teitä, ettette hyväksy maahamme lakia, joka vie kansakunnaltamme siu-
nauksen. Älkää eksykö. Jumala ei salli itseänsä pilkata. Jumala meitä armahtakoon, 100-
vuotiasta Suomea!

Ensimmäinen varapuhemies Mauri Pekkarinen: Arvoisat edustajat, käsittääkseni eri-
laiset näkemykset tästä asiasta ovat nyt tulleet riittävän selvästi esille, joten voidaan käydä
debattiin.

17.31 Johanna Ojala-Niemelä sd (vastauspuheenvuoro): Arvoisa herra puhemies! Toi-
vottaisin kyllä edustaja Niikon tervetulleeksi tälle vuosituhannelle ja tunnustamaan nämä
monimuotoiset perheet, mitä meillä on. Meillä lakivaliokunnassa tämä aloite oli sillä lailla
erikoinen tapaus, että eduskuntahan päätti sukupuolineutraalista avioliittolaista viime kau-
den lopulla ja nämä lait eivät ole vielä tulleet voimaan, eli ne tulevat 1.3.2017, ja nyt sitten
siinä mielessä tämä laki oli historiallinen, että se säädettiin myös kansalaisten aloitteesta.
Mutta nyt tässä kohtaa kyllä lakivaliokunta on joutunut pohtimaan sitä, miten suhtaudu-
taan aloitteeseen, joka pyrkii kumoamaan jo hyväksytyn lain, joka ei ole ehtinyt vielä voi-
maan. Eli kansalaisaloitteesta ei mielestäni kuitenkaan saa tulla sellainen väline, jolla vii-
vytetään jo päätettyjen lakien voimaantuloa. Lakivaliokunta päätyi tekemään tästä kansa-
laisaloitteesta hylkäävän mietinnön, ja eduskunta pääsee siis jälleen äänestämään tästä
asiasta, mutta toivon kyllä, että se on nyt tässä kohtaa viimeinen kerta. Muuttamalla avio-
liittolainsäädäntöä tasa-arvoisemmaksi [Puhemies koputtaa] yhteiskunta tunnustaa samaa
sukupuolta olevat parit yhtä arvokkaiksi lain edessä, ja tämä on minusta tärkeää. 

17.33 Mikko Kärnä kesk (vastauspuheenvuoro): Arvoisa herra puhemies! Kun tasa-ar-
voisen avioliittolain vastustajien puheista poistetaan ne usein esitetyt ja toistuvasti vääriksi
osoitetut väitteet, niin jäljelle ei kyllä jää juuri mitään muuta kuin tänne saliin syöksyvää
homofobista ilmaa. Minä kunnioitan ja arvostan kaikentyyppisiä uskonnollisia näkökul-
mia, mutta on aivan selvää, että kun me käsittelemme tätä maallisesta näkökulmasta, niin
kyseessä on kahden täysivaltaisen ihmisen solmima taloudellinen liitto. Nyt näen, että asia
on kertaalleen eduskunnassa jo päätetty ja meidän on hyvä tämän suhteen siirtyä eteen-
päin. Tasa-arvoinen avioliitto on tullut tähän maahan jäädäkseen.
7



Pöytäkirjan asiakohta PTK 8/2017 vp
17.33 Päivi Räsänen kd (vastauspuheenvuoro): Arvoisa herra puhemies! En pidä asialli-
sena enkä muita keskustelijoita kunnioittavana perusteluna sitä, että tämä kansalaisaloite
tai se prosessi, miten tätä kansalaisaloitetta on käsitelty, leimataan arvottomaksi näytel-
mäksi tai leimataan kiusaamiseksi tai leimataan henkilöt, jotka kannattavat nykyistä avio-
liittolainsäädäntöä, homofoobikoiksi. 

Tämän kansalaisaloitteen takana on yli 100 000 kansalaisen huoli siitä, mihin yhteiskun-
taamme ollaan viemässä. Huoli siitä, että yhteiskunnan peruskiveä, joka rakentuu miehen
ja naisen välisen avioliiton varaan, ollaan murtamassa. Kyllä tässä kiistan ytimessä on nyt
kysymys avioliiton määritelmästä. Itse lähden siitä, että lähtökohtaisesti avioliitto on nai-
sen ja [Puhemies koputtaa] miehen välinen liitto.

Ensimmäinen varapuhemies Mauri Pekkarinen: Edustajat, todellakin toivon, että tämä
keskustelu käydään sillä tavalla asiallisesti, että esimerkiksi erilaisten nimittelyjen käyttö
unohdetaan. Se ei ole välttämättä sitä parasta menettelytapaa, mitä tällaisen asian oikea,
tyylikäs käsittely edellyttää.

17.35 Stefan Wallin r (vastauspuheenvuoro): Arvoisa puhemies! Joskus on vain pakko
toistaa itseään, ja näin ollen totean saman, minkä totesin, kun tämä asia oli viime syksynä
lähetekeskustelussa: tämä keskustelu tuntuu hieman turhalta, koska tämä asia on kertaal-
leen ratkaistu suuressa salissa ja yksikään meistä ei pysty enää keksimään ensimmäistä-
kään uutta argumenttia, ei puolesta eikä vastaan. Arvoisat kollegat, ehkä Paasikiven sa-
noin: "Tosiasioiden tunnustaminen on viisauden alku." Nyt on uusi aika, ja tasa-arvoinen
avioliittolaki tulee voimaan 1.3. Laitetaan nyt piste tälle epävarmuudelle, annetaan ihmis-
ten rakastaa toisiaan ja mennä naimisiin toistensa kanssa aivan sukupuolesta riippumatta.

17.36 Silvia Modig vas (vastauspuheenvuoro): Arvoisa puhemies! Minulle itselleni tämä
kysymys avioliittolaista on hyvin yksinkertainen: ihmiset ovat yhdenvertaisia lain edessä,
ja avioliitto kuuluu kaikille, ketkä sen haluavat solmia. Itse uskon, että mitä useampi ha-
luaa avioliiton solmia, niin se itse asiassa vahvistaa avioliittoa instituutiona.

Minusta on oikein, että tämä kansalaisaloite käsitellään täällä salissa, vaikka tämä on
paljastanut meille sen ongelman, mikä meidän kansalaisaloitelainsäädännössä on. Jokai-
nen aloite tulee käsitellä samalla tavalla, ja siinä me myös eduskuntana toimimme nyt oi-
kein. Mutta ongelma tässä on se, että ei voi olla niin, että aina tulee uusi aloite, joka ku-
moaa sen edellisen, koska se tekee koko kansalaisaloitteen tarkoituksesta ja merkityksestä
turhan, se vie sen funktion siltä, joten olen sitä mieltä, että laki kansalaisaloitteesta pitää ot-
taa uuteen tarkasteluun. Nyt on tarpeeksi monta aloitetta tullut eduskuntaan ja meillä on
tarpeeksi tietoa katsoa, kirjoitimmeko sen aikoinaan parhaalla mahdollisella tavalla.

Edustaja Niikolle minun on pakko todeta: Minä kunnioitan jokaisen henkilökohtaista
uskonnollista vakaumusta, mutta Suomen lait pitää mielestäni kirjoittaa neutraalisti mei-
dän kaikkien näkemyksiä ja maailmankatsomuksia [Puhemies koputtaa] kunnioittaen, ei
yhdenkään uskonnon näkökulmasta. Ainoa, joka puhuu siitä, että kirkon pitäisi tehdä, olet-
te te, edustaja Niikko.

17.37 Laura Huhtasaari ps (vastauspuheenvuoro): Arvoisa puhemies! Ei ole olemassa
mitään neutraalia tilaa. Kaikki me alistamme ajatuksemme jonkun ideologian, ismin, aat-
teen tai uskonnon kautta. Sananvapaus ja uskonnonvapaus ovat sitä, että myöskin tässä sa-
8



Pöytäkirjan asiakohta PTK 8/2017 vp
lissa, missä meillä on rajaton sananvapaus ja mielipiteenvapaus oikeusvaltiossa, tulee saa-
da puhua myös uskonnollisista arvoista.

Haluaisin kysyä edustaja Karilta, kun sanoitte puheenne lopussa "hävetkää": tarkoititte-
ko niitä 106 000:ta ihmistä vai meitä edustajia, jotka olemme tänään eri mieltä kanssanne?
Perustuslakivaliokunnan lausunnossa sanotaan, että "kansalaisaloite voi myös perustus-
lain estämättä kohdistua kansalaisaloitteen johdosta säädetyn lain muuttamiseen tai ku-
moamiseen". On turha kritisoida tätä aloitetta. Me olemme tämän systeemin luoneet.

Ensimmäinen varapuhemies Mauri Pekkarinen: Tässä on monta pyydettyä vastauspu-
heenvuoroa. Kuitenkin nyt juuri tässä tilanteessa myönnän puheenvuoron edustaja Emma
Karille, jotta se, mitä hän luki, saa sen ihan oikean tulkinnan, minkä hän sille tarkoitti.

17.38 Emma Kari vihr (vastauspuheenvuoro): Arvoisa puhemies! Minä en ole missään
vaiheessa kritisoinut niitä kansalaisia, jotka haluavat tänne asioita tuoda käsittelyyn. Minä
kritisoin sitä tapaa, jolla eduskunta tätä asiaa nyt käsittelee. Meillä on kaksi viikkoa aikaa
siihen, kun ihmisillä on häät järjestettyinä. Me olemme myös velkaa näille ihmisille sen,
että he voivat luottaa siihen lainsäädäntöön, jota täällä tehdään. Kaksi viikkoa aikaa. Se on
todella vähän.

Lisäksi haluan sanoa, että tämä teksti, jonka minä luin, ei ollut minun tekstini. Se oli
eduskunnassa 25 vuotta töitä tehneen ihmisen teksti ja hänen tuntemuksensa siitä, mitä
tämä teidän keskustelunne herättää hänessä ja kaikissa niissä ihmisissä, jotka elävät hänen
elämäänsä ja ovat näitä keskusteluita joutuneet kuuntelemaan. Ne olivat hänen sanojaan,
eivät minun.

Ensimmäinen varapuhemies Mauri Pekkarinen: Juuri niin. — Olisin huomauttanut
edustaja Karia, mikäli olisin tulkinnut, että ne olivat hänen sanojaan. Niin ei ollut. Se tuli
selväksi.

17.39 Tapani Tölli kesk (vastauspuheenvuoro): Arvoisa puhemies! Avioliitto on yhteis-
kunnan kannalta erittäin keskeinen instituutio. Mielestäni avioliitto on miehen ja naisen
välinen liitto. Tässä aloitteessa tai tässä käsittelyssä ei perimmältään ole kysymys tasa-ar-
vosta, yhdenvertaisuudesta, ihmisarvosta ja ihmisoikeudesta. On kysymys avioliitosta.
Vaikka me tässä eduskunnassa mitä tahansa päätämme, lakia säädämme tässä asiassa, niin
se ero ja erilaisuus, mikä on miehen ja naisen avioliiton välillä verrattuna samaa sukupuol-
ta olevien parisuhteeseen, ei poistu. Se ei poistu, vaikka me säädämme, ja se ero säilyy.

No, mitä tulee sitten kansalaisaloitteeseen sinänsä, niin meidän on syytä muistaa perus-
tuslain kirjaus, että valtiovalta Suomessa kuuluu kansalle, [Puhemies koputtaa] jota edus-
taa valtiopäiville kokoontunut eduskunta. Meillä on täysi valtuus päättää kansalaisaloit-
teesta, niin kuin me nyt päätämme.

17.41 Outi Mäkelä kok (vastauspuheenvuoro): Arvoisa herra puhemies! Tässä asiassa on
nimenomaan kyse ihmisoikeuksista, tasa-arvosta ja yhdenvertaisuudesta. Säätämällä tämä
laki tasa-arvoisesta avioliitosta on tehty erittäin merkittävä edistysaskel yhdenvertaisuu-
den toteutumiseksi Suomessa, ja tätä lakia ei tule kumota.

Tämän kyseessä olevan aloitteen, tämän Aito avioliitto -aloitteen, käsittelyn yhteydessä
on herännyt merkittävä keskustelu kansalaisaloitteesta instituutiona. Perustuslakivaliokun-
9



Pöytäkirjan asiakohta PTK 8/2017 vp
ta on todennut, että kansalaisaloitteisiin tulee suhtautua myönteisesti mutta että lainsäädän-
nössä on pyrittävä johdonmukaisuuteen ja vakauteen ja että vastikään hyväksytyn lain
muutosehdotuksen sisältävä aloite ei sovi yhteen kansalaisaloitteen tarkoituksen kanssa ja
että kansalaisaloitteesta säädettäessä säädetään suhteellisen väljästi. Nyt näitten syitten
vuoksi mielestäni olisi syytä arvioida kansalaisaloitteen toimivuutta. Se on ollut pitkään
voimassa meillä jo, ja on nähty, että se toimii, se kiinnostaa ihmisiä. Mutta mikä on esimer-
kiksi kerättävien nimien [Puhemies koputtaa] määrä, miten suhtaudutaan vasta-aloittei-
siin, ja miten esimerkiksi alueelliset kysymykset: voiko kuinka pienestä alueellisesta kysy-
myksestä tehdä kansalaisaloitteen?

17.42 Sanna Marin sd (vastauspuheenvuoro): Arvoisa puhemies! Arvoisat kollegat!
Tämä asia on jo käsitelty. Tämä keskustelu kansalaisaloitteen pohjalta on jo käyty, mutta
silti täällä me olemme jälleen puhumassa ihmisten elämistä, puhumassa ihmisten perusoi-
keuksista jo toiseen kertaan. Kuuntelin itse keskustelua tasa-arvoisesta avioliittolaista, en
täältä eduskunnasta käsin vaan kotisohvalta käsin, kun silloin sitä käytiin, kun en vielä ol-
lut kansanedustaja, ja olen omastakin kokemuksestani ja lähtökohdistani käsin tätä keskus-
telua kuunnellut.

Haluan tässä yhteydessä muistuttaa kaikille edustajille ja yhdyn siihen toiveeseen, jon-
ka muun muassa puhemies on tässä salissa esittänyt ja joka monien edustajien puheenvuo-
roista on tullut läpi ja kuultu, että tästä asiasta keskustellaan korrektisti, tästä keskustellaan
asiallisesti. Tätä keskustelua kuuntelevat tavalliset suomalaiset ihmiset, pariskunnat, per-
heet, näiden perheiden lapset. [Puhemies koputtaa] Pidetään tämä mielessä tänään.

17.43 Timo Heinonen kok (vastauspuheenvuoro): Arvoisa herra puhemies! On hyvä, että
keskustelua käydään siitä, että keskustelu olisi asiallista. Hyvää on se, että kansalaisaloite
on saanut myös hyvän, perusteellisen käsittelyn. Niin pitää olla. Itse pitäydyn aiemmassa
päätöksessäni. Päätöksessämme eduskunta on asian päättänyt, ja minun mielestäni näitä ei
pidä tällaisella tahdilla olla muuttamassa. 

Tämä lainsäädäntö antaa mahdollisuuden vasta-aloitteeseen, mutta nyt on syytä arvioi-
da kaiken kaikkiaan tämän kansalaisaloitejärjestelmän toimivuutta, koska tuon vasta-aloit-
teen voi tehdä, kokonaan sitä ei tietenkään voida poistaa. Toisaalta sitten kuinka iso määrä
näitä nimiä pitää olla? Nyt 166 000 ihmistä on tätä kannattanut, 106 000 nyt tätä vasta-aloi-
tetta kannattaa. Olen joskus itse ehdottanut, voisiko kansalaisaloitteessa olla tällainen tie-
tynlainen ei-allekirjoittamisenkin [Puhemies koputtaa] mahdollisuus, jolloin samassa kes-
kustelussa olisi esillä kumpikin puoli.

17.44 Katja Hänninen vas (vastauspuheenvuoro): Arvoisa puhemies! Yhdyn niiden
edustajien toiveeseen, jotka ovat täällä esittäneet, että pysyisimme asiassa ja kunnioittai-
simme toisiamme, oltiin sitten mitä mieltä tästä asiasta tahansa. Minusta valiokunnan pu-
heenjohtaja, edustaja Tolvanen sen kiteytti hyvin loppusanoissaan.

Itse olin silloin 2014 päättämässä, sain olla äänestämässä tasa-arvoisen avioliittolain
puolesta. Se oli todella merkittävä päivä, valtaisan tärkeä päivä niille ihmisille, joita se
aloite koski. Se oli merkittävä myös siksi, että se oli ensimmäinen kansalaisaloitteen kaut-
ta salissa päätetty ja hyväksytty laki. Nyt se on astumassa voimaan.

Pidän erittäin tärkeänä sitä, että me kunnioitamme tätä kansalaisaloiteinstituutiota, mut-
ta sitä täytyy myös lähteä uudelleen tarkastelemaan ja pohtimaan, täyttääkö se sille asete-
10



Pöytäkirjan asiakohta PTK 8/2017 vp
tut ehdot ja sen ajatuksen, [Puhemies koputtaa] mikä sille silloin aikoinaan on perustellusti
annettu.

17.46 Jani Mäkelä ps (vastauspuheenvuoro): Arvoisa puhemies! Olen perinteisen avio-
liiton kannalla loppuun asti, mutta itseni ja puheideni toistamisen sijaan otan mielelläni
esiin sellaisia asioita, joita lukuisat muut eivät jo ole tähän mennessä sanoneet. Tuon esiin
sen, mikä tuli esiin tämän aloitteen käsittelyssä, että tämä on nyt lopullista ja se ei ole muu-
tettavissa, kun se laki astuu voimaan. Vasta-aloite, jos sellainen tehdään, on tehtävä nyt,
ennen kuin laki on astunut voimaan, koska sen muuttaminen myöhemmin aiheuttaa valtio-
säännöllisiä ongelmia. On harhaanjohtamista puhua, että asiaa muutettaisiin myöhemmin,
koska se ei ole mahdollista. Kysyn myös, kuinka moni valittaisi täällä kansalaisaloitteen
ongelmista, jos tämä vasta-aloite olisi oman mielen mukainen. Sellaisia puheenvuoroja en
ole kuullut. Kaikki ovat tämän aloitteen vastustajia.

Edustajat, jotka tästä nyt äänestävät, ovat paljon vartijoina. Jos te ette äänestä kansalais-
aloitteen puolesta, te muutatte lopullisesti avioliittoinstituution tässä maassa, jokainen hen-
kilökohtaisesti.

17.47 Markus Lohi kesk (vastauspuheenvuoro): Arvoisa puhemies! Tämän kansalais-
aloitteen on allekirjoittanut yli 100 000 kansalaista, ja se kertoo siitä, kuinka monelle suo-
malaiselle perinteinen avioliittokäsitys on edelleen hyvin tärkeä. Siksi toivon, että myös
näitä ihmisiä kunnioitettaisiin ja heidän vakaumustaan kunnioitettaisiin tässä keskustelus-
sa.

Puhemies! Perustuslakivaliokunta käsitteli tätä kansalaisaloitetta ja totesi muun muas-
sa, että kansainvälisistä ihmisoikeussopimuksista, Euroopan ihmisoikeussopimuksesta tai
sen tuomioistuimen päätöksistä ja käytännöistä ei aiheudu esteitä tämän kansalaisaloitteen
hyväksymiselle. Myöskään perustuslain 6 §, joka käsittelee yhdenvertaisuutta, ei edellytä,
että avioliittokäsitystä muutettaisiin Suomessa. Siinä mielessä kysymys ei ole ihmisoike-
uksista tai yhdenvertaisuuden kysymyksestä.

Arvoisa puhemies! Vaikka olen havaitsevinani, että monet ajattelevat toisin, kuuntelen
omantuntoni ääntä ja kannatan avioliittoa [Puhemies koputtaa] miehen ja naisen välisenä
liittona.

17.48 Eva Biaudet r (vastauspuheenvuoro): Arvoisa puhemies! Sekä perustuslaki- että
lakivaliokunnassa on kuitenkin käsitelty yhdenvertaisuutta nimenomaan ja tämän lain suh-
detta yhdenvertaisuuteen ja perustuslakiin ja ihmisoikeuksiin, niin että siinä mielessä se on
kyseenalaistamaton tosiasia, että tämä lainsäädäntö koskee sitä. Myöskin asiantuntijat sa-
novat, että jos tämä kansalaisaloite tulisi voimaan ja peruisi sen edellisen lain, niin se mer-
kittävästi heikentäisi ihmisten perusoikeuksia. Siinä mielessä tästä ehkä ei kannata keskus-
tella.

On myöskin syytä pohtia sitä, millaisia odotuksia lainsäädännölle voi asettaa. Vuonna
2015 jo helmikuussa eduskunta hyväksyi sen lain, joka tulee nyt voimaan 1. päivä maalis-
kuuta, ja siinä mielessä olemme myös vahvistaneet tällä kaudella liitännäislait. Ei ole mi-
tään syytä, että ihmiset eivät olisi voineet valmistautua siihen, että he 1. päivä maaliskuuta
voivat viettää rakkauden päivää, vahvistaa niitä siteitä, niitä rakkaussiteitä ja perhesiteitä,
jotka he ovat solmineet.

Minä toivon todellakin, että tämä kansalaisaloite hylätään.
11



Pöytäkirjan asiakohta PTK 8/2017 vp
17.49 Joona Räsänen sd (vastauspuheenvuoro): Arvoisa puhemies! Kun todella on alle
kaksi viikkoa aikaa siihen, kun avioliittolainsäädäntö tässä maassa ottaa askeleen eteen-
päin, askeleen kohti tasa-arvoa, niin ei kai eduskunta tässä vaiheessa ala olemaan tuuliviiri
ja ala peruuttamaan. On ihan ymmärrettävää, että monessa sateenkaariperheessä, jossa tuo-
ta rakkauden päivää odotetaan innolla, koetaan se keskustelu, mikä tämän aloitteen osalta
jälleen käydään, kiusaamiseksi. Se on aivan ymmärrettävää. Siksipä olisi hyvä, että täältä
eduskunnasta lähtisi vahva viesti näille perheille, että valmistautukaa teidän rakkauden
päivään niin kuin olette valmistautuneet tähänkin asti ja viettäkää sitä läheistenne kanssa.

Nyt ei ole todellakaan aika, että lähdemme peruuttamaan, ja uskallankin tässä sanoa sen,
että jokaisesta uudesta argumentista tarjoan kyllä kupillisen kahvia tuolla kuppilassa —
niitä tuskin enää tässä vaiheessa [Puhemies koputtaa] tulee.

17.50 Satu Hassi vihr (vastauspuheenvuoro): Arvoisa puhemies! Me emme täällä päätä
uskonnollisten yhdyskuntien säännöistä, niistä päättävät uskonnolliset yhdyskunnat itse.
Me päätämme täällä Suomen valtion laeista, ja ainoa kestävä ohjenuora on se, että kunnioi-
tamme ihmisten tasa-arvoa, kaikkien ihmisarvoa, myös kaikkien ihmisten rakkautta.

Tässä keskustelussa vedotaan usein perinteeseen. Edustaja Niikkokin vetosi peräti 5 000
vuoden perinteeseen. Perinne on kyllä kuitenkin hyvin venyvä ohjenuora. Samaa suku-
puolta olevien liittoja tunnettiin ja tunnustettiin muun muassa Antiikin Kreikassa ja Roo-
massa ja Mesopotamiassa. Myös alkukirkko ainakin joidenkin tutkimusten mukaan vihki
miespareja. Vielä vuodelta 1000 ja vähän päälle Espanjasta on löydetty dokumentteja siitä,
että pappi on vihkinyt miesparin liittoon.

Ainoa ohjenuora, minkä voimme ottaa, mikä on johdonmukainen, on ihmisten tasa-arvo
[Puhemies koputtaa] ja sen ymmärtäminen, että kenenkään rakkaus ei ole toiselta pois.

17.51 Peter Östman kd (vastauspuheenvuoro): Arvoisa puhemies! Sateenkaariperhei-
den edustajat väittävät, ettei löydy mitään järkeviä argumentteja tai uusia argumentteja tä-
män asian suhteen, mutta viime kauden lakivaliokunta, jonka jäsen itse olin, päätyi kaksi
vuotta sitten säilyttämään avioliittoinstituution. Mutta eduskunta äänesti lopulta toisin.

Silloinen lakivaliokunta kiinnitti myös erityistä huomiota lasten oikeuksiin sukupuoli-
neutraalin avioliittolain valmistelussa. Valiokunta edellytti silloin, että suurten perheoi-
keudellisten lainsäädäntömuutosten valmistelun yhteydessä pitäisi aina toteuttaa lapsivai-
kutusten arviointi. Vaatimus perustuu YK:n lapsen oikeuksien sopimukseen, eli lapsen
edun pitää olla ensisijainen kaikessa lapsiin kohdistuvassa päätöksenteossa, mutta lapsia ei
ole huomioitu. Keskustan, kokoomuksen ja perussuomalaisten muodostama nykyhallitus
toi yksimielisesti eduskuntaan sukupuolineutraalin avioliittolain täydennyslait. Haluan ky-
syä, mikseivät hallituspuolueet [Puhemies koputtaa] uskaltaneet tehdä lapsivaikutusten ar-
viointia.

17.52 Tuomo Puumala kesk (vastauspuheenvuoro): Herra puhemies! Minä olen aina
yrittänyt politiikassa ja ehkä vähän elämässäkin ymmärtää erilaisia näkemyksiä, vaikka
itse olisin jotakin mieltä, ja olen kokenut — yhtään nyt hurskastelematta — että tässä kes-
kustelussa, jota jo aikanaan käytiin, on voinut kohtuullisen hyvin ymmärtää erilaisia näke-
myksiä. Luulen, että Suomen kansakin sijoittuu tässä keskustelussa valtaosaltaan suurin
piirtein siihen keskelle, ja toivon, että suurin osa ymmärtää erilaisia näkemyksiä ja erilai-
sia tulokulmia, mistä tähän tullaan. Itse päädyin siis viime vaalikaudella kannattamaan
12



Pöytäkirjan asiakohta PTK 8/2017 vp
tasa-arvoista avioliittolakia ja tietysti toimin samalla tavalla nytkin edessä olevassa äänes-
tyksessä.

Mutta se syy, miksi pyysin puheenvuoroa, on tämä, mihinkä täällä useampi on jo viitan-
nut, että kyllä tämä aloiteinstituutio kaipaa varmaan vähän päivittämistä tämän jälkeen,
ehkä juuri näitten määrien osalta nyt sitten erityisesti. Sehän ei todellakaan ole niitten ih-
misten vika, jotka tekevät aloitteita tai vasta-aloitteita, päinvastoin, sehän on heidän oikeu-
tensa ja upea asia, että tekevät niitä, mutta kyllä meidän tätä järjestelmää täytyy arvioida,
myös kehittää esimerkiksi yli sadan kansanedustajan [Puhemies koputtaa] allekirjoittaman
aloitteen oikeutta, jossa on valtava määrä äänioikeutettuja takana.

17.54 Sari Multala kok (vastauspuheenvuoro): Arvoisa puhemies! Haluaisin kiittää
edustaja Modigia ja muita, jotka ovat perustelleet sitä, minkä vuoksi asia täällä salissa nyt
on. En itsekään olisi halunnut enää tästä aiheesta täällä keskustella. Mielestäni me olemme
jo tästä asiasta keskustelleet, edellinen eduskunta on keskustellut moneen otteeseen, ja us-
kon ja toivon, että tasa-arvoinen avioliittolaki tulee toteutumaan ja avioliitto kuuluu 1.3.
jälkeen kaikille.

Olen samaa mieltä siitä, että kannattaa pohtia, millä tavalla kansalaisaloitejärjestelmää
voisi edelleen kehittää, että emme olisi tässä tilanteessa uudestaan jonkun toisen asian
kanssa. Meidän pitää tehdä täällä johdonmukaista lainsäädäntöä, poukkoilu ei anna hyvää
kuvaa. Uskon kyllä, että siihen ei tässä mennä.

Haluaisin kuitenkin vielä sen sanoa, että sukupuolten monimuotoisuus on tietääkseni
ihan lääketieteellisesti tunnustettu tosiasia ja se ei ole uskomisen asia, samoin erilainen
seksuaalinen suuntautuminen, ja se on ehkä asia, mikä täällä meidän lainsäätäjienkin on
hyvä pitää mielessä.

Ensimmäinen varapuhemies Mauri Pekkarinen: Olen merkinnyt tänne vielä vastauspu-
heenvuorot edustajille Hongisto, Ville Niinistö ja Kosonen. — Jaha, no joo, olen merkin-
nyt. [Naurua] Elikkä edustaja Hongisto, vastauspuheenvuoro.

17.55 Reijo Hongisto ps (vastauspuheenvuoro): Arvoisa puhemies! Salissa on käytetty
mielenkiintoisia puheenvuoroja. Käsitykseni mukaan meillä jokaisella salissa olevalla on
nyt puheena olevasta asiasta oma mielipide, se on jokaisen oma ja henkilökohtainen. Mi-
nun mielestäni meidän ei tarvitse lähteä opettamaan toinen toistamme siinä, mikä on oi-
kein ja mikä on väärin. Minä olen ajatellut, minä ajattelen ja minä tulen ajattelemaan niin
pitkään kuin elän, että kahta samaa sukupuolta olevaa ei pidä vihkiä keskenään avioliit-
toon. Tämä mielipide ei muutu, vaikka huomaisin olevani ainoa salissa tällä tavalla ajatte-
leva. Minä en perustele mielipidettäni sen enempää Raamatulla kuin lakikirjallakaan, tote-
an vain, että kyse on periaatteesta.

Ymmärrän myös toisella tavalla ajattelevia ja kunnioitan heidän mielipidettään. Samal-
la tavalla pidän itsestäänselvänä, että myös minun mielipidettäni kunnioitetaan. Tämän ha-
lusin kertoa edustajakollegoille ja Suomen kansalle, ja toivon, että kansalaisaloite tulisi
lain muodossa voimaan. — Kiitoksia.

17.56 Ville Niinistö vihr (vastauspuheenvuoro): Arvoisa puhemies! Kahden viikon pääs-
tä meillä on syytä juhlaan, ja siihen meidän pitäisi olla nyt valmistautuneita. Suomi astuu
edistyksellisten sivistysmaiden joukkoon siinä, että me viemme tasa-arvoa maaliin samaa
13



Pöytäkirjan asiakohta PTK 8/2017 vp
sukupuolta olevien parien avioliitto-oikeudella. Sikäli tämä näytelmä, mitä nyt eduskun-
nassa käydään, on arvoton näytelmä, että tätä asiaa olisi voinut käsitellä kunnioittavammin
niitä ihmisiä kohtaan, jotka odottavat tätä oikeuttaan, jotka ovat odottaneet sitä jo vuosi-
kymmeniä ja ovat menossa lähiviikkoina naimisiin. Nyt eduskunnan suuri sali voi näyttää,
voi pelastaa tämän asian sillä, että aivan ylivoimaisella äänten enemmistöllä me osoitam-
me, että eduskunta ylläpitää niitä yhdenvertaisia perusoikeuksia, jotka viime eduskunta jo
sääti ja jotka tasavallan presidentti on vahvistanut.

Perustuslakivaliokunnan asiantuntijakuulemisissa kävi hyvin selväksi se, että kun pe-
rus- ja ihmisoikeudet menevät eteenpäin, me viemme valistusta eteenpäin siinä, että tämä
maa on tämän lain jälkeen oikeudenmukaisempi kaikille, [Puhemies koputtaa] että tällai-
sissa asioissa ei oteta askelia taaksepäin, ja tämän eduskunnan on nyt se vahvistettava.

17.57 Hanna Kosonen kesk (vastauspuheenvuoro): Arvoisa herra puhemies! Tässä on
keskusteluissa nähty, minkälaiseen pompotteluun tämä kansalaisaloitejärjestelmä vie. Täs-
sä onkin kuultu hyviä puheenvuoroja muun muassa edustaja Modigilta ja Puumalalta,
kuinka tulisi järkeistää tätä järjestelmäämme. Tässä muun muassa lakivaliokunta on ollut
sitä mieltä, että tämä lakialoite ei sovi yhteen kansalaisaloitteen periaatteen kanssa, jossa
kansalaisaloitteella tuodaan uusia aiheita poliittiseen keskusteluun, mutta järjestelmä kui-
tenkin mahdollistaa sen.

Toinen hankaluus tässä on se, että tämä on aivan kohtuutonta yksilöiden kannalta. Kyse
on siitä, kuinka suhtaudumme toinen toisiimme. Huolimatta ihmisen ominaisuuksista kai-
killa tulee olla perusoikeudet. 1.3. Suomi on tasa-arvoisempi maa, näin olen aina tahtonut
ja edelleen tahdon.

Ensimmäinen varapuhemies Mauri Pekkarinen: Ja tässä vaiheessa vastauspuheenvuo-
ro valiokunnan puheenjohtajalle.

17.59 Kari Tolvanen kok (vastauspuheenvuoro): Arvoisa puhemies! Haluan vastata yh-
teen asiaan, kun edustaja, lakivaliokunnan jäsen Niikko jotenkin antoi ymmärtää, että tämä
asia on lähetetty perustuslakivaliokuntaan lähes perusteetta. Näin ei suinkaan ollut. Meillä
lakivaliokunnan istunnossa perustuslakiasiantuntija esitti, että tässä saattaa olla haasteita
perus- ja ihmisoikeuksien kannalta. Silloin puheenjohtajalla on velvollisuus tämä lähettää,
ja tämän päätöksen takana olen edelleen. Mikäli en olisi sitä tehnyt, täällä olisi puhemies
vaikeuksissa, koska hän ei voi tämmöistä asiaa ottaa tänne saliin käsittelyyn, siinä ei ole
kahta sanaa.

Toinen asia on, että en suinkaan pyytänyt perustuslakivaliokuntaa tutkimaan sitä, onko
miehen ja naisen välinen avioliitto perustuslain vastainen. Siitä ei ollut kysymys, vaan sii-
tä, että tässä oli kuitenkin syntynyt perusteltuja odotuksia, kun laki oli hyväksytty, presi-
dentti oli sen hyväksynyt, vaikka se ei ollut vielä voimassa. Näitä perustuslakivaliokunnan
piti tutkia, ja tutki ja totesi, että tässä ei ole mitään perustuslaillisia ongelmia, mutta tämä
oli tehtävä.

Toinen varapuhemies Arto Satonen: No niin, debattia on käyty jo varsin pitkään, mutta
otamme vielä muutamia debattipuheenvuoroja.
14



Pöytäkirjan asiakohta PTK 8/2017 vp
18.00 Ozan Yanar vihr (vastauspuheenvuoro): Arvoisa puhemies! On kyllä hämmentä-
vää nähdä, miten joillekin edustajille ja poliittisille liikkeille ihmisten tasa-arvo ja ihmis-
ten oikeus päästä naimisiin eivät merkitse yhtään mitään. Voisimmeko kunnioittaa sitä,
että rakkaus kuuluu kaikille? Tasa-arvoinen avioliittolaki ja siitä tehty kansalaisaloite ovat
muuttumassa avioliittolaiksi kahden viikon päästä. Silloin on aihetta juhlaan. Ihmiset pää-
sevät naimisiin rakkaidensa kanssa. Kahden viikon päästä Suomi tulee olemaan oikeuden-
mukaisempi, moninaisuutta kunnioittavampi ja parempi maa kuin tänään. Nyt kaadetaan
tämä eriarvostavan avioliittolain aloite ja maaliskuussa juhlitaan tasa-arvoista avioliittola-
kia.

18.01 Antero Laukkanen kd (vastauspuheenvuoro): Puheenjohtaja! Haluaisin tässä ihan
vain todeta erityisesti edustaja Kärnälle, että en mitenkään koe olevani homofobista ilmaa
vaan koen olevani kansanedustaja.

18.01 Krista Mikkonen vihr (vastauspuheenvuoro): Arvoisa puhemies! Mielestäni tätä
lakialoitetta ei olisi tarvinnut tuoda tänne saliin keskusteluun. Asia on jo päätetty, presi-
dentti on hyväksynyt lain, ja vaikka sen voimaanastumispäivämäärä on vasta maaliskuus-
sa, niin käytännössä tämä asia on päätetty. Se, että tässä ei ole tullut mitään uutta tietoa,
minkä takia nyt pitäisi muuttaa aiempaa päätöstä, on aivan selvä asia, ja siksi kansalais-
aloite olisi mielestäni saanut ihan kunniallisen käsittelyn myös siinä, että vain valiokunta
olisi sen käsitellyt. Jos olisi nyt ollut joitain suuria muutoksia, minkä takia tämä asia olisi
pitänyt perusteellisesti käsitellä uudelleen, niin silloin olisi ollut syytä myös lakivaliokun-
nan tehdä vielä laajemmat kuulemiset, tehdä ne lapsiasiavaikutusten arvioinnit ja muut,
joita edustaja Östman tässä peräänkuulutti, mutta nythän tämä on aivan vain aikataululli-
sesti ajoitettu niin, [Puhemies koputtaa] että tämä saadaan käsiteltyä tässä salissa ennen
kuin tasa-arvoinen avioliitto astuu voimaan.

18.03 Juho Eerola ps (vastauspuheenvuoro): Arvoisa herra puhemies! Tähän nimen-
omaiseen asiaan en varsinaisesti halua suurin surminkaan ottaa mitään kantaa, mutta hiu-
kan kritisoisin noita lakivaliokunnan ja muutamien edustajien perusteluja, joita en oikein
pidä kestävinä, liittyen siihen, etteikö jollekin jo läpi menneelle aloitteelle voisi tehdä vas-
ta-aloitetta ja etteikö sitä sillä perusteella sitten hylättäisi. Eihän voi olla mitenkään niin,
että jos joku jo läpi mennyt aloite osoittautuu huonoksi tai jos laajat kansanosat sitä muu-
ten vastustavat, niin sitten sitä ei voitaisi enää kansalaisaloitteella muuttaa. Se on aivan sa-
ma, kuin jos seuraavalta hallitukselta kiellettäisiin edellisen hallituksen tekemien päätös-
ten muuttaminen sillä perusteella, että kun ne on ihan vasta muutama hetki sitten sovittu,
niin sitten niitä ei muka enää voisi muuttaa. Tämä on se, mitä vähän tässä kyllä ihmettelen.

18.03 Pauli Kiuru kok (vastauspuheenvuoro): Arvoisa puhemies! Mielestäni on ihan pe-
rusteltua, että tämä keskustelu täällä käydään, vaikka mitään uutta ei välttämättä synny.
Ongelma on, niin kuin tässä nyt on mainittu, tämä kansalaisaloite mallina. Se vaatii kyllä
varmasti tarkastelua. Olemme onnistuneet kansalaisten aktivoinnissa ehkä jopa liiankin
hyvin, ja nyt on tarkasteltava näitä rajoja. Olen huolestunut myös siitä, että ihan selvästi
moni edustaja, itseni mukaan lukien, on hieman turhautunut siihen, että mitä mieltä on teh-
dä lakialoitetta, kerätä nimiä, kun sen todennäköisyys läpimenoon on todella mikroskoop-
pisen pieni. 100 nimen takana on 500 000 ihmistä. 150 nimeä, 750 000 ihmistä.
15



Pöytäkirjan asiakohta PTK 8/2017 vp
Luin itse pääaineena yliopistolla yleistä historiaa. Oma suosikkini on Rooman historia,
ja jos siitä tuhatvuotisesta yhteiskunnasta jotain haluaa oppia, niin olen oppinut ainakin
sen, että siellä oli hyvin erilaisia tapoja eri vuosisadoilla [Puhemies koputtaa] ja valtakunta
pysyi kasassa tuhat vuotta.

18.05 Simon Elo ps (vastauspuheenvuoro): Arvoisa puhemies! Jokaisella ihmisellä on
maailmankuva: kristillinen, ateistinen, uskonnoton tai jokin muu uskontokunta. Uskon- ja
mielipiteenvapaus turvaavat jokaisen oikeuden maailmankuvaan.

Mediassa on annettu ymmärtää, että tässä ei voisi mitään tapahtua. Kyllä voi. Viime ker-
ralla 101 ääntä kansalaisaloitteen puolesta ja 90 vastaan. Jos ajattelee esimerkiksi keskus-
tan vaalivoittoa, valtasuhteet ovat muuttuneet. Katsonkin keskustan ryhmää, miten siellä
tullaan tässä kysymyksessä äänestämään. Ilmassa on konservatiivista henkeä.

Se täytyy sanoa, että lakivaliokunta valitettavasti tuntui minun nähdäkseni vähän tässä
asiassa vitkuttelevan: jos kritiikki on se, että miksi vasta nyt käsitellään, niin oltaisiinhan
tämä nopeamminkin voitu käsitellä.

Edustaja Niinistö antoi ymmärtää, että 106 000 allekirjoittajaa olisivat tehneet arvotto-
man teon. Minusta he tekivät erittäin arvokkaan teon. Kiitän siitä ja tulen äänestämään tä-
män kansalaisaloitteen puolesta. Harkintavalta on tällä eduskunnalla, meillä kansanedus-
tajilla. Euroopan ihmisoikeustuomioistuimen [Puhemies koputtaa] linjaukset ja perustus-
laki eivät estä säätämästä avioliittoa miehen ja naisen väliseksi.

18.06 Hannu Hoskonen kesk (vastauspuheenvuoro): Arvoisa herra puhemies! On tär-
keää, että kunnioitamme toistemme mielipiteitä aidosti ja oikeasti.

Mielestäni miehen ja naisen välinen avioliitto on ainoa ja oikea avioliitto. Koko meidän
länsimainen kulttuurimme, koko meidän historiamme perustuu kristinuskolle, ja se on
vuosituhansia ollut koko meidän yhteiskuntamme kivijalkana. Avioliitto on taannut sen,
että yhteiskunta on voinut kehittyä rauhallisesti ja tasaisesti eteenpäin, ja antanut lapsille
hyvän kasvuympäristön sinä aikana, kun lapset ovat pieniä. Nyt on tätä perinteistä avioliit-
toa vastaan hyökätty kyllä erittäin voimakkaasti. Toki ymmärrän sen, että me ihmiset
olemme erilaisia. Jos mies rakastaa miestä tai nainen rakastaa naista, minulla ei ole mitään
sitä vastaan, mutta ei mitään tekemistä tällä rakkaudentunnustuksella sitten olisi siihen,
että meidän yhteiskuntamme perusta on kuitenkin ollut miehen ja naisen välinen avioliitto.
Mielestäni sellaisena se tulisi edelleen pitää, mutta jos minä äänestyksessä häviän, ja nä-
köjään ilmeisesti näin tulee tapahtumaan tai on jo tapahtunut, niin en mahda sille mitään.
Mutta muistutan siitä kristillisestä perinteestä, mihin koko länsimainen kulttuuri pohjau-
tuu. [Puhemies koputtaa] Se on hyvä pitää mielessä.

18.07 Touko Aalto vihr (vastauspuheenvuoro): Arvoisa herra puhemies! Tässä salissa on
tänään käytetty paljon arvokkaita, hyviä puheenvuoroja. Puutun nyt vain yhteen asiaan.
Puheet lasten oikeuksista tässä yhteydessä olivat monilta osin loukkaavia erilaisia perheitä
ja yksinhuoltajia kohtaan, niitä ihmisiä kohtaan, jotka elävät tässä ja nyt aivan tuiki taval-
lista omaa arkeaan. Sukupuoli ei tee itsessään kenestäkään hyvää tai huonoa. Vanhemman
vastuullisuus ja rakkaus lasta kohtaan on asia, joka merkitsee. Jos ollaan huolissaan lasten
oikeuksista, on syytä olla huolissaan hallituksen linjauksista liittyen muun muassa subjek-
tiivisen päivähoito-oikeuden rajaamiseen, josta keskusteltiin tänään tässä salissa kysely-
tunnilla viimeksi.
16



Pöytäkirjan asiakohta PTK 8/2017 vp
18.08 Arja Juvonen ps (vastauspuheenvuoro): Arvoisa herra puhemies! Tämä nyt edus-
kuntasaliin tuotu kansalaisaloite ja lumipalloilmiö tavallaan, mikä nyt on syntynyt, on mie-
lestäni hyvä pohja sille keskustelulle, että mitä me teemme tulevaisuudessa tälle kansalais-
aloitesysteemille. Olin Pohjoismaiden neuvostossa ja sain siellä esitellä tätä suomalaista
järjestelmää, ja sielläkin se nousi kysymykseksi, että tuleeko sitten vasta-aloitteesta vasta-
aloite ja niin poispäin — no, nyt meillä on.

Minä pidän ihan hyvänä, että tämä keskustelu käydään täällä salissa. Se on demokratiaa,
ja ne ihmiset, jotka ovat vastaan, ovat saaneet äänensä kuuluviin, ja nekin, jotka ovat puo-
lesta, ovat saaneet äänensä kuuluviin.

Itse kuulun niihin, jotka vastustavat tätä kansalaisaloitetta nyt tänään täällä salissa, ja ää-
nestän samalla tavalla kuin edellisellä kerralla.

Mielestäni Lauri Viita kiteyttää hyvin, kun Äidit vain, nuo toivossa väkevät -runo päät-
tyy "oi lapseni, rakastakaa!". Kuinka me saamme avioerot vähenemään Suomessa? Avio-
erojen määrä nousee. Eikö ole tärkeää, että ihmiset löytävät toinen toisensa ja viettävät hy-
vää ja onnellista elämää? [Eva Biaudet: Kyllä!]

Toinen varapuhemies Arto Satonen: Nyt on pidetty varsin pitkä debatti, mutta otamme
vielä yhden kierroksen, johon saavat osallistua eri ryhmien edustajat, jotka täältä seuraa-
vaksi mainitsen, ja sen jälkeen menemme puhujalistaan. Eli myönnän puheenvuorot seu-
raaville edustajille: Niikko, Biaudet, Kärnä, Andersson, Tanus, Niinistö, Ojala-Niemelä ja
Tolvanen.

18.10 Mika Niikko ps (vastauspuheenvuoro): Arvoisa puhemies! Lapsen oikeus adoptio-
tilanteessa isään ja äitiin on niin merkittävä ja tärkeä perhearvo, että en voi vaieta.

Kyllä, sukupuolineutraali avioliittolaki olisi pois lapsilta. Se olisi pois myös vanhem-
pien arvokasvatusoikeudesta. Se olisi pois sananvapaudelta. Se olisi pois seurakunnilta,
heidän tavastaan tulkita Raamattua tuhatvuotisen perinteen mukaisesti. Ei voida väittää, et-
tei tämä ole keneltäkään pois. Miksi ette suvaitse muuta kuin sen, mitä oman pillinne läpi
näkyy, edustaja Kärnä? Miksi te leimaatte kaikki ne ihmiset, jotka eivät ole valmiita muut-
tamaan mielipidettään? Kysymys on mielipiteestä, kysymys on arvoista, kysymys on pe-
rinteistä, kysymys on kansakuntamme tulevaisuudesta joidenkin näkemysten mukaan.
Miksi sitä ei edes tässä salissa voida hyväksyä, että saa olla eri mieltä? Tätä en voi ikinä
ymmärtää. Te sanotte olevanne suvaitsevaisia, mutta kaikki teidän tekonne ja sananne to-
distavat aivan jotain muuta.

18.11 Eva Biaudet r (vastauspuheenvuoro): Arvoisa puhemies! Kyllä on mielenkiintois-
ta, miten asioita voidaan kääntää ihan ylösalaisin. [Mika Niikko: Nimenomaan!] On mie-
lenkiintoista, että täällä ne, jotka puolustavat avioliittoa instituutiona ja yhteiskunnan pe-
ruskivenä, itse asiassa vastustavat sitä, että ihmiset solmivat avioliiton. Itse en tiedä, onko
avioliitto se ainoa perusjalka. Minä luulen, että rakkaus ja ihmissuhteet voivat olla hyvin
paljon muutakin. [Mika Niikon välihuuto] Mutta ymmärrän sen, että ihmiset haluavat vah-
vistaa sitä ja vahvistaa lapsen oikeuksia. Se vahvistaa ja syventää sitä liittoa. Se on merki-
tyksellistä ja osoitus siitä, että kaikki ovat yhdenvertaisia.

Tämä perusteltujen odotusten suojahan ei tule lakivaliokunnan keksinnöstä, vaan se on
tietenkin meidän perustuslaissa, ja sitä joudutaan punnitsemaan silloin, kun me säädämme
lakeja. Sillä on tietty odotusarvo, että me pysymme niissä laeissa, että voidaan lähteä val-
17



Pöytäkirjan asiakohta PTK 8/2017 vp
mistelemaan omaa elämää ja esimerkiksi elinkeinoa odotusten mukaisesti. Myöskin perus-
tuslakivaliokunta on arvioinut lapsen asiaa lapsen oikeuksien näkökulmasta, siellä on erit-
täin hyvät arviot. Ja nimenomaan tällainen [Puhemies koputtaa] tasa-arvoinen avioliitto on
lapsen edun mukainen.

18.12 Mikko Kärnä kesk (vastauspuheenvuoro): Arvoisa herra puhemies! Selvennän
tässä aiemmin käyttämääni termiä "homofobia", jolla yleisesti tarkoitetaan seksuaalivä-
hemmistöjä kohtaan kohdistettua syrjintää. Saatan olla hivenen yksinkertainen mutta en
ymmärrä, mitä muuta kuin syrjintää on se, jos samaa sukupuolta olevilla pareilla ei ole täs-
mälleen samoja oikeuksia kuin kaikilla muilla.

Edustaja Niikko, minä arvostan ja kunnioitan teidän näkemyksiänne, teidän näkökulmi-
anne, teidän vakaumustanne, mutta näen tämän asian pragmaattisesti niin, että me käsitte-
lemme täällä nyt maallista lainsäädäntöä. Ja tästä näkökulmasta avioliitto on kahden täysi-
valtaisen ihmisen solmima taloudellinen sopimus, jonka pohjalta on mentävä eteenpäin.

Edustaja Östmanille haluaisin todeta, kun olitte huolissanne lapsivaikutusten arvioinnis-
ta: Tällaiset vaikutukset on selvitetty erittäin kattavasti. Coloradon yliopistossa on julkais-
tu 50 000 tutkimuksen koontitutkimus, jonka pohjalta tutkijat ovat täysin yksimielisiä sii-
tä, että ei ole eroa, kasvaako lapsi sateenkaariperheessä vai heteroperheessä. 

Rakkautta, rohkeutta ja vapautta, niitä minä tähän saliin [Puhemies koputtaa] lisää toi-
von.

18.13 Li Andersson vas (vastauspuheenvuoro): Arvoisa puhemies! Tässä on monissa pu-
heenvuoroissa todettu, että kaikki jo on sanottu. Näin varmaan onkin, koska tämä tasa-ar-
voinen avioliittolakihan on hyväksytty. Mutta ehkä tässä yhteiskunnallisessa tilanteessa
me elämme sellaisia aikoja, jolloin tiettyjä argumentteja pitääkin toistaa kerta toisensa jäl-
keen. Eli kerta toisensa jälkeen joudumme uudestaan toteamaan, että haluamme toimia yh-
denvertaisuuden puolesta, että olemme valmiita puolustamaan kaikkien ihmisten yhtäläi-
siä ihmisoikeuksia, perusoikeuksia, oikeutta rakkauteen. Siitähän tässä on nyt kyse tämän
kyseisen aloitteen kohdalla, että ei haluta luoda syrjivää lainsäädäntöä, ei haluta viedä oi-
keutta mennä naimisiin tietyiltä ihmisiltä. Ja jos haluamme olla rakentavia, niin tätä aloi-
tettahan pitäisi käsitellä silloin demokratian näkökulmasta, eli miten me voimme pitää
kiinni tästä sinänsä erittäin arvokkaasta kansalaisaloiteinstituutiosta myöskin jatkossa ja
varmistua [Puhemies koputtaa] siitä, ettei enää tule tällaisia tilanteita, joissa käsitellään
aloitteita ja vasta-aloitteita ja niistä johtuvaa jatkuvaa kierrettä.

18.14 Sari Tanus kd (vastauspuheenvuoro): Arvoisa puhemies! Suomen lainsäädännös-
sä yleensä eri ihmisryhmiä erityistarpeineen on huomioitu varsin hyvin. Parisuhteita aja-
tellen nykyinen avioliittolaki ja erillinen parisuhdelaki huomioivat erilaiset parisuhteet, ja
näiden lakien puitteissa on mahdollista hyvin huomioida ja tarvittaessa parantaa erilaisten
parien asioita. Toivoisinkin, että tässä salissa ymmärrettäisiin, mitä etuja kaikkien kannal-
ta on siinä, että jatkossakin avioliitto ja parisuhdelaki pidetään erillään.

Tässä yhteydessä haluaisin muistuttaa, että meillä sateenkaaren alla on Suomessakin
paljon rekisteröityjä pareja, jotka eivät kannata sukupuolineutraalia avioliittoa. Meillä on
pareja, jotka suunnittelevat mahdollisesti suhteensa rekisteröintiä jatkossa mutta menettä-
vät sen mahdollisuuden kokonaan, ja he jäävät aivan tyhjän päälle, koska eivät voi mennä
avioliittoon, koska eivät koe sen kuuluvan samaa sukupuolta oleville pareille. Eli huomi-
18



Pöytäkirjan asiakohta PTK 8/2017 vp
oidaan myös tämä, että meillä on samaa sukupuolta olevia pareja, [Puhemies koputtaa] jot-
ka eivät kannata sukupuolineutraalia avioliittoa. 

18.15 Ville Niinistö vihr (vastauspuheenvuoro): Arvoisa puhemies! Tämän asian käsitte-
lyssä minua ihmetyttää se vastuun pakoilu, mikä osalla kansanedustajista on. Tämä asia,
että se on täällä eduskunnan käsittelyssä tässä salissa, ei johdu siitä, että kansalaiset ovat
tehneet kansalaisaloitteen, vaan siitä, että lakivaliokunta päätti tuoda selkeästi yhdenver-
taisuuden vastaisen esityksen suureen saliin käsittelyyn. He päättivät tehdä mietinnön
asiasta, jossa kaikella järjellä ja viisaudella sitä ei olisi enää tarvinnut tehdä. Se olisi ollut
arvokasta sitä lainsäädäntötyötä kohtaan, mitä aiemmat eduskunnat ovat tehneet. Se olisi
sen osoittamista, että me suhtaudumme vakavasti perus- ja ihmisoikeuksiin: kun niitä on
kerran ihmisille lailla annettu ja presidentin päätöksellä vahvistettu, niitä ei lähdetä edus-
kunnan isossa salissa uudestaan käsittelemään. Kansalaisaloitteella tällaisia esityksiä voi
tulla eduskuntaan, mutta me kansanedustajat päätämme, miten me niihin suhtaudumme, ja
lakivaliokunta toimi tässä mielestäni tavalla, joka tuo ruman tahran siihen, että tästä jou-
dutaan vielä äänestämään, mutta äänestetään edes hyvin ja osoitetaan, [Puhemies koput-
taa] että ylivoimainen enemmistö tukee tasa-arvoista avioliittoa.

18.17 Johanna Ojala-Niemelä sd (vastauspuheenvuoro): Arvoisa herra puhemies! Olin
käsittelemässä tätä aloitetta viime kaudella lakivaliokunnassa, kuten myös tällä vaalikau-
della. Silloin tehtiin mittava työ, yli 60 asiantuntijaa kuultiin asian tiimoilta. Edustaja Öst-
man kävi tuota viime kautta läpi, mutta se ero siellä valiokunnassa äänestettäessä oli kyllä
hiuksenhieno. Yhden äänen erolla siis silloinen tasa-arvoinen avioliittolaki ei edennyt,
mutta sitten tässä salissa tultiin toiseen päätökseen.

Tässä edustaja Tolvanen otti jo kantaa tähän, että miksi tämä vietiin perustuslakivalio-
kunnan käsittelyyn. Kyllä tässä peruste oli se, että viime vaalikaudella samaa sukupuolta
olevat asetettiin yhdenvertaiseen asemaan, ja nyt oikeustila muutetaan, jos oikeudet ote-
taan pois tämän Aito avioliitto -kansalaisaloitteen nojalla, eli tasavertaisuutta siis heiken-
netään. [Välihuutoja] Elikkä tämä on se syy, miksi se vietiin perustuslakivaliokuntaan.
Mutta en kyllä ymmärrä perustuslakivaliokunnan kantaa puolestaan siinä, että yhtä asian-
tuntijaa lukuun ottamatta kaikki olivat sitä mieltä, että tämä on perustuslakia vastaan. [Pu-
hemies koputtaa] Minusta tämä lausunto heiltä ei ihan vastannut tätä asiantuntijoiden sisäl-
töä, mikä on harmi.

Toinen varapuhemies Arto Satonen: Vielä edustaja, lakivaliokunnan puheenjohtaja Tol-
vanen, ja sen jälkeen puhujalistaan. 

18.18 Kari Tolvanen kok (vastauspuheenvuoro): Herra puhemies! Tässä on lakivalio-
kuntaa tunnuttu nyt moitittavan aika lailla. Edustaja Elo ensinnäkin syytti meitä vitkutte-
lusta, ja se on minun mielestäni aika törkeätä meidän jäseniä kohtaan, jotka tällä viikolla
kahdessa päivässä ovat tehneet suuren työn, että tämä mietintö on saatu saliin. Tämä kan-
salaisaloite on tullut meille syyskuussa, ja sitten se lähetettiin lokakuun puolivälissä perus-
tuslakivaliokuntaan, joka valitettavasti vasta nyt viime perjantaina työkiireittensä vuoksi
sai sen tänne meille. Ja yhtä lailla tässä edustaja Niinistö lakivaliokuntaa moitti. Meidän
enemmistö oli kuitenkin sitä mieltä, että me haluamme kansalaisaloitteelle arvokkaan kä-
sittelyn, niin kuin siellä jossain esitöissä mainitaan, ja että se tuodaan tänne saliin. Ja kuten
19



Pöytäkirjan asiakohta PTK 8/2017 vp
edustaja Ojala-Niemelä ihmetteli perustuslakivaliokunnan toimintaa, jossa edustaja Nii-
nistö on jäsenenä, voisi ihmetellä myös sitä toimintaa. Mutta en luule, että se kovin paljon
enää rakentaa tässä tilanteessa. Keskityttäisiin nyt tähän asiaan ja hoidettaisiin se tyylik-
käästi loppuun.

Toinen varapuhemies Arto Satonen: Nyt siirrymme puhujalistaan.

18.19 Antero Laukkanen kd: Arvoisa herra puhemies! En ollenkaan pidä huonona asia-
na sitä, että eduskunta keskustelee avioliitosta. Se on kuitenkin hyvin merkittävä osa suo-
malaista yhteiskuntaa. [Hälinää — Puhemies koputtaa]

Toinen varapuhemies Arto Satonen: Pyydän, että keskitytään kuuntelemaan puhujaa.

Kiitoksia, arvoisa puhemies. — Sitten vielä toteaisin sen, että olisi ollut kansalaisten nä-
kökulmasta erittäin erikoista, edustaja Niinistö, jos 106 000 ihmisen allekirjoittamaa aloi-
tetta ei olisi tuotu tänne arvokkaasti koko eduskunnan päätettäväksi. Me voimme olla tästä
aloitteesta, sen sisällöstä ja lopputuloksestakin monta mieltä, mihin se vaikuttaa, mutta me
olemme luoneet tällaisen kansalaisaloitejärjestelmän, ja minusta lakivaliokunnan puheen-
johtaja aivan oikein sanoi, että enemmistö päätti näin, ja minusta se oli myös hyvä päätös.

Haluan kiittää tämän kansalaisaloitteen alullepanijoita, kaikkia niitä nimienkerääjiä ja
allekirjoittajia. Allekirjoittajien suuri määrä kertoo sen, että suomalaiset ymmärtävät mie-
hen ja naisen välisen perinteisen avioliiton merkityksen yhteiskunnan peruspilarina ja pi-
tävät sitä arvossa.

Viime eduskuntakaudella eduskunta muutti avioliittolakia niin, että se mahdollistaa
avioliiton solmimisen samaa sukupuolta oleville pareille. Silloin lainvalmistelua ei toteu-
tettu normaalissa järjestyksessä eri ministeriöiden välisenä työnä ja lausuntokierroksina
eikä aloitteesta tehty lapsivaikutusten arviointia. Lakivaliokunta kuuli silloin 60:tä asian-
tuntijaa, minkä jälkeen lakivaliokunta hylkäsi kansalaisaloitteen avioliittolain muuttami-
sesta sukupuolineutraaliksi — siis kaikkien näiden asiantuntijoiden kuulemisen jälkeen
hylkäsi sen esityksen. Vertailun vuoksi: Aito avioliitto -kansalaisaloitteen käsittelyn yh-
teydessä lakivaliokunta kuuli neljää asiantuntijaa ja lisäksi pyysi lausunnon perustuslaki-
valiokunnalta, joka oli kuullut kymmentä asiantuntijaa.

Tämä käsittely alkoi syyskuussa. Silloin heti kristillisdemokraatit ja perussuomalaiset
esittivät, että tästä pitäisi tehdä nyt lapsiasiainvaikutusten selvitys, mutta se ei sitten siihen
työrytmiin ja valiokunnan keskusteluun ja päätökseen sopinut. Nyt sitten kun yhtäkkiä
tämä jouduttiin kiireellisenä tuomaan tänne saliin, meiltä kysyttiin, että miksi me emme ha-
lua, että tehdään lapsiasiainvaikutusten selvityksiä. No, me totesimme, että me halusim-
me, mutta nyt siihen ei ole enää aikaa. Tämän kansalaisaloitteen henki on se, että sen tar-
koitus on kumota tämä vielä voimaantulematon sukupuolineutraali avioliittolaki, ja sen
tähden se on tänään täällä keskustelussa näin kiireisellä aikataululla. 

Sukupuolineutraalin avioliittolain voimaantulon vaikutus koskisi merkittävästi lapsia,
mutta heitä ei ole tässä muutosprosessissa huomioitu. Valmistelluissa muutoksissa ei ole
laadittu lapsivaikutusten arviointia avioliittolain muutoksen tai sen liitännäislakien osalta,
mitä voidaan pitää virheellisenä menettelynä. Nyt käsillä oleva Aito avioliitto -kansalais-
aloite tarjoaa eduskunnalle mahdollisuuden kumota tämä väärin perustein hyväksytty su-
kupuolineutraali avioliittolaki.
20



Pöytäkirjan asiakohta PTK 8/2017 vp
Kansalaisaloite pyrkii avioliiton säilyttämiseen aidosti tasa-arvoisena, miehen ja naisen
välisenä liittona. Miehen ja naisen välisellä avioliitolla on keskeinen merkitys yhteiskun-
nan ja kristillisen perinteen jatkuvuuden kannalta. Siksi on erityisen perusteltua säilyttää se
erillisenä instituutiona ja lainsäädännöllisenä määritelmänä, joka rakentaa yhteiskunnassa
vakautta. Perustuslakivaliokunta totesi: "Kansalaisaloite voi myös perustuslain estämättä
kohdistua kansalaisaloitteen johdosta säädetyn lain muuttamiseen tai kumoamiseen." On
kohtuutonta näitä Aito avioliitto -aloitteen tekijöitä kohtaan sanoa, että koska tämä aloite
tähtää jonkun aikaisemman aloitteen kumoamiseen, sitä ei olisi saanut tuoda tänne. On pe-
rusteetonta myös tehdä tästä peruste. Jos eduskunta haluaa muuttaa näitä kansalaisaloittee-
seen liittyviä ohjeistuksia, niin eduskunta voi sen täysin vapaasti tehdä, mutta se, että meil-
lä on nyt tällainen tilanne, ei ole Aito avioliitto -aloitteen tekijöiden syytä. Helposti täällä
saattaa nyt syntyä keskustelustamme se kuva, että ikään kuin he olisivat jotenkin toimineet
väärin. He ovat toimineet juuri niin kuin kansalaisaloite antaa mahdollisuuden.

Lisäksi perustuslakivaliokunta totesi, että avioliitto-oikeuden rajoittaminen vain mie-
hen ja naisen väliseksi ei ole määriteltävissä ihmisoikeuskysymykseksi. Täällä on nyt sii-
täkin käytetty tällaista näkemystä, että me jotenkin loukkaamme jonkun ihmisoikeuksia.
Ei, me asetamme vain yhden yhteiskunnallisen ihmissuhteen muiden suhteiden yläpuolel-
le sen erityisyyden ja yhteiskunnassa vakautta luovan ominaisuuden tähden. Tästä on pit-
kälti kysymys. Kyse ei ole syrjinnästä, vaan siitä tosiasiasta, että samaa sukupuolta olevien
parien tilanne poikkeaa miehen ja naisen välisestä avioliitosta ja sen merkityksestä yhteis-
kunnassa. Lakivaliokunta on todennut mietinnössään 14/2014, että avioliittolain sääntelyn
rajaaminen vain miehen ja naisen väliseksi ei ole ongelma perustuslain ja Euroopan ihmis-
oikeussopimuksen kannalta, koska tämä parisuhteen sääntely kuuluu kansalliseen harkin-
tavaltaan ja avioliiton ja rekisteröidyn parisuhteen asettamiselle eri asemaan oli erityiset
perusteet.

Arvoisa puhemies! Kansalaisaloitteen tavoitteelle ei näin ollen ole valtiosääntöoikeu-
dellista estettä. Parisuhdetta koskeva lainsäädäntö takaa samaa sukupuolta oleville pareille
samat oikeudet kuin avioliittolaki miehen ja naisen väliselle liitolle. Lakivaliokunnan mie-
tinnössä 14/2014 valiokunta kiinnitti erityistä huomiota lasten oikeuksien toteutumiseen
sukupuolineutraalin avioliittolain voimaantulon tapauksessa ja edellytti, että suurien per-
heoikeudellisten lainsäädäntömuutosten valmistelun yhteydessä pitäisi aina toteuttaa lap-
sivaikutusten arviointi. Tämä perustuu YK:n lapsen oikeuksien yleissopimukseen ja sen
vaatimuksiin lapsen edun asettamisesta ensisijaiseksi kaikessa lapsiin kohdistuvassa pää-
töksenteossa. Vastaavanlainen velvoite voidaan johtaa perustuslain 6 §:n 3 momentista,
jonka mukaan lapsia on kohdeltava tasa-arvoisesti yksilöinä ja heidän tulee saada vaikut-
taa itseään koskeviin asioihin kehitystään vastaavasti. Lapsiasiavaltuutetun mukaan arvi-
ointien pitäisi perustua tutkittuun tietoon ja niissä pitäisi arvioida, minkälaisia vaihtoehtoi-
sia tapoja sääntelyn toteuttamiseksi olisi löydettävissä. Tavoitteena on valita ratkaisu, joka
varmistaa lapsen edun toteutumisen mahdollisimman hyvin, ja jos tällaisen ratkaisun teke-
minen ei jostain syystä ole mahdollista, niin se olisi erikseen perusteltava lapsivaikutusten
arvioinnissa. Sukupuolineutraalin avioliittolain voimaantulon vaikutus koskisi merkittä-
västi lapsia, mutta heitä ei ole tässä muutosprosessissa huomioitu. Kiireellisesti valmistel-
lussa muutoksessa ei ole laadittu kunnollista lakivaliokunnan edellyttämää lapsivaikutus-
ten arviointia avioliittolain muutoksen tai sen liitännäislakien osalta, mitä voidaan pitää
virheellisenä menettelynä.
21



Pöytäkirjan asiakohta PTK 8/2017 vp
Koska sukupuolineutraalia avioliittoa koskeva avioliittolain muutos liitännäislakeineen
ei ole vielä astunut voimaan, ei tilanteessa ole kyse perustuslakivaliokunnan kannan mu-
kaisesti sellaisista lainsäädäntöön perustuvista perustelluista odotuksista, joita pitäisi eh-
dottomasti suojata. Vielä voimaan astumattoman avioliitto-oikeuden kumoaminen ei siis
ole perusoikeuskysymys, ja se voidaan toteuttaa tavallisen lain säätämisjärjestyksessä.

Kansalaisaloitteen mukaisesti esitämme, että avioliittolain muutos sekä sen seuraukse-
na myöhemmin laaditut lakimuutokset kumotaan avioliiton säilyttämiseksi aidosti tasa-ar-
voisena. Lisäksi esitämme sairausvakuutuslakiin uutta lakiehdotusta, jotta liitännäislakien
[Puhemies koputtaa] kumoamisesta huolimatta voidaan säilyttää lapsen hoidosta vastaa-
van isän aseman parantamiseksi tehdyt muutokset. — Kiitoksia.

18.29 Päivi Räsänen kd: Arvoisa herra puhemies! Tämän arvokeskustelun ytimessä on
kysymys avioliiton määritelmästä: Mikä on avioliiton idea? Onko avioliitto lähtökohtai-
sesti miehen ja naisen välinen liitto, niin kuin itse ajattelen, vai onko se joku muu ihmisiä
yhdistävä side?

Avioliitto on ihmiskunnan vanhin, edelleen yhteiskunnan merkittävin julkinen ja oikeu-
dellinen sopimus, ja nimenomaan miehen ja naisen välinen avioliitto on kulttuurisesti hy-
vin yleinen, ihmisen luonnolliseen ymmärrykseen perustuva käsitys, aika lailla uskonto-
kunnista riippumatta ja myös ateistisissa maissa. Tämän tilalle on sukupuolineutraalin
avioliittoajattelun myötä tuotu ajatus avioliitosta kahden aikuisen välisenä läheisenä suh-
teena, ja väitän, että tämä sukupuolineutraali ajattelu on saanut paljon kannatusta käyttä-
mällä hämäävää tasa-arvoretoriikkaa, jonka mukaan sukupuoliperusteinen eli naisen ja
miehen välinen avioliitto loukkaisi perustuslaillista periaatetta, että kaikkia on kohdeltava
tasa-arvoisesti. Todellisuudessa perinteinen eli nykyinen sukupuoliperusteinen avioliitto-
laki takaa jokaiselle täysi-ikäiselle yksilölle oikeuden mennä naimisiin vastakkaista suku-
puolta olevan henkilön kanssa, ja tämä avioliitto-oikeus on jokaisella ihmisellä — ei siinä
määritellä ihmisen seksuaalista suuntautumista, vaan se on jokaisella oikeutena. Ja aviolii-
ton perustehtävä on turvata yhteiskunnan vakaus ja jatkuvuus, johon oleellisesti liittyy
luonnollinen mahdollisuus synnyttää jälkeläisiä.

Se, mikä mielestäni on hyvin huolestuttavaa, on se, että tämän sukupuolineutraalin lain-
muutoksen myötä avioliittokäsitys yhteiskunnassamme väistämättä pirstoutuu, eli ihmiset
jatkossa tulisivat tarkoittamaan eri asiaa puhuessaan avioliitosta. Merkittävälle osalle suo-
malaisia avioliitto tulee jatkossakin tarkoittamaan edelleen naisen ja miehen välistä sopi-
musta, ja tämänhän esimerkiksi evankelisluterilaisen kirkon piispat ovat hiljattain vahvis-
taneet, eli avioliitto solmitaan — ja se tulisi solmia — myös kirkossa vain miehen ja naisen
välillä. Tosiasia on se, että tämä lainsäädännön muutos ajaa esimerkiksi kirkkokunnat han-
kalaan tilanteeseen ja paineisiin, kun niiden perusideologia, perusajattelu eli Raamattuun
perustuva kristillinen avioliittonäkemys on jyrkässä ristiriidassa tämän yhteiskunnallisen
avioliittolain kanssa. Haluan myös sen tässä sanoa, että säädettiinpä tässä salissa minkälai-
sia lakeja tahansa, säädettiinpä lailla mitä tahansa avioliitosta, niin ei sen perusolemus
muutu, eli me emme voi muuttaa luonnonlakeja, vaikka säätäisimme täällä lakeja.

On myös tärkeää torjua sellainen kehitys, jossa perinteiseen avioliittokäsitykseen pitäy-
tyminen ja sen mukaan myös jatkossa toimiminen leimataan poliittisesti epäkorrektiksi,
leimataan homofobiseksi tai leimataan syrjiväksi. Tässä pitää ajatella myös niitä heikoim-
pia, eli tämän kohteeksi voivat joutua esimerkiksi kouluissa tai oppilaitoksissa lapset ja
22



Pöytäkirjan asiakohta PTK 8/2017 vp
nuoret, heidän perheensä tai eri palvelualoilla tai vaikkapa maistraateissa toimivat henkilöt
— eli sanan-, mielipiteen- ja uskonnonvapaus on turvattava kaikille.

Haluan muistuttaa myös, että avioliittoinstituutio on todellakin asetettu luomaan yhteis-
kunnan heikoimmille jäsenille, lapsille, mahdollisimman turvallinen ja vakaa kasvuympä-
ristö, oikeus heidän biologisiin vanhempiinsa, isään ja äitiin. Sukupuolineutraalin avioliit-
tolain merkittävin muutos koskee juuri lapsia, mutta tässä suhteessahan tämä aiemmin la-
kivaliokunnan edellyttämä lapsivaikutusten arviointi jäi silloin tekemättä. "Äitiys" ja
"isyys" ovat ihmiskunnan historian syvimpiä käsitteitä. Ne ovat ensimmäisiä sanoja, jotka
lapsi yleensä oppii sanomaan, ja sen perustana on biologinen todellisuus, jota me emme
myöskään tässä salissa voi muuttaa. Jokainen lapsi on saanut alkunsa yhdestä äidistä ja yh-
destä isästä, eikä lapsella luonnostaan voi olla yhtä aikaa kahta äitiä tai kahta isää. Merkit-
tävä ongelma tulee todellakin olemaan myös adoptiomahdollisuus, joka vaikeutuu, mikäli
tämä muutos astuu voimaan 1.3.

Arvoisa puhemies! Haluan vielä todeta sen, että mikään kansainvälinen sopimus ei edel-
lyttäisi Suomea muuttamaan avioliittolakiaan sukupuolineutraaliksi, ja siihenhän myös
tässä kansalaisaloitteessa ja sen perusteissa viitataan. Avioliiton rajaaminen yhden miehen
ja naisen väliseksi on perusteltua, koska tämä suhde poikkeaa kaikista muista ihmissuhteis-
ta. Siihen perustuu yhteiskuntamme jatkuvuus ja uusiutuvuus, ja sukupuolten toisiaan täy-
dentävä erilaisuus ja yhteys ovat sivilisaatiomme perusta.

Demokratiaan kuuluu myös se, että vaaleissa valittu eduskunta voi muuttaa edellisen
eduskunnan tekemiä päätöksiä. Muistutan, että tämä lainsäädäntö, joka nyt maaliskuun
alusta on astumassa voimaan, on edellisen eduskunnan vastuulla ja edellisen eduskunnan
päätös, ja sen vuoksi toivon, että tämän kansalaisaloitteen pohjalta nyt tämä eduskunta voi-
si korjata tuon päätöksen.

Haluan lopuksi kiittää niitä 106 195:tä Suomen kansalaista, jotka ovat tämän kansalais-
aloitteen allekirjoittaneet ja aikaansaaneet. Se on suuri määrä, yli 100 000 suomalaista on
tämän takana, ja uskon, että miehen ja naisen välisen avioliiton kannatus suomalaisten kes-
kuudessa on paljon suurempaa kuin miltä se tämän salin keskusteluista näyttää.

18.38 Touko Aalto vihr: Arvoisa puhemies! Mitä voi sanoa, kun kaikki argumentit on jo
sanottu? Tahdon sanoa muutaman sanan ihmisyydestä.

Arvoisat kanssaedustajat, ajatelkaa rakkaimpianne. Ajatelkaa heitä, joiden läsnäolo syn-
nyttää sisällänne lämpimän tunteen. Sitä, miten mitkään sanat eivät voi kuvailla kokeman-
ne rakkauden määrää, miten se valtava tunne toisinaan liikuttaa kyyneliin. Ajatelkaa sen
jälkeen sellaista hetkeä, kun olette todella helpottuneita. Sitä hetkeä, kun raskas taakka pu-
toaa harteilta, on helpompi hengittää ja aurinko paistaa hieman kirkkaammin kuin hetki sit-
ten. Kun olo on niin huojentunut, että siitä tekisi mieli kertoa jokaiselle, joka tulee vastaan.
Ne molemmat ovat upeita ja suuria tunteita, eikö totta? Niin suuria, että toisinaan tuntuu
kuin halkeaisi.

Arvoisa puhemies! Arvoisat kanssaedustajat! Ajatelkaa vielä sellaista hetkeä, kun olette
olleet umpikujassa. Sellaista hetkeä, jossa maailma tuntuu olevan teitä vastaan. Seinät kaa-
tuvat päälle, kurkkua kuristaa. Epätoivo tuntuu tukehduttavalta. Sellaista tunnetta ei toivo
kenellekään, mutta sellaisen tilanteen eteen ihmisiä on nyt asetettu. Ihmisiä, jotka tahtovat
olla vain puolisonsa kanssa. Ihmisiä, jotka ovat suunnitelleet menevänsä naimisiin toisen
ihmisen kanssa, jota he rakastavat. Ihmisiä, jotka haluavat sitoutua. Nämä ihmiset eivät an-
23



Pöytäkirjan asiakohta PTK 8/2017 vp
saitse tällaista käsittelyä. He eivät ansaitse vihaa, kiusaamista ja syrjintää. He ansaitsevat
rakkautta ja luvan solmia avioliiton.

Arvoisa puhemies! Rakkaus kuuluu kaikille. Rakkaus voittaa.

18.40 Sanna Marin sd: Arvoisa puhemies! Perusoikeuksilla ja tavallisten suomalaisten
perheiden asioilla ei pidä pelata pingistä. Ihmiset ovat suunnitelleet elämäänsä ja tulevai-
suuttaan siihen peilaten, että avioliittolaki muuttuu tasa-arvoiseksi 1. maaliskuuta. Nämä
ihmiset ansaitsevat parempaa kuin mihin eduskunta nyt pystyy käsitellessään tätä asiaa
vain kaksi viikkoa ennen muutetun avioliittolain voimaantuloa.

SDP kannattaa tasa-arvoista avioliittolakia. Äänestämme huomenna samoin kuin äänes-
timme vuonna 2014, kun eduskunta käsitteli kansalaisaloitetta tasa-arvoisesta avioliitto-
laista. Lainsäädäntöä pitää kokonaisuudessaan kehittää siten, että se tukee ihmis- ja perus-
oikeuksien toteutumista yhteiskunnassa laajassakin merkityksessä. Kun puhutaan vähem-
mistöjen asemasta ja oikeuksista, niin Suomen lainsäädäntöön jää valitettavasti vielä tä-
män avioliittolain voimaantulonkin jälkeen monia ongelmia, joita pitää korjata tasa-arvoa
ja yhdenvertaisuutta tukevaan suuntaan. Tähän meillä on myös mahdollisuus muun muas-
sa, kun käsittelemme lakialoitetta translain muuttamisesta ja kansalaisaloitetta äitiyslaista,
josta lakivaliokunta tänään piti julkisen kuulemisen.

Ihan muutama sana tästä lakivaliokunnan prosessista, joka oli tätä salikäsittelyä edeltä-
vä. Sosiaalidemokraatit yhdessä vihreiden, vasemmiston ja RKP:n kanssa kritisoivat laki-
valiokunnassa tätä käsittelyn aikataulua, joka oli kieltämättä erittäin kiireinen ja minun
mielestäni kohtuuton, jopa tarkoitushakuinen. Hävisimme äänestyksen, kun esitimme, et-
tei asiantuntijakuulemisia olisi keskeytetty vain sen vuoksi, että asia saatiin tähän saliin
mahdollisimman nopeasti, niin että tämä käsittely tapahtui ennen sitä, kun tasa-arvoinen
avioliittolaki astuu voimaan maaliskuun alussa. En nähnyt tarvetta sille enkä edelleenkään
näe. Minun mielestäni valiokunnalle olisi pitänyt jättää työskentelyrauhaa, työskentelyva-
raa, tämänkin asian osalta. Äänestimme myös sen puolesta, ettei mietintöä asiassa olisi teh-
ty. Tämä siis sen jälkeen, kun olimme käsitelleet edellisen kysymyksen. Tämä kysymys on
vastikään käsitelty eduskunnassa, ja kansalaisaloite on luonteeltaan vasta-aloite eli tämä
aloite, jota nyt käsittelemme. Tämä on vasta-aloite, ja se ei muuksi muutu, tämä asia on ai-
kaisemmin jo käsitelty. Myös tämän äänestyksen hävisimme valiokunnassa.

On kohtuutonta, että vähemmistöä edustava ihmisryhmä asetetaan jo toistamiseen tä-
män mankelin läpi, jossa heitä halvennetaan ja heidän elämänsä, perheensä ja ihmisarvon-
sa kyseenalaistetaan. Tämä ei ole uusi asia. Keskustelu on käyty. Asia on käsitelty. Onnek-
si tässä salissa tänään ei olla kuultu aivan niin pahoja puheenvuoroja kuin kuulimme sil-
loin ennen tasa-arvoisen avioliittolain kansalaisaloitteen käsittelyä vuonna 2014, kuin
olemme kuulleet esimerkiksi silloin, kun näitä liitännäislakeja ollaan tässä salissa käsitelty
myös tällä eduskuntakaudella. Täällä on ollut ehkä joitakin ylilyöntejä, mutta kokonaisuu-
dessaan tämä keskustelu on pysynyt jollakin tavalla aisoissa. Kiitos siitä, ja toivon, että se
pysyy vastakin, koska tätä keskustelua kuuntelevat tavalliset ihmiset, tavalliset perheet,
heidän lapsensa, pariskunnat, ja he ansaitsevat kunnioittavaa käytöstä tältä salilta ja jokai-
selta meistä kansanedustajista.

Sen jälkeen kun valiokunta oli käsitellyt siis sen, jatketaanko asiantuntijakuulemisia,
sen, tuleeko mietintö tähän saliin, onko siihen tarvetta vai ei, valiokunta äänesti siitä, teh-
däänkö mietinnöstä hylkäävä vai ei. Äänestimme hylkäävän mietinnön puolesta, ja tämä
myös tuli valiokunnan kannaksi. Valiokunta siis esittää, että tämä kansalaisaloite, jota nyt
24



Pöytäkirjan asiakohta PTK 8/2017 vp
käsitellään, jossa esitetään tasa-arvoisen avioliittolain kumoamista, hylätään ja sukupuoli-
neutraali avioliittolaki astuu voimaan maaliskuun alussa. Todella toivon, että niin käy, että
tämä iso sali päätyy tämän kansalaisaloitteen hylkäämiseen, ihmiset voivat luottaa siihen,
että tässä maassa on järjestys se, että kun eduskunta on jonkun lain hyväksynyt, kun tasa-
vallan presidentti on sen vahvistanut, kun kaikki liitännäislait on käsitelty, niin sitten voi-
daan oikeasti luottaa siihen, että näin myös toteutuu, ja kun ihmiset suunnittelevat omaa
elämäänsä, niin heidän ei tarvitse aprikoida, tapahtuuko tässä vielä joitakin liikkeitä toi-
seen suuntaan, ja todella toivon, että eduskunnan sali laajassa mielessä, myös he, jotka oli-
vat alun pitäen sillä kannalla, että eivät kannattaneet tasa-arvoista avioliittolakia, nyt kui-
tenkin ymmärtäisi sen, että ihmisoikeuksilla, ihmisten elämällä, ihmisten suunnitelmilla,
kun he peilaavat niitä lainsäädäntöä vasten, ei todella pidä pelata pingistä. Ei pidä mennä
eteen- ja taaksepäin vuorotellen, vaan pitää edetä systemaattisesti niin, että näiden ihmis-
ten elämää kunnioitetaan.

18.46 Ozan Yanar vihr: Arvoisa puhemies! Pakko tähän heti alkuun todeta, että tämä on
aika väsynyttä keskustelua. Kuinka monta kertaa meidän pitää oikein demokraattisesti
päättää, että liitymme muiden sivistysmaiden joukkoon ja sanomme, että rakkaus kuuluu
kaikille? Voisimmeko viimein kunnioittaa sitä, että rakkaus kuuluu kaikille? Voisimmeko
viimein lopettaa nämä kerta toisensa jälkeen toistuvat vastenmieliset näytelmät ja ihmisten
nöyryyttämisen?

On ilmeistä, että tässä salissa käydään nyt sateenkaarifobian viimeistä encorea. Bändi on
jo soittanut kaiken, mitä piti, ja nyt olisi aika lopettaa. Olisi ollut aika lopettaa jo niin mon-
ta kertaa. On kyllä hämmentävää nähdä, miten joillekin poliittisille liikkeille ja yksittäisil-
le edustajille ihmisten tasa-arvo ja ihmisten oikeus päästä naimisiin eivät merkitse mitään.
Se tyrmistyttää joka kerta.

Arvoisa puhemies! Tahdon2013-kansalaisaloite on muuttumassa tasa-arvoiseksi avio-
liittolaiksi kahden viikon päästä. Kahden viikon päästä Suomessa monet ihmiset tulevat
viimein pääsemään naimisiin rakkaidensa kanssa. Tämä on iloinen asia — aihetta juhlaan
siis. Kahden viikon päästä Suomi tulee olemaan oikeudenmukaisempi, moninaisuutta kun-
nioittavampi ja parempi maa kuin tänään, tällä hetkellä. Kun rakkauden maaliskuu koittaa,
minä toivon koko sydämestäni, että muistamme meidän kaikkien yhteisen ihmisyyden. Me
olemme monenlaisia, ja rakkautta on monenlaista. Nyt kaadetaan tämä aloite eriarvoista-
vasta avioliittolaista ja maaliskuussa juhlitaan tasa-arvoista avioliittolakia.

18.49 Vesa-Matti Saarakkala ps: Arvoisa herra puhemies! Aivan aluksi täytyy tietysti
kiittää näitä kansalaisaloitteen allekirjoittajia, että tämä aloite on saatu tänne käsittelyyn, ja
saatiinhan se sitten lopulta ajoissa, kun vähän vauhtia laitettiin. Ja taisi olla edustaja Kärnä,
kun toi julkisuudessa esille, että se on nimenomaan hallitusyhteistyön hinta hänellekin, että
tämä aloite täällä on. Perussuomalaisethan on tässä tietenkin keskeinen toimija, jonka an-
siosta se sitten lopulta tulee tänne äänestykseen, ja se on mukavaa, että hallituspuolueitten
edustajat, tai yksi edustaja nyt ainakin, on sen tunnustanut ja tämä tulee myös kansalaisille
sitten selväksi.

Arvoisa puhemies! Käsittelyssämme on todella kansalaisaloite avioliitosta ja sen pitä-
misestä nykyisellään yhden miehen ja yhden naisen välisenä juridisena sopimuksena ja he-
teronormatiivisen kulttuurimme tunnusmerkkinä sekä kivijalkana. Tämä kansalaisaloite
on demokratian pelisääntöjen mukaan laillisesti kerätty ja eduskuntaan tuotu, koska avio-
25



Pöytäkirjan asiakohta PTK 8/2017 vp
liitto vuosituhantisena kulttuurisena instituutiona on nyt vakavasti kyseenalaistettu liberaa-
lien eli vapaamielisten kansanedustajien toimesta siinä muodossa, jossa me sen tunnem-
me. Avioliitto haluttaisiin määritellä uudelleen sukupuolineutraaliksi viitaten kintaalla
avioliiton perimmäiselle tarkoitukselle.

Arvoisa puhemies! Sanotaanpa nykyään mitä sanotaan, tosiasia on se, että avioliitto on
alkujaan synnytetty suojaamaan parisuhdetta syrjähypyiltä ja niiden seurauksilta. On ha-
luttu luoda luonnollisuutta korostava mutta samalla luonnon vaarat tunnustava kulttuuri-
nen vastavoima viettejä vastaan yhteiskunnan perusyksikön, perheen, turvaksi. Se, että ny-
kyään esiintyy lapsia myös keskenään samaa sukupuolta olevilla henkilöillä, joiden lapset
on voitu saattaa alulle myös ilman seksiä, ei muuta tätä historiallista tosiasiaa, vaikka ny-
kyisiin monimuotoisiin parisuhteisiin ja perhemuotoihin viitaten ikään kuin salamitaktii-
kalla vähitellen siivuttaen yritetäänkin perustella aina seuraavaa liberaalia toimenpidettä.
Itse näen asian niin, että poikkeukset vahvistavat säännön eli että emme voi sukupuolivä-
hemmistöjen ehdoilla muuttaa kulttuurisia sääntöjämme perustavaa laatua olevassa hetero-
normatiivisessa sukupuolisessa jaottelussa, johon yhteiskuntamme hyvin pitkälti perus-
tuu. Korostan, että en kyseenalaista kenenkään homoseksuaalin omaa henkilökohtaista
suuntautumista vedoten mihinkään eheytymiseen enkä vetoa suoraan uskontoon vaan ter-
veeseen järkeen. Vain miehen ja naisen muodostamalla parilla on lähtökohtaisesti mahdol-
lisuus saada jälkeläisiä, yhteisiä jälkeläisiä omien sukusolujensa kautta, mutta esimerkiksi
naisparilla ei ole.

Sen, että esimerkiksi niin sanotuille itsellisille naisille on sallittu nykyään lainsäädän-
nössä keinohedelmöitys — mitä heidän kohdallaan ei voida siis pitää hoitona — ei pitänyt
johtaa uusiin vaatimuksiin. Näin on nyt kuitenkin käynyt, ja se asettaakin kyseenalaiseen
valoon monet lainsäädännön liberalisoinnit, niillä kun aina perustellaan seuraavaa askelta.
Kyse on salamitaktiikasta. Keinohedelmöitystä itsellisille naisillekin on aikoinaan perus-
teltu käytännössä sillä, että on parempi antaa naiselle hänen haluamansa oma lapsi tuolla
tavalla kuin pakottaa häntä toteuttamaan toiveensa omasta lapsesta jotenkin muuten — mi-
hin toiveensa toteuttamiseen hänellä on toki täydet oikeudet, jos haluaa toimia moraalitto-
masti.

Lainsäätäjä on siis pyrkinyt vastaamaan yhteiskunnallisiin lieveilmiöihin, kuten yksilö-
keskeisyyteen, tuomitsemisen sijaan hyväksynnällä ja kannustamalla. Tiettyyn pisteeseen
asti se on hyvä asia, mutta kyllä siinä vaiheessa, kun lapsi on alettu niin sanotusti tilata,
mennään mielestäni liian pitkälle. Tämä ei edelleenkään tarkoita sitä, etteivätkö esimerkik-
si kaksi naista voisi olla hyvä vanhempi ja hyvä aikuinen lapselle, mutta kyllähän siinä vai-
heessa mennään liian pitkälle, jos kouluissa jo aletaan arvoneutraaliuden nimissä lapsille
opettamaan, että eivät ne vauvat välttämättä kuulu lähtökohtaisesti vain parisuhteeseen
vaan että vauvan voi jopa yksin keinohedelmöityksellä tilata itselleen ja se on aivan ok,
yhtä hyvä juttu kuin että sitoutuu toiseen ihmiseen ja siitä suhteesta ja sitoutumisesta syn-
tyy lapsi. Tällaisella hölynpölyllä kasvatetaan lapset totaalisen kieroon.

Arvoisa puhemies! En vastusta homoseksuaaleja enkä hyväksy homoseksuaalien syrjin-
tää tai kiusaamista, mutta vastustan sitä äärimmäistä yksilökeskeisyyttä, jota eduskunnan
enemmistö on sukupuolineutraalin avioliittolain hyväksymisellä edistämässä. Ensimmäi-
nen uhri tässä sukupuolineutraalissa sumutuksessa on ollut totuus. Tämä kansalaisaloite ai-
dosta avioliitosta on viimeinen yritys pelastaa se valheelliselta tulevaisuudelta, jota täällä
osa nauraa tirskuen ja toisten mielipiteiden julkilausumisen oikeutuksen kyseenalaistaen
eteenpäin junttaa. Oikein hirvittää se fanaattinen ja totaalinen suhtautuminen, jota monet
26



Pöytäkirjan asiakohta PTK 8/2017 vp
sukupuolineutraalia avioliittolakia ajaneet tahot ovat tässä prosessissa tuoneet toiminnal-
laan ilmi. Mitähän oikein tuleman pitää?

18.55 Satu Hassi vihr: Arvoisa puhemies! Olen hyvin pahoillani siitä, että niiden ihmis-
ten, jotka rakastavat samaa sukupuolta olevaa, oikeus onneen jälleen kerran kyseenalaiste-
taan eduskunnan täysistunnossa. Me eduskunnassa päätämme Suomen valtion laeista,
emme minkään uskontokunnan käsityksistä. Mutta koska niin monet käyttävät argument-
tina kristinuskoa ja Raamattua, kertaan hieman sitä, miten historian aikana, Suomen itse-
näisyyden aikana, jopa oman elämäni aikana käsitykset ovat muuttuneet siitä, mikä on kris-
tillinen avioliitto ja mikä ylipäätänsä on hyväksyttävää.

Nykyisin kristillisyyttään voimakkaasti esille tuova ihminen saattaa erota aviopuolisos-
taan, mennä uusiin naimisiin ja elää avoliitossa. Kun olin teini, avioliiton ulkopuolisia su-
kupuolisuhteita pidettiin suurena syntinä. Siinä missä nyt puhumme avoliitosta, puhuttiin
susiparista. Rippikoululeirillä minulle opetettiin, että suudelma on synti, ellei ole vähin-
tään kihloissa. Koulun uskontotunnilla luimme Raamatusta, että Jeesus kieltää eronneita
menemästä uusiin naimisiin. Historianopettajani purki useaan kertaan tyytymättömyyt-
tään siihen, että presidentti Paasikivi noin 20 vuotta aikaisemmin oli veto-oikeudellaan es-
tänyt lain, joka olisi antanut papeille oikeuden kieltäytyä vihkimästä eronneita uuteen avio-
liittoon. Koulusta, jota kävin, erotettiin lukiolaistyttö siksi, että hän oli tullut raskaaksi.
Vasta vuoden 1970 tienoilla alettiin sallia, että raskaaksi tullut tyttö voi jatkaa koulunkäyn-
tiään. Tämä on siis oman elämäni aikana tapahtunutta muutosta. Suomen itsenäistyessä
avioliitto ei ollut tasa-arvoinen. Aviovaimot vapautuivat aviomiehen holhouksesta vasta
vuoden 1930 avioliittolailla.

Kaksi vuotta sitten Tieto-Finlandia-ehdokkaana oli Tiina Miettisen kirja Piikojen valta-
kunta. Se kertoo naisten elämästä 1600- ja 1700-lukujen Suomessa ja perustuu paljolti oi-
keudenkäyntiasiakirjoihin. Noiden vuosisatojen Ruotsissa, johon Suomi siis kuului, kak-
sinnaiminen oli raskas rikos, josta seurasi kuolemantuomio. Oli sellaisiakin tapauksia, jois-
sa puolisot olivat joutuneet erilleen toisistaan esimerkiksi sodan takia eivätkä olleet vuosi-
kausiin saaneet tietoa toisistaan. Vaikka uusiin naimisiin mennyt olisi vilpittömästi luullut
alkuperäisen puolisonsa kuolleen, hänet tuomittiin kuolemaan, jos jälkikäteen ilmeni, että
alkuperäinen puoliso onkin elossa. 1990-luvulla katolinen tutkija John Boswell julkaisi tut-
kimuksen varhaisen kirkon suhtautumisesta miesten välisiin liittoihin. Hänen mukaansa
kirkko siunasi miespareja vuosisatojen ajan hyvin samantapaisin seremonioin kuin hetero-
pareja vihittiin avioliittoon. Keisari Konstantinus, joka teki kristinuskosta virallisen val-
tionuskonnon, kielsi 300-luvulla homoseksuaaliset liitot. Mutta vielä niinkin myöhään
kuin vuonna 1061 Espanjan Galiciassa Rairiz de Veigan kunnassa pappi vihki kappelissa
kaksi miestä, Pedro Diazin ja Muño Vandilazin. Dokumentit tästä löytyivät San Salvador
de Celanovan luostarista.

Mitä tulee Vanhaan testamenttiin, niin siitä saa hyvin monenlaista avioliiton mallia. Ab-
raham ja Saara olivat saman isän lapsia, siis sisaruksia tai sisarpuolia. Sekä Abrahamilla
että Jaakobilla oli lapsia myös orjattarien kanssa. Kuningas Salomolla oli 700 kuninkaal-
lista vaimoa ja 300 sivuvaimoa. Mooseksen laissa määrätään, että jos mies kuolee ilman
poikalasta, miehen veljen pitää ottaa leski vaimokseen ja yhtyä tähän. Raamattuun veto-
ajien on siis hyvä muistaa, että Raamatusta saa hyvin monenlaista ohjetta ja se, miten Raa-
mattua luetaan, on kaikkina aikoina ollut sidoksissa yhteiskuntaan ja aikakauteen, jota ele-
tään.
27



Pöytäkirjan asiakohta PTK 8/2017 vp
Ihmiskunnan historiassa muutenkin suhtautuminen avioliittoon on vaihdellut. Ainakin
kaksi Rooman keisareista eli liitossa miehen kanssa. Antiikin Kreikassa ainakin jotkut pi-
tivät miesten välisiä rakkaussuhteita jalompina kuin miesten ja naisten välisiä suhteita, jot-
ka toki olivat välttämättömyyksiä laillisten perillisten tuottamiseksi. Samaa sukupuolta
olevien liitot tunnettiin antiikin Kreikan ja Rooman lisäksi ainakin Mesopotamiassa ja jois-
sakin Kiinan eteläisissä provinsseissa.

Arvoisa puhemies! Vetoamalla Raamattuun tai perinteeseen emme oikeasti pääse puus-
ta pitkään. Uskonnolliset yhdyskunnat säätävät itse omat sääntönsä. Me täällä säädämme
Suomen valtion lakeja. Kyse on siitä, miten suhtaudumme ihmisarvoon ja rakkauteen. Ha-
luan elää, ja haluan, että lapseni ja lapsenlapseni saavat elää, yhteiskunnassa, joka tunnus-
taa vähemmistöjenkin ihmisarvon. Haluan, että yhteiskuntamme viestii myös lapsille ja
nuorille: Teillä on täysi ihmisarvo riippumatta siitä, millainen identiteetti teillä on. Ja sit-
tenkin, vaikka olisitte omasta identiteetistänne vielä epävarma, jokainen ihminen on yhtä
arvokas. Tätähän myös perustuslakimme tarkoittaa. Tasa-arvoinen avioliittolaki, jonka
edellinen eduskunta hyväksyi, ei ole keneltäkään pois. Aikuisten, täysivaltaisten ihmisten
rakkaus ei ole toisilta pois.

19.01 Simon Elo ps: Arvoisa puhemies! Jos Aito avioliitto -aloite saa eduskunnassa ään-
ten enemmistön, se kumoaa muutoin maaliskuun 1. päivänä voimaan astuvan avioliitto-
lain. Perustuslakivaliokunta on linjannut, että perinteinen avioliittokäsitys ei riko ihmisoi-
keuksia tai perustuslakia. Merkillistä se olisikaan muuta ajatella. Edustamani perustuslaki-
valiokunta on katsonut, että kumottavaksi esitettyä lainsäädäntöä edeltävää oikeustilaa ei
ole pidetty perustuslain vastaisena, vaikka kumottavaksi esitetty lainsäädäntö onkin valio-
kunnan mielestä sitä edeltävää oikeustilaa paremmin sopusoinnussa perustuslain 6 §:n
kanssa.

Huomioitavaa on, ettei Euroopan ihmisoikeussopimuksen 12 artiklassa turvattu oikeus
avioliittoon merkitse minkäänlaista velvollisuutta mahdollistaa eri sukupuolta olevien oi-
keutta solmia avioliittoa. Asia kuuluu kunkin sopimusmaan omaan harkintavaltaan. Me
siis voimme myös päättää pitää avioliittokäsityksen perinteisenä, sellaisena kuin se on ol-
lut Suomen 100-vuotisen historian aikana.

Helsingin silloinen piispa Eero Huovinen totesi kannanotossaan eduskunnalle 24. huh-
tikuuta 2001: "Ihmiskunnan pitkä historia osoittaa, että miehen ja naisen välisellä suhteella
on perustava merkitys ihmisten väliselle yhteiselämälle. Juutalainen ja kristillinen perinne
liittyvät tähän yleisinhimilliseen ajattelutapaan. Elämän jatkumisen ja yhteiselämän tasa-
painoisen kehityksen kannalta avioliitolla ja perheellä on korvaamaton merkitys. Sen
vuoksi valtiovallan tulisi antaa avioliitolle selkeä ’suosituimmuusasema.’" Viisasta puhet-
ta harkitsevalta, kristilliseltä ajattelijalta.

Lakivaliokunnassa todettiin, että perinteistä avioliittoa puoltava kansalaisaloite tuodaan
tänne täysistuntoon. Tällainen merkittävä arvokysymys on ratkaistava äänestyksellä täys-
istunnossa. Kyse on eduskunnan harkintavallasta. Kyse on avioliiton määritelmästä.

Arvoisa puhemies! Kunnioitan demokratiaa ja Suomen lakia. Maailmankuvani ei kui-
tenkaan muutu. Minulle avioliitto on nyt ja aina yhden miehen ja yhden naisen välinen ins-
tituutio. Jokaisella ihmisellä on maailmankuva: kristillinen, ateistinen, uskonnoton tai jo-
kin muu uskontokunta. Uskonnon- ja mielipiteenvapaus turvaavat jokaisen oikeuden maa-
ilmankuvaansa. Kunnioitan kaikkia niitä ihmisiä, jotka ovat käyttäneet demokraattista vai-
kutusmahdollisuuttaan kansalaisaloitteen kautta. Eduskunta on käsitellyt asianmukaisesti
28



Pöytäkirjan asiakohta PTK 8/2017 vp
sekä aikaisemman avioliittolain muutokseen tähdänneen kansalaisaloitteen että tämän nyt
käsillä olevan.

Kansanedustajana elän sen päätöksen kanssa, jonka eduskunta tekee. Linjani pitää. Ää-
nestin avioliittolain muutoksen niin sanottuja liitännäislakeja vastaan ja tulen äänestämään
tämän kansalaisaloitteen puolesta.

Mediassa on annettu ymmärtää, että tämä asia olisi nyt läpihuutojuttu. Kun avioliittola-
kia muutettiin, 101 kansanedustajaa äänesti avioliittolain muutoksen puolesta, sen kansa-
laisaloitteen puolesta, ja 90 äänesti vastaan. Sen jälkeen on käyty eduskuntavaalit ja valta-
suhteet eduskunnassa ovat muuttuneet. Tässä kohdistan katseeni erityisesti keskustan
eduskuntaryhmään. Nähdäkseni keskusta on edustanut Suomessa tässä suhteessa järkikon-
servatiivia linjaa. Toivonkin, että ilmassa on konservatiivista henkeä.

Täällä on myös otettu esille se, että tämä olisi jollain tavalla arvoton tilanne, missä ol-
laan. Haluan siinä yhteydessä muistuttaa ja kiittää siitä, että 106 000 suomalaista on alle-
kirjoittanut tämän kansalaisaloitteen. Pidän sitä erittäin arvokkaana demokratian kannalta,
että he ovat näin tehneet, yhtä arvokkaana kuin sitä, että aikaisemmin myös merkittävä
määrä allekirjoitti kansalaisaloitteen sen puolesta, että avioliittolakia muutettaisiin.

Arvoisa puhemies! Räsäsen puheet eivät minuun vaikuta, mutta Mäkisen teot vaikutta-
vat. Kaikkien pitää muistaa, että avioliittoon liittyvä lainsäädäntö tunnustaa kirkkojen au-
tonomian. Ei sovi unohtaa, että uskonnollisilla yhteisöillä on oikeus määrätä vihkimiskäy-
tännöistään riippumatta lakimuutoksista. On aivan totta, että eduskunnassa me emme pää-
tä siitä, miten esimerkiksi evankelisluterilainen kirkko tässä toimii. Mutta on myös yhtä
lailla huomattava, että useat kansanedustajatkin ovat vedonneet siihen, että jos avioliitto-
laki muuttuu, kirkonkin on muutettava käytäntöjään, kantaansa, näkemystään avioliitosta.
Evankelisluterilaisen kirkon jäsenenä pidän käsittämättömänä, että jotkut kirkon papit ai-
kovat toimia kirkon opetusta ja sääntöjä vastaan. Jos luterilainen kirkko virallisesti muut-
taa käsityksensä avioliitosta, niin minun, ja uskon, että monen muun suomalaisen, täytyy
etsiä itselleen uusi kirkko.

Arvoisa puhemies! Onko uuden uskonpuhdistuksen aika?

19.07 Ville Niinistö vihr: Arvoisa puhemies! Meillä kaikilla on maailmankuva. Oma
maailmankuvani nojaa jakamattomaan ihmisarvoon. Jos me mietimme tämän maan histo-
riaa, missä olosuhteissa Suomi itsenäistyi, niin silloinkin päätettiin, että Suomen valtio,
tämä uusi alkava, itsenäinen valtio, lähtee viemään edistystä, valistusta ja sivistystä tässä
maassa eteenpäin. Meidän tasavaltamme ensimmäinen presidentti K. J. Ståhlberg oli myös
meidän ensimmäisen perustuslakimme laatijoita, ja perustuslaki jo silloin lähti paranta-
maan ihmisten oikeuksia. Yritettiin päästä yli kansalaissodan traumojen ja vaikeuksien.
Varmistettiin, että aletaan nostaa ihmisiä köyhyydestä, pidettiin heikompiosaisista huolta.

Itse uskon siihen, että edistyksen ja valistuksen hengessä meidän on puolustettava aina
ihmisyyttä, etsittävä parannuksia tasa-arvoon, etsittävä tietä siihen, että me kaikki olemme
yhdenvertaisia tässä maassa. Seksuaalivähemmistöt, sukupuolivähemmistöt ja muut nämä
vähemmistöt, jotka ovat joutuneet viime vuosikymmeninä koville, ovat ansainneet sen,
että nyt vihdoin tasa-arvoinen avioliittolaki ja muut seksuaali- ja sukupuolivähemmistöjen
asemaa parantavat lait ovat toteutuneet. Heitä on kiusattu, heitä on syrjitty, ja nyt heillä on
mahdollisuus 1.3. mennä naimisiin tasa-arvoisesti. Tällä on iso merkitys kaikille niille
nuorille, jotka kokevat, että heillä on vaikeuksia sen takia, että heitä syrjitään, tai joille tu-
lee epävarmuutta tai jopa mielenterveysongelmia sen takia, että he kokevat, että heitä ei ole
29



Pöytäkirjan asiakohta PTK 8/2017 vp
hyväksytty tässä maassa sellaisina kuin he ovat. Nyt on erittäin tärkeää, että tämä eduskun-
ta ottaa vakavasti sen vastuun, mikä sillä on edistyksen ja sivistyksen viemisessä eteenpäin.

Perustuslakivaliokunta otti kantaa tähän asiaan. Valiokunnan lausunto on jo itsessään
vahva kannanotto siihen, että vaikka kansalaisaloiteinstituutio on arvokas ja erilaisia kan-
salaisaloitteita voidaan tehdä, ei ole kansalaisaloiteinstituution periaatteiden kannalta hyvä
asia pyrkiä tekemään vasta-aloitteita eikä se ei ole kovin hyvin sopusoinnussa tämän insti-
tuution hengen kanssa. Valiokunta myös totesi, että on ongelmallista yhdenvertaisuuden
kannalta lähteä heikentämään samaa sukupuolta olevien parien oikeuksia. Ja erityisen pai-
nokkaasti valiokunta sanoi, että taannehtivasti oikeuksia ei voi poistaa. Sen lisäksi valio-
kunnan kuulemisissa asiantuntijoiden selvä enemmistö osoitti, että perus- ja ihmisoikeuk-
sissa pätee sellainen sääntö kuin perusoikeuksien heikentämiskielto: oikeutta, joka on ker-
ran annettu, ihmisen perusoikeutta, ei voi pois ottaa. Kun ihmiset on tehty tasa-arvoisiksi,
heitä ei voi alkaa taas uudestaan syrjiä.

Juuri siksi koen, että perustuslakivaliokunnan lausunto ei ollut niin hyvä kuin itse olisin
halunnut sen olevan. Se ei vastannut asiantuntijoiden enemmistön selkeää kantaa siitä, että
tämä lakiesitys olisi selkeästi pitänyt jo ennen 1.3. jättää käsittelemättä suuressa salissa.
Itse ehdotin perustuslakivaliokunnan käsittelyssä myös sitä, että olisimme selkeästi kirjan-
neet, että perustuslaista johtuvat syyt puoltavat tämän lakiesityksen hylkäämistä. Tätä ei
suoraan lausuntoon kirjattu, mutta siltikin valiokunnan lausunto oli niin vahva kannanotto
yhdenvertaisuuden puolesta, että vastuunsa kantava lakivaliokunta olisi aivan hyvin voi-
nut tehdä päätöksen — mikä olisi ollut arvokasta ja kunnioittavaa samaa sukupuolta ole-
ville ihmisille, näille pareille ja heidän lapsilleen, jotka odottavat tätä avioliitto-oikeutta,
joka heillä on 1.3. alkaen — olla tekemättä asiasta mietintöä.

Nyt tässä käytettiin semmoista hyvin erikoista aukkoteoriaa, jonka perustuslakivalio-
kunnan tulkinta mahdollisti mutta joka ei ole arvokasta: kiirehdittiin lakivaliokunnan hä-
täilevällä päätöksellä tänne äänestykseen asia, oikeuden pois vieminen, joka on jo kerran
lailla hyväksytty, tasavallan presidentti on sen vahvistanut, ja siirtymäaikana todetaan, että
tätä oikeutta teillä ei vielä ole, se on vasta kahden viikon päästä, ähäkutti, me tuommekin
tämän suureen saliin ja kokeilemme, voiko sen ottaa teiltä pois. Mielestäni tämä on arvo-
ton näytelmä, ja tämä näytelmä on seurausta siitä, että kokoomus ja keskusta ovat tämän lu-
vanneet puheenjohtaja Soinille, ministeri Soinille hallituksessa. Mielestäni kokoomus ja
keskusta saisivat vähän miettiä, minkä viestin he antavat samaa sukupuolta oleville pareil-
le ja heidän perheilleen sillä, että he halusivat tuoda tämän asian vielä kaksi viikkoa ennen
oikeuden voimaan astumista tänne saliin. Se on politiikan johdonmukaisuuden ja arvojen
kannalta hyvin kyseenalaista. Ja haluan kiittää edustaja Kärnää, joka toi tämän asian hyvin
selvästi myös julkisesti esille, että näin on sovittu. Edustaja Kärnä sanoi, että näin on so-
vittu, ja hän sitä pyysi anteeksi, ja siitä häntä arvostan.

Arvoisa puhemies! Kansalaisaloiteinstituutio on arvokas. Meidän ei tarvitse muuttaa si-
tä, meidän ei tarvitse rajoittaa sitä, mutta meidän pitää kansalaisaloitteiden käsittelyssä
miettiä, mikä on kaikkien suomalaisten kannalta arvokas tapa suhtautua niitten käsitte-
lyyn. Pääsääntö on se, että kansalaisaloitteesta tehdään mietintö, mutta tässä tapauksessa,
kun on kysymys perus- ja ihmisoikeuskysymyksistä, joissa on annettu ihmisille oikeus,
jonka perustuslakivaliokuntakin sanoo olevan sellainen oikeus, jota ei voi taannehtivasti
enää myöhemmin poistaa, olisi ollut fiksua ja harkittua olla tekemättä asiasta mietintöä ja
osoittaa, että koko tämä eduskunta tukee sitä linjaa, minkä edellinen eduskunta valitsi lain-
säädännön kehittämisessä. Se olisi ollut arvokkaampaa, mutta nyt tässä salissa käydään
30



Pöytäkirjan asiakohta PTK 8/2017 vp
tämä keskustelu ties kuinka monennen kerran — se on käyty täällä varmaan jo kymmeniä
kertoja viimeisen 20 vuoden kuluessa — ja valitettavaa siinä on se, että ne ihmiset, joita
tämä keskustelu koskettaa, joutuvat kuulemaan samat syytökset elämäntavastaan kerta toi-
sensa jälkeen. Haluan toki sanoa, että tänään keskustelu on ollut aavistuksen arvokkaam-
paa kuin aikaisemmilla kerroilla, ja siinä mielessä tasa-arvoisen avioliittolain vastustajat
ovat toki ottaneet huomioon, että oikeustila on jo edennyt, ja siinä mielessä huomaan, että
edistystä on heiltäkin tapahtunut.

Mutta vetoan siis vahvasti siihen, että vaikka tämä asia nyt tuotiin eduskuntaan äänes-
tettäväksi, niin voimme tässä omalla käsittelyllämme ja äänestyksellämme osoittaa sen,
että tämän eduskunnan ylivoimainen enemmistö haluaa osoittaa, että Suomi on maa, jossa
perus- ja ihmisoikeuksia parannetaan ja niitä ei koskaan heikennetä, niitä ei koskaan viedä
pois. Siksi vetoan myös niihin kansanedustajiin, jotka ovat aiemmin tätä tasa-arvoista avio-
liittoa vastustaneet, että osoittakaa nyt tukenne oikeusvaltiolle ja perus- ja ihmisoikeuksil-
le siinä, että äänestätte nykyisin voimassa olevan lain puolesta, tasa-arvoisen avioliittolain
puolesta ja tätä tasa-arvoista avioliittoa kumoavaa lakia vastaan. Haluan siis korostaa, että
meillä on olemassa oleva laki. Tämä laki on jo voimassa, siinä on vain siirtymäsäännös,
jonka takia tämä asia on täällä keskustelussa. Tämän siirtymäsäännöksen päättyessä kah-
den viikon kuluessa uskon, että enemmistö suomalaisista juhlii samaa sukupuolta olevien
parien kanssa, ja haluan, että valtaosa tästäkin eduskunnasta osallistuu siihen juhlintaan ää-
nestyksen tuloksen kautta.

Toinen varapuhemies Arto Satonen: Otamme tähän väliin lyhyen debatin edellisen pu-
heenvuoron johdosta. Myönnän puheenvuorot edustajille Laukkanen, Elo, Huhtasaari, Ta-
nus ja Tolvanen. Oliko vielä muita? — Ja Nurminen. Eli näin toimimme.

19.15 Antero Laukkanen kd (vastauspuheenvuoro): Arvoisa puheenjohtaja! Edustaja
Niinistö tulkitsee kyllä kohtuullisen väljästi tätä perustuslakivaliokunnan lausuntoa. Ensin-
näkin tämä istunto on tänään sen tähden, että jos tämä aito avioliitto voittaisi äänestyksen,
sen pitäisi olla presidentin esittelyssä 24. päivä helmikuuta, jotta se tulisi voimaan ennen
1.3. Eli kyllä nämä perusteet, joita edustaja Niinistö tässä toteaa, että tässä on joku välitila
ja että joku laki on jo voimassa, eivät pidä paikkaansa.

Sitten tämä oikeudellinen tila: perustuslakivaliokunta nimenomaan totesi, että tätä asiaa
voidaan käsitellä ilman erillistä käsittelyä, kunhan se tulee voimaan ennen 1.3.

19.16 Simon Elo ps (vastauspuheenvuoro): Arvoisa puhemies! Myös edustaja Niinistö is-
tuu perustuslakivaliokunnassa, niin kuin itsekin, ja kävimme siellä kyllä mielestäni ihan
ansiokasta ja perusteltua keskustelua näistä kysymyksistä, mitkä hän nosti esille. Täytyy
sanoa, että lähtökohtahan perustuslakivaliokunnan lausunnossa on se, että ennen kuin tämä
laki on tullut voimaan silloin maaliskuun alussa, tällainen kansalaisaloite voidaan edus-
kunnassa käsitellä. Kyllä siellä todetaan tietysti se, että tämä ei ole perustuslain kannalta
ongelmatonta, mutta suoranaista estettä perustuslain näkökulmasta tämän käsittelylle ei
ole. Tämä on tärkeää huomioida.

Edustaja Laukkanen toi ansiokkaasti esille tämän lakiprosessin. Kyllä minun mielestäni
käy ihan maalaisjärkeenkin, että tosiaan, ennen kuin laki on tullut voimaan, tällainen kä-
sittely voidaan suorittaa. Ja en pysty tosiaan pitämään tätä arvottomana näytelmänä. Mi-
nusta on aina arvokasta, kun käsitellään demokraattisesti tuotua kansalaisaloitetta täällä sa-
31



Pöytäkirjan asiakohta PTK 8/2017 vp
lissa. Ja tämä on se oikea paikka näin merkittävästä arvokysymyksestä äänestää — edus-
taja Niinistön lailla ja edustaja Elon lailla.

19.17 Laura Huhtasaari ps (vastauspuheenvuoro): Arvoisa puhemies! En myöskään
ymmärrä, mitä tarkoitetaan sanoilla "arvoton näytelmä". Näytelmässä on näyttelijöitä. Ket-
kä heistä ovat arvottomia?

Mitä tulee perustuslakivaliokunnan asiantuntijoihin, niin jos annetaan heidän sitten yk-
sinään päättää eli jos siellä pelkästään asiantuntijoiden mukaan mennään tai heidän enem-
mistönsä mukaan, niin ei meitä poliitikkoja sitten tarvitakaan. Että kyllähän eduskuntaan
demokraattisesti valitaan poliittiset voimasuhteet ja niillä niitä päätöksiä tehdään.

Mitä tulee tähän lakivaliokunnan mietintöön, niin lakivaliokunta on todennut, että avio-
liittolain sääntelyn rajaaminen vain miehen ja naisen väliseksi ei ole ongelma perustuslain
ja Euroopan ihmisoikeussopimuksen kannalta, koska parisuhteen sääntely kuuluu kansal-
liseen harkintavaltaan. Ja Itävallassahan ihan vähän aikaa sitten äänestettiin juuri aidon
[Puhemies koputtaa] avioliiton puolesta.

19.18 Sari Tanus kd (vastauspuheenvuoro): Arvoisa herra puhemies! Edustaja Niinistöl-
le sanoisin, että tässähän ollaan avioliittoa, yhteiskunnan tärkeintä perusinstituutiota,
muuttamassa hyvin radikaalilla tavalla ja sillä on merkityksiä hyvin moneen yhteiskunnan
osa-alueeseen. En tiedä, oliko edustaja Niinistö salissa, mutta haluaisin muistuttaa, että
meillähän on samaa sukupuolta olevia pareja, jotka vastustavat sukupuolineutraalia avio-
liittolakia sen takia, että se vie heiltä mahdollisuuden rekisteröityyn parisuhteeseen. Ja kun
se vie heiltä mahdollisuuden rekisteröityyn parisuhteeseen, niin en tiedä, mitä vastaatte
heille, kun puhutaan ihmisoikeuksista, kaikkien yhdenvertaisista oikeuksista, jos meillä
osa pareista joutuu matkustamaan ulkomaille saadakseen tämmöisen laillisen rekisteröin-
nin. Vaihtoehto heille on tehdä testamentti, kun sen sijaan avioliittolaki ja parisuhdelaki
erillisinä voivat huomioida kaikkien erilaisten parien oikeudet ja mahdollisuudet myös
Suomessa. Se on länsimaista demokratiaa, se on kaikille tasa-arvoa, ja sen vuoksi erillään
pitäminen [Puhemies koputtaa] palvelee meitä kaikkia parhaalla tavalla.

19.20 Kari Tolvanen kok (vastauspuheenvuoro): Arvoisa puhemies! Edustaja Niinistö
näköjään jatkaa lakivaliokunnan moukarointia. Se on aivan perusteetonta. Edustaja Niinis-
tö on sitä mieltä, että kansalaisaloitteiden pitää saada arvokas käsittely, ja nyt lakivaliokun-
ta on tehnyt tässä arvokkaan käsittelyn — turha syyttää lakivaliokuntaa, vaan syyttäkää la-
kia. Sitten koska edustaja Niinistö on perustuslakivaliokunnassa jäsenenä, niin toivon, että
te olisitte huolehtineet, että tämä lausunto olisi tullut meille aikaisemmin, ei perjantaina,
jolloin jäsenet ja valiokuntaneuvos joutuvat niska limassa tekemään töitä, että saavat tä-
män asian etenemään. Teille tämä asia tuli jo lokakuussa, eli te olisitte voineet pitää siitä
huolta. Minä ymmärrän, että teillä on työpaineita ollut siellä, mutta samoin totesitte, että te
olisitte voineet saada perustuslakivaliokunnan lausuntoon joitain lausumia, että tämä ei ole
hyvä, tämä on arvoton ja niin edespäin, mutta eipä niitä siellä näkynyt. Elikkä turha tässä
nyt on lakivaliokuntaa syyttää tästä asiasta.

Toinen varapuhemies Arto Satonen: Sitten vielä edustaja Nurminen, sen jälkeen vas-
tauspuheenvuoro edustaja Niinistölle, ja sitten puhujalistaan.
32



Pöytäkirjan asiakohta PTK 8/2017 vp
19.21 Ilmari Nurminen sd (vastauspuheenvuoro): Arvoisa herra puhemies! Olen todella
onnellinen, että tasa-arvoinen avioliittolaki astuu Suomessa viimein voimaan noin parin
viikon päästä. Olen kuunnellut tätä keskustelua, ja täällä on aika paljon viljelty pelkoa ja
kerrottu, että tämä radikaalilla tavalla muuttaa jotain, mutta itse en näe tätä asiaa niin vaan
nimenomaan siitä näkökulmasta, että samaa sukupuolta olevat parit viimein tunnustetaan
tasa-arvoisena yhteiskunnassamme. Mielestäni tämä on äärettömän tärkeää tässä ajassa.

Tällä päätöksellä myös vahvistetaan ihmisoikeuksia, ihmisyyttä ja tasa-arvoa ja vahvis-
tetaan seksuaali- ja sukupuolivähemmistöjen oikeuksia ja tasa-arvoisuutta. Haluan muis-
tuttaa, että me vietämme parhaillaan Suomi 100 -juhlavuotta, ja haluaisinkin, että tämä juh-
lavuosi muistetaan siitä, että Suomessa ei tingitä perus- ja ihmisoikeuksista. Toivottavasti
tämä muistetaan tässä keskustelussa.

19.22 Ville Niinistö vihr (vastauspuheenvuoro): Arvoisa puhemies! Edustaja Laukkanen
korjasi minua yhdessä asiassa aivan oikein. Taisin epähuomiossa sanoa, että tämä laki on
jo voimassa, mutta yritin sanoa, että tämä on jo hyväksytty ja vahvistettu ja voimaantulo-
säännöksen myötä se astuu 1.3. voimaan.

Mutta se, mitä haluan korostaa, siis on se, että perustuslakiasiantuntijoiden vahva kanta
oli se, että kun perus- ja ihmisoikeus on kerran annettu, sitä ei voi ottaa pois. Nyt me käy-
tämme hyvin erikoista siirtymäsäännöstä hyväksi siinä, että tämä asia ylipäätään on täällä
salissa keskustelussa, ja sen varmaan voivat kaikki myöntää, että tämä on hyvin erikoinen
tilanne, koska tämä aloite ei enää tänne tulisi perustuslakivaliokunnan tulkinnan mukaan,
jos tämä olisi käsittelyssä kuukauden päästä. Eli tässä nyt käytämme tämmöistä aukkoa
käydäksemme vielä kerran keskustelua, voiko tosiasiallisesti ihmis- ja perusoikeuden, joka
on jo kerran lailla hyväksytty, ottaa ihmisiltä pois vain sen takia, että se häämöttää parin
viikon päässä. Se on mielestäni arvotonta, mutta se, mitä me voimme nyt osoittaa, on se,
että äänestämme selvän enemmistön puolesta, [Puhemies koputtaa] jälleen kerran tämän
lain puolesta, ja pääsemme vihdoin edistyksessä eteenpäin.

Toinen varapuhemies Arto Satonen: Nyt menemme puhujalistaan.

19.23 Lea Mäkipää ps: Arvoisa puhemies! Ihan lyhyesti.
Haluan ensinnä korjata asian, että käsittelyssä oleva asia ei ole mikään näytelmä, joka on

arvoton. Joka ei tätä keskustelua kestä, niin lähteköön pois täältä. Mielestäni, ainakin mi-
nulle, tämä on erittäin tärkeä asia. Vajavaisena kristittynä ensinnä nämä ovat nimittäin pe-
rusarvoja, ja sitten myös se on minulle tärkeää, mitä luen tässä lyhyessä paperissa, että nyt
ja tulevaisuudessa, ikuisesti, avioliitto on miehen ja naisen välinen liitto.

Kansalaisaloitteen allekirjoittaneet ovat halunneet tällä aloitteella saada aikaan sen, että
me täällä eduskunnassa päättäisimme sen, että avioliitto on tosiaan miehen ja naisen väli-
nen liitto. Ja minulla on oikeus arvostella sukupuolineutraalia avioliittoa, niin kuin taas sit-
ten ne, jotka hyväksyvät tämän, ovat ajatelleet, että me olemme joitain erikoisia ihmisiä,
jotka eivät ymmärrä näistä tasa-arvoisista asioista ja ihmisen elämästä mitään.

Avioliitto-oikeuden rajoittamisessa vain miehen ja naisen väliseksi ei ole kyse syrjin-
nästä eikä ihmisoikeuksista, täällä se on tullut selville. Parisuhdetta koskeva lainsäädäntö
takaa nykyiselläänkin samaa sukupuolta oleville pareille samat oikeudet kuin avioliittola-
ki miehen ja naisen väliselle liitolle, ja näin on nämä vähemmistön oikeudet otettu hyvin
huomioon.
33



Pöytäkirjan asiakohta PTK 8/2017 vp
Miehen ja naisen välinen liitto, johon kuuluu isä ja äiti, ei lakkaa olemasta ainoa mah-
dollinen luonnonmukainen instituutio, vaikka säätäisimme miten paljon lakeja, joiden mu-
kaan se olisi jotain muuta. Näin se vain on. Emme voi ihmisinä muuttaa luonnonlakeja. Ih-
missuvun jatkumiseen tarvitaan sekä miehen että naisen sukusoluja. Tämä on totuus, jo-
hon ei voi lainsäädännöllä vaikuttaa.

Päättäjien tehtävä on suojella lapsia ja valvoa lasten oikeuksien toteutumista. Lapsella
on oikeus isään ja äitiin. Sukupuolineutraali avioliittolaki määrittelee avioliiton aikuisten
ehdoilla niin, ettei siihen enää sisälly lapsen oikeutta kasvaa biologisen isänsä ja äitinsä
hoidossa. Samaa sukupuolta olevien parien kodeissa lapset on aina erotettu joko biologi-
sesta isästään tai äidistään.

YK:n lapsen oikeuksien yleissopimus vaatii lapsen edun asettamista ensisijaiseksi kai-
kessa lapsiin kohdistuvassa päätöksenteossa. Suurien perheoikeudellisten lainsäädäntö-
muutosten valmistelun yhteydessä pitäisi aina toteuttaa lapsivaikutusten arviointi. Valmis-
tellussa avioliittolain muutoksessa ei ole laadittu sitä, ja koska muutos vaikuttaisi aivan
oleellisesti lapsen oikeuksien toteutumiseen, olisi vakava virhe jättää tämä huomioimatta.

Lapsuuden kokemusten merkitys on ihmisen koko elinkaarelle tärkeä. Kysynkin: onko
luonnollista kasvattaa pieni lapsi sellaisessa uskossa, että ihmisellä voi olla kaksi isää tai
kaksi äitiä, mikä on biologisesti mahdotonta? Avioliiton tuoma vakaus samaa sukupuolta
olevien perheissä lisää lasten pahoinvointia, koska se normalisoi epänormaalin eron biolo-
gisesta isästä tai äidistä.

Avioliittolain muutoslain kumoamista koskeva kansalaisaloite sisältää vaatimuksen su-
kupuolineutraalin avioliittolain uudelleenarvioimiseksi eduskunnassa eli vaatimuksen, että
avioliitto tulee säilyttää miehen ja naisen välisenä liittona. Tähän vaatimukseen liittyy
myös oikeudellisia näkökohtia, koska muutosta vaadittiin osittain vetoamalla yhdenvertai-
suuteen ja syrjimättömyyteen, mutta selvää on, että avioliittolain muutokseen ei ollut oi-
keudellista välttämättömyyttä. Päätös oli ideologinen ja poliittinen ratkaisu, jolla on syvät
yhteiskunnalliset ja perheoikeudelliset heijastusvaikutukset, kun mennään tässä vuosia
eteenpäin.

Seksuaaliselle vähemmistölle annettu oikeus solmia avioliitto samaa sukupuolta olevan
henkilön kanssa ei ole tullut siis vielä voimaan, ja se on tässä vaiheessa mielestäni syytä
avata, niin kuin täällä on keskusteltu, ja korjata. Asioita uudelleenharkittuaan toivon jokai-
sen muodostavan kantansa siten, että lapsen etu on ensisijainen ja avioliitto on miehen ja
naisen välinen liitto. Aika näyttää, mikä on seuraava askel. Siitä huolimatta kunnioitan
kaikkia ihmisiä, mutta lainsäätäjänä minulle on hyvin yksioikoinen tämä asia, että avioliit-
to on ja tulee aina olemaan miehen ja naisen välinen liitto.

19.29 Joona Räsänen sd: Arvoisa puhemies! Minulle tämä käsittelyssä oleva asia on var-
sin yksinkertainen. Minulle tasa-arvoinen avioliitto on aito avioliitto ja aito avioliitto on
tasa-arvoinen avioliitto, sillä ajattelen, että avioliitto on kahden ihmisen välinen liitto, jot-
ka rakastavat toisiaan. Tähän suuntaan Suomi vihdoin ottaa askeleen 1.3., kun tasa-arvoi-
nen avioliittolaki astuu voimaan. Hyväksyn silti sen, että joku toinen ajattelee tästä asiasta
eri tavalla. Vaikka käyttäisimme täällä kuinka paljon puheenvuoroja, niin tuskin sellainen,
kuka tasa-arvoista avioliittolakia kannattaa, siirtyisi sen vastustajaksi tai sellainen, kuka
tasa-arvoista avioliittolakia vastustaa, siirtyisi sen kannattajaksi.

Toivonkin, että kun tästä kansalaisaloitteesta äänestämme, niin lähetämme vahvan vies-
tin siitä, että se onnenpäivä, jota sateenkaariperheet ja ne parit ovat odottaneet, koittaa 1.3.
34



Pöytäkirjan asiakohta PTK 8/2017 vp
Itse äänestän tätä kansalaisaloitetta vastaan, koska haluan mahdollistaa sen saman oikeu-
den sateenkaariperheille kuin me mahdollistamme myös heteropareille.

Tätä keskustelua on tässä salissa käyty moneen otteeseen. Juurikaan kukaan meistä ei
enää uusia argumentteja keksi, ja enemmänkin perustelemme jokainen itse itsellemme,
minkä takia uskomme ja ajattelemme niin kuin teemme. Siitähän totta kai pitkälti demo-
kratiassa on kysymys. Mutta silti toivoisin, että itsenäisyyden juhlavuoden hengessä Yh-
dessä-teeman mukaisesti, yhdessä kun eduskunta päätöksen tekee, niin se on sitten pulinat
pois. Jokainen varmasti oman henkilökohtaisen mielipiteensä säilyttää, mutta tämän jäl-
keen tämä asia olisi ratkaistu ja siirrymme kohti tasa-arvoa.

Arvoisa puhemies! Sitten muutama sana vielä tästä kansalaisaloiteinstituutiosta.
Täällä on paljon käyty myös keskustelua siitä, pitääkö lakia kansalaisaloitteesta muut-

taa. Se on ihan hyvää pohdintaa, mutta enemmän ehkä itse puuttuisin siihen, minkä tällä
hetkellä jo laki mahdollistaa eduskunnan valiokunnille. Hallitusten esityksistä poiketen
kansalaisaloitteistahan ei ole valiokuntien pakko tehdä mietintöjä. Niitä ei siis ole pakko
tuoda enää toistamiseen tänne suureen saliin. Lakivaliokunnassa on minusta perusteellista
keskustelua käyty sen osalta, olisiko tämäkin aloite voitu todeta käsitellyksi jo valiokunta-
vaiheessa, jolloin tältä salikeskustelulta olisimme säästyneet.

Se ei ole tietenkään kansalaisaloitteiden allekirjoittajien vika, että näitä aloitteita tänne
tulee, mutta on hyvä nähdä, mikä riski piilee siinä, että jos jokainen kansalaisaloite pitää
mietinnöllä tuoda tänne saliin, niin se mahdollistaa jo päätettyjen asioiden uudelleenkäsit-
telyn täällä uudestaan ja uudestaan. Tämähän on siinä mielessä ensimmäinen tapaus. Seu-
raava on jo tulossa, kun terveydenhuoltolakia käsittelevä kansalaisaloite on jo ylittänyt
50 000 allekirjoittajan rajan, ja siinä keskustellaan jälleen täällä täysistunnossa sitten Vaa-
san sairaalasta. Jo kertaalleen käsiteltyjä asioita tulemme jatkuvasti täällä käsittelemään
uudestaan.

Senpä takia toivoisin, että vastaisuudessa valiokunnat myös entistä hanakammin käyt-
täisivät sitä lainsäätäjän heille antamaa mahdollisuutta olla tekemättä jokaisesta kansalais-
aloitteesta mietintöä. Itse hallintovaliokunnassa me törmäsimme tähän samaan syksyllä,
kun käsittelimme kansalaisaloitetta rikokseen syyllistyneen ulkomaalaisen karkottamises-
ta. Aloitteen tekijäthän varmasti tarkoittivat, että aloite olisi tiukentanut nykyistä lakia. To-
siasiassa, jos olisi eduskunta hyväksynyt sen kansalaisaloitteen pohjalta tehdyt ehdotuk-
set, laki olisi lieventynyt. Jo silloin olisi hallintovaliokunta voinut todeta, että kansalais-
aloite ei aiheuta enempää toimenpiteitä.

Siksipä, arvoisa puhemies, toivonkin, että tätä keskustelua kansalaisaloitteen ympärillä
ja sen käsittelyn ympärillä tullaan vielä jatkossa käymään ja pohdittaisiin, onko tässä teh-
tävä lainsäädäntömuutoksia mutta myös sitten toiminnallisia muutoksia täällä eduskunnas-
sa.

Haluan kuitenkin lopettaa siihen, mihin niin monesti aina tässä avioliittokeskustelussa
olen oman puheenvuoroni lopettanut, että kaikesta huolimatta toivon, että tulevaisuudes-
sakin ihmiset solmivat avioliittoja ja rakastavat toisiaan. Nyt onneksi 1.3. jälkeen tämä oi-
keus kuuluu useammalle kuin tällä hetkellä.

19.35 Sari Tanus kd: Arvoisa herra puhemies! Kaikki ihmiset ovat tasa-arvoisia ja yh-
denvertaisia, mutta kaikki yhteiselämän muodot eivät ole avioliittoja. 1.3. voimaan tule-
vaksi esitetty sukupuolineutraali avioliittolaki ei lisää tasa-arvoa. Sen sijaan se muuttaa ra-
dikaalilla tavalla avioliiton määritelmää. Kuitenkin yhtä vähän kuin lailla voidaan muuttaa
35



Pöytäkirjan asiakohta PTK 8/2017 vp
neliöt ympyröiksi säätämällä laki kulmaneutraaleista ympyröistä — yhtä vähän — voi-
daan lailla muuttaa sitä, mitä avioliitto todellisuudessa on.

Miehen ja naisen muodostama avioliitto on järjestäytyneen yhteiskunnan perusyksikkö.
Toteutuessaan lakimuutos sukupuolineutraalista avioliitosta tulee aiheuttamaan hämmen-
nystä ja ristiriitoja yhteiskunnassa, kouluopetuksessa ja kodeissa, ja kuten on jo nähty,
myös kirkoissa, jonne lailla ei pitänyt olla mitään vaikutusta, niin kuin meille on vakuutel-
tu. Siksi ei ole perustetta uskoa niitäkään vakuutteluita, että lailla ei tulisi olemaan kieltei-
siä heijastusvaikutuksia muuallekin yhteiskuntaan.

Pitkässä juoksussa tämä aiheuttaa hämmennystä ja ahdistusta lapsissa. Paras ja laaduk-
kain saatavilla oleva perhesosiologinen tutkimusaineisto osoittaa kiistattomasti, että ylei-
sesti ottaen parhaan edellytyksen lapsen tasapainoiselle kehitykselle tarjoaa koti, jonka
muodostavat mahdollisimman ristiriidattomassa avioliitossa elävät mies ja nainen, lapsen
isä ja äiti. Tähän saakka avioliitto, joka on tunnustettu miehen ja naisen liitoksi, on taannut
avioliitossa syntyvälle lapselle syntymäoikeuden isään ja äitiin. Lakimuutoksen myötä
isän ja äidin erilaisuuteen perustuva yhteinen, lapsen elämää rikastuttava vaikutus viedään
avioliitosta. Miten lakimuutoksen kannattajat voivat tosissaan sanoa kunnioittavansa eri-
laisuutta, kun he samaan aikaan ovat valmiit köyhdyttämään lailla lapsen mahdollisuuksia
rikastuttaa elämäänsä juuri sillä erilaisuudella, jonka mies ja nainen avioliitossa isänä ja äi-
tinä esimerkillään antavat?

Nykyinen avioliittolaki ei ole perustuslain eikä ihmisoikeuksien vastainen. Ei kai ku-
kaan tosissaan ajattele, että 100 vuotta Suomessa on ollut perustuslain ja ihmisoikeuksien
vastainen avioliittolaki? Jos eduskunta nyt päättää muuttaa avioliittolakia, se tekee niin
vastoin koko tunnetun ihmishistorian kokemusta ja yhteistä kertynyttä viisautta. Kysykää
vaikka lapsilta, miksi avioliitto halki ihmiskunnan historian on ollut miehen ja naisen liit-
to, ja saatte vastaukseksi: koska lapset tarvitsevat isää ja äitiä. Kaikki ihmiset ovat tasa-ar-
voisia, mutta vain avioliitto miehen ja naisen liittona tarjoaa lapsille tasa-arvoisen synty-
mäoikeuden sekä isään että äitiin.

On hyvin surullista, että naisen ja miehen välinen aito ja alkuperäinen avioliittoinstituu-
tio on joutunut nyt kuin syytetyn penkille. Se on tarkoituksellisesti mutta täysin virheelli-
sesti haluttu nähdä syrjintänä, fobiana tai uskonnollisena jäänteenä, jotta avioliiton merki-
tys pakotettaisiin lainsäädännön myötä joksikin toiseksi kuin se on ollut. Avioliittolain
muutoksella pyritään edistämään sukupuolineutraalia ideologiaa, ja se on yksi keskeinen
syy. Miksi suomalaisessa lainsäädännössä on avioliitto ollut näihin päiviin asti rajattu nai-
sen ja miehen väliseksi? Koska avioliitto on nähty yhteiskuntaa hyödyttävänä, perustavaa
laatua olevana instituutiona, joka antaa lapselle äidin ja isän. Valtio ei siis ole kiinnostunut
romantiikasta vaan perheistä, yhteiskunnan säilymisestä ja eteenpäin menemisestä.

Ei ole viisasta muuttaa avioliiton merkitystä ja siten poistaa yhteiskunnastamme ainut
instituutio, joka edistää lapsen oikeutta tuntea vanhempansa ja kasvaa näiden hoidossa. Su-
kupuolineutraali avioliittolaki viestii, että on yhdentekevää, katkaistaanko lapsen juuret
hänen äitiinsä ja isäänsä. Avioliittolain muutos tulisi myös lisäämään painetta sallia sijais-
synnytykset, avaamaan ja laajentamaan lapsettomuushoitoja, muuttamaan koulujen ope-
tusta sukupuolesta, mitä tosin on, ikävä kyllä, jo tehty. Se tulisi voimaan astuessaan myös
rajoittamaan sanan- ja ilmaisunvapautta, mitä valitettavasti ennenkuulumattomasti Suo-
messa on jo tapahtunut, ja se johtaisi myös kirkkojen avioliittokäsityksen haastamiseen,
mahdollisesti myös oikeusistuimissa.
36



Pöytäkirjan asiakohta PTK 8/2017 vp
Sukupuolineutraaliin avioliittolakiin sisältyy myös oikeus ulkoiseen adoptioon. Ei to-
dellakaan ole samantekevää, saako lapsi adoptiossa kaksi isää, kaksi äitiä vai molemmat —
äidin ja isän. Kun lapsi on jo menettänyt omat vanhempansa, lasta ajatellen on todella su-
rullista, jos hän ei saa korvaavaa kokemusta sekä äidistä että isästä.

On eettisesti sekä juridisesti täysin perusteltua säilyttää lainsäädännössä rekisteröity pa-
risuhdelaki ja naisen ja miehen välinen avioliittolaki erillisinä. Toivon, että tämän salin
kansanedustajat ymmärtäisivät, että juuri näin avioliittolain ja parisuhdelain erillään pitä-
minen palvelee viime peleissä meitä kaikkia, myös erilaisia parisuhteita.

Suomalaiset äänestäjät seuraavat tarkkaan, löytyykö sellaisia päättäjiä, jotka uskaltavat
ja tahtovat seistä perheen, lapsen oikeuksien ja maailman tavallisimman asian — aviolii-
ton — puolella. Tämä eduskunta ei ole koskaan äänestänyt avioliittolain muutoksen puo-
lesta. Pian siihen on mahdollisuus, ja vetoankin kansanedustajiin: avatkaa silmänne ja ym-
märtäkää, että tulevaisuutta ja yhteiskunnan hyvinvointia ajatellen avioliittolain ja parisuh-
delain erillään pitäminen on kaikkien etu.

Tulevaisuusvaliokunnassa usein mietitään, mihin suuntaan yhteiskunta on menossa, mi-
hin haluaisimme sen olevan menossa ja mitä hyvää ja arvokasta toisaalta haluamme säilyt-
tää historiasta ja tästä päivästä tuleville sukupolville. Avioliitto, miehen ja naisen välinen
liitto, sekä lapsia että yhteiskunnan jatkuvuutta ajatellen on aivan erityinen, kaikista muis-
ta parisuhteista poikkeava liitto, ja sen vuoksi on viisautta säilyttää se myös tuleville suku-
polville muista parisuhteista erillisenä instituutiona.

Haluan sanoa kiitokset kansalaisaloitteen laatijoille ja sen eteen valtavasti uurastaneille
ja kaikille sen allekirjoittajille. Minulle, niin kuin valtaosalle suomalaisia, avioliitto on ja
tulee aina pysymään miehen ja naisen välisenä liittona. Minulle se tarkoittaa myös Raama-
tun asettamaa yhden miehen ja yhden naisen välistä liittoa ja tulee sellaisena pysymään,
vaikka Raamattuja kuinka sateenkaaren väreissä uudelleen kirjoitettaisiin. Ja toivon, että
salista todella löytyy rohkeutta äänestää kansan valtaosan tahdon mukaan eli säilyttää ny-
kyinen avioliittolaki ennallaan.

19.44 Sari Raassina kok: Arvoisa puhemies! Kansalaisaloitemahdollisuus on ollut voi-
massa 1.3.2012 alkaen, ja kyllä, se on osoittautunut tarpeelliseksi tavaksi lisätä kansalais-
ten mahdollisuuksia tuoda julkiseen keskusteluun ja eduskunnan käsittelyyn merkittäviä,
usein arvopohjaisia, monimutkaisia ja kansaa jakavia kysymyksiä. Tämä sali on oikea
paikka, oli kyse sitten eutanasiasta tai avioliittokäsitteestä, käydä keskustelua, tuoda tietoa
ja näkökulmia esiin kaikissa sateenkaaren väreissä. Mutta valitettavan usein musta ja val-
koinen ovat täälläkin keskustelun päävärit. Kaikesta huolimatta poliittinen arvokeskustelu
on aina arvokasta. Koen kuitenkin melko turhauttavana käydä samaa keskustelua uudes-
taan kuin Teletapit.

Useat edustajat ovat nostaneet esille, aivan oikein, tarpeen uudistaa kansalaisaloitejär-
jestelmää. Ryhdytään nyt yhdessä tuohon työhön nopeasti. En usko, että kukaan meistä to-
della haluaa jatkaa tällä pohjalla. En kritisoi minkään kansalaisaloitteen allekirjoittajia.
Päinvastoin laillinen kansalaisaktiivisuus on aina kiittämisen arvoista.

Olin kuitenkin kovin ylpeä kansanedustajistamme, kun eduskunta aikoinaan hyväksyi
Tahdon2013-kansalaisaloitteen, enkä silloin voinut kuvitellakaan, että nyt sitten itse kan-
sanedustajana joudun varmistamaan oikeudenmukaisuuden toteutumisen äänestämällä tätä
vasta-aloitetta vastaan. Tavoitteena arvokysymyksissä tulee olla avoimemman, tasa-arvoi-
semman ja yhdenvertaisemman Suomen rakentaminen laki kerrallaan.
37



Pöytäkirjan asiakohta PTK 8/2017 vp
Lasten asemaa on käsitelty riittävän laajasti muun muassa liitännäislakien käsittelyn yh-
teydessä. Haluan vain todeta, että mikään tieteellisesti kestävä tutkimus ei tue niitä käsi-
tyksiä, että vanhemman tai vanhempien sukupuoli tai seksuaalinen suuntautuminen olisi
keskeinen tekijä lapsen tasapainoisen kasvun tai kehityksen suhteen. Sen sijaan on erittäin
vahvaa näyttöä siitä, että vanhempien hyvä parisuhde antaa lapselle parhaat lähtökohdat tu-
levaisuutensa rakentamiseen. Eikö näin ollen tasa-arvoinen avioliittolainsäädäntö tule pa-
rantamaan lasten asemaa? 

Kannan mielelläni osaltani vastuun lainsäädäntöön perustuvan avioliittoinstituution
muuttamisesta siten, että kaikilla täysi-ikäisillä ihmisillä on siihen yhdenvertaiset mahdol-
lisuudet. Haluan jo etukäteen onnitella kaikkia niitä pariskuntia, joiden muutaman viikon
päästä on mahdollista solmia avioliitto. Toivottavasti näemme runsaasti iloisia, onnellisia
hetkiä aidon rakkauden hengessä.

19.47 Jari Ronkainen ps: Arvoisa puhemies! Kun Suomeen on luotu tällainen järjestel-
mä, jossa kansa voi tehdä aloitteita eduskunnan käsittelyyn tiettyjen määrättyjen kriteerien
puitteissa, on mielestäni itsestäänselvää, että kaikki aloitteet, jotka täyttävät nuo kriteerit,
käsitellään samalla viivalla — jopa silloin, kun aloitteet ovat toisilleen vastakkaisia. Kan-
saan mahtuu mielipiteitä, ja me olemme täällä lakien säätäjinä toteuttamassa kansan tahtoa
edustuksellisen demokratian kautta. On luonnollista, että jokaista toimintaa seuraa vasta-
reaktio. Nyt käsiteltävänä oleva kansalaisaloite on syntynyt seurauksena edellisen hallituk-
sen säätämälle avioliittolaille, joka myös perustui kansalaisaloitteeseen. Näiden aloittei-
den pohjalta on kuitenkin toimittava varovaisesti, sillä ne eivät edusta koko kansan tahtoa.
Riskinä on, että eduskunta soutaa ja huopaa vastakkaisten aloitteiden kanssa, kuten nyt on
tapahtumassa. Minun mielestäni avioliittolain muuttaminen oli alun perinkin virhe, ja itse
kannatan tänään täällä käsiteltävää kansalaisaloitetta.

Mitä tulee lain säätämisen johdonmukaisuuteen ja edellisen kauden eduskunnan päätös-
ten kunnioittamiseen, on huomioitava, että avioliittolainsäädännössä on käynnissä mullis-
tus, joka on katkaisemassa miltei vuosisadan jatkuneen johdonmukaisuuden kansakuntam-
me itsenäistymisestä asti. Tässä välissä on käyty uudet vaalit, ja eduskunta kuvastaa nyt
sitä yhteiskunnallista kehitystä, mitä viime kaudesta on tapahtunut. Toivon, että eduskunta
äänestää avioliiton pysymisestä miehen ja naisen välisenä lakivaliokunnan mietintöä vas-
taan niin kuin teki viime kaudellakin äänestäessään sukupuolineutraalista laista.

Arvoisa puhemies! Suurimpana yksittäisenä seikkana minua arveluttaa uuden lain myö-
tä homopareille avautuva adoptio-oikeus. Lain vaikutus yhteiskunnalle on paljon laajempi
kuin pelkkä tasa-arvoisten oikeuksien myöntäminen homopareille. Se muuttaa yhteiskun-
nan muodostavan ydinyksikön eli perheen määritelmää. Perhe on luontainen yksikkö, jo-
hon lasten vanhempina kuuluvat äiti ja isä. Adoptio-oikeus homopareille riistää lapsen oi-
keuden äitiin ja isään, jotka kummatkin tuovat vanhemmuuteen oman erityisen ominaisuu-
tensa. Lapsen tasapainoinen kasvaminen aikuisuuteen vaatii sekä isän että äidin roolimal-
lia. Samaa sukupuolta olevien parien kasvattamat lapset ovat riskissä joutua esimerkiksi
koulukiusatuksi. Lisäksi eräissä tutkimuksissa on viitteitä, että samaa sukupuolta olevien
parien kasvattamat lapset ovat taipuvaisempia masennukseen, päihteiden väärinkäyttöön ja
pahimmillaan jopa itsemurhiin verrattuna muuhun väestöön.

Arvoisa puhemies! Mielestäni adoptioon luovuttavien biologisten vanhempien tahtoa
tulisi voida noudattaa siinä, minkälaiseen perheeseen lapsi pääsee. Lisäksi on otettava huo-
mioon, että lakimuutos mahdollisesti sulkee ja estää edellytyksiä kansainväliseen adop-
38



Pöytäkirjan asiakohta PTK 8/2017 vp
tioon. Maissa, joissa olisi runsaasti adoptoitavia lapsia, on monesti vanhoilliset, uskonnol-
liset perinteet, jotka eivät hyväksy homoliittoja eivätkä siten myöskään luovuta lapsia
adoptoitavaksi. Kysymys kuuluu, onko tämä näiden lasten etu.

Homopareilla on ollut riittävä lainsäädäntö rekisteröidyn parisuhteen kautta, ja sen eri-
lainen asema avioliiton kanssa ei ole perustuslakivaliokunnan mietinnön perusteella syrji-
vä. Mikäli nyt käsiteltävä aloite voittaa äänestyksessä, tulee lakimuutosten valmistelu lo-
pettaa ja palauttaa liitännäislakien osalta valmistelua edeltävään aikaan. Mitä tulee valtion-
uskontoon, on kirkon oma, sisäinen asia, kenet se vihkii avioliittoon. Kirkolla on siihen
olemassa oma lakikirjansa.

19.53 Laura Huhtasaari ps: Arvoisa puhemies! Kenen joukoissa seisot? Huomenna saa-
tan seistä vähemmistönä tässä salissa. Enemmistö saattaa äänestää sukupuolineutraali-
ideologian puolesta.

Edustaja Satu Hassi oli aivan oikeassa: historiassa, jos me katsomme taaksepäin, ovat
monta kertaa moraalikäsitykset, avioliittokäsitykset ja muut asiat heitelleet. Varsinkin kun
saavutamme toisen ääripään, menemme täyteen rajattomuuteen, niin silloin otamme takai-
sin. Nyt olemme ottamassa takaisin: Yhdysvalloissa Trump, erittäin konservatiivinen pre-
sidentti, tuli valituksi; Ranskassa ei enää pääse presidentiksi, jos ei ole maahanmuuttokriit-
tinen ja konservatiivi — Fillon ja Le Pen ovat molemmat konservatiiveja. Itävallassa ihan
vähän aikaa sitten äänestettiin aidosti tasa-arvoisen avioliittolain puolesta. Eli itse asiassa
Suomi tulee nyt vähän jäljessä. Mutta aina tulee uusia hallituksia, aina tulee uusia koali-
tioita, ja meillä on mahdollisuus tehdä aina parempaa politiikkaa.

Tästä avioliittoinstituutiosta tehtiin jostain syystä ihmisoikeuskysymys. Siitä tehtiin jos-
tain syystä tasa-arvokysymys, vaikka se ei sitä ole. Siitä tehtiin jostain syystä mittari — että
tällä me mittaamme ihmisen arvoa ja perheiden arvoa. Eihän meidän pidä mitata avioliit-
toinstituutiolla kenenkään perheen arvoa. Meillä on ollut aina hyvin erilaisia perheitä.
Meillä on paljon myös heteroperheitä, joissa ei haluta mennä avioliittoon. He ovat yhtä ar-
vokkaita. Koskaan ei ole ollut kysymys siitä.

Oikeus avioliittoon ei ole sama kuin oikeus rakastaa tai olla yhdessä lopun elämäänsä.
Mutta minä olen erityisen huolissani siitä, että jos nyt huomenna tämä aidosti tasa-arvoi-
nen avioliitto häviää, niin miten käy adoption, saammeko Venäjältä edelleen adoptoitua
lapsia. Minä ainakin haluaisin Pietarin katulapsia suomalaisiin perheisiin. Meidän pitää pi-
tää huoli siitä, että vanhemmilla on oikeus päättää, mihin annetaan se kaikkein arvokkain,
mitä sinulla on, eli lapsesi — se kaikkein arvokkain. Meidän pitää pitää huoli, että vanhem-
milla säilyy tässä oikeus päättää.

Toinen asia, mistä pitää pitää huoli, on se, että kirkollisen avioliiton vihkimistä koske-
vat säädökset ja käytännöt ovat hajanaisesti avioliittolaissa, kirkkolaissa ja kirkkojärjes-
tyksessä. Koska on jo ilmennyt epätietoisuutta siitä, voiko pätevän kirkollisen vihkimisen
toimittaa vastoin uskonnollisen yhdyskunnan itselleen määräämiä muotoja ja ehtoja, tulee
asiaa koskevaa sääntelyä täsmentää kirkollisen autonomian säilyttämiseksi vihkimisessä.
Ei kai tässä salissa kukaan halua viedä papeilta omantunnonoikeutta.

Olen kuunnellut tätä keskustelua, ja täällä on tullut sellainen asia esille, että ei saisi pu-
hua Raamatusta tai Jumalasta tai Jeesuksesta. Miksi ei saisi? Eikö tässä salissa meillä ole
rajaton sananvapaus, mielipiteenvapaus, uskonnonvapaus? Ainakin sukupuolineutraalin
ideologian vapaus on! Sallitaan kaikki muutkin ideologiat, aatteet ja ismit. Jokainenhan
meistä tekee päätöksiä oman arvomaailmansa pohjalta.
39



Pöytäkirjan asiakohta PTK 8/2017 vp
Ja vielä haluan tuoda esille tämän — vaikka tämä on täällä salissa monta kertaa tuotu
esille — siksi, että se ei jää kenellekään epäselväksi: lakivaliokunta on todennut mietinnös-
sään, että avioliittolain sääntelyn rajaaminen vain miehen ja naisen väliseksi ei ole ongel-
ma perustuslain eikä Euroopan ihmisoikeussopimuksen kannalta, koska parisuhteen sään-
tely kuuluu kansalliseen harkintavaltaan. — Tähän on erittäin hyvä lopettaa tämä puhe.

19.58 Sami Savio ps: Arvoisa puhemies! On hyvä, että perinteistä avioliittokäsitystä puo-
lustava kansalaisaloite on saatu eduskuntaan ja nyt myös tänne ensimmäiseen käsittelyyn.
Kiitos kaikille aloitteen allekirjoittaneille myös minun puolestani.

Lähes kaikki sanottavan arvoinen on tietysti tänään ja jo aiemmin täällä moneen kertaan
sanottu, emmekä me täällä ketään kanssaedustajiamme voi varmaankaan käännyttää toi-
selle kannalle. Onneksi keskustelu on kuitenkin tänään pysynyt pääosin asiallisena, vaikka
näkemyserot ovat tietysti selkeitä.

Edustaja Heinonen otti omassa puheenvuorossaan esille niin sanotun miinusäänten an-
tamisen mahdollisuuden kansalaisaloitteita allekirjoitettaessa. Tähän edustaja Heinosen
ajatukseen sisältyy periaatteessa tietynlaista loogisuutta, mutta itse pitäisin huomattavasti
parempana vaihtoehtona sitä, että tämänkaltainen arvoja ja eettisiä näkemyksiä punnitseva
aihe voitaisiin jatkossa viedä suoraan kansanäänestykseen. Tällöin kaikki äänestysikäiset
kansalaiset voisivat esittää oman näkökantansa. Suora demokratia esimerkiksi Sveitsin ta-
paan osoittaisi koko kansan todellisen tahdon varsinkin arvokysymyksissä, joihin jokaisen
kansalaisen on helppo muodostaa oma henkilökohtainen näkemyksensä ilman laajoja
asiantuntijakuulemisia. Arvioisin itse, että kansalaisten parissa on todennäköisesti suhteel-
lisesti huomattavasti enemmän konservatiivisia näkemyksiä avioliittolain osalta kuin tä-
män salikeskustelun nojalta voisi olla pääteltävissä.

Itse olen perinteisen avioliiton kannattaja, kuten olen jo aiemmin eduskunnassa ja täys-
istuntosalissa todennut. Oma arvokonservatiivisuuteni perustuu kulttuurimme pitkään his-
toriaan, jossa perinteinen avioliitto on jo vuosituhansia ollut perhe-elämän keskeinen kul-
makivi. Saattaa olla, että olen mahdollisessa huomisessa äänestyksessä vähemmistössä,
mutta sekin on osa demokraattista päätöksentekoprosessia, eikä se toisaalta käsitykseni
mukaan tee omasta näkökulmastani ja kannastani muita vähempiarvoista.

20.00 Johanna Karimäki vihr: Arvoisa puhemies! Sateenkaariperheissä rakastetaan. Sa-
teenkaariperheissä kasvaa lapsia. Heidän elämäänsä täällä nyt käsitellään ja heidän olemi-
sensa kyseenalaistetaan.

Me tahdoimme voimalla vuonna 2013 ja tahdomme edelleen. Tasa-arvoinen, sukupuo-
lineutraali avioliittolaki hyväksyttiin hienon kansalaisaloitekampanjan ja kansalaisaloit-
teen pohjalta. Silloin sain paljon postia, joista lasten piirustukset ja kiitoskortit olivat kos-
kettavimpia. Oli myös toisenlaista postia, julmaa vihapuhetta ja pilkkaa ihmisistä. On hyvä
muistaa ystävänpäivän tärkeä sanoma: jos et voi olla ystävä, ole edes ihminen toiselle.
Tasa-arvoisessa avioliitossa on kyse ihmisoikeuksista.

Haluan sanoa teille, jotka odotatte maaliskuuta ja rakkauden juhlaa: Kyllä, tahdon. Ha-
luan lämpimästi onnitella rakastavaisia, jotka odottavat hääjuhlaa. Tätä onnea ei saa romut-
taa. On surullista, että vielä kerran oikeus rakastaa tasa-arvoisesti altistetaan eduskunnassa
äänestykseen. (Mika Niikko: Kuka kieltää rakastamasta?) Vastakkaisella kansalaisaloit-
teella oltaisiin viemässä ihmisiltä oikeuksia, jotka heille on jo annettu. Kyllä, tahdon antaa
40



Pöytäkirjan asiakohta PTK 8/2017 vp
onnen rakastaa ja solmia avioliitto ihan jokaiselle täysi-ikäiselle ihmiselle — se ei ole ke-
neltäkään pois.

20.02 Hannu Hoskonen kesk: Arvoisa herra puhemies! Kansalaisaloite aidosta aviolii-
tosta on nyt käsittelyssä, ja tämä tapahtuu tietenkin lakivaliokunnan antaman mietinnön
pohjalta. Itse kannatan vankkumattomasti miehen ja naisen välistä avioliittoa, jota pidän
ainoana ja oikeana. Tässä keskustelussa on helposti menty sellaiseen mielestäni vähän ke-
vyeen tulkintaan tasa-arvosta, nimittäin avioliittohan ei ole pois keneltäkään. Se ei ole tasa-
arvokysymys sillä keinoin, että avioliitosta on olemassa ihan selvät lakitulkinnat perustus-
laissamme ja Euroopan ihmisoikeustuomioistuimen tulkinnoissa ja siinä oikeuskäytännös-
sä, että avioliitto ei ole sillä keinoin tasa-arvoa loukkaava asia, vaan se on vain miehen ja
naisen välinen avioliitto, ja sellaisena se tulee mielestäni tulevinakin vuosisatoina pitää.

Ne puheet siitä, että tämä estäisi rakastamisen vaikka samaa sukupuolta olevien parilii-
toissa, tai millä nimellä sitä liittoa haluaa kukakin nimittää — eihän se sitä tarkoita. Totta
kai rakkaus on rajaton asia. Jos joku mies rakastaa miestä ja nainen naista, minä ilomielin
sen heille suon ja he saavat elää omaa elämäänsä. Sitä paitsi Suomessa on lainsäädäntökin
viilattu jo siihen asentoon, että kyseiset liitot voivat rekisteröityä ja lain kautta saavat näin
suojan sille liitolle. Elikkä tässäkään asiassa ei ole lain silmissä mitään epätasa-arvoa. Epä-
tasa-arvostahan tässä asiassa itse asiassa ei ole kysymyskään.

Arvoisa puhemies! Haluaisin tarkastella tätä asiaa lapsen kannalta. Lapsella mielestäni
pitää olla aina oikeus isään ja äitiin, aina. Tällä ikiaikaisella vanhalla periaatteella on tur-
vattu aina heikomman asema, sen lapsen asema, ja oikeusjärjestys on aina lähtenyt siitä,
että heikomman puolelle asetutaan. Nythän tästä ollaan luopumassa, ja minä pidän sitä erit-
täin vahingollisena asiana. 

Koko länsimainen kulttuuri ja yhteiskuntamme perustuu kristinuskoon. Se on se perus-
ta, ja se on peruskallio, mille tätä yhteiskuntaa on rakennettu niin Suomessa kuin muualla
länsimaissa. Kristinuskon lähteillä on juuri se, että miehen ja naisen avioliitto on siunattu
asia, ja se on meille suomalaisille ollut tärkeä asia vuosisatoja, niin kuin kaikissa länsimais-
sakin.

Länsimainen oikeusjärjestelmä on asettunut heikomman puolelle, niin kuin sanoin, ja
oikeusjärjestelmä on myös tunnustanut avioliiton, että se ei ole syrjivä eikä millään lailla
kenenkään oikeuksia loukkaava, eli se oikeuspuolikin on kunnossa. Tässä keskustelussa on
valitettavasti tuotu sellainen ilmiö esille, että miehen ja naisen välinen avioliitto olisi jol-
lakin keinoin tasa-arvoa loukkaava, kun samaa sukupuolta oleville ei sitä suoda. Tästä on
olemassa selvät oikeuden päätökset, että tämä ei ole mikään tasa-arvoa loukkaava asia. Ja
kun heikomman puolelle asetutaan, niin kuin pitäisi minun mielestäni aina asettua, niin
tämä perinteisen perheen kunnioittaminen on mielestäni juuri sitä, että lapsista pidetään
huolta. Totta kai samaa sukupuolta olevissa liitoissakin voi olla lapsia, minulla ei ole mi-
tään sitä vastaan, mutta eihän se tarkoita sitä, että avioliitto pitäisi jollakin lailla asettaa ky-
seenalaiseksi tämän takia. Pääsääntö on avioliitto, ja sitten sen mukaan mennään.

Kun tätä keskustelua on nyt käyty, niin olen siitä hyvin iloinen ja tyytyväinen, että kes-
kustelu on pysynyt suurin piirtein asiallisena ja ihmiset ovat kunnioittaneet toistensa mie-
lipiteitä. Siitä olen vain hieman murheellinen ja minun on vaikea hyväksyä sitä, että tätä
yhteiskuntamme peruskivijalkaa ollaan koko ajan rapauttamassa. Kristinusko on se mei-
dän yhteiskuntamme kivijalka ollut aina ja siitä tuleva tapakulttuuri, toisten kunnioittami-
nen ja rakastaminen, varaukseton rakastaminen on se iso asia, ja miehen ja naisen avioliit-
41



Pöytäkirjan asiakohta PTK 8/2017 vp
to on tärkeä osa tätä suomalaista kulttuuria ja suomalaista yhteiskuntaa. Sitä, mihin tämä ti-
lanne sitten aikanaan johtaa, minä en tiedä, mutta siitä varmaan sitten meitä viisaammat
historiankirjoittajat aikanaan oman tuomionsa lukevat, mutta me emme ole sitä silloin enää
näkemässä.

20.07 Peter Östman kd: Arvoisa puhemies! Aito avioliitto -kansalaisaloite keräsi yli
100 000 nimeä. Lakivaliokunta päätyi kuitenkin kielteiseen mietintöön. Ensi viikolla ää-
nestetään vielä lausumista, joissa kansalaisten huolet toivottavasti saavat ymmärrystä
edustajiltaan.

Tämän aloitteen tavoite on säilyttää avioliitto aidosti tasa-arvoisena, miehen ja naisen
välisenä liittona, jossa molemmat sukupuolet ovat tasaveroisesti edustettuina. Juuri tämä
liitto on ainutlaatuinen monenlaisten ihmissuhteiden joukossa, sillä se ainoastaan turvaa
yhteiskunnan jatkuvuuden. Avioliitto on perusteltua säilyttää erillisenä instituutiona. Pe-
rinteisen käsityksen mukaan avioliitossa ei ole kyse ainoastaan kahden ihmisen välisestä
sitoutumisesta, vaan koko yhteiskuntarakenteen kannalta keskeisestä perusyksiköstä: per-
he ja suku rakentuvat naisen ja miehen välisen avioliiton pohjalle. Sukupuolineutraalin
avioliittolain myötä käsitteet sotketaan ja avioliiton merkitys kaventuu yhdeksi ihmissuh-
teeksi muiden rinnalla.

Arvoisa puhemies! Edellinen lakivaliokunta, jonka jäsen itse olin, päätyi kaksi vuotta
sitten säilyttämään avioliittoinstituution, mutta eduskunta lopulta päätti toisin. Jo tuolloin
valiokunta totesi, ettei avioliiton määritteleminen naisen ja miehen väliseksi ole vastoin
perustuslakia eikä Euroopan ihmisoikeussopimusta. Se ei riko perusoikeuksia eikä ihmis-
oikeuksia vastaan. Parisuhteen sääntely kuuluu kansalliseen harkintavaltaan, ja avioliiton
sekä rekisteröidyn parisuhteen asettamiselle eri asemaan on erityiset perusteet.

Edellinen lakivaliokunta kiinnitti erityistä huomiota lasten oikeuksiin sukupuolineutraa-
lin avioliittolain valmistelussa. Silloinen valiokunta edellytti, että suurten perheoikeudel-
listen lainsäädäntömuutosten valmistelun yhteydessä pitäisi aina toteuttaa lapsivaikutus-
ten arviointi. Tämä vaatimus perustuu YK:n lapsen oikeuksien sopimukseen, lapsen edun
kun pitää olla ensisijainen kaikessa lapsiin kohdistuvassa päätöksenteossa. Sukupuolineut-
raalin avioliittolain voimaantulo koskee mitä suurimmassa määrin lapsia — mutta heitä ei
ole huomioitu. Niin kuin sanoin aikaisemmassa puheenvuorossanikin, keskustan, kokoo-
muksen ja perussuomalaisten muodostama nykyhallitus toi yksimielisesti eduskuntaan su-
kupuolineutraalin avioliittolain täydennyslait, mukaan lukien adoptiolain, ja jälleen kerran
vailla lapsivaikutusten arviointia. Kysyn edelleen: miksi tällainen kiire? 

Myös lupaukset siitä, että kirkko saa itsenäisesti päättää vihkimiskäytännöistään, unoh-
dettiin jo ennen kuin laki tuli edes voimaan. Lainsäädännöllisesti kirkon tilanne on jätetty
nyt niin sekavaksi, että käytännössä yksittäiset pastorit voivat tehdä mitä lystäävät. Siksi
olisi kiire korjata nämä lainsäädännön puutteet.

20.11 Mika Niikko ps: Arvoisa puhemies! Aivan aluksi esitän: käsittelyn pohjaksi ote-
taan vastalauseeseen sisältyvät 1. ja 2. lakiehdotus.

Arvoisa puhemies! Täällä muistaakseni jossain debatin vaiheessa mainittiin — oliko
edustaja Räsänen vai Kärnä — että jokaisesta uudesta asiasta, mitä täällä ei ole esitetty, hän
lupasi tarjota kahvikupin. Nyt tässä täytyy tunnustaa, että täällä ollaan Laura Huhtasaarelle
kahvikupillinen velkaa, nimittäin hänen puheenvuorossaan tuli mielestäni hyvin esille nä-
kökulma siitä, että kaikki perhemuodot ovat yhtä arvokkaita. Ei ole eriarvoisia perhemuo-
42



Pöytäkirjan asiakohta PTK 8/2017 vp
toja, oli sitten kyseessä sateenkaariperhe, heteroperhe, yksinhuoltajan perhe tai perhe il-
man lapsia. Kaikki perheet ovat samanarvoisia, yhtä arvokkaita lainsäädännön ja meidän
päättäjien silmissä.

Se, mistä tänään keskustellaan, on avioliittoinstituution muuttaminen sekä lapsen adop-
tiolainsäädännön muuttaminen. Jos me olemme — niin kuin kaikki me olemme — jotain
mieltä ja silloin myös eri mieltä jotain toista kohtaan, niin sallittakoon se toivon mukaan
kaikille. Itse en myöskään voi käsittää sitä, miten tässä talossa, tässä lainsäädäntöhuonees-
sa niin heppoisesti käytetään näitä tasa-arvotermejä, ihmisoikeuskysymyksiä ja kaikennä-
köisiä suvaitsemattomuusmoitteita toisia kohtaan. Mustasta tehdään valkoinen ja päinvas-
toin, jos halutaan.

Arvoisa puhemies! Haluan vielä ottaa kantaa tähän, mistä lakivaliokunnan puheenjoh-
taja Tolvanen puhui ja myös Ojala-Niemelä, miksi tämä kansalaisaloite lähetettiin perus-
tuslakivaliokuntaan. Se, mitä omassa ensimmäisessä puheenvuorossani tarkoitin, liittyi sii-
hen tilanteeseen, että lakivaliokunnassa kuultiin ainoastaan yhtä perustuslakiasiantuntijaa.
Lakivaliokunnassa oltaisiin voitu kuulla sellaista perustuslakiasiantuntijaa, jollaista kuul-
tiin myös perustuslakivaliokunnassa, jossa todettiin, ettei tämä kansalaisaloite ole perus-
tuslain vastainen. [Laura Huhtasaari: Niinpä!] Siinä mielessä tämä kaikki on politiikkaa ja
me teemme itse ratkaisut niitten kuulemisten perusteella niiden voimasuhteiden mukaan,
mitä tässä nykyisessä eduskunnassa ja vaalien jälkeisessä tilanteessa on tähän taloon edus-
tajia valittu. Viime vaalikaudella — täytyy muistuttaa vielä se — lakivaliokunta totesi, että
miehen ja naisen välinen avioliitto ja tämä adoptioasia nykyisellään on hyvä ja oikeuden-
mukainen. Eduskunnassa onkin vain kerran perusteellisesti asiaa käsitelty viime vaalikau-
della, ja silloin tehtiin tämä toteamus, ettei perinteisen avioliiton muuttamiseksi ole tarvet-
ta. Tosin me tiedämme, että se eduskunnassa sitten kuitenkin muuttui.

Meidän täytyy muistaa myös se, että kansalaisaloite on arvokas asia, ja kun ovat vaalit
olleet välissä, niin on aivan täysin oikeutettua, että nämä kansalaisaloitteet myös sitten tääl-
lä käsitellään, mikäli ne on riittävän hyvin ja perusteellisesti valmisteltu. Tässä vaiheessa
täytyy kuitenkin sanoa, että itse en enää usko tähän kansalaisaloitteen asemaan ja tulevai-
suuteen. Ei voi olla niin, että 50 000 nimeä kerättäessä me voimme pyörittää koko edus-
kuntaa ja saada muutettua lakeja, jotka ovat täällä kuitenkin osoittautuneet hyviksi. Edes
kansanedustajat, vaikka he keräisivät yli 100 edustajan nimet, eivät saa välttämättä sellais-
ta käsittelyä, että asia tulisi tänne saliin päätettäväksi. Siinä mielessä kansalaisaloite on rik-
ki tältä osin, ja veikkaanpa sen tulevaisuudelle aika lyhyttä historiaa.

Itse kannatan totta kai suoraa demokratiaa ja demokratian parantamista yleensä. Jos me
menisimme suoran demokratian puolelle enemmän, niin meidän pitäisi ottaa mallia esi-
merkiksi Sveitsistä. Siellä kaikista merkittävistä asioista, jos on riittävästi nimiä kerätty,
tehdään kansanäänestys, ja silloin kun kansa puhuu, niin se on viimeinen sana. [Laura Huh-
tasaari: Kaikki aikanaan, edustaja Niikko!]

Arvoisa puhemies! Täytyy vielä tästä poimia muutama puheenvuoro.
Edustaja Tanus nosti hyvin esille sen näkökulman, että kaikki samaa sukupuolta olevat

parit eivät halua avioliittoon. He eivät halua sitä, että heiltä viedään oikeus rekisteröityyn
parisuhteeseen. Tämä on aivan totta. Itsekin olen vaalikentillä kuullut aivan saman viestin
samaa sukupuolta olevilta pareilta. He ovat ihmetelleet sitä, että niin helposti heidän kaik-
kien puolesta ja heidän kaikkien suulla puhutaan, niin päättäjien kuin sateenkaarijärjestö-
jen toimesta. Ei tämä ole niin mustavalkoinen asia kuin täällä on annettu ymmärtää. Meitä
43



Pöytäkirjan asiakohta PTK 8/2017 vp
ihmisiä on — myös sukupuolivähemmistöissä on sellaisia — jotka ajattelemme asiaa eri
tavalla, ja se meidän tulisi tunnistaa ja myös tunnustaa.

Puheenjohtaja! Sitten vielä tästä, kun täällä on mainittu, edustaja Kärnän toimesta esi-
merkiksi, näitä tutkimuksia. En haluaisi tässä nyt kovin syvälle mennä, mutta pakko tästä
on mainita vähän. Edustaja Kärnä viittasi Coloradon tutkimukseen, jossa sanotaan, ettei
ole mitään eroa siinä, minkä muotoisessa perheessä lapsi kasvaa. Tosiasiassa homoliitot ja
nämä samaa sukupuolta olevien parien perhemuodot institutionaalisesti, lainsäädännön
kannalta ovat kumminkin hyvin tuoreita koko länsimaisessa historiassa, ja meillä ei ole
olemassa pitkäkestoisia tutkimuksia niitten vaikutuksista. Totta on, että on tutkittu äidin
luona kasvaneiden lasten pärjäämistä elämässä ja yleensä näiden naisparien, jotka ovat lap-
sia kasvattaneet, tuloksia on sitten pystytty arvioimaan. Meillä ei kuitenkaan ole mitään
tutkimuksia esimerkiksi miesparien parissa kasvaneista lapsista, kuinka hyvin heillä me-
nee 10—20 vuoden kuluttua, ja siinä mielessä on virheellistä väittää täällä, että kaikki tut-
kimukset osoittavat sen, ettei ole mitään merkitystä, minkälaisessa perheessä kasvaa.

Sitten kun edustaja Hassi mainitsi siitä, että yhteiskunta on vihkinyt homoja aikaisem-
minkin, hän viittasi Rooman valtakunnan aikaan esimerkiksi, niin meillä on kautta histo-
rian ollut, ja tulee olemaan, yhteiskuntia, joissa homoseksuaalisuus on hyvinkin yleistä ja
myös hyvin monella tavalla esiintyvää. Meillä ei kuitenkaan ole ollut historiassa, länsimai-
sessa historiassa, sellaisia yhteiskuntia aikaisemmin kuin tässä viime vuosikymmenten ai-
kaisessa kehityksessä, jossa tietoisesti ja määrätietoisesti yhteiskunta on asettanut samaa
sukupuolta olevien parien liitot samalle tasolle kuin heteroperheiden. Tämä on siinä mie-
lessä eräänlainen, voidaanko sanoa, yhteiskuntakokeilu koko länsimaisessa historiassa. Ja
haluankin muistuttaa, mikä se Rooman loppu loppujen lopuksi oli.

Arvoisa puhemies! Miehen ja naisen välinen avioliitto on erityinen. Miehen ja naisen
välinen avioliitto on yhteiskunnan perusrakennuspalikka, jota ilman yhteiskunta ei pyöri.
Sen tähden miehen ja naisen välisellä avioliitolla on erityisasema ollut kautta historian yh-
teiskunnassa, ja niin tulisi myös jatkossa olla. Avioliitto luo erityisen suojan lapsille ja eri-
tyisesti naiselle parisuhteessa. Se sitouttaa miehen pitämään huolta perheestään. Tämä ei
kuitenkaan ole vastakohta sille, että me tässä syrjimme mitään, jos tällainen miehen ja nai-
sen välinen avioliitto haluttaisiin jatkossakin pitää voimassa.

Lopuksi haluan, puhemies, vielä sanoa siitä, että kansan mielipiteitä on helppo muoka-
ta, se on nähty kaikessa mediassa ja kaikessa tässä kehityksessä ja keskustelussa. Hiljainen
enemmistö kuitenkin on myös antanut paljon palautetta siitä, että on hyvä, että joku ja jot-
kut tässäkin salissa uskaltavat puolustaa perinteistä avioliittoa.

Arvoisa puhemies! Toivon sydämestäni, että huomenna, kun me äänestämme, me ää-
nestäisimme totuuden ja nykyisen vielä voimassa olevan avioliittolain puolesta. Se ei ole
keneltäkään pois, jos tämä avioliittolaki pysyy tällaisenaan.

20.22 Teuvo Hakkarainen ps: Arvoisa puhemies! Kiitos niille henkilöille, jotka ovat tä-
män kansalaisaloitteen alulle panneet, ja kaikille teille rakkaille edustajille, jotka on alulle
pantu. Lukisin tässä erään homon sähköpostin, jonka hän lähetti minulle. Jätän nimen mai-
nitsematta. Hän itse on homo ja varoittaa sukupuolineutraalin avioliiton lapsille aiheutta-
mista haitoista.

"Vuosia sitten rehelliset, terveeseen järkeen perustuvat pohdintani pakottivat minut te-
kemään seuraavat, yllättävät johtopäätökset: 1) Perheen perustaminen kahden miehen kes-
ken ei ole verrattavissa perheeseen, jonka perustavat mies ja nainen. 2) On suoranaista pa-
44



Pöytäkirjan asiakohta PTK 8/2017 vp
huutta evätä lapselta eri sukupuolta olevat vanhemmat. Lapsi tarvitsee ja kaipaa molem-
pia, äitiä ja isää.

’Tiedän sydämessäni, että ihminen on hyvä, ja oikeus aina lopulta voittaa. Jokaisen ih-
misen elämällä on selkeä tarkoitus ja arvo.’ Nämä sanat lausui Ronald Reagan vuonna
1991. Olen kehystänyt ne ja ripustanut taulun oman työpöytäni yläpuolelle. Ne ovat olleet
johtotähteni siitä lähtien, kun aloin osallistua kansakunnassamme käytävään keskusteluun
sukupuolineutraalista avioliitosta homomiehen näkökulmasta.

Vaikka koko sydämestäni kannatan homojen ja lesbojen rekisteröityjen parisuhteiden
laillistamista, vastustan kuitenkin sukupuolineutraalia avioliittoa. Koska sateenkaariakti-
vistit ovat naulinneet sukupuolineutraalin avioliiton tavoitteidensa lopulliseksi päämääräk-
si eivätkä tyydy rekisteröityyn parisuhteeseen, minut on leimattu itseinhoiseksi petturiksi.
Se ei minua haittaa, koska itsearvostukseni perustuu rehellisyyteen ja terveen järjen käyt-
töön.

Sukupuolineutraali avioliitto on käsitteenäkin jo epäuskottava ja mahdoton. Poliittinen
korrektius on kuitenkin tehnyt tämän ilmiselvän totuuden ääneen sanomisesta uhkaroh-
keaa. Sukupuolineutraali avioliitto ei ole avioliitto lainkaan. Se on jotain aivan muuta.

Sukupuolineutraalin avioliiton vastustajat on mediassa leimattu lempeimmillään kivi-
kautisiksi uskonnollisiksi hörhöiksi. Ankarimmillaan he ovat saaneet homofobisten vihan-
lietsojien leiman.

Olen aina varonut käyttämästä uskontoa tai perinnettä perusteluina ottaessani kantaa tä-
hän aiheeseen. Terve järki ja omat kokemukseni ovat tuoneet minut tähän johtopäätök-
seen."

Arvoisa puhemies! Luin ihan sanasta sanaan tämän, jonka oli tämmöinen sukupuoli-
neutraali tyyppi elikkä homo kirjoittanut ja joka oli sitä mieltä, että tässä ei ole mitään jär-
keä. Toin sen nyt julki tässä. Ja tästä vielä sen verran, kun täällä on käytetty Raamattua: Se
nyt tietysti on elämän pohja ja perusta, mutta sieltä kannattaa lukea myös se kohta Sodo-
masta ja Gomorrasta. Olemmekohan me tulossa niihin päiviin? — Kiitos. 

20.27 Antero Laukkanen kd: Arvoisa herra puhemies! Ensinnäkin kannatan edustaja
Niikon tekemää esitystä.

Muutama näkökulma vielä tähän aiheeseen ikään kuin lainsäätäjän kannalta, jotka ha-
luaisin nostaa esille:

Oikeusoppineet käyttävät tällaista termiä kuin "oikeusnormihierarkia". Täällä on paljon
puhuttu siitä, minkälaista lainsäädäntöä voi tehdä, ja tavallaan itsemääräämisoikeudesta,
ihmisoikeuksista, yhdenvertaisuudesta, tasavertaisuudesta ja tasa-arvosta on tullut sellai-
nen mantra, jota täällä liitetään sellaisella tavalla lainsäädäntöön, että se ei aina tee oikeut-
ta edes meille kansanedustajille, jotka näitä lakeja säädämme. Kaikki tiedämme, että laeil-
la on ohjausvaikutus, toivotaan, että ne johtavat tiettyyn suuntaan.

Nyt tässä keskustelussa, jota me käymme — tässä on lainaus — "perustuslakivaliokunta
katsoi jo vuonna 2001 virallistettua parisuhdetta koskevassa lausunnossaan, että avioliitto-
lainsäädäntöä ja sen kanssa rinnasteisia lakeja säädettäessä on kyse sellaisista erityisistä
yhteiskunnan tulevaisuuteen ja arvoihin liittyvistä ratkaisuista, joissa avioliiton asettami-
nen naisen ja miehen parisuhteena erityisasemaan lainsäädännössä oli perusteltua". Tämä
on siis perustuslakivaliokunnan lausunto. Samassa lausunnossa todetaan, että asiat voivat
muuttua, kun yhteiskunta muuttuu, ja tämä on ihan totta: me elämme nyt yhteiskunnassa,
jossa tällaisten selkeiden maailmankatsomuksiin perustuvien arvojen tämmöinen keskei-
45



Pöytäkirjan asiakohta PTK 8/2017 vp
nen symposium ja vuorovaikutus on niin voimakasta, että koko läntinen maailma etsii ih-
misen merkitystä ja myös perhekäsitystä tämän kaiken keskellä, että kuinka arvokasta on
esimerkiksi sitoutua johonkin ihmissuhteeseen koko elämänsä ajaksi.

Istuin parturissa, ja käsiini osui naistenlehti, ja siinä todettiin tällä tavalla, että vasta nel-
jäs avioliitto on hyvä avioliitto — vasta neljäs avioliitto, eli ei kannata olla niin huolissaan,
kun kävelee alttarille ensimmäistä kertaa, koska voi alttarille kävellessään jo miettiä, että
tässähän saattaa käydä hyvin, kun tästä pääsee äkkiä eroon ja on jo seuraava kiikarissa.
Tämä kuvaa hyvin tätä arvojen murrosta ja maailmaa, jossa me nyt elämme.

Ei ole mikään ihme, että tämä uusi sukupolvi, nuori sukupolvi katsoo, että heidän oikeu-
tensa solmia avioliitto jonkun ihmisen kanssa on ihmisoikeuskysymys ja ihmisarvokysy-
mys. Mutta kun sitä katsotaan tästä näkökulmasta, että yhteiskunta itse on päättänyt jo pit-
kän aikaa sitten, että on joitakin sellaisia peruspilareita ja instituutioita, joiden erityisyys
kannattaa tunnustaa, jotta yhteiskunta säilyisi ja jotta juuret olisivat jossakin — juuret, hy-
vät kansanedustajat, jotta jossakin olisi juuret, jotka kantaisivat koko yhteiskuntaa suku-
polvesta toiseen. Avioliitto on juuri tällainen juuri, joka koko yhteiskunnan pitäisi tunnis-
taa erityisenä, ja nimenomaan miehen ja naisen välinen avioliitto, joka tuo jatkuvuutta.

No, sitten toiseen asiaan, joka liittyy tähän kirkolliseen autonomiaan:
Tällä hetkellä, jos tämä esityksemme, jos tämä Aito avioliitto, ei menesty huomenna ää-

nestyksessä ja tämä sukupuolineutraali avioliittolaki tulee voimaan, se tarkoittaa niin suur-
ta oikeustilan muutosta, että sen takia, mitä kirkkolaissa säädetään kirkon oikeudesta päät-
tää, kuka solmii avioliiton, olemme sen edessä, että avioliittolakia on pakko tarkentaa. Se
ei ole enää riittävän tarkkarajainen. Tulemme tähän, että jotta voisimme taata, että se, mitä
näissä aikaisemmissa päätöksissä on todettu — että kirkko saa itse päättää siitä, keitä se
vihkii — voi aidosti toteutua, niin joudumme muuttamaan avioliittolakia. Ja tämän haluan
nyt nostaa tässä esille.

Arvoisa puhemies! Tämä on sillä tavalla merkittävä asia, että jos tätä muutosta ei tehdä,
me olemme 1.3. sellaisessa tilanteessa, että niitä pappeja, jotka haluavat solmia avioliittoja
samaa sukupuolta olevien välille, joku osa tulee haastamaan oikeuteen kirkkolain puitteis-
sa. Sitten taas niitä, jotka eivät suostu vihkimään, joku osa tulee haastamaan oikeuteen. Eli
molemmin puolin pöytää tulee syntymään oikeudenkäyntejä ja niin paljon joka puolella
maata, että käräjäoikeudet ruuhkautuvat näiden kanssa, koska tämä on herkkä asia ihmisil-
le ja ihmiset haluavat tämän asian saada sellaiseen muotoon, että kirkolla aidosti on oikeus
oman kirkkolakinsa puitteissa varmistaa se, että heidän päätäntänsä tässä asiassa on riittä-
vä. — Kiitoksia, puhemies!

20.33 Sari Essayah kd: Arvoisa puhemies! Minäkin haluan tässä aluksi puheenvuorossa
kannattaa tuota edustaja Niikon tekemää esitystä, että pohjaksi todella otetaan nuo vasta-
lauseeseen sisältyvät 1. ja 2. lakiehdotus.

Arvoisa puhemies! Meille kristillisdemokraateille avioliiton säilyttäminen miehen ja
naisen välisenä lähtee ideologisesta perustasta ja politiikan lähtökohdasta. Tästä kertoo
paljon se, että myös Euroopan kristillisdemokraattisten puolueiden yhteenliittymä, EPP-
puolue, toteaa omassa peruskirjassaan avioliiton miehen ja naisen väliseksi ja avioliiton
yhteiskunnan perussoluksi. Ei siis siinä mielessä ole ihme, jos me katsomme keskieuroop-
palaisia ja myöskin eteläeurooppalaisia maita, joissa kristillisdemokraatit ovat johtavia
puolueita, että näissä maissa avioliitto on säilytetty miehen ja naisen välisenä. On sitten pa-
riliittoja ja erilaisia muita parisuhdelakeja muita liittoja varten. Muun muassa Itävalta ää-
46



Pöytäkirjan asiakohta PTK 8/2017 vp
nesti hiljattain siitä, tuleeko maahan sukupuolineutraali avioliittolaki, ja tämä laitettiin
kansanäänestykseen ja kansanäänestyksessä kumottiin tämä aloite. Eli meille nämä asiat
eivät ole sellaisia vaaliteemoja vaan ihan siitä kristillisdemokraattisesta ideologiasta lähte-
viä.

Meillä Suomessa on avioliittolain rinnalla vielä tällä hetkellä toimiva parisuhdelaki sa-
maa sukupuolta oleville. Tuntuukin, että oikeastaan koko ajan — kun käsiteltiin viime kau-
della tätä samaa sukupuolta olevien avioliittolakia, kuin myöskin näitä liitännäislakeja, jot-
ka täällä eduskunnassa käsiteltiin — hyvin tietoisesti on jollakin tavalla haluttu unohtaa se,
että meillä Suomessa on todella tämä tilanne, mikä tällä hetkellä on useissa Euroopan uni-
onin jäsenmaissa, että meillä on nämä erilliset lait. Nämä lait ovat rinnakkaisia, ja niin kuin
tuossa perustuslakivaliokunnan lausunnossakin todetaan, tämä on Euroopassa vallitseva
asiaintila. Euroopan ihmisoikeustuomioistuin on todennut, että tämä tilanne ei riko mil-
lään tavalla ihmisoikeussopimuksia vastaan. Tämä nykyinen tilanne ei ole sen kummem-
min Suomen perustuslain tai yhdenvertaisuuslain vastaista tai minkään kansainvälisen so-
pimuksen vastaista. Ja minusta on hyvä, että tänne perustuslakivaliokunnan lausuntoon on
kirjattu tämä, että merkityksellistä on myös, että Euroopan ihmisoikeussopimuksen 12 ar-
tiklassa turvataan oikeus avioliittoon ja se ei sellaisenaan merkitse velvollisuutta mahdol-
listaa samaa sukupuolta olevien oikeutta solmia avioliittoa vaan se kuuluu kunkin sopi-
musvaltion harkintamarginaaliin.

Suomi tässä sitten mahdollisesti, jos huomenna hylätään tämä Aito avioliitto -kansalais-
aloitteeseen pohjautuva mietinnön vastalause, silloin liittyy 1.3. vähemmistöön eurooppa-
laisista maista, joissa mennään tähän sukupuolineutraaliin avioliittolakiin. Se on siinä mie-
lessä harmillista, että me tällä tavalla tässä asiassa erottaudumme eurooppalaisesta valta-
virrasta.

Arvoisa puhemies! Tämän Aito avioliitto -kansalaisaloitteen yhteydessä on puhuttu pal-
jon myös tästä adoptiolain muutoksesta, joka viime kaudella, kun samaa sukupuolta ole-
vien avioliittolaki vietiin läpi, meni ikään kuin siinä sivussa. Eli on niitä kansanedustajia,
jotka ovat sanoneet, että tämä asia jäi huonolle käsittelylle silloin ja ei tuotu tarpeeksi sel-
västi esille, että samassa yhteydessä muuttuu myöskin adoptiolaki. Ja täytyy muistuttaa nyt
kollegoita siitä, että adoptiomahdollisuus monista maista sulkeutuu Suomeen sillä, että
meille tulee sukupuolineutraali avioliittolaki, koska on paljon niitä maita, jotka eivät sitten
anna lapsia adoptoitavaksi niihin maihin, joissa on sukupuolineutraali avioliittolaki.

Täällä edustaja Laukkanen otti hyvin esille nämä uskonnonvapauteen liittyvät muutok-
set, ja nämä ensi viikolla esille tulevat lausumat liittyvät juuri näihin kahteen asiaan, jotka,
voisi sanoa, ovat hyvin kriittisiä, eli tämä adoptioasia ja sitten myöskin tämä, joka liittyy
tähän kirkkojen ja uskonnollisten yhdyskuntien autonomiaan ja oikeuteen päättää omista
asioistaan. Me olemme kuulleet koko ajan sitä, kuinka esimerkiksi luterilaisessa kirkossa
tämä asia tulee varmasti aiheuttamaan monenlaisia hankaluuksia, koska siellä on jo tässä
vaiheessa ilmoittanut osa papeista, että he tulevat vihkimään samaa sukupuolta olevia,
vaikka heillä heidän kirkkojärjestyksensä ei tällaista avioliittoa tunne. On äärimmäisen tär-
keää, että kirkkojen ja uskonnollisten yhdyskuntien autonomiaan ja vapauteen päättää
omasta opistaan, siitä mitä he opettavat avioliitosta, ei lainsäätäjä voi puuttua eikä sitä voi
muuttaa.

Arvoisa puhemies! On maita, joissa näitä asioita on huomioitu. Täällä toin silloin kan-
salaisaloitteen lähetekeskustelussa esille sen, että Norjassa esimerkiksi haluttiin ihan eri-
tyisesti, nimenomaisesti turvata ja alleviivata sitä, että uskonnollisilla yhdyskunnilla ja kir-
47



Pöytäkirjan asiakohta PTK 8/2017 vp
koilla on oikeus itsenäisesti päättää siitä, että mikäli niillä ei ole tällaista liturgiaa samaa su-
kupuolta oleville, niin silloin myöskään vihkimistä ei voida suorittaa, ja tietenkin sitten sen
liturgian aikaansaaminenhan edellyttäisi sitä, että sen kyseisen kirkkokunnan tai uskonnol-
lisen yhdyskunnan korkeimmissa päättävissä elimissä tehtäisiin tällainen päätös. Elikkä
haluttiin suojata selkeästi laista tulevaa uskonnonvapautta ja näitten kirkkokuntien ja us-
konnollisten yhdyskuntien autonomiaa.

Arvoisa puhemies! Tässä samassa yhteydessä aika moni kollega on myöskin nostanut
esille kansalaisaloitteen noin ylipäätänsä, että mitä meidän tulisi tästä kansalaisaloitteesta
ajatella. Itselleni oli yllätys, kun viikon alussa lueskelin, että näitä kansalaisaloitteita on lai-
tettu liikenteeseen peräti 500. 14 niistä on päätynyt tänne eduskuntaan saakka, ja kyllähän
tänä päivänä, kun internet on käytössä, 50 000 allekirjoitusta on aika pieni määrä. Sanon
tämän ihan sillä, että itselleni ei ole merkitystä sillä kansalaisaloitteen sisällöllä, vaan kun
Suomessa päätettiin seurata tätä eurooppalaista kansalaisaloitetta tai sen innoittamana läh-
dettiin säätämään kansalaisaloitetta, silloin olin jo varsin skeptinen tätä koko asiaa koh-
taan, koska tajusin sen, että tämä eurooppalainen kansalaisaloite lähtee aivan toisenlaiselta
pohjalta: miljoona allekirjoitusta seitsemästä eri maasta, minkä jälkeen komissio arvioi,
onko tämä asia sellainen, että siitä voidaan antaa lainsäädäntöä tai sitä voidaan viedä eteen-
päin, onko se erilaisten sopimusten ja myöskin Euroopan unionin peruskirjojen ja vastaa-
vien mukainen.

Meillähän Suomessa kansalaisaloite voi olla juridisesti vaikka kuinka huonosti valmis-
teltu ja se voi olla toivomusaloite, se voi olla pykäläaloite, se voi olla kaikkea siltä väliltä,
ja sitten ikään kuin eduskunnalle annetaan tehtäväksi lähteä viemään sitä kansalaisaloitetta
täällä meidän järjestelmässä eteenpäin. Ja niin kuin muistetaan, kyllähän täällä eduskun-
nassakin silloin, kun nämä ensimmäiset kansalaisaloitteet saapuivat, oli haparointia sen
suhteen, miten tämä kansalaisaloite täällä talossa käsitellään. Se taisi olla tämä turkistar-
hauksen kieltävä aloite, ja jos tämä kansalaisaloite esimerkiksi olisi mennyt silloin aikoi-
naan läpi, siinä olisivat jääneet tutkimatta taloudelliset vaikutukset ja vaikutukset esimer-
kiksi elinkeinovapauteen, joka kuitenkin perustuslaissa Suomessa turvataan, ja seuraava
hallitus olisi velvoitettu sitten maksamaan korvauksia todennäköisesti näille henkilöille,
jotka joutuisivat luopumaan elinkeinostaan, ja varmasti tämän aloitteen kohdalla oltaisiin
sanottu, että no, onpas tehty huonoa lainsäädäntöä ja miten tämmöinen aloite voidaan run-
noa läpi eduskunnassa ilman erillisiä taloudellisten vaikutusten arviointeja. Kuitenkin
eduskunnassa vietiin läpi tämä kansalaisaloite sukupuolineutraalista avioliittolaista siten,
että lapsiasiavaikutusten tutkiminen sivuutettiin, ja niihin ei myöskään sitten palattu näit-
ten liitännäislakien yhteydessä.

Arvoisa puhemies! Toivon, että kun huomenna tästä asiasta äänestetään, meillä vielä
kerran kollegat miettisivät tätä asiaa ja ymmärtäisivät, että kyse on todella suuresta muu-
toksesta suomalaisessa arvopohjassa, ja siinä mielessä toivon, että täällä kollegat liittyisi-
vät siihen rintamaan, mitä kristillisdemokraatit tulevat tekemään, elikkä me haluamme tätä
vastalausetta olla tukemassa.

20.44 Ulla Parviainen kesk: Arvoisa puhemies! Edustaja Hassi kuvasi jokunen aika sit-
ten historiassa tapahtuneita muutoksia siitä, miten erilaisia parisuhteita on arvostettu. Yh-
teiskunta muuttuu, asiat muuttuvat, ja myös lainsäädäntö muuttuu. Täällä on monta kertaa
toistettu näkemystä, että pääosa suomalaisista kannattaa edelleen miehen ja naisen välistä
48



Pöytäkirjan asiakohta PTK 8/2017 vp
avioliittoa, vain sitä avioliittoa. En tiedä, mihin tämä näkemys perustuu. Minä löydän ihan
erilaisia tutkimustuloksia, en kylläkään tältä vuodelta enkä viime vuodelta.

Nyt tarkoitettujen lainmuutosten kumoaminen juuri ennen kuin ne ovat astumassa voi-
maan olisi poukkoilevaa lainsäädäntöä, aivan kuten valiokunnan mietinnössä todetaan.
Minusta meidän pitäisi pyrkiä tässä salissa jatkuvuuteen ja ennakoitavuuteen kaikessa pää-
töksenteossa. Itse ajattelen näin, että tämän asian kohdalla pitää olla hyvin rationaalinen ja
jalat maassa. Mielestäni lakivaliokunta olisi jo voinut päättää tämän aloitteen käsittelyn,
varsinkin kun perustuslakivaliokunnassa totesimme, että tässä aloitteessa on melkoisesti
ongelmia, jos ajatellaan yhdenvertaisuutta. [Mika Niikko: Kuten?] Mielestäni tämä käsit-
telyssä oleva mietintö osoittaa tukea tasa-arvolle ja yhdenvertaisuudelle. Minäkään en kyl-
lä ole löytänyt tästä asiallista syytä, jonka vuoksi minun tulisi hyväksyä tämä kansalais-
aloite.

20.46 Sari Tanus kd: Arvoisa puhemies! Tässä salissa on puhuttu paljon rakkaudesta,
kaikkien oikeudesta rakkauteen. Vanha sanonta on, että siitä puhe, mistä puute, ja totta on,
että tämä yhteiskunta ja jokainen kansalainen tarvitsee rakkautta enemmän kuin mitään
muuta. Meillä on kristillinen kulttuuriperimä, ja sen keskeinen ohje on: rakasta Jumalaa yli
kaiken ja lähimmäistäsi niin kuin itseäsi.

"Rakasta lähimmäistäsi" ei ole siis vain oikeus, vaan se on kehotus. Jospa näin olisi toi-
mittu ja toimittaisiin, niin silloin ymmärrettäisiin arvostaa ja kunnioittaa myös meitä, jotka
haluamme suojella ja säilyttää aidon avioliiton myös tuleville sukupolville. Toisin ajatte-
levia, toisenlaisia pareja on kuunneltu ja kunnioitettu, ja siitä merkkinä on heitä varten sää-
detty parisuhdelaki, jonka puitteissa heidän etujaan ja oikeuksiaan voidaan jatkossakin
ajaa.

Lasten ihmisoikeuksista tulee pitää huolta. Lasten ensisijaisesta oikeudesta äitiin ja
isään, olipa kyse omasta perheestä tai sitten adoptiosta, tulee huolehtia, mutta toteutues-
saan sukupuolineutraali avioliittolaki rikkoo näitä lasten perusihmisoikeuksia. Meillä on
historiasta esimerkkejä, mitä yhteiskunnille on tapahtunut, kun keskeiset yhteiskunnan yk-
siköt ovat murentuneet. Ne ovat monessa tapauksessa olleet alku koko yhteiskunnan ro-
muttumiselle. Kehitys on lähtenyt menemään alaspäin niin sanotusti kuin lehmän häntä.

Toivon, että kansanedustajat rehellisesti miettisivät, mitä nyt oikeasti ollaan päättämäs-
sä. Ollaan päättämässä todella suurista ja pitkälle vaikuttavista asioista. Toivon, että edus-
tajilla löytyy rohkeutta kääntää kelkka ja äänestää siten kuin meille kaikille tässä yhteis-
kunnassa olisi tulevaisuuden kannalta parasta.

20.48 Laura Huhtasaari ps: Arvoisa puhemies! Kannatan myös tätä vastalausetta pohja-
esitykseksi.

Kun lähdin aikoinaan politiikkaan — tietenkin haluan eroon eurosta ja EU:sta ja haluan
rajat kiinni ja maahanmuuton järkevöittämiseksi olen lähtenyt mukaan — yksi syy oli tämä
ilmapiiri, mikä meillä on pitkään täällä ollut. Kristillisten arvojen kannattajista on tehty pa-
hantekijöitä. Media lietsoo sitä koko ajan. En löytänyt yhtään pääkirjoitusta, en yhtään ko-
lumnia, missä tulee toimittajan kanta esiin, missä olisi puollettu tätä aidosti tasa-arvoista
avioliittoa. Keskustelin erään toimittajan kanssa, että miten on mahdollista, että en löydä
vastakkaista mieltä olevaa toimittajaa. Hän vakuutteli minulle, että niitä on, koska hänkin
tuntee niitä monta, vaikka ei itse sitä mieltä ollut. Mitä tämä kertoo meidän ilmapiiristäm-
me, että toimittajakaan ei uskalla kirjoittaa? Se, miten esimerkiksi edustaja Päivi Räsästä
49



Pöytäkirjan asiakohta PTK 8/2017 vp
kohdeltiin viime kaudella ja sitä edellisellä kaudella, oli kiusaamista. Häntä ei syytetty vir-
heistä, vaan uskonnollisesta vakaumuksesta. Tämän pitää nyt loppua. Kristilliset arvot ovat
ihan yhtä arvokkaita arvoja kuin kaikki muutkin.

20.49 Sari Essayah kd: Arvoisa puhemies! Täällä on paljon käytetty tässä keskustelussa
sanaa "tasa-arvo", ja taisi edustaja Parviainenkin sen mainita puheissaan puolustaessaan
omaa kantaansa. Jollakin tavalla tuntuu kummalliselta, kun katsoo eurooppalaisia maita ja
tätä tilannetta, mikä tällä hetkellä vielä Suomessa on, että millä tavalla tämä olisi epätasa-
arvoista, että meillä on kaksi erillistä lakia, jotka ovat erillisiä liittoja, erilaisia liittoja var-
ten. Jossain määrin ihmettelen sitä, kun on puhuttu jopa ihmisoikeuskysymyksestä. Onko
niin, että Saksassa on joku tällainen valtavan suuri ihmisoikeusrikkomus menossa, 80-mil-
joonaisessa kansakunnassa, tai Itävallassa, että valtavalla tavalla nämä maat rikkovat ih-
misoikeuksia, kun niissä on tämä samanlainen tilanne kuin Suomessa, että on erilliset lait
samaa sukupuolta oleville ja eri sukupuolta oleville? Siinä mielessä jotenkin tämän
tasa-arvo-sanan  käyttämisestä on itselleni tullut semmoinen olo, että tämä on kärsinyt val-
tavan inflaation. "Tasa-arvo" sanana on sellainen, joka on aiemmin herättänyt ainakin it-
selleni sellaisen oikeudenmukaisuuden tunteen, mutta tänä päivänä sitä käytetään niin ke-
vyin perustein ja sellaisessa argumentaatiossa, että niillä asioilla ei oikeasti ole tekemistä
tasa-arvon kanssa.

Arvoisa puhemies! Yhdyn myöskin niihin näkemyksiin, joissa tuntuu, että kristilliset ar-
vot yhteiskunnassa halutaan painaa yhteiskunnan marginaaliin ja nähdä ne jollakin tavalla
toisarvoisina. Minun mielestäni, jos me haluamme tässä yhteiskunnassa todellakin olla oi-
keudenmukaisia, kohdella kaikkia samalla tavalla, silloin kristilliset arvot, niitten puolus-
taminen on ihan yhtä arvokasta kuin minkä tahansa muitten arvomaailmojen tai ideolo-
gioitten puolustaminen. [Puhemies koputtaa] Siinä mielessä haluan, että siitä meillä Suo-
messa pidetään kiinni.

20.51 Sari Tanus kd: Arvoisa puhemies! Halusin pyytää vielä puheenvuoron myös kan-
nattaakseni aiemmin edustaja Niikon tekemää ehdotusta, että käsittelyn pohjaksi otetaan
vastalauseeseen sisältyvät 1. ja 2. lakiehdotus, ja toivon todella, että kun huomenna ja sit-
ten ensi viikolla äänestetään, tämä saisi paljon kannatusta.

Tuossa edustaja Essayah nosti tämän tasa-arvoinen-sanan esiin, ja täytyy vielä puhua
hieman siitä. Nythän kun puhutaan tasa-arvoisesta avioliittolaista, niin todellisuudessa, jos
tämä toteutuu, kyse on epätasa-arvoisesta avioliittolaista. Käsittääkseni ainakin, jos kansa-
lainen pyrkii johonkin liittoon, esimerkiksi avioliittoon, jotta se olisi tasa-arvoinen, jokai-
sella kansalaisella pitäisi olla samanlainen mahdollisuus päästä avioliittoon ja jokaiselle
kansalaiselle esitettäisiin myös samanlaiset vaatimukset päästä avioliittoon, mutta jos su-
kupuolineutraali avioliitto astuu voimaan, kansalaisia käsitellään todella hyvin epätasa-ar-
voisesti siinä mielessä, että nykyisin rekisteröidyssä parisuhteessa olevilta vaaditaan vain
ilmoitus maistraattiin ja ilmoituksen perusteella heidät liu’utetaan avioliittoon. Sitten jos
meillä on kyse sukupuolenvaihdoksessa olevasta, niin samalla kun hänelle vahvistetaan
uusi sukupuoli, hänen ei tarvitse tehdä yhtään mitään, kun hänet automaattisesti siirretään
avioliittoon, kun taas seurustelevilta pariskunnilta, vaikka kihloissa olevilta pariskunnilta
ja vaikka vuosikymmeniä avoliitossa asuneilta pariskunnilta, vaaditaan kaikki se, mitä täs-
säkin vaiheessa kaikilta vaaditaan avioliittoon pääsemiseksi, kuulutukset, vaaditaan tilai-
suus, maistraatti tai kirkko, vaaditaan pappi tai tuomari, vaaditaan avioliittolupaus ja vaa-
50



Pöytäkirjan asiakohta PTK 8/2017 vp
ditaan todistajat [Puhemies koputtaa] ja niin edelleen. Eli epätasa-arvoisesta avioliittolais-
ta on kyse.

Ensimmäinen varapuhemies Mauri Pekkarinen: Jos edustaja aikoo jatkaa, niin pyydän
tulemaan tänne puhujakorokkeelle.

20.54 Antero Laukkanen kd: Arvoisa herra puhemies! Tässä vielä lopuksi oikeastaan
tuohon edustaja Huhtasaaren esiin nostamaan asiaan, että itsekin olen kokenut sen hyvin
kiusallisena, että kun ilmoittaa olevansa kristitty, omaavansa jonkinlaisia vakaumuksia,
niin joutuu jonkinlaiseen paitsioasemaan ja -tilaan, vähätellään älykkyyttä ja vähätellään
yhteiskunnallista näkemystä ja asetetaan ikään kuin toisarvoisen kansalaisen asemaan. Sit-
ten olen saanut paljon viestiä yhteiskunnassa eri asemassa olevilta ihmisiltä, erityisesti yli-
opistomaailmasta, josta he kertovat, että älä vain sitten laita tänne sellaisia viestejä, jotka
viittaisivat siihen, että olen jotenkin näissä uskonhommissa mukana, koska jos niin teet ja
joku sen huomaa, niin siihen loppuu urakehitykseni tässä yliopistossa. Minusta nämä ovat
sellaisia viestejä, että kyllä näistä pitäisi keskustella enemmän kuin nyt keskustellaan.

Puheenjohtaja! Vielä sanon sen, että eräs tytär kirjoitti hetki sitten sellaisen viestin, että
kun hän oli mennyt vanhainkotiin äitinsä luo, joka oli huonossa kunnossa, ja äiti oli pyytä-
nyt, että voisitko laulaa minulle tutun virren, niin hoitaja oli tullut kieltämään sen virren
laulamisen ja sanonut, että tämä on tunnukseton hoitokoti. Tähän on tultu. Näin lopuksi
vain tämän totean, että kyllä tästä pitäisi nyt keskustella. Meillä kristityilläkin pitää kyllä
olla oikeus olla kristitty.

20.55 Mika Niikko ps: Arvoisa puhemies! Edustaja Laukkanen ja edustaja Huhtasaari
puhuvat asian ytimestä elikkä sananvapaudesta ja oikeudesta olla se, mitä ihminen syvim-
miltään on. Itsekin olen huolissani siitä, että kristityt arvot on näinä päivinä tehty ikään
kuin kirosanaksi, vanhanaikaiseksi tai jollakin muulla tavalla epämiellyttäväksi, ja ihmisiä
on ruvettu erottamaan yhteisöistään ja toisistaan niin kuin pahantekijöitä, pelkästään mie-
lipiteen takia. Itsekin saan paljon palautetta siitä, että ihmiset eivät uskalla ilmaista mieli-
pidettään edes nostamalla peukkua Facebookissa jonkun asian puolesta, koska he saavat
siitä sitten palautetta jossain muussa yhteisössä. Tämä kehitys on huolestuttavaa, että me
emme huomaa tämänkaltaista vihapuhetta, jossa ruvetaan vainoamaan ja erottamaan ihmi-
siä eri asioista ja jopa työpaikalta sen johdosta, että he haluavat pitää kiinni esimerkiksi pe-
rinteisestä avioliittokäsityksestä. Meidän päättäjien täytyy rohkeasti antaa se viesti, että
minkäännäköistä rasismia puolin tai toisin ei hyväksytä tässä yhteiskunnassa, ja tämä asia
pitää myös ottaa vakavasti, kun yhteiskunnassa esimerkiksi vihapuheesta ja rasismista kes-
kustellaan.

Lopuksi haluan tässä antaa viestin vielä seurakunnille ja kirkolle. Teille tulee tulevai-
suudessa mahdollisesti aika, jolloin teidän uskonne mitataan, tullaan mittaamaan teidän sa-
nanvapautenne, teidän oikeutenne olla sitä mieltä, mitä olette Raamatun tulkinnassa, mut-
ta seiskää lujana, olkaa rohkeita, sillä se antaa paljon voimaa ihmisille, niille, jotka luotta-
vat ja uskovat niihin arvoihin, joille Suomen kansakuntakin on perustettu. Ne kaikki hyvät
arvot, kuten kymmenen käskyä ja muut kristilliset arvot, nousevat meille Jumalan sanasta
Raamatusta, ja niitä ei pidä eikä tule koskaan hävetä.
51



Pöytäkirjan asiakohta PTK 8/2017 vp
20.57 Ulla Parviainen kesk: Arvoisa puhemies! Vielä lyhyesti tästä ajatuksesta: Meidän
täytyy tietenkin kunnioittaa — ja minä kunnioitan — jokaisen mielipidettä, vaikka se olisi
erilainen kuin oma mielipiteeni. Mutta minä liitän vahvasti juuri tasa-arvoon tässä tilan-
teessa tämän oikeudenmukaisuuden, tunteen siitä, että se on oikein, ja lähinnä tässä yhtey-
dessä vielä sen, että on oikeudenmukainen ja yhdenvertainen asema lain edessä. Minä yri-
tän erottaa tästä kokonaan sitten kirkollisen puolen, eli minä tarkastelen rationaalisesti sitä,
miten meillä tässä salissa tätä päätöksentekoa tehdään. Ja mielestäni tuossa valiokunnan
mietinnössä on kyllä kuvattu hyvin tämä tilanne.

Kansalaisaloitteen asemasta tässä meidän päätöksentekojärjestelmässämme meillä tar-
vitsee kyllä olla todellakin ihan erillinen keskustelu. Se varmasti vaatii paljon pohdintaa
vielä.

20.58 Sari Essayah kd: Arvoisa puhemies! Edustaja Parviainen, kunnioitan ehdottomasti
teidän mielipidettänne olla tässä asiassa eri mieltä kanssani, mutta jollakin tavalla, mitä tu-
lee argumenttiin, mitä käytitte — samanaikaisesti sanoitte, että haluatte rationaalisesti täs-
sä kysymyksessä menetellä, ja kuitenkin oikeudenmukaisuutta perustelitte sillä, että on
tunne siitä, että joku asia on oikein — itse katson, että siinä jonkunlaista ehkä älyllistä ris-
tiriitaa näitten kahden argumentin välillä voisi vaikka havaitakin.

On todella tärkeää, että kun me mietimme tätä oikeudenmukaisuutta, niin me ymmär-
rämme, että meillä todellakin on Suomessa tällä hetkellä kaksi rinnakkaista lakia, jotka an-
tavat lainsäädännössä samat oikeudet, ja siinä mielessä tuntuu kummalliselta, että tätä tä-
mäntyyppisillä argumenteilla perustellaan. Nimilaki on se ainut poikkeus, joka tällä het-
kellä on, elikkä samaa sukupuolta olevat eivät automaattisesti saa samaa sukunimeä. No,
tänä päivänä eri sukupuoltakaan olevat eivät kovin usein sitä samaa sukunimeä ota, mutta
aina kun on anottu yhteistä sukunimeä, niin se myöskin on tämän anomuksen perusteella
hyväksytty. Yhtään tapausta ei tunneta, jossa olisi annettu kielteinen päätös tähän hake-
mukseen.

Ja sitten tietenkin tämä adoptiokysymys, perheen ulkopuolinen adoptio: Kyse on lapsen
oikeudesta vanhempiin. Ei adoptio sinällänsä ole myöskään eri sukupuolta olevien auto-
maattinen oikeus. Aina arvioidaan tapauskohtaisesti, mietitään, mikä on lapsen etu, ja kat-
sotaan siitä näkökulmasta. Siinä mielessä tämä tämäntyyppinen, ehkä oikeudenmukaisuut-
ta hakeva perustelu minun mielestäni tässä tilanteessa ontuu, tai sitten pitää edelleenkin
esittää se kysymys, onko meillä valtava epäoikeudenmukaisuus tällä hetkellä vallalla sit-
ten suurimmassa osassa Keski- ja Etelä-Eurooppaa.

21.00 Sari Tanus kd: Arvoisa puhemies! Edustaja Parviaiselle, kun hän sanoi, että on
tunne, että on oikein: ajattelen niin, että eikö silloin olisi oikein, että jokaisella tässä yhteis-
kunnassa on tilaa elää ja myös mahdollisuus pitää kiinni keskeisistä arvoistaan, myös us-
kostaan, ja pystyä elämään niiden mukaan.

Se on totta, että meillä on Suomessa hyvin vahva kristillinen kulttuuriperimä ja kristil-
linen usko ja kristillisen uskon kannattajat ja sen mukaan elävät ovat olleet tämän hyvin-
vointiyhteiskunnan alullepanijoita. Olen moneen kertaan sanonut, että uskoipa tai ei näi-
hin kristillisiin asioihin, niin jos kansalainen katsoo rehellisesti Suomen historiaa, katsoo-
pa mitä yhteiskunnan osa-aluetta tahansa, niin rehellisesti täytyy sanoa, että kaikilla, aina-
kin suurimmalla osalla yhteiskunnan osa-alueita alullepanijoina on ollut kristillisen kult-
52



Pöytäkirjan asiakohta PTK 8/2017 vp
tuurin ja kristillisen uskon kannattajia. Ilman kristinuskon vaikutusta meillä ei olisi tätä hy-
vinvointiyhteiskuntaa. Meidän yhteiskuntamme tänä päivänä olisi aivan toisenmoinen.

Se, mikä on surullista, on, että niin paljon hyvää kuin tämä yhteiskuntarakenne, semmoi-
seksi kuin se on rakentunut, on tuonut kaikille — myös heille, jotka eivät pätkääkään usko
näihin asioihin eivätkä arvosta näitä asioita, kristinusko, kristillinen kulttuuriperimä ja sen
mukanaan tuomat keskeiset arvot ovat tuoneet paljon hyvää — nyt ollaan tilanteessa, jossa
näitä keskeisiä perusarvoja, näitä syviä juuria halutaan olla repimässä irti. Tilalle ollaan
tuomassa mitä kummallisimpia, oudoimpia filosofioita. Ei anneta [Puhemies koputtaa] sen
tapahtua.

21.03 Laura Huhtasaari ps: Arvoisa puhemies! Meidän kristillinen länsimainen arvo-
pohja perustuu juutalais-kristillisyyteen. Joko me emme halua sitä muistaa, tai me häpeäm-
me sitä.

Me teemme täällä päätöksiä kukin oman ideologiamme mukaan. Varmasti edustaja Par-
viainen ajattelee, että sukupuolineutraali ideologia on rationaalinen. Minä ajattelen, että
kristillisiin arvoihin perustuva päätöksenteko on rationaalista ja se on yhteiskunnan par-
haaksi ja se on lapsen parhaaksi, joten on hyvä muistaa kuitenkin vielä se, että ei tehdä täs-
tä ihmisoikeuskysymystä, kun se on jo niin moneen kertaan kumottu. Tämä ei ole tasa-ar-
vokysymys, tämä ei ole ihmisoikeuskysymys. Tämä on kysymys siitä, millainen yhteis-
kunta on oman arvopohjan mukaan paras sille lapselle.

Ja vielä kerran: koko länsimaisten arvojen kivijalka perustuu juutalais-kristillisyyteen,
sieltä se historia tulee.

21.04 Ulla Parviainen kesk: Arvoisa puhemies! Vielä edelleen: on pyrkimys johdonmu-
kaisuuteen, vakauteen ja ennustettavuuteen, kun tässä salissa päätöksiä tehdään. Eli minä
ajattelen näin, että ei ole minun avioliitostani, kirkollisesta avioliitosta, mitään pois, jos
joku toinenkin saa mahdollisuuden avioliittoon. Jos ajatellaan lapsen parasta, niin lapsella
on oikeus vanhempiin, mutta aina ei ole oikeutta biologisiin vanhempiin, eikä pysty aina
olemaan biologisten vanhempien hoivassa. Lapsella on oikeus rakkauteen, huolenpitoon ja
totta kai hoivaan.

21.04 Sari Essayah kd: Arvoisa puhemies! Kyllä tämä muutos on valtava, ja siinä mieles-
sä voisi sanoa edustaja Parviaiselle, että kyllä se on pois. Se on pois tästä suomalaisen yh-
teiskunnan arvoperustasta ja siitä historiasta ja traditiosta, mikä meillä avioliittoon liittyy.
En haluaisi edes miettiä sitä, minkälaisia erilaisia ristiriitoja tämä tulee yhteiskunnassa
nostattamaan ja minkälaisia kiistoja seurakuntien ja kirkkokuntien sisällä, erilaisia oikeu-
denkäyntejä ja varmasti myöskin niitä sananvapauteen liittyviä ja vihapuhesyytöksiä tul-
laan näkemään. Jotenkin tuntuu surulliselta, että juuri tänä vuonna, kun Suomi täyttää 100
vuotta, me olemme itsemme laittamassa tämäntyyppiseen vastakkainasettelun kiertee-
seen, ja se tuntuu kyllä erittäin surulliselta. Suomalainen, niin kuin kaikkien eurooppalais-
ten maitten, arvopohja, länsimainen arvopohja, lepää — siitä on hyvin sanottu, että sen pe-
rusta lepää — kolmella kukkulalla: siellä Roomassa roomalaisen oikeuden varassa, Krei-
kassa Areiopagilla kreikkalaisen filosofian varassa ja sitten siellä Golgatan kummulla, jos-
ta armon ja vapautuksen sanoma on lähtenyt ihmisille. Siinä mielessä tuntuu musertavalta,
että me jollakin tavalla yhteiskunnassa haluamme laiminlyödä tämän meidän suomalaisen
arvopohjan näkemisen ja sen, millä tavalla se on meidän isänmaata turvannut kaikki nämä
53



Pöytäkirjan asiakohta PTK 8/2017 vp
vuosikymmenet, mitä olemme itsenäisenä kansakuntana saaneet olla. Itselläni ainakin on
suru siitä, että me ajaudumme jälleen kansakuntana sellaiseen vastakkainasetteluun ja kier-
teeseen.

Yleiskeskustelu päättyi ja asian käsittely keskeytettiin.
54


