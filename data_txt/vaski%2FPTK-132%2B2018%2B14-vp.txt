















































DEM5BEE.tmp.xml


Pöytäkirjan asiakohta PTK 132/2018 vp
Pöytäkirjan asiakohta 

PTK 132/2018 vp

Täysistunto

Maanantai 17.12.2018 klo 13.00—2.20

14. Hallituksen esitys eduskunnalle laeiksi kuntien ja kuntayhtymien eräiden oikeustoi-
mien väliaikaisesta rajoittamisesta sosiaali- ja terveydenhuollossa annetun lain 3 ja 7 §:n 
sekä eräiden kunta- ja palvelurakenneuudistuksesta annetussa laissa säädettyjen velvoittei-
den soveltamisesta annetun lain 1 ja 2 §:n muuttamisesta

Hallituksen esitys HE 246/2018 vp
Valiokunnan mietintö StVM 25/2018 vp

Toinen käsittely

Puhemies Paula Risikko: Toiseen käsittelyyn esitellään päiväjärjestyksen 14. asia. Nyt
voidaan hyväksyä tai hylätä lakiehdotukset, joiden sisällöstä päätettiin ensimmäisessä kä-
sittelyssä.

Keskustelu

2.04 Sirpa Paatero sd: Arvoisa rouva puhemies! Viime viikolla on todellakin äänestetty
pykälämuutosesityksistä, jotka liittyvät tähän niin sanottuun rajoituslakiin, jota ei tarvittai-
si, jollei tämä sote olisi näin sotkuinen versio, että kunnilla olisi riski ja huoli siitä, mitenkä
näitä palveluita tulevaisuudessa kuntalaisille tuotetaan. Mutta tähän on jäänyt yksi täm-
möinen iso epäilyttävä kohta, minkä takia on ollut pakko ja välttämätöntä tehdä tämmöi-
nen lausumaesitys, ja luen tämän ensin:

”Eduskunta edellyttää, että hallitus selkeyttää kuntien ja kuntayhtymien eräiden oikeus-
toimien väliaikaisesta rajoittamisesta sosiaali- ja terveydenhuollossa annetun lain 6 §:ssä
tarkoitetun mitättömyysseuraamuksen suhdetta kiinteistöleasingsopimuksiin. Tarvittaessa
hallituksen on ryhdyttävä toimenpiteisiin varmistaakseen, ettei laista aiheudu sellaista
kiinteistöleasingsopimuksiin kohdistuvaa mitättömyysriskiä, joka ei ollut lain tarkoitukse-
na.”

Elikkä tarina: kun kiinteistöleasingsopimuksia voidaan tehdä useamman eri rahoittajan
kanssa, voi olla tilanne, että nämä eivät edes tiedä, että kokonaisuudessaan tämä ylittää 5
miljoonan euron rajan, jonka jälkeen, jos nämä kriteerit toteutuvat, rahoittajat ilman, että
heillä on ollut edes tietoa, joutuvat ehkä mitätöidyn sopimuksen uhreiksi, jonka jälkeen he
menettävät rahoittamansa osuuden. Tästä syystä hallituksen olisi ollut hyvä myöskin tämä
kohta aikaisemmin tarkastella, ja tästä syystä tämä esitys huomenna sitten äänestetään, ja
toivotaan, että edes tällä kohtaa ainakin minulle vähän tutumman Kuntarahoituksen osalta
voidaan tämä pelko ja riski sitten poistaa.

2.06 Merja Mäkisalo-Ropponen sd: Arvoisa puhemies! Kannatan edustaja Paateron
esittämää lausumaehdotusta, sillä lausumassa mainittu ja kuvattu selkeyttämisen tarve on
mitä ilmeisin.
 Tarkistettu
4.0



Pöytäkirjan asiakohta PTK 132/2018 vp
Oikein hyvä, että tämä edustaja Paateron esille nostama kohta on huomattu, ja toivotta-
vasti lausuma voitaisiin hyväksyä huomisessa äänestyksessä yksimielisesti.

2.07 Krista Kiuru sd: Arvoisa puhemies! Tässähän on kysymys siitä rajoituslain tiuken-
tamisesta, joka tehtiin tosiasiassa Meri-Lapin sote-ulkoistushankkeen vauhdittamana, ja
siltä osin hallituksen esityksessä ollaan oikeilla linjoilla, että tiukemmin pitäisi rajoittaa
näitä mahdollisia ulkoistuksia varsinkin sote-uudistuksen aattona. Tältä osin voi ajatella,
että on järkevää käydä eduskunnan salissa sitä keskustelua, millä tavalla jatkossa nykyiset
palveluiden järjestäjät eli kunnat voisivat tosiasiassa ulkoistaa palveluitaan eri kunnan tai
kuntayhtymän sote-palveluista. Tältä osin rajoituksen tiukennus on oikean suuntainen tie,
mutta itse katson, että pidemmällekin olisi pitänyt mennä. Tuo mainittu hallituksen asetta-
ma raja vieläkin mahdollistaa sen, että kovin isonkin toiminta-alueen voi ulkoistaa. Se voi
olla esimerkiksi päivystys, operatiivinen toiminta tai jopa joku medisiininen toiminta, ku-
ten esimerkiksi sisätaudit, ja on aika iso kysymys, pitäisikö rajoittaa.

Edustaja Paatero esitti myös kysymyksen Kuntarahoituksen näkökulmasta, ja käsitte-
limme sitä aivan tämän rajoituslain päättämisen loppumetreillä. Siltä osin asia on tiedossa,
mutta saamamme selvityksen mukaan ministeriöstä tähän asiaan nyt tällä kertaa ei puutu-
ta. Henkilökohtaisesti ajattelen, että olisi hyvä, että eduskuntasalissa varmistettaisiin aina-
kin lausuman muodossa, ettei tämä asia unohdu jatkossa. On erittäin tärkeätä käydä tämä
Kuntarahoituksen esittämä huoli tosiasiassa myöskin sitten vielä jatkossa valmistelutyössä
läpi, eikä minusta se riitä, että todetaan, että tässä halutaan pitää nimenomaan maakunnan
rahoituksellisesta asemasta kiinni ja sen takia tämä huoli olisi aiheeton. Minusta olisi tär-
keää, että sekä kunnat että mahdolliset tulevat maakunnat voisivat pärjätä, ja siltä osin huo-
li on aiheellinen, joten itse kannatan tätä edustaja Paateron tänne saliin tuomaa lausumaa.

Keskustelu päättyi ja asian käsittely keskeytettiin.
2


