















































DEM29C1.tmp.xml


Pöytäkirjan asiakohta PTK 48/2017 vp
Pöytäkirjan asiakohta 

PTK 48/2017 vp

Täysistunto

Torstai 4.5.2017 klo 16.00—17.31

2.1. Suullinen kysymys työttömyysturvan aktiivimallista (Maria Tolppanen sd)
Suullinen kysymys SKT 63/2017 vp

Suullinen kyselytunti

Ensimmäinen varapuhemies Mauri Pekkarinen: Edustaja Tolppanen.

Keskustelu

16.01 Maria Tolppanen sd: Arvoisa puhemies! Kun työttömyys sattuu kohdalle, se on
ihmiselle todella iso asia. Ihminen menettää puolet tuloistaan sekä työyhteisön ympäril-
tään. Kukaan meistä ei haluaisi sitä omalle kohdalleen. Tosiasia on, että työttömät tarvit-
sevat työtä ja työpaikkoja. Ihmiset, jotka hakevat satoja työpaikkoja, toivovat haastattelu-
kutsua ja sellaista yhteydenottoa, jossa lukee: "Sinut on valittu."

Ministeri Lindström, te lupasitte vain muutamia viikkoja sitten, että työttömiä ei enää
kyykytetä eikä kiusata. Ihmiset ottivat tämän vakavasti. Tänään olemme kuitenkin saaneet
lehdistä lukea ja todeta, että työttömille kaavaillaan mittavaa pakkopakettia, jossa työttö-
män on muun muassa haettava 12:ta työpaikkaa kolmessa kuukaudessa tai hän saa tupla-
karenssin. Jos työpaikkaa ei hakemisesta huolimatta löydy, leikataan työttömyysturvaa.
Lisäksi pakotatte työttömät raportoimaan viikon välein. Ministeri Lindström, suunnittelet-
teko todella tällaista pakkopakettia ja tällaista [Puhemies koputtaa] tuplakarenssia?

16.03 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Tässä on kyseessä siis aktiivimallin luominen, mallin, josta on puhuttu jo pitkään.
Tämä on täysin ollut tiedossa, että tämmöinen tulee. Tämä on niin sanotussa kymppilistas-
sa, joka on työmarkkinajärjestöjen kanssa yhdessä sovittu. Tätä viedään eteenpäin, tämä
lähtee lausuntokierrokselle, jonka jälkeen sitten tarkentuu, minkälainen se malli on. Se,
mikä on julkisuudessa ollut, on luonnos, joka ei todellakaan ole sitten se lopullinen malli.
Sinne on tullut luonnos, jota on sitten kommentoitu ja pidetty ikään kuin lopullisena. Näin-
hän asia ei ole, vaan tämä on aivan normaali hallituksen esitys, joka lähtee lausuntokier-
rokselle ja sen jälkeen tarkentuu ja sitten tulee vasta esityksenä eduskuntaan.

Ensimmäinen varapuhemies Mauri Pekkarinen:  Pyydän nyt niitä edustajia, jotka ha-
luavat esittää lisäkysymyksen, nousemaan ylös ja painamaan V-painiketta.

16.04 Maria Tolppanen sd (vastauspuheenvuoro):  Arvoisa puhemies! Mitähän työttö-
mät nyt tästä vastauksesta oikein saivat? Nyt näyttää kyllä kovin pahasti siltä, että hallituk-
sella ei ole minkäänlaista käsitystä siitä, kuinka suuresta asiasta tässä on kyse. Hallitus
kohtelee ihmisiä lukuina, ei elävinä, tuntevina ihmisinä. Ihmiset eivät tule hyväksymään
 Tarkistettu
4.1



Pöytäkirjan asiakohta PTK 48/2017 vp
tätä. Hallitus haluaa näköjään kytätä ja kiusata ihmisiä. Oletteko tietoinen, arvoisa minis-
teri, siitä, että palkansaajajärjestöt eivät pakkopakettia ja tuplakarensseja hyväksy? Niitä
eivät kannata myöskään yrittäjäjärjestöt, eikä niitä hyväksy EK:kaan. Kaiken lisäksi nämä
työttömyysturvan heikennykset näyttävät rikkovan kilpailukykysopimuksen. Miksi ih-
meessä tällaista edes yritetään viedä eteenpäin? Eikö nyt olisi jo tässä vaiheessa parasta, ar-
von ministeri, vetää tämä ihmisiä loukkaava esityspaketti ja kyselypaketti kokonaan pois?

16.05 Oikeus- ja työministeri Jari Lindström (vastauspuheenvuoro): Arvoisa herra pu-
hemies! Ei sitä mihinkään pois vedetä, kun ei ole vielä mitään esitystäkään. Kuten sanoin,
tämä on luonnos.

Te sanoitte, että hallituksella ei ole käsitystä siitä, miltä työttömästä tuntuu. Minä väi-
tän, että hallituksella on vallan mainio käsitys, miltä tuntuu työttömästä, joka ei saa työtä.
Sen takia me teemme uudistuksia, että se työn tekeminen, työn tarjoaminen olisi aina kan-
nattavaa. Ja siihen tähtää myös tämä aktiivimalli.

Te puhuitte myös tuplasanktiosta, kaksoissanktiosta. Tämä on otettu huomioon tässä
luonnoksessa. Eli me tiedämme, että tämmöistä ei olla tekemässä. Tämä on yksi asia, jota
olen kovasti korostanut. Tämä huoli on tullut nimenomaan työmarkkinajärjestöiltä. Ja
tämä on otettu huomioon, ja se on kirjoitettu siihen paperiin, joka minulle on esitetty. Tääl-
lä lukee "ei tuplasanktiota".

Tiedän, että monesti voi olla niin, että tämmöisestä vastauksesta työttömät kokevat, että
mitä ihmettä tuo kaveri tuolla örisee. Minä olen itse ollut työtön. Väitän tietäväni asiasta
[Puhemies koputtaa] siis jotakin. [Sari Sarkomaa: Asiallinen, hyvä vastaus!]

16.06 Tarja Filatov sd (vastauspuheenvuoro):  Arvoisa puhemies! Aktiivisuus on hyvä
asia, ja erityisen hyvä asia on se, että hallitus ja työvoimahallinto ovat aktiivisia tarjotes-
saan työttömille palveluita. Mutta kummatkin näistä aktiivimalleista on rakennettu siten-
päin, että työttömän pitää olla aktiivinen — sekä tämä työnhakuvelvoite, jossa pitää saada
tietty määrä työpäiviä, jotta työttömyysturvaa ei leikata, että sitten tämä nettihaku, jossa pi-
tää raportoida haetuista työpaikoista — ja jos hän ei onnistu saamaan työtä itsellensä, niin
siitä seuraa karenssi. Tämä minun mielestäni on väärinpäin rakennettu. Valtiovallalla pitää
olla velvollisuus tarjota niitä aktiivitoimia, ja jos niistä kieltäydytään, niin silloin on ym-
märrettävää, että siitä seuraa jotain sanktiota. Voitteko, ministeri, luvata, että tämä valmis-
telu käännetään nyt oikeinpäin?

16.07 Oikeus- ja työministeri Jari Lindström (vastauspuheenvuoro):  Arvoisa puhe-
mies! Olen itse alusta saakka korostanut nimenomaan tätä, mihin edustaja Filatov tässä
viittasi, sitä, että eihän voi olla niin, että meillä on malli ja sitten meillä ei ole tarjota niille
ihmisille a) töitä tai b) niitä palveluja. Sen takia tähän aktiivimalliin kytkettiin puolivälirii-
hessä 50 miljoonan panostukset kahdelle vuodelle — 25 miljoonaa vuodelle 2017 ja 25
miljoonaa vuodelle 2018 — jotta niitä palveluja on. On täysin kohtuutonta niitä työttömiä
kohtaan, että me jotain sanktioisimme, jos ei meillä ole tarjota palveluja. Me olemme tä-
män tiedostaneet, ja siksi sinne myös panostetaan, että niitä palveluja on, jollei ole töitä tar-
jolla. Eli tämä on kyllä otettu huomioon näissä esityksissä.

16.08 Tarja Filatov sd (vastauspuheenvuoro): Oletteko valmis kirjaamaan sen myös la-
kiin, koska nyt se sieltä valmistelusta puuttuu?
2



Pöytäkirjan asiakohta PTK 48/2017 vp
16.08 Oikeus- ja työministeri Jari Lindström (vastauspuheenvuoro):  Arvoisa puhe-
mies! Olen tässä salissa luvannut ja sanonut tuon äskeisen ihan ääneen, eli ei voida odot-
taa, että silloin jos meillä ei ole palveluja, tulisi joku sanktio. Tämä on se minun tahtotilani.
Pitääkö se sitten kirjata lakiin, [Eduskunnasta: Pitää!] se on niin iso lupaus, että minä en
lähde sitä tässä lupaamaan, vaan täytyy tutkia, mitä tälle asialle voidaan tehdä, niin että se
tahtotila tulee sieltä läpi.

Ensimmäinen varapuhemies Mauri Pekkarinen:  Lisäkysymys aivan poikkeuksellises-
ti kolmannen kerran peräkkäin, edustaja Filatov.

16.08 Tarja Filatov sd (vastauspuheenvuoro): Puhemies! Anteeksi, mutta kysehän on sii-
tä, että te kirjaatte lakiin työttömälle velvollisuuden, ja jos ei hän kykene sitä täyttämään,
niin siitä seuraa karenssi, mutta te ette ole valmis kirjaamaan lakiin ilman lisäselvittelyitä
sitä, että työhallinnolla on velvollisuus tarjota aktiivitoimia ennen kuin tuo karenssi tulee.
Tässä on oikeasti kyse siitä, miten vastuut ja velvollisuudet ja oikeudet tasapainottuvat, ja
ilman kirjausta lakiin ne eivät tasapainotu oikeudenmukaisesti.

16.09 Oikeus- ja työministeri Jari Lindström (vastauspuheenvuoro):  Herra puhemies!
Minä en tästä aitiosta ryhdy lupaamaan mitään sellaista ennen kuin minä selvitän, miten on
mahdollista tämä tahtotila toteuttaa. Ja tämä tullaan ilman muuta selvittämään, niin että se
tulee sitten läpi sieltä, kuten sanoin. Minä en tästä aitiosta ryhdy mitään sellaisia lupaile-
maan, minkä joutuisi sitten perumaan kenties.

16.09 Markus Mustajärvi vas (vastauspuheenvuoro): Arvoisa puhemies! Vaikka pitkä-
aikaistyöttömyys on kääntynyt laskuun, niin yli kaksi vuotta työttöminä olleiden määrä
kasvaa edelleen, ja tiedetään ennestään, että mitä pitempään työttömyys on kestänyt, sitä
raskaampia toimia tarvitaan ja nimenomaan tukitoimia, ei sanktioita. Selvä kysymys, mi-
nisteri Lindström: aikooko työhallinto siirtyä aiempaa enemmän työsuhteisiin tukitoi-
miin? Työ kuntouttaa kaikkein parhaiten ja turvaa myös toimeentulon sen määräaikaisen
tukisijoituksen jälkeen. Tosiasia on kuitenkin se, että aika monella iäkkäällä pitkäaikais-
työttömällä ainoa toimiva vaihtoehto on kunniallinen saattohoito eläkkeelle — ja pääpaino
sanassa "kunniallinen".

16.10 Oikeus- ja työministeri Jari Lindström (vastauspuheenvuoro):  Arvoisa puhe-
mies! Minusta Mustajärvi asiaan hyvin perehtyneenä tietää sen, että pitkäaikaistyöttömyys
menee tällaisessa ketjussa. Nyt me olemme saaneet yli vuoden työttöminä olleitten määrän
onneksi kääntymään laskuun, mutta sen yli kaksi vuotta eli todella pitkään työttöminä ol-
leitten määrä on valitettavan suurta vielä. Tämä tulee menemään tämmöisessä ketjussa.
Näillä kaikilla toimenpiteillä, mitä me olemme tehneet ja mitä me olemme tekemässä ja tu-
lemme tekemään, toivottavasti on semmoinen yhteisvaikutus, että voitaisiin tähän pitkäai-
kaistyöttömyyden ongelmaan puuttua. Me tiedämme varsin hyvin sen, että tässä ei ole kyse
pelkästään työttömyydestä vaan he ovat myös moniongelmaisia ihmisiä. Siinä suhteessa
työsuhteiset tukitoimet, ylipäätään kaikki sellaiset toimet, joilla se ihminen on aktiivisesti
mukana tässä yhteiskunnassa niillä voimavaroilla, mitä hänellä on, ovat tärkeitä, ja niitä
hallitus tietenkin haluaa tässä ajaa.
3



Pöytäkirjan asiakohta PTK 48/2017 vp
16.11 Kalle Jokinen kok (vastauspuheenvuoro): Arvoisa herra puhemies! Työ on parasta
sosiaaliturvaa ihmisille, ja on tärkeää, että hallitus on ottanut vakavasti tämän työllisyys-
kysymyksen ja hakee siihen aktiivisesti ratkaisuja koko ajan laajalla skaalalla. Tämä on
tärkeää.

Tarkistin tänään työvoimahallinnon viimeisestä tilastosta: 317 000 työtöntä työnhaki-
jaa, 123 000 avointa työpaikkaa. Kohtaanto-ongelma on edelleen olemassa. Työelämä ja
työtehtävät muuttuvat jatkuvasti, työtä ei voi enää hakea pelkällä työnimikkeellä. Vaikka-
pa betoniraudoittajalla saattaa olla sellaista osaamista ja kokemusta, joka soveltuu johon-
kin muuhun työtehtävään. Kysynkin työministeriltä: olisiko nyt siirryttävä tämmöiseen
julkiseen osaamisprofiiliin, niin että jokaiselle työttömälle työnhakijalle tehtäisiin tämmöi-
nen osaamisprofiili, jossa koulutus ja kokemus tulee esille eikä pelkästään se, mitä työteh-
tävää hän on aiemmin hoitanut?

16.12 Oikeus- ja työministeri Jari Lindström (vastauspuheenvuoro):  Arvoisa puhe-
mies! Tämmöinen osaamisprofiili on ihan hyvä ajatus. Tähän ehkä osin liittyy tämmöinen
vastaus, että täällä on ollut esitys muuntokoulutuksesta, jolla me pyrimme nopeasti reagoi-
maan semmoisiin tarpeisiin, kun meillä tulee tarvetta jollekin alalle äkillisesti, eli muunto-
koulutuksen avulla päästään näihin ongelmiin puuttumaan. Paitsi tämä osaaminen ja sen
profiilin esilletuominen myös asenne on tietenkin yksi iso asia. Kun itse olen noita yrityk-
siä kiertänyt, niin monesti se yrityksen ykkösprioriteetti on se, heille tärkeintä on se, mikä
se ihmisen asenne on, kun hän hakee töitä, ei välttämättä pelkästään se osaaminen. Näitten
yhteisvaikutuksesta varmaan mahdollisimman moni sitten toivottavasti saa sitä oikeaa työ-
tä.

16.13 Outi Alanko-Kahiluoto vihr (vastauspuheenvuoro):  Arvoisa puhemies! Työmi-
nisteri Lindström totesi mielestäni hyvin viisaasti sen, että mitä pidempään ihminen on
työttömänä, sitä enemmän voi olla erilaisia sosiaalisia, esimerkiksi jaksamiseen liittyviä,
ongelmia. Ja sen vuoksi ajattelen, että minusta on aika epäinhimillistä ajatella, että riippu-
matta esimerkiksi siitä, mikä henkilön henkilökohtainen tilanne on tai missäpäin Suomea
hän asuu tai mitkä ovat tietotekniset kyvyt ja niin edelleen, ratkaistaisiin lailla tämmöinen
karenssi, jos ei onnistu hakemaan määräajassa 12:ta työpaikkaa. Kyllä toivoisin, että hal-
litus miettisi vielä tästäkin näkökulmasta, miten tämä palvelee ihmisten yhdenvertaisuutta.

Ja toivoisin myös, että ottaisitte huomioon sen, että kun ihminen joutuu karenssille, niin
hän joutuu turvautumaan toimeentulotukeen, ja köyhyystutkijoiden mukaan toimeentulo-
tuki on kaikkein vaikein katiska työttömälle ja köyhälle ihmiselle. Sieltä on kaikkein vai-
keinta [Puhemies koputtaa] omin avuin ponnistella ulos. Eli sekin vaikeuttaisi vielä työl-
listymistä uudelleen.

16.14 Oikeus- ja työministeri Jari Lindström (vastauspuheenvuoro):  Herra puhemies!
Tosiaan tämän aktiivimallin ja työttömien aktivoinnin tavoitteena on tehostaa sitä työnha-
kijoiden omatoimista, aktiivista työnhakua, lisätä sitä alueellista ammatillista liikkuvuutta
ja näin poispäin. Eihän tämä karenssi — olen sanonut tämänkin moneen kertaan — ole mi-
kään tavoite, emmekä me pyri luomaan semmoista järjestelmää, joka lisäisi karensseja.
Kun minulle on esitelty tätä luonnosta, niin täällä lukee myös se, että todennäköisesti näit-
ten karenssien määrä tulisi putoamaan tällä uudella systeemillä — mikä se sitten loppujen
lopuksi onkaan. Tämmöinen hakuvelvollisuus tässä luonnoksessa koskisi yhtä työpaikkaa
4



Pöytäkirjan asiakohta PTK 48/2017 vp
viikossa. Mielestäni tämä on aika maltillinen esitys. Tämä voi tarkentua tässä, eli tosiaan
lausuntokierroksen jälkeen on sitten syytä palata siihen oikeaan, viralliseen esitykseen,
joka tulee tänne eduskuntaan, ja sitten on tietenkin paikka [Puhemies koputtaa] antaa sitä
oikeaa kritiikkiä.

16.15 Merja Mäkisalo-Ropponen sd (vastauspuheenvuoro): Arvoisa puhemies! Mieles-
täni hallituksella on erikoinen käsitys työttömien aktivoinnista, ja en voi olla ajattelematta,
että taustalla tuntuu olevan ajatus, että työttömät eivät halua tehdä töitä ja siksi on käytet-
tävä kontrollia ja sanktioita. Työttömän ihmisen näkökulmasta tämä on kyykyttämistä ja
kontrolloimista. Mitä jos työtä ei ole tai kotona ei ole nettiä tai lähin netti on kaukana? Tai
kuka seuraa näitä miljoonia raportteja, joita tulee tämän viikoittaisen seurannan tuloksena?
Tällä tavalla ei synny työpaikkoja mutta osa työttömistä ajetaan kyllä työnhaun ulkopuo-
lelle. Päätöksenteon ja ehdotusten taustalla ovat aina arvot, ja siksi kysynkin ministeri
Lindströmiltä: millaiseen ihmiskäsitykseen tämä luonnos perustuu, ja ymmärrättekö, mik-
si työttömät ihmiset ovat nyt todella loukkaantuneita tästä julkisuuteen tulleesta luonnok-
sesta?

16.16 Oikeus- ja työministeri Jari Lindström (vastauspuheenvuoro):  Arvoisa puhe-
mies! Ymmärrän täysin sen loukkaantumisen. Joka kerta, kun tähän järjestelmään pyritään
puuttumaan, ja joka kerta, kun sinne tulee jotain tiukennuksia työttömän kannalta, tulee
kritiikkiä. Mutta siellä toisella puolella on sitten myös tämä valtiontalouden tilanne ja se,
että meillä on kohtaanto-ongelma. Pakkohan tälle järjestelmälle on jotakin tehdä. Ja vielä
kerran totean sen, että minun arvomaailmani lähtee siitä, että minä en syytä työtöntä tämän
omasta asemasta. Suurin osa ihmisistä on työttömiä ilman omaa syytään, eikä hallitus läh-
de siitä ajatuksesta, että se on sinun syysi, sinua pitää potkia. Ei, vaan meidän pitää tätä jär-
jestelmää muuttaa, jotta meillä rahat riittävät tähän järjestelmään. Sen takia me olemme
tehneet näitä muutoksia, ja siksi me muun muassa käytämme olemassa olevia rahoja ny-
kyistä fiksummin, aikaisempaa fiksummin, niin että rahat riittävät jatkossakin tämän val-
tavan taakan kantamiseen.

16.17 Katri Kulmuni kesk (vastauspuheenvuoro): Arvoisa puhemies! Hallituksen puoli-
väliriihessä tuli kirjaus myös yhdistelmävakuutuksen selvittämisestä, siitä, miten pystyttäi-
siin modernia työelämää, johon saattavat yhdistyä työn tekeminen ja yrittäjyys samanai-
kaisesti, ja työttömyysturvaa sitä kautta myös edistämään. Olisin kysynyt hallitukselta: mi-
ten tämä yhdistelmävakuutuksen selvittäminen etenee?

Toisekseen, on hyviä tuloksia siitä, että kuluneen vuoden aikana pitkäaikaistyöttömyys
on kääntynyt laskuun. Vuoden takaisiin tilastoihin verrattuna on yli 10 000 pitkäaikaistyö-
töntä vähemmän, yli 30 000 työtöntä vähemmän, joten suunta on oikea. Hallitus on kokeil-
lut historiallista perustulokokeilua, joka on herättänyt maailmalla laajasti positiivista huo-
miota. Myös moni tuossa kokeilussa mukana olleista on työllistynyt. Mitä hallitus suunnit-
telee perustulokokeilun jatkoksi?

16.18 Sosiaali- ja terveysministeri Pirkko Mattila (vastauspuheenvuoro):  Arvoisa pu-
hemies! Kiitoksia kysymyksestä, hyvä kysymys. Näin on todettava, että perustulo on to-
dellakin herättänyt laajaa kiinnostusta maailmalla, positiivista kiinnostusta. Olemme, totta
kai, varmaan hallituksena myös yhtä kiinnostuneita siitä, mitä tämän kokeilun tuloksena
5



Pöytäkirjan asiakohta PTK 48/2017 vp
saadaan aikaan. Nyt on tietysti tilanne, että tämä on vasta tammikuussa lähtenyt liikkeelle,
joten tietoa kerätään parasta aikaa, ja sen perusteella tehdään sitten tietysti se jatkosuunni-
telma, millainen se on. Sellaista mallia tässä ja nyt ei ole esittää, mutta sen täytyy perustua
varmasti riittävään otantaan, ja sitten täytyy olla myös jatkoa tiedossa, että millä budjetilla,
millä mallilla.

Mitä tulee sitten tähän työelämän muutokseen, mihin kysyjä tässä viittasi, osa-aikaiseen
yrittäjyyteen ja muuhun, niin kyllä, tämä on hallituksen tahtotila, että kehitetään juurikin
mahdollisuutta ehkä olla yrittäjänä, välillä työntekijänä. [Puhemies koputtaa] Että näin.

16.19 Ritva Elomaa ps (vastauspuheenvuoro):  Arvoisa puhemies! Olin 14-vuotias, kun
Uudenkaupungin autotehdas perustettiin 69, ja olen seurannut 50 vuotta sen toimintaa. Vä-
lillä on ollut melkein lappu luukulla. Tällä hetkellä aurinko paistaa, tuhansia rekrytoidaan,
näyttää erittäin hyvältä. Rekka kulkee ja rekrytoi kotimaista työvoimaa. Myös Vahterus
työllistää Lounais-Suomessa, Vakka-Suomessa, satoja ihmisiä, samoin Turun telakalla
menee älyttömän, loistavan hyvin. Minä kysynkin: Mitä siellä Lounais-Suomessa on ta-
pahtunut, koska siellä on tämä kehitys näin hyvää? Voidaanko sitä siirtää koko Suomeen?

Ja vielä Uudenkaupungin tilanteesta: asuntoprobleema on siellä suuri, ja tärkeää on se,
kuljetukset pelaavat.

Ensimmäinen varapuhemies Mauri Pekkarinen: Ministeri vastaa, mikäli hän katsoo,
että tämä kysymys on riittävän lähellä sitä alkuperäistä kysymystä, josta keskustelu lähti
liikkeelle. 

16.20 Oikeus- ja työministeri Jari Lindström (vastauspuheenvuoro): Niin, arvoisa pu-
hemies, kyllä tämä riittävän lähellä on. [Naurua] — Tämä liittyy tähän positiiviseen raken-
nemuutokseen, joka onneksi on tuolla Lounais-, Varsinais-Suomessa lähtenyt sitten etene-
mään. Hallituksen tavoite on se, että sitä positiivista rakennemuutosta edesautetaan, mieti-
tään keinoja, millä me voisimme vauhdittaa sitä, ja toisaalta, millä me voisimme levittää
sitä hyvää muualle Suomeen, Keski-Suomeen, Lappiin ja itäiseen Suomeen, missä työttö-
myys on korkeampaa kuin Länsi-Suomessa. Tämän takia parasta aikaa selvityshenkilö Jari
Jokinen ja selvityshenkilö Esko Aho ovat tehneet tämmöiset raportit — toinen on jätetty,
toinen tullaan jättämään — liittyen siihen, mitä toimenpiteitä hallituksen olisi hyvä tehdä
tämän positiivisen rakennemuutoksen edistämiseksi ja sen levittämiseksi ympäri Suomea.
Eli tämä työ on käynnissä, ja me olemme tunnistaneet tämän positiivisen ongelman.

Ensimmäinen varapuhemies Mauri Pekkarinen: Vielä edustaja Myllykoski, lisäkysy-
mys, ja sen jälkeen edustaja Ihalainen, viimeinen kysymys tähän kysymykseen.

16.22 Jari Myllykoski vas (vastauspuheenvuoro): Arvoisa herra puhemies! Onneksi mi-
nisteri Lindström ei vastannut siihen niin, että kun Lounais-Suomessa on kepitetty vielä
enemmän työttömiä, niin siellä on lähtenyt tämmöinen positiivinen vire liikkeelle.

Mutta olisin kysynyt: Ollaanko hallituksessa pohdittu sitä, jos tämä työttömien kiristä-
minen ja näitten etuuksien leikkaaminen ja, sanotaanko, se valvonta lähteekin aktivoimaan
näitä työttömiä siten, että joudutaan pohtimaan, koska siellä niin sanotusti nauha katkeaa?
Eli ollaanko hallituksessa vakavasti pohdittu sen yhden ihmisryhmän kohdalta sitä käsitte-
lyä, että koko ajan heikennetään ja kiristetään? Eikö jossain kohtaa pitäisi moraaliset arvot
6



Pöytäkirjan asiakohta PTK 48/2017 vp
tulla — eikä selitettäisi sillä, että ollaan vain aktiivisia — niin että nyt ruvettaisiin [Puhe-
mies koputtaa] kantamaan vastuuta ihmisten töihinpääsystä?

16.23 Oikeus- ja työministeri Jari Lindström (vastauspuheenvuoro):  Arvoisa puhe-
mies! Tämä on tietysti arvolatautunut kysymys ja sinällään äärettömän tärkeä. Totta kai,
voi sanoa, että joka kerta kun — edellinenkin hallitus joutui tekemään työttömyysturvaan
leikkauksia, ettei sekään totuus unohdu — tämmöisiä päätöksiä tehdään, ne ovat hankalia.
Voin sanoa, että tätä juuri olen tarkoittanut, kun olen sanonut, että täältä aitiosta olen jou-
tunut puolustamaan esityksiä, joista sydän saattaa sanoa jotakin ihan muuta. Mutta kun ol-
laan porukalla päätetty viedä asioita eteenpäin, niin viedään niitä vaikeitakin asioita. Ja
näin tullaan siihen työmarkkinajärjestöjen kanssa sovittuun kymppilistaan, jossa on työt-
tömille hyviä asioita, mutta sitten siellä on näitä vähemmän hyviä asioita. Työmarkkina-
järjestöt ovat todenneet, että heitä helpottaa, jos nämä hyvät asiat menevät eteenpäin. Kyl-
lä minä aina kysyn sen työttömän näkökulmasta, miltä tämä näyttää. Esimerkiksi tämä
luonnos näyttää vielä tällä hetkellä erittäin monimutkaiselta, ja sitä pitää vielä selkeyttää.

Ensimmäinen varapuhemies Mauri Pekkarinen: Viimeinen lisäkysymys, edustaja Iha-
lainen.

16.24 Lauri Ihalainen sd (vastauspuheenvuoro): Arvoisa puhemies! Meidän pitkä lin-
jamme on työllisyyden taittamisessa ollut se, että syntyy aitoja työ- ja koulutuspaikkoja ja
niitä tukevia palveluja, mutta yhtä lailla työttömien pitää myös olla aktiivisia hakemaan
työtä ja koulutuspaikkoja. Meidän arvomaailmassamme kaikki työ on arvokasta, ja tämä
on hyvin tärkeää pitää mielessä. Nyt meidän ongelmamme on se, että meillä rahoitus työl-
lisyyden hoitamiseen, palkkatukeen on riittämätön, jotta voidaan tarjota aidosti niitä pal-
veluja. Työttömien toimeentuloturvaan on tehty nyt isoja leikkauksia, ja minusta niitä ei pi-
täisi missään muodossa enää tehdä lisää. Meidän pitäisi ruveta arvostamaan myös työttö-
miä, heidän perheittensä elämää ja tukemaan positiivisilla asioilla heidän selviytymistään.

Arvostamani työministeri, minä toivon, että tässä muodossa tätä lakiesitystä, joka nyt on
valmisteilla, ei tänne tuotaisi, vaan tehtäisiin uutta arviota, eikä myöskään tuotaisi sellaista
esitystä, että TE-toimistot [Puhemies koputtaa] lakkautetaan ja yksityistetään kaikki työ-
voimapalvelut. [Puhemies koputtaa] Herran tähden, siitä tulee vain... [Puhemies keskeyt-
tää puheenvuoron puheajan ylityttyä]

16.25 Oikeus- ja työministeri Jari Lindström (vastauspuheenvuoro):  Arvoisa puhe-
mies! Kovasti arvostamani edeltäjä Lauri Ihalainen käytti viisaan puheenvuoron, ja tätä
koetin sanoa, paljon kömpelömmin sanoin kuin hän tuossa sanoi. Tämä esitys lähtee luon-
nokselle, sen jälkeen se tarkennetaan ja sitten katsotaan, minkälainen se lopullisesti tulee
olemaan. Korostan, että tämä on luonnos ja täällä on vielä paljon sellaisia ratkaisematto-
mia ongelmia, ongelmakohtia, ja varmaan semmoisia asioita joudutaan tarkentamaan.
Mutta aktiivimalli jossakin muodossa tulee, näin on hallitus päättänyt, ja minkälainen si-
sältö on, se todellakin tarkentuu. Toivottavasti oppositio voi olla rakentavalla tavalla mu-
kana tekemässä sitä lopullista mallia.

Kysymyksen käsittely päättyi.
7


