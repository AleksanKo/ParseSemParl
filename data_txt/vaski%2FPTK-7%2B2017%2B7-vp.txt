















































DEMAA0F.tmp.xml


Pöytäkirjan asiakohta PTK 7/2017 vp
Pöytäkirjan asiakohta 

PTK 7/2017 vp

Täysistunto

Keskiviikko 15.2.2017 klo 14.01—18.37

7. Valtioneuvoston selonteko kestävän kehityksen globaalista toimintaohjelmasta Agen-
da2030:sta Kestävän kehityksen Suomi – pitkäjänteisesti, johdonmukaisesti ja osallistavas-
ti

Valtioneuvoston selonteko VNS 1/2017 vp

Lähetekeskustelu

Puhemies Maria Lohela: Lähetekeskustelua varten esitellään päiväjärjestyksen 7. asia.
Puhemiesneuvosto ehdottaa, että asia lähetetään tulevaisuusvaliokuntaan, jolle ulkoasiain-
valiokunnan, hallintovaliokunnan, liikenne- ja viestintävaliokunnan, maa- ja metsätalous-
valiokunnan, sosiaali- ja terveysvaliokunnan, talousvaliokunnan, työelämä- ja tasa-arvo-
valiokunnan ja ympäristövaliokunnan on annettava lausunto.

Valtioneuvoston esittelypuheenvuoron jälkeen keskustelu käydään etukäteen pyydetty-
jen puheenvuorojen osalta nopeatahtisena. Ryhmäpuheenvuorojen pituus on enintään 5
minuuttia ja muiden etukäteen varattujen puheenvuorojen pituus enintään 5 minuuttia. Pu-
hemiesneuvosto suosittaa, että myös nopeatahtisen keskusteluosuuden jälkeen pidettävät
puheenvuorot kestävät enintään 5 minuuttia. Lisäksi myönnän harkitsemassani järjestyk-
sessä enintään 2 minuutin mittaisia vastauspuheenvuoroja.

Lähetekeskustelua tästä asiakohdasta käydään kello 16 saakka. Keskustelua jatketaan
tarvittaessa päiväjärjestyksen muiden asiakohtien tultua käsitellyiksi. Mikäli keskustelu
päättyy ennen kello 16, siirrytään päiväjärjestyksen seuraavaan eli 8. asiakohtaan.

Keskustelu

14.04 Maatalous- ja ympäristöministeri Kimmo Tiilikainen (esittelypuheenvuoro): 

Arvoisa puhemies! Vuoden 2015 syyskuussa YK:ssa hyväksyttiin maailmanlaajuinen kes-
tävän kehityksen toimintaohjelma eli Agenda 2030. Ensimmäistä kertaa historiassa meillä
on näkyvissä kaikkia maailman maita koskeva kestävän kehityksen polku aina tuonne vuo-
teen 2030 asti. Nyt käsittelyssä on Suomen oma kestävän kehityksen ohjelma. Meillä on
nyt näytön paikka juhlavuonna 2017 siitä, että katsomme tulevaisuuteen sitä kestävästi ra-
kentaen ja osallisuutta edistävästi. [Hälinää — Puhemies koputtaa]

Puhemies Maria Lohela: Ministeri Tiilikainen, odotatteko hetken. — Hyvät edustajat,
pyydän nyt siirtämään nämä muut lukuisat käynnissä olevat keskustelut tämän salin ulko-
puolelle, ja keskitytään täällä tähän asiaan. — Olkaa hyvä!
 Tarkistettu
4.0



Pöytäkirjan asiakohta PTK 7/2017 vp
Kiitos, puhemies! — Tämä Agenda 2030 on hyvin osallistava juttu ja sitä on monissa
erilaisissa työpajoissa valmisteltu, joten hyvä, että asia puhuttaa monissa ryhmissä täällä-
kin, mutta jos aihe vaihtuu, niin sitä voi tietysti käsitellä muualla.

Siis nyt on käsittelyssä Suomen oma kestävän kehityksen ohjelma, ja toivottavasti nyt
juhlavuonna 2017 katsomme tulevaisuuteen sitä kestävästi rakentaen ja osallisuutta edis-
tävästi. Hallitus tuo kestävän kehityksen toimeenpanosuunnitelman eduskunnalle selonte-
kona. Toive selonteosta esitettiin viime syksynä käydyssä kestävän kehityksen ajankoh-
taiskeskustelussa monesta suunnasta täällä salissa, ja hallitus haluaa nyt eduskunnan toi-
veen toteuttaa. [Eduskunnasta: Kiitos siitä!] 

Tämä selonteko on tietojemme mukaan ensimmäinen laatuaan myös kansainvälisesti,
eli yksikään muu maa ei ole vielä tehnyt kokonaissuunnitelmaa Agenda 2030:n toteuttami-
sesta. Suomea voidaankin pitää näin Agenda 2030:n toimeenpanon alkutaipaleella yhtenä
maailman edistyneimmistä maista. Paitsi prosessin suhteen, Suomi on pisteytetty monissa
kestävän kehityksen vertailuissa aivan maailman kärkeen, ja muun muassa viime kesän ra-
porttimme, jota minulla oli kunnia YK:ssa esittää, ja esityksemme Agenda 2030:n toi-
meenpanosta sai runsaasti kiitosta sekä muilta hallituksilta että kansalaisyhteiskunnalta.

Suomen hyvää valmiutta ja sijoituksia maailman tilastoissa selittää pitkä historiamme
kestävän kehityksen edistämisessä. Jo vuodesta 1990 lähtien ovat Suomen hallitukset lin-
janneet kestävän kehityksen politiikkaa, ja meillä on muun muassa maailman vanhin yhtä-
jaksoisesti toiminut kestävän kehityksen toimikunta. Ensimmäisen kestävän kehityksen
strategian antoi muuten Esko Ahon hallitus keskellä syvintä lamaa. Vuosikymmenien työ
on luonut yhteistä ymmärrystä ja osallisuutta, jota nyt tässäkin hetkessä tarvitaan.

Arvoisa puhemies! Tämä hallituksen selonteko kertoo, mitä hallitus tekee Agenda
2030:n toteuttamiseksi Suomessa ja miten hallitus yhdessä hallinnonalojen ja sidosryhmi-
en kanssa tätä globaaliagendaa toteuttaa. Valmistelun aikana on kuultu ja osallistettu laa-
jasti sidosryhmiä, myös monia kansanedustajia, sekä hyödynnetty viimeisintä tutkimustie-
toa. Hallituksen toimeenpanosuunnitelma täydentää viime vuonna laadittua kehityspoliit-
tista selontekoa, ulko- ja turvallisuuspoliittista selontekoa sekä Suomen kestävän kehityk-
sen toimikunnan päivittämää kestävän kehityksen yhteiskuntasitoumusta.

Tässä selonteossa esitetään kaksi kansallisen toimeenpanon painopistettä, ensimmäinen
niistä "Hiilineutraali ja resurssiviisas Suomi" ja toinen "Yhdenvertainen, tasa-arvoinen ja
osallistava Suomi". Näissä kahdessa painopisteessä on Suomella tutkijoiden ja laajojen si-
dosryhmien näkemysten mukaan eniten petrattavaa tai kehitettävää myös meidän omassa
toiminnassamme nyt ja lähitulevaisuudessa — siksi hallitus on ne painopisteiksi valinnut
— mutta toisaalta näissä meillä on myös mahdollisuus tukea kestävän kehityksen edistä-
mistä muissa maissa.

Painopisteiden toteuttamiseksi on listattu useita toimia, joihin hallitus on tällä vaalikau-
della sitoutunut ja ryhtynyt toimeen ja jotka edistävät Agenda 2030:n toteuttamista meillä
Suomessa. Painopiste näiltä osin on niissä toimissa, jotka ovat jo tämän hallituksen toimi-
kauden aikana toteutettavissa. Toivon, että voimme yhdessä katsoa myös tätä vaalikautta
pidemmälle, aina vuoteen 2030 asti, ja etenkin tulevaisuusvaliokunnan käsittelyssä odotan
löytyvän juuri niitä tulevia näkemyksiä, painotuksia ja parannuksia nyt esiteltävään toi-
meenpanosuunnitelmaan. Toivon, että tulevaisuusvaliokunnan työ kurkottaa aina vuoteen
2030 asti.

Nämä esittelemäni kaksi painopistealuetta ovat myös vahvasti keskinäisriippuvaisia:
toinen ei toteudu ilman toista. Hiilineutraali ja resurssiviisas Suomi edellyttää panostamis-
2



Pöytäkirjan asiakohta PTK 7/2017 vp
ta osaamisen kehittämiseen ja muutoksenhallintaan yhteiskunnan ja ihmisten kannalta kes-
tävästi ja oikeudenmukaisesti. Kestävän talouden ja työllisyyden turvaaminen mahdollis-
taa hyvinvointiyhteiskunnan edelleenkehittämisen. Toimeenpanossa noudatamme ihmis-
oikeusperustaista lähestymistapaa kehitykseen ja huomioimme erityisesti ne yhteiskunnan
ryhmät, jotka syystä tai toisesta ovat vaarassa jäädä kehityksestä jälkeen.

Arvoisa puhemies! Painopisteiden lisäksi selonteossa esitetään kolme politiikkaperiaa-
tetta: 1) pitkäjänteisyys ja muutosvoimaisuus, 2) johdonmukaisuus ja globaali kumppa-
nuus sekä 3) omistajuus ja osallisuus. Politiikkaperiaatteet kertovat, miten kestävän kehi-
tyksen toimet sisällytetään osaksi valtioneuvoston ja eri hallinnonalojen työtä. Ne myös
tarjoavat yhteiskunnan eri toimijoille välineitä ja mekanismeja osallistua globaaliagendan
toimeenpanoon.

Agenda 2030:ssä korostetaan kansanedustuslaitosten keskeistä roolia ja hallituksen vas-
tuuvelvollisuutta kansalaisilleen. Sipilän hallitus on huomioinut tämän laatimalla osaksi
toimeenpanosuunnitelmaa kattavan seuranta- ja arviointijärjestelmän. Sen avulla mahdol-
listamme eduskunnan kytkemisen kestävän kehityksen työhön entistä vahvemmin. Seuran-
ta- ja arviointimekanismi sisältää toimenpiteitä, joiden avulla eduskunta voi arvioida hal-
lituksen työtä kestävän kehityksen näkökulmasta. Muun muassa hallituksen vuosikerto-
mukseen tulee jatkossa oma osio kestävästä kehityksestä. Lisäksi selonteossa ehdotamme,
että vaalikausittain annettaisiin selonteko kestävästä kehityksestä ja Agenda 2030:n toi-
meenpanosta. Vaalikausittain annettava selonteko olisi myös pohjana YK-raportille, joka
on suunniteltu niin ikään annettavaksi kerran neljässä vuodessa YK:lle. Näistä ensimmäi-
sen raportin siis jo viime vuonna menestyksellä annoimme. Lisäksi vuosittain järjestetään
kestävän kehityksen tila ja tulevaisuus -tilaisuus, jossa eduskunnalla, tiedeyhteisöllä ja
kansalaisyhteiskunnalla on tärkeä rooli.

Agenda 2030 on laaja-alainen ohjelma, jonka toteutuksessa hallituksella on luonnolli-
sesti päävastuu. Menestyksekkääseen toimeenpanoon tarvitaan kuitenkin kaikkia yhteis-
kunnan toimijoita. Kestävän kehityksen yhteiskuntasitoumukseen kytkeytyvä toimenpi-
desitoumustyökalu tarjoaa yrityksille, kunnille, eri organisaatioille ja aktiivisille kansalai-
sille mahdollisuuden toteuttaa kestävän kehityksen tavoitteita omista lähtökohdistaan kä-
sin. Kestävän kehityksen toimenpidesitoumuksia on muuten annettu jo noin 450 kappalet-
ta kaikilta yhteiskunnan aloilta. Tähän mahdollisuuteen kannustan myös eduskuntaa, puo-
lueita ja miksei myös yksittäisiä kansanedustajia tarttumaan.

Toimeenpanosuunnitelma, joka nyt esitellään, on tarkoitettu ylivaalikautiseksi kolmen
politiikkaperiaatteen sekä myös seuranta- ja arviointijärjestelmän osalta. Temaattiset pai-
nopisteet ovat muotoutuneet laajojen sidosryhmänäkemysten ja tutkimustiedon perusteel-
la, ja niidenkin odotetaan kestävän aikaa.

Kun esittelin tätä Suomen toimeenpanosuunnitelmaa, tai sen luonnosta, YK:ssa, yhtenä
parannettavana aiheena nousi esille nuorten osallistuminen kestävän kehityksen toimeen-
panoon. Kun parannustarpeen kerran tunnistimme, siihen myös tartuimme, ja itse asiassa
yhdessä Suomen Nuorisoyhteistyö — Allianssin kanssa hallitus on laatinut suunnitelman
nuorten, sanoisiko, kestävän kehityksen agenttien värväämiseksi eri puolille maata vauh-
dittamaan kestävää kehitystä nuorten parissa mutta myös laajemmin. Liian usein kuulem-
me, että nuorissa on tulevaisuus, mutta nuoret ovat täällä tänä päivänä, ja heidän panoksen-
sa tarvitaan kestävän kehityksen toimeenpanoon, ei pelkästään kommentoijina vaan myös
toimijoina. Ja tähän tuo lanseeraamamme yhteistyö yhdessä nuorisojärjestöjen ja -toimijoi-
3



Pöytäkirjan asiakohta PTK 7/2017 vp
den kanssa tähtää. Annetaan nuorille parempi mahdollisuus lähteä toimeenpanemaan
Agenda 2030 -tavoitteita.

Kestävää kehitystä on Suomessa siis, arvoisa puhemies, edistetty aina pitkäjänteisesti ja
osallistavasti, ja hallitus toivoo, että tästä traditiosta pidetään kiinni globaaliohjelman toi-
meenpanosyklin loppuun asti. Toivomme siis, että tämä nyt antamamme selonteko ei ole
ainutkertainen vaan ensimmäinen lähtölaukaus ja linjaus Agenda 2030 -toimeenpanosta, ja
tästä voidaan yhdessä tulevina vuosina parantaa, sillä kestävä kehitys on meidän kaikkien
asia.

Puhemies Maria Lohela: Seuraavaksi ministeri Mykkäsen puheenvuoro, 5 minuuttia. —
Olkaa hyvä.

14.15 Ulkomaankauppa- ja kehitysministeri Kai Mykkänen (esittelypuheenvuoro): 

Arvoisa puhemies! Sinänsä kertoo ehkä Suomen roolista myös tässä Agenda 2030 -YK-ta-
voitteiden luomisessa ja Suomen hallituksen sitoutumisesta ja suomalaisesta omistajuu-
desta tässä, että tämä on itse asiassa aivan ensimmäisiä OECD-maiden toimeenpanoasia-
kirjoja, jonka tässä ministeri Tiilikainen äsken esitteli, eli olemme olleet ensimmäisinä vie-
mässä täytäntöön niitä yhteisiä lupauksia nyt tämän asiakirjan kautta, ja se ei varmasti ole
sinänsä sattumaa.

Nostan tässä esiin muutamia erityisesti kehityspolitiikan puolella olevia painopisteitä,
joilla me viemme eteenpäin nimenomaan näitä Agenda 2030 -tavoitteitamme. Tämä itse
asiakirja tietysti ennen kaikkea keskittyy Suomen muuttamiseen, Suomen Agenda 2030
-toimintaan, mutta osana sitä painotan itse tietysti roolini mukaisesti nyt tätä kehityspoliit-
tista näkökulmaa, globaalivastuuta.

Ensinnäkin, niin kuin ministeri Tiilikainen mainitsi, ne kaksi erityistä painopistettä, jot-
ka hallitus on tässä valinnut, ovat "Hiilineutraali ja resurssiviisas Suomi" ja toisaalta "Yh-
denvertainen, tasa-arvoinen ja osaava Suomi", ja molemmat näistä ovat painopisteitä
myöskin meidän kehityspolitiikassa.

Ehkä aivan erityisesti juuri tässä maailmantilanteessa, missä tänä talvena elämme, tämä
yhdenvertaisuuden, tasa-arvon, sukupuolten välisen tasa-arvon edelläkävijyyden kääntä-
minen meidän vaikutusvallaksi samojen asioiden puolesta ja näiden arvojen puolesta maa-
ilmanlaajuisesti on nyt aivan erityisesti keskiössä, ja on oleellinen asia, että me nostamme
tässä asiassa voimakkaasti lippuamme.

Jo viime syksynä, kun Pohjoismaiden kehitysministerien kanssa tapasimme, sovimme
puheenjohdollani, että tiivistämme yhteistyötä sukupuolitasa-arvon, seksuaali- ja lisäänty-
misterveysoikeuksien puolestapuhujina, koska jo silloin oli tiettyjä synkkiä pilviä myös-
kin Euroopan sisällä näiden asioiden ympärillä, ja nyt tietysti Yhdysvaltain uuden hallin-
non myötä on vääjäämättä uudenlainen haaste, erityisesti YK-järjestelmän sisällä mutta
muutoinkin, näiden asioiden puolesta tehtävälle työlle.

Suomen pitkäjänteistä työtä naisten ja tyttöjen oikeuksien eteen ajamme voimakkaasti.
Pelkästään marras—joulukuun aikana olen hyväksynyt yli 20 miljoonan euron edestä
hankkeita meidän kahdenvälisessä kehitysyhteistyössä tyttöjen oikeuksien, naisten oi-
keuksien, lisääntymisterveyden eteenpäinviemiseksi. Kun me olemme avaamassa esimer-
kiksi uutta maaohjelmaa nyt Somaliassa, niin siitä yli puolet tulee koskemaan naisten, tyt-
töjen lisääntymisterveyttä, seksuaalisia oikeuksia, heidän voimaannuttamistaan.
4



Pöytäkirjan asiakohta PTK 7/2017 vp
Nyt parhaillaan, kun meillä käydään kansainväliseen toimintaan tähtäävien kansalaisjär-
jestöjen avustuskierrosta, sitä valmistellaan, siinä olemme nyt aivan erityisesti reagoimas-
sa tähän maailmanpoliittiseen tilanteeseen, niin että me käytännössä kolminkertaistamme
absoluuttisesti ottaen edelliseen kierrokseen nähden naisten ja tyttöjen lisääntymistervey-
den, seksuaalioikeuksien parissa työskentelevien järjestöjen osuuden, siis absoluuttisesti,
suhteellisesti vielä enemmän kuin kolminkertaistamme. Eli me olemme tehneet selkeän
valinnan — tietysti jo pidemmän aikaa sitten — naisten ja tyttöjen oikeuksien puolesta, se
vahvistettiin täällä eduskunnassa vuosi sitten kehityspoliittisessa selonteossa, ja nyt rea-
goimme tähän maailmantilanteeseen määrätietoisesti niin, että aivan erityisesti nostamme
naisten ja tyttöjen seksuaalioikeuksien, lisääntymisterveyden kysymykset meidän omassa
kehityspolitiikassamme esiin.

No, sitten toinen puoli: kestävät ratkaisut, hiilineutraalisuus. Tässä tietysti Suomen hal-
litus itse esimerkkiä näyttämällä on etenemässä ehkä kunnianhimoisemmin kuin Suomes-
sa on kertaakaan koettu — ja itse asiassa kunnianhimoisemmin kuin juuri missään muussa
länsimaassa ollaan tekemässä — luopumalla kivihiilen käytöstä, puolittamalla tuontiöljyn
käytön. Itse asiassa se on oleellista kehitystyötä myös sitä kautta, että sillä tavalla me saam-
me aikaan ratkaisuja, joiden merkitys syntyy itse asiassa silloin, kun me monistamme ne
tuonne kehitysmaihin. Ja tästä syystä me olemme lisäämässä nyt uudentyyppistä investoin-
timuotoista rahoitusta kehitysmaiden julkisen sektorin investointihankkeisiin. Viime vii-
kolla olin Myanmarissa keskustelemassa heidän aurinkopaneelihankkeistaan, joissa Finn-
fund on alustavasti mukana, heidän jätevesihankkeistaan, joihin liittyen käytetään näitä
korkotukiluotto-, Finnfund-elementtejä, ja niiden resurssit onneksi kasvavat.

Kolmanneksi nostaisin työlinjan, myös kehityspolitiikassa. Siihen olemme tuomassa
uutta riskijakorahoitusta, neuvottelemme Maailmanpankin kanssa yhteisestä rahastoikku-
nasta, jolla voimaannutettaisiin yrittäjyyttä, erityisesti itäisessä Afrikassa. Olemme neu-
vottelemassa Slushin startup-tapahtuman viemisestä sinne. Tämäntyyppisellä voi olla mer-
kittävä vaikutus siihen, että nämä maat nousevat aidosti jaloilleen. — Kiitoksia.

Puhemies Maria Lohela: Sitten ryhmäpuheenvuorokierros.

14.21 Mirja Vehkaperä kesk (ryhmäpuheenvuoro): Arvoisa rouva puhemies! Kestävän
kehityksen käsite pohjautuu pohjoismaiseen arvopohjaan. Käsitteen lanseerasi ensimmäi-
senä Brundtlandin komissio vuonna 1987. Pohjoismailla on osaamisensa puolesta erityi-
nen vastuu taloudellisen, sosiaalisen ja ympäristöllisen kestävän kehityksen tavoitteiden
saavuttamisessa niin meillä Pohjolassa kuin maailmanlaajuisestikin. Suomi on tarttunut
kestävän kehityksen velvoitteeseen edelläkävijän otteella. Tänään käsittelyssä oleva val-
tioneuvoston selonteko on satavuotiaan Suomen toimintaohjelma tavoitteiden edistämi-
seksi maassamme, ja olemme saaneet siitä maailmanlaajuistakin kiitosta.

Keskustan eduskuntaryhmä kiittää valtioneuvostoa ohjelman laaja-alaisesta valmiste-
lusta. Hallitus on kuullut isoa joukkoa sidosryhmiä ja hyödyntänyt tilaisuuksissa esitettyjä
näkemyksiä. Ohjelman toteuttaminen on hallituksen vastuulla, mutta ei nykyinen hallitus
eivätkä tulevatkaan hallitukset voi onnistua yksin. Onnistumisen ratkaisee laaja-alainen si-
toutuminen, jossa ovat mukana valtion lisäksi kunnat, maakunnat, yritykset, kansalaisyh-
teiskunta kokonaisuudessaan.

Arvoisa puhemies! Kestävä kehitys lähtee arjen valinnoista. Suomalaisten tekemät päi-
vittäiset päätökset kodeissa, kaupoissa, työpaikoilla muodostavat pohjan kestävälle tule-
5



Pöytäkirjan asiakohta PTK 7/2017 vp
vaisuudelle. Vastuullinen kuluttaminen, kierrättäminen, lähiruuan suosiminen ja ruokahä-
vikin vähentäminen, uusiutuvan energian ratkaisut liikkumisessa ja lämmittämisessä ovat
esimerkkejä toiminnasta, jolla on suuri merkitys tavoiteltaessa ympäristöä mahdollisim-
man vähän kuormittavaa elämäntapaa. Valtiovallan vastuulla on puolestaan luoda otolliset
edellytykset ja kannustimet vastuullisten valintojen edistämiselle.

Julkisista hankinnoista kaksi kolmasosaa tehdään kunnissa. Kunnilla on siten merkittä-
vä rooli kestävien valintojen tekemisessä. Lähestyvissä kunnallisvaaleissa valitut uudet
valtuustot voivat osaltaan vauhdittaa kehitystä ja kannustaa kotikuntiaan laatimaan omat
kestävän kehityksen yhteiskuntasitoumuksensa.

Ilmastonmuutoksen torjunta edellyttää erityisesti fossiilisista polttoaineista luopumista.
Hallituksen uusiutuvan energian kärkihanke tähtää yli 50 prosenttiin uusiutuvan energian
käytössä 2020-luvulla. Vuoteen 2030 mennessä liikenteen uusiutuvien polttoaineiden
osuutta nostetaan vähintään 40 prosenttiin. Kestävät bio- ja kiertotalouden ratkaisut ovat
Suomelle myös merkittävä vientisektori, jolla osallistumme ilmastonmuutoksen torjun-
taan. Biotalouden ja cleantech-liiketoiminnan mahdollisuuksia on edistettävä tutkimus- ja
innovaatiopolitiikalla. Keskustan eduskuntaryhmä kannustaa hallitusta ohjaamaan yritys-
tukia niin, että ne entistä tehokkaammin johtaisivat kestävän kehityksen innovatiivisiin rat-
kaisuihin.

Arvoisa puhemies! Kestävä talouskasvu luo pohjaa yhdenvertaiselle, tasa-arvoiselle ja
osaavalle Suomelle. Palvelujen uudistaminen on toteutettava sosiaalisesti ja ympäristölli-
sesti kestävällä tavalla. Muun muassa sosiaali- ja terveysuudistus mahdollistaa voimavaro-
jen kohdentamisen asiakaslähtöisesti yhä enemmän ennalta ehkäisevään ja vaikuttavaan
työhön. Kehittyvillä digitaalisilla palveluilla puolestaan voidaan vahvistaa iäkkäiden toi-
mintakykyä, tukea kotona asumista ja luoda uusia yhteyksiä huolenpidolle.

Kestävässä kehityksessä on kyse globaalista ylisukupolvisuudesta. Suomen on jatketta-
va kehityksen kärjessä niin kotimaassa kuin kansainvälisestikin. On tärkeää, että Suomi
keskittää rajalliset voimavaransa YK:n järjestelmässä naisten ja tyttöjen oikeuksien toteut-
tamiseen ja tasa-arvotyöhön.

Arvoisa puhemies! Hallituksen selonteko kytkee eduskunnan ja valiokunnat kiinteästi
kestävän kehityksen työhön, ja tämä työ koskee meitä kaikkia.

14.26 Kari Kulmala ps (ryhmäpuheenvuoro): Arvoisa puhemies! Mitä on kestävä kehi-
tys? Kestävä kehitys on hallittua muutosta, jonka avulla pyritään luomaan kestävät elinolo-
suhteet nykyisille ja tuleville sukupolville. Kestävä kehitys ei ole vain luonnosta huolehti-
mista, vaan siinä huomioidaan myös kestävään kasvuun perustuva talouspolitiikka ja sosi-
aalisesti kestävä yhteiskunta.

Hallituksen selonteko käsittelee Suomen painopisteitä YK:n kestävän kehityksen Agen-
da 2030 -tavoitteiden saavuttamiseksi. Agenda 2030 on maailmanlaajuinen tavoiteohjel-
ma, jonka 17 tavoitetta ovat kansallisesti sovellettavissa. Hallituksen tavoiteohjelma pai-
nottaa hiilineutraalia ja tasa-arvoista Suomea.

Perussuomalaisten eduskuntaryhmän mielestä erityisen tärkeitä asioita tavoiteohjelmas-
sa ovat toimet, jotka tähtäävät työttömyyden pienentämiseen, syrjäytymisen ehkäisyyn ja
eriarvoistumisen pysäyttämiseen. [Susanna Huovinen: Missä on toimenpiteet?] Nämä ta-
voitteet löytyvät myös Suomen kestävän kehityksen yhteiskuntasitoumuksesta, johon hal-
lituksen selontekokin pohjaa. Siinä kolme tärkeintä pointtia ovat "yhdenvertaiset mahdol-
lisuudet hyvinvointiin", "vaikuttavien ihmisten yhteiskunta" ja "työtä kestävästi". Näitä
6



Pöytäkirjan asiakohta PTK 7/2017 vp
periaatteita perussuomalaisten eduskuntaryhmäkin lämpimästi kannattaa, toimia, jotka
edesauttavat kaikkien kansalaisten mukana pitämistä yhteisessä veneessä.

Arvoisa puhemies! Eriarvoisuuden vähentäminen on keskeisimpiä kestävän kehityksen
tavoitteita. Perussuomalaisten mielestä eriarvoisuus kansalaisten välillä ei saa enää kas-
vaa. Tasa-arvo edistää yhteiskunnallista vakautta ja ihmisten mahdollisuuksia vaikuttaa
elämäänsä ja kantaa siitä vastuuta. Hallituksen sote-uudistus tähtää osaltaan eriarvoistumi-
sen ja terveyserojen kaventamiseen. Tämä on yksi sote-uudistuksen kärkitavoitteista. Kes-
tävää kehitystä ei voi olla myöskään se, että osa nuoristamme, erityisesti nuorista miehistä,
syrjäytyy. Syrjäytymisen torjunta täytyy laittaa keskiöön suomalaisen yhteiskunnan kestä-
vässä kehittämisessä. Selontekokin linjaa, että osallisuus yhteiskunnassa kuuluu kaikille.
Yhteiskuntamme ei voi olla niin kova, etteikö siihen voisi jokainen omalla tavallaan osal-
listua.

Työttömyys on yksi suurimmista ihmisen elämässä syrjäytymistä aiheuttavista tekijöis-
tä. Hallitus onkin toimillaan pureutunut työttömyyden nujertamiseen ja tuo näitä konkreet-
tisia toimenpiteitä selonteossa esiin. Otetaan koppia niistä, jotka ovat työelämän ulkopuo-
lella. Tämä on perussuomalaisten eduskuntaryhmälle tärkeää. Isossa kuvassa tavoitteena
on, että työtöntä ei jätetä yksin. Hallitus on käynnistänyt esimerkiksi perustulokokeilun,
jonka uskotaan purkavan niin sanottuja kannustinloukkuja. Lisäksi hallitus pohtii malleja,
joilla voitaisiin mahdollistaa pitkäaikaistyöttömien osallistuminen yhteiskuntaan ja löytää
uusia väyliä heidän työllistymisekseen. Perussuomalaisille on tärkeää, että mieluummin
kannustetaan kuin rangaistaan työttömiä. Ketään ei haluta jättää yksin kotiin.

Arvoisa puhemies! Maahanmuuttopolitiikan järkeistäminen on tärkeä osa maamme tu-
levaisuutta. Paljon on jo tehty ja paljon vielä tehdään. Osa taannoisen pakolaisvyöryn ai-
kaan maahamme tulleista tulee saamaan turvapaikan ja perheenjäseniään maahan. On niin
kansalaistemme kuin maahantulijoidenkin etu, että turvapaikan saaneet sopeutuvat par-
haalla mahdollisella tavalla yhteiskuntaamme. Sopeutumistoimiin on satsattava nyt, jotta
vuonna 2030 yhteiskuntamme on yhä yksi turvallisimmista, parhaiten voivista ja taloudel-
lisesti hyvin toimeentulevista eikä Ruotsin malli ongelmallisista maahanmuuttajalähiöistä
toteudu täällä. Yhteiskunnan jakautuminen on estettävä.

Arvoisa puhemies! Hallituksen ilmastostrategia on pitkäjänteinen kestävän kehityksen
suunnitelma. Meidän on jatkossa ajateltava energiaa ihan uudella tavalla. On nähtävä kuu-
sen oksa kemikaalina, puru ja lastut biopolttoaineina, vesi lämmönlähteenä. Tämän ohella
perussuomalaisten eduskuntaryhmä katsoo, että hyödyntämällä kotimaista energiaa ja ke-
hittämällä siihen perustuvaa vientiteollisuutta voimme oikaista merkittävästi kauppataset-
tamme. Energiantuotannon kotimaisuusasteen tuntuva nostaminen edistää maamme ta-
louskasvua ja tuottaa kymmeniätuhansia uusia työpaikkoja. Nämä työpaikat syntyisivät
pääasiassa haja-asutusalueille, mikä mahdollistaisi osaltaan maaseudun pitämisen elinvoi-
maisena ja asuttuna. Kaikki tämä tukee myös oivallisesti kestävää kehitystä maassamme. 

14.31 Sari Multala kok (ryhmäpuheenvuoro): Arvoisa puhemies! "Olisi kauheaa, jos
maapallo särkyisi. Se on niin kaunis." Nämä huolestuneet sanat lausui Nuuskamuikkunen
teoksessa Muumipeikko ja pyrstötähti.

Suomessa olemme monessa Agenda 2030 -tavoitteessa jo pitkällä. Siitä pitää olla ylpeä,
mutta tämän ylpeyden on näyttävä ainoastaan kovempana kunnianhimona päästä tavoit-
teessamme vielä pidemmälle. Suomi-neito saa luvan olla se maailmaa muuttava kympin
tyttö, joka saavuttaa pilkulleen asetetut tavoitteet — vähempi ei riitä.
7



Pöytäkirjan asiakohta PTK 7/2017 vp
Agenda 2030:n kantavana teemana on, että kukaan ei saa jäädä kehityksestä jälkeen.
Kansallinen toimeenpano rakentuu kahden painopisteen varaan, joissa meillä on eniten ki-
rittävää ja toisaalta mahdollisimman paljon annettavaa muulle maailmalle. Nämä kaksi
kärkeä ovat hiilineutraalius ja resurssiviisaus sekä yhdenvertaisuus, tasa-arvo ja osaami-
nen.

Aivan samalla tavoin kuin olemme huolissamme julkisen talouden kestävyydestä, on
meidän huolehdittava siitä, että luonnonvarojen käyttö pysyy luonnon kantokyvyn rajois-
sa, tai paremminkin palautuu niihin. Tuoreessa kansallisessa energia- ja ilmastostrategias-
sa on päätetty luopua kivihiilen käytöstä vuoteen 2030 mennessä. Hiilijalanjälkemme suh-
teutettuna asukaslukuun on valitettavasti edelleen yksi maailman korkeimmista. Hiilineut-
raali Suomi on tavoite, josta on tosissaan pidettävä kiinni. Energiankulutuksen vähentämi-
nen ja ennen pitkää fossiilisista polttoaineista luopuminen kokonaan ovat ympäristön, ih-
misten hyvinvoinnin ja kestävän maailman kannalta välttämättömiä askelia.

Vastuu lankeaa monella tapaa etenkin suurten kaupunkien ja kaupunkiseutujen harteil-
le. Vaikka Suomi on yksi vähiten kaupungistuneista länsimaista, on selvää, että jokainen
etenkin tulevaisuutta ja suuria ihmismassoja koskeva ongelma ratkaistaan pääosin kaupun-
geissa. Kaupunkisuunnittelu, julkiset hankinnat ja hiilineutraaliutta tavoittelevat suuret
kaupungit ovat avainasemassa tehtäessä koko Suomesta hiilineutraalia. Kaupunkien olisi
myös hyvä mahdollisimman nopeasti ja tulevaisuutta ennakoiden korvata kivihiili kauko-
lämmön tuotannossa ympäristöystävällisemmillä ratkaisuilla.

Arvoisa puhemies! Hallitus on kehityspoliittisessa selonteossa sitoutunut tyttöjen ja
naisten oikeuksien ja aseman vahvistamiseen, kehitysmaiden talouden kehittämiseen hy-
vinvoinnin lisäämiseksi, yhteiskuntien demokraattisuuden vahvistamiseen, luonnonvaro-
jen kestävyyden sekä elämän välttämättömyyksien eli ruokaturvan, veden ja energian saa-
tavuuden parantamiseen.

Hallituksen kehityspolitiikka on kiinteässä linjassa Agenda 2030:n tavoitteiden kanssa
kääntää globaali kehitys uralle, jossa ihmisten hyvinvointi ja ihmisoikeudet, talouden vau-
raus ja yhteiskuntien vakaus turvataan ympäristön kannalta kestävällä tavalla ja poistetaan
äärimmäinen köyhyys maailmasta.

Uudessa maailmantilanteessa, jossa ihmisten vapaa liikkuvuus sekä vapaa kauppa ovat
uhattuina, Suomen on oltava eturivissä puolustamassa avoimia markkinoita. Avoin ja va-
paa kauppa valtioiden välillä antaa etenkin kehittyville maille paremmat mahdollisuudet
markkinoillepääsyyn. Vapaa maailmankauppa on ylivoimaisesti tehokkain tapa vähentää
absoluuttista köyhyyttä, kaventaa valtioiden välisiä kehityseroja ja edistää ilmastonmuu-
tosta ehkäisevien teknologioiden levittämistä myös kehittyviin maihin. Avoimet maail-
manmarkkinat edistävät vihreää kasvua ja työllisyyttä Suomessa ja globaalisti.

Arvoisa puhemies! Suurin eriarvoisuutta aiheuttava tekijä Suomessa on työttömyys.
Meidän on otettava kaikki keinot käyttöön sen vähentämiseksi. Yksi keskeinen ja merkit-
tävä teko, joka on vielä toistaiseksi tekemättä, on kattava perhevapaauudistus. Työllisyyttä
ja tasa-arvoa edistävä uudistus on syytä saada pikaisesti vireille. Perhevapaiden uudistami-
nen vaikuttaisi positiivisesti etenkin nuorten naisten asemaan työmarkkinoilla, mikä paran-
taisi myös naisten eläkekertymää läpi työuran ja kirisi kiinni sukupuolten välisiä eläke-ero-
ja.

Jokaisella meistä on oikeus tuntea itsensä hyväksytyksi juuri sellaisena kuin on. Yhteis-
kunnassamme voimistuva vihapuhe on kuin tartuntatauti, jonka leviämiseen jokainen voi
omalla toiminnallaan vaikuttaa. Pelkkä oireen taivastelu ei riitä, vaan myös pahan olon syy
8



Pöytäkirjan asiakohta PTK 7/2017 vp
on parannettava. Vihapuheen syitä on siksi tärkeää koettaa ymmärtää, mutta tämä ei tar-
koita hyväksyntää. Rasismille on sanottava yksiselitteinen ja ehdoton "ei". Poliittisilla joh-
tajilla, puolueiden nykyisillä ja tulevilla puheenjohtajilla on tässä valtava vastuu.

Arvoisa puhemies! Lasten ja nuorten hyvinvointi on kestävän tulevaisuuden perusta
sekä Suomessa että globaalisti. Turvallinen koulupäivä, lapsen kehitystä tukeva arki ja
mahdollisuus liikkua ovat keskeisiä lasten hyvinvointia tukevia pilareita, joista julkisen
vallan on huolehdittava. Kestävässä maailmassa jokaisen lapsen oikeus on käydä koulua ja
leikkiä, olla aidosti lapsi ja vaikka haaveilla olevansa Batman tai Frozenin Elsa.

14.37 Merja Mäkisalo-Ropponen sd (ryhmäpuheenvuoro): Arvoisa puhemies! Kestävä
kehitys on Suomen ja koko maailman kohtalonkysymys. Kestävällä kehityksellä turvataan
ihmiskunnan elämän edellytykset nyt ja tulevaisuudessa. Kestävä kehitys on tulevaisuus-
politiikkaa parhaimmillaan. Siihen kuuluu yhdenvertaiset mahdollisuudet hyvinvointiin,
kansalaisten osallisuus, kestävä työ, kestävät yhteiskunnat ja paikallisyhteisöt, luonnon
kantokykyä kunnioittavat elämäntavat, hiilineutraali yhteiskunta ja resurssiviisas talous.
"Pidetään kaikki mukana" on YK:n kestävän kehityksen pääteema, ja sen takana on helppo
seistä.

Kestävää kehitystä on keskinäisriippuvaisessa maailmassa katsottava aina myös globaa-
lista näkökulmasta. Maailman haasteet ovat myös Suomen haasteita, ja meidän tulee olla
niitä ratkaisemassa. Rajojen sulkeminen ja omaan napaan tuijottaminen on potku omaan
nilkkaan.

Käsiteltävä selonteko on osoitus kansainvälisen yhteistyön ja YK:n olemassaolon tar-
peellisuudesta. Suomen on toimittava aktiivisesti kansainvälisillä kentillä. Keskinäisriip-
puvaisessa maailmassa Suomen, jos minkä, on noustava kokoaan suuremmaksi toimies-
saan kestävän kehityksen, ihmisoikeuksien ja rauhan puolesta. Se on Suomen etu.

Arvoisa puhemies! Kestävä kehitys on pitkäjänteistä toimintaa. Pitkäjänteisyys on mai-
nittu selonteossa yhtenä politiikkaperiaatteena, mutta se ei juuri näy selonteon toimeenpa-
nosuunnitelmassa, jonka pitäisi kestää yli vaalikausien. Tältä osin selonteolta olisi odotta-
nut enemmän. Valiokuntakäsittelyssä selonteon kunnianhimon tasoa on monin verroin pa-
rannettava.

Selonteosta löytyy kuitenkin monia hyviä toimenpide-ehdotuksia pitkäaikaistyöttömyy-
den ja eriarvoisuuden vähentämiseen, koulutuksen kehittämiseen, ympäristönsuojeluun
sekä vanhustenhuollon parantamiseen. Onkin syytä kysyä, onko hallitus nyt muuttamassa
linjaansa. Nämä toimenpide-ehdotukset ovat nimittäin jyrkässä ristiriidassa hallituksen tä-
hän asti harjoittaman politiikan kanssa.

SDP:n mielestä kestävän kehityksen keskiössä on aina oltava ihminen. Sen soisi näky-
vän enemmän myös tässä selonteossa. Panostukset inhimillisyyteen maksavat itsensä ta-
kaisin moninkertaisesti.

Arvoisa puhemies! Eräs kansalainen pohti minulle lähettämässään viestissä, ostaako
diabeetikkona lääkkeensä vai käyttääkö rahat ruokaan. Jos pienituloinen diabeetikko jättää
hallituksen leikkausten takia lääkkeensä ostamatta, aiheutuu siitä selvitysten mukaan yli
24-kertaiset kustannukset tulevaisuudessa. Voi siis sanoa, että säästöt terveyteen ja hyvin-
vointiin tulevat sairaan kalliiksi.

SDP:n mielestä tämä selonteko olisi ollut sopiva paikka pohtia laajemmin hyvinvoinnin
ja talouden yhteyttä eli hyvinvointitalouden merkitystä kestävälle kehitykselle. Hyvinvoin-
ti ja talous tukevat toisiaan. Investoinnit hyvinvointiin, kuten palveluihin ja koulutukseen,
9



Pöytäkirjan asiakohta PTK 7/2017 vp
vahvistavat yhteiskunnan perusrakenteita. Hyvinvointi-investoinnit myös tukevat talou-
dellista toimeliaisuutta ja ovat siten kestävän talouskasvun edellytyksiä.

Päätöksillä on aina seurauksensa, ja siksi niitä pitää analysoida tarkemmin jo valmiste-
luvaiheessa. Tarvitsemme paljon enemmän päätösesitysten vaikuttavuusarviointia sekä
vaihtoehtoiskustannuksien laskemista. Tämä hallitus on unohtanut nämä kokonaan.

Taloudellisia ja inhimillisiä säästöjä voisimme saada tulevaisuudessa esimerkiksi pa-
nostamalla maksuttomaan päivähoitoon tai parantamalla pitkäaikaistyöttömien tilannetta.
Suomi on noussut toisen maailmansodan jälkeen yhdeksi maailman parhaimmista kansa-
kunnista. Siihen on tarvittu hyvinvointi-investointeja. Nämä hyvinvointivaltioon tehdyt in-
vestoinnit ovat olleet yksi merkittävä tekijä Suomen menestymiselle ja kestävälle kehityk-
selle. Toivottavasti tämä ymmärretään myös jatkossa. Tulevaisuuden siemeniä kylvetään
juuri tänään.

Arvoisa puhemies! Kestävä kehitys edellyttää, että ymmärrämme Suomi 100 -juhlavuo-
den teeman "Yhdessä". Parhaimmillaan yhdessä tekeminen auttaa kansalaisia aitoon osal-
lisuuteen, jossa eri toimijat ja eri sukupolvet kohtaavat ja oppivat toinen toisiltaan. Suoma-
laisen yhteiskunnan voima on aina ollut tasa-arvo, yhdenvertaisuus ja yhteisöllisyys, joi-
hin kuuluu myös kaikkien mukana pitäminen. Kestävään kehitykseen kuuluu ajatus siitä,
että yhteiskuntamme tarvitsee jokaista kansalaista ja jokainen meistä tarvitsee toinen toi-
siamme. Pidetään siis kaikki mukana.

14.42 Emma Kari vihr (ryhmäpuheenvuoro): Arvoisa puhemies! Kun minä olin kolme-
vuotias, laki subjektiivisesta päivähoidosta astui Suomessa voimaan. Nyt kun minun tyttä-
reni on kolme, lasten tasa-arvoinen oikeus päivähoitoon on juuri lakkautettu.

Kun minä olin kolmevuotias, oli tähän maahan juuri perustettu ympäristöministeriö. Nyt
kun minun tyttäreni on kolme, tehdään luonnonsuojeluun Suomen historian suurimmat
leikkaukset. 

Kun minä olin kolmevuotias, pohjoinen napajäätikkö oli kesällä lähes Australian kokoi-
nen. Kun minun tyttäreni täytti kolme, napajäätikkö oli kutistunut lähes puoleen tästä. [Oi-
kealta: Voi minkä teit, ympäristöministeriö!]

Arvoisa puhemies! Tässä ohjelmassa on kyse siitä, millaisen maailman me jätämme niil-
le, jotka tulevat meidän jälkeemme. Meidän sukupolvemme voi vielä pysäyttää ilmaston-
muutoksen. Meidän lapsemme eivät sitä voi enää tehdä. Kun muualla vähennetään ympä-
ristölle haitallisia tukia, Sipilän hallitus lisää niitä. Suomi oli esimerkkinä muulle maail-
malle, kun päästökaupan huutokauppatulot ohjattiin kehitysyhteistyöhön. Nyt Sipilän hal-
litus otti nämä rahat maailman köyhimpien ihmisten auttamisesta ja antoi ne teollisuudel-
le. Samalla hallitus otti käyttöön uuden saastutustuen, jolla se kannustaa teollisuutta yllä-
pitämään ilmastopäästöjä. Lisäksi hallituksen suunnittelemat massiiviset metsähakkuut
vesittävät kaikki muut päästövähennykset. Suomen panos ilmastonmuutoksen torjumises-
sa jää vähäiseksi näiden hakkuiden takia. [Oikealta: Melko paksua!]

Arvoisa puhemies! Koulutus on kaiken kehityksen peruskivi. Hallitus esittää ammatilli-
sen koulutuksen uudistamisen kestävän kehityksen panostuksena, vaikka leikkaa lähes 200
miljoonaa euroa ammatillisesta koulutuksesta. Erityinen huoli on nyt tämän maan pojista.
Jo nyt viidesosa nuorista miehistä on koulutuksen ja työn ulkopuolella. Koulutusleikkauk-
set ovat tämän hallituksen suurin virhe. Niillä rikotaan jotain, jonka arvoa ei täysin ymmär-
retä.
10



Pöytäkirjan asiakohta PTK 7/2017 vp
Tärkeintä lapsen koulupolulla ovat ensi askeleet. Varhaiskasvatuksen heikennykset li-
säävät lasten eriarvoisuutta. Päivähoito-oikeuden rajaaminen ja ryhmäkokojen kasvattami-
nen osuvat juuri niihin lapsiin, jotka tarvitsevat eniten tukea. Tasa-arvoa hallitus sanoo pa-
rantavansa nyt "aktiivisin toimin". Hallituksen edustajat kyllä mielellään puhuvat siitä, mi-
ten he parantaisivat naisten asemaa esimerkiksi perhevapaita uudistamalla. Nämä ehdotuk-
set eivät ikävä kyllä koskaan löydä tietään hallituksen linjauksiin. Niitä ei löydy hallitus-
ohjelmasta, niitä ei löydy hallituksen tasa-arvo-ohjelmasta, eikä niitä löydy tästä selonteos-
ta.

Arvoisa puhemies! Historia tulee muistamaan meidät siitä, miten Suomi kantaa vastuu-
taan tästä historiallisesta humanitäärisestä kriisistä. Suomi on vastannut tähän kriisiin hei-
kentämällä ihmisoikeuksia, pienentämällä pakolaiskiintiötään, tekemällä perheenyhdistä-
misestä lähes mahdotonta ja leikkaamalla Suomen kehitysyhteistyöstä yli kolmasosan.
YK:n naistenjärjestön rahoituksesta on leikattu lähes viidennes. YK:n lastenjärjestö Unice-
fin rahoituksesta on leikattu yli 40 prosenttia. YK:n ympäristöohjelma UNEPin rahoituk-
sen hallitus lopetti kokonaan. Tämä ei ole vastuun kantamista.

Arvoisa puhemies! Hallitus on kopioinut hallitusohjelman tavoitteet ja kutsuu niitä nyt
kestävän kehityksen selonteoksi. Nyt väitetään, että saastuttamisen tukeminen on ilmas-
tonsuojelua, että luonnonsuojelun alasajo on monimuotoisuuden turvaamista, että köyhim-
miltä ottaminen ja rikkaimmille antaminen on tuloerojen kaventamista. Nyt väitetään, että
koulutuksesta leikkaaminen on osaamiseen panostamista, että naisten ja lasten jättäminen
pakolaisleireille on perheiden auttamista, että maailman köyhimmiltä ihmisiltä leikkaami-
nen on globaalia solidaarisuutta. Sitä ne eivät ole.

Arvoisa puhemies! Vaihtoehtoja on. Me uskomme, että juuri vaikeimpina aikoina ihmi-
syyttä on puolustettava kaikista tiukimmin. Me uskomme, että meidän kauniit metsämme,
meidän puhtaat vetemme, meidän ahmamme, meidän norppamme ovat jotain, jota meillä
ei ole oikeutta viedä meidän lapsiltamme. Me uskomme, että lapsiin ja koulutukseen pa-
nostaminen on kaiken kehityksen perusta. Se on vastuun kantamista, sillä tekemättäkään ei
voi jättää. [Ben Zyskowicz: Kyllä se on uskottava, vihreät ovat muita parempia ihmisiä! —
Välihuutoja — Puhemies koputtaa]

Puhemies Maria Lohela: Nyt, hyvät edustajat, on edustaja Sarkkisen puheenvuoro.

14.48 Hanna Sarkkinen vas (ryhmäpuheenvuoro): Arvoisa puhemies! "Maapallo pys-
tyy tyydyttämään kaikkien tarpeet mutta ei kaikkien ahneutta." Näin sanoi Mahatma Gand-
hi. Sanoma tiivistää hyvin YK:n kestävän kehityksen Agendan. Ihmiskunnan elämäntapo-
ja, talousjärjestelmiä ja politiikkaa pitää muuttaa siten, että kaikkien ihmisten perustarpeet
pystytään tyydyttämään rajallisten resurssien maailmassa, mutta ahneutta ja ylikulutusta
maailma ei kestä. YK:n kestävän kehityksen Agenda velvoittaa kaikkia maita, myös Suo-
mea.

Suomen suurimmat kestävän kehityksen haasteet ovat ilmastonmuutoksen vastainen työ
sekä työllisyys- ja talouskehitys. On hienoa, että toimintaohjelma on nyt tehty. Valitetta-
vasti hallituksen selonteon kunnianhimon taso jää liian matalaksi. Siinä listataan pitkälti jo
päätettyjä asioita ja uudet avaukset jäävät vähemmälle. Hallitusohjelman mukaiset linjauk-
set eivät kuitenkaan riitä siihen, että Suomi saavuttaisi kansalaisilleen ja globaalille yhtei-
sölle tekemänsä sitoumukset.
11



Pöytäkirjan asiakohta PTK 7/2017 vp
Toimintaohjelman suurin puute ja ristiriita liittyy ilmastonmuutoksen torjuntaan. Suo-
malaisten ekologinen jalanjälki ja ilmastopäästöt ovat liian suuret. Jos kaikki maailman ih-
miset eläisivät kuten suomalaiset, tarvittaisiin 3,5 maapalloa. Hallituksen teettämän oman
asiantuntija-arvion mukaan Suomen ilmastopolitiikan lopputulos on nolla. Metsien hiili-
nielu pienenee massiivisten hakkuiden takia, mikä tekee tyhjäksi muilla sektoreilla tehtä-
vät päästövähennykset. Suomi ei siis vähennä omia nettoilmastopäästöjään tilanteessa, jos-
sa ilmastonmuutoksen pysäyttämiseen on aikaa vain muutamia vuosia.

Selonteossa puhutaan ilmastorahoituksen tärkeydestä, mutta missä ovat siihen suunna-
tut riittävät varat ja uudet toimenpiteet? Ohjelmassa myös puhutaan tarpeesta vähentää fos-
siilisten tukia globaalisti, mutta missä on sitoumus tarkastella myös Suomen omaa yritys-
tukipolitiikkaa? Ilmastotyössä on vielä paljon kiviä kääntämättä, ja Suomella, jos jollain
maailman maalla, on edellytykset onnistua ja vieläpä tehdä samalla bisnestä.

Arvoisa puhemies! Työttömyys on kestävän kehityksen este niin Suomessa kuin maail-
mallakin. Suomen vahvuus on osaaminen ja koulutettu väestö. Näihin satsaaminen on työl-
lisyyden kestävää hoitoa. Olisi tärkeää varmistaa, ettei nuoriso syrjäydy koulutuksesta. Va-
semmistoliitto ehdottaakin toimenpiteeksi oppivelvollisuusikärajan nostamista 18 vuo-
teen. Koulutukseen, tutkimukseen ja tuotekehitykseen panostaminen auttaa Suomea ja
maailmaa selviämään edessämme olevista ilkeistä ongelmista. Työllisyysasteen paranta-
miseksi tarvitaan aktiivista ja kannustavaa työllisyyspolitiikkaa, ei työttömien syyllistä-
mistä ja kyykyttämistä. Sosiaaliturvan uudistaminen kannustavan perustulon suuntaan oli-
si vasemmiston mielestä todellinen kestävän kehityksen työllisyysteko ja perhevapaajär-
jestelmän uudistaminen olisi keino lisätä naisten työllisyysastetta ja edistää tasa-arvoa.

Arvoisa puhemies! Agendan läpileikkaavana näkökulmana on eriarvoisuuden vähentä-
minen. Selonteossa tunnistetaan, että eriarvoisuus on kasvanut myös Suomessa. Jään kui-
tenkin kaipaamaan konkreettisia toimenpiteitä eriarvoistumiskehityksen kääntämiseksi.
Avaimia siihen ovat vasemmiston mielestä sosiaaliturva, työllisyys, kohtuulliset työehdot,
julkiset palvelut ja verotus. Valitettavasti hallitus on tehnyt politiikkaa, joka lisää suoma-
laisten taloudellista eriarvoisuutta. On epäjohdonmukaista puhua ohjelmatasolla eriarvoi-
suuden vähentämisestä, jos samalla tekee päätöksiä, jotka kasvattavat sitä.

Arvoisa puhemies! Kehityspolitiikka on yksi Agendan toimeenpanon keino. Toiminta-
ohjelman pitäisi vasemmistoliiton mielestä sisältää suunnitelma kehitysyhteistyömäärära-
hojen nostamiseksi 0,7:n bruttokansantuoteosuudelle. Kehityspolitiikassa avainasemassa
on politiikan johdonmukaisuus. Kehitysrahoituksella ei yksin ratkaista kehittyvien maiden
ongelmia, jos samalla ei puututa veroparatiisitalouteen ja kansainvälisen kaupan vääristy-
miin, jotka estävät kehittyvien maiden talouksien kehittymistä.

Arvoisa puhemies! Hyvin suunniteltu on vasta puoliksi tehty. Jokaista lakiesitystä ja
budjettia tulisi arvioida kestävän kehityksen näkökulmasta. Kestävän kehityksen tulisi olla
sisäistetty näkökulma niin virkamieskunnassa kuin eduskunnassakin. Vasemmiston mie-
lestä tarvitaan puolueeton kestävän kehityksen arviointineuvosto, jonka tehtävä olisi arvi-
oida Agendan toimeenpanoa ja raportoida siitä säännöllisesti. Mallia voisi ottaa talouspo-
litiikan ja lainsäädännön arviointineuvostoista.

Arvoisa puhemies! Gandhi sanoi: "Sinun tulee olla se muutos, jonka haluat nähdä maa-
ilmassa." Suomen kansakuntana ja jokaisen meidän yksilönä tulee sisäistää tämä sanoma,
ja sen tulee olla Suomen kestävän kehityksen politiikan ohjenuorana.
12



Pöytäkirjan asiakohta PTK 7/2017 vp
14.53 Anders Adlercreutz r (ryhmäpuheenvuoro): Värderade talman! Det är bra att re-
geringen gör en redogörelse, och att vi här kommer åt att debattera den, och att implemen-
teringen är direkt underställd regeringen. Det ska ni ha tack för.

Genom hela den här redogörelsen lyser en vilja att ta i problemet. Det finns en analys
och den täcker ett brett fält. Hållbar utveckling är inte bara miljö, inte bara klimat, ekonomi
eller sociala frågor. Agenda 2030 handlar också om allas rätt till vatten, arbete och hälsa,
med särskild fokus på kvinnors och flickors rättigheter.

Hur lever vi hållbart? Det är den mest elementära frågan man kan ställa sig — om man
bor på ett klot, som vi.

Arvoisa puhemies! Samanaikaisesti ei kuitenkaan päästä siitä, että tässä tapauksessa ero
sanojen ja tekojen välillä on suuri. Jos kestävää kehitystä tarkastellaan kokonaisvaltaisena
tavoitteena eli tavoitteena, joka menee kaiken muun edelle, sen ohjausvaikutuksen tulee
koskea kaikkia päätöksiä, ilman poikkeuksia. Nyt asia ei ole näin. Monella tavalla saa sen
käsityksen, että hallitusohjelma ohjaa selontekoa eikä päinvastoin. Kestävän kehityksen ei
pidä olla mauste, jota sirottelemme vähän kaikkialle. Ei, sen pitää olla itse pata, jossa keit-
täminen tapahtuu — se pitää siis asettaa lähtökohdaksi. Senkin takia tämän selonteon pi-
täisi kantaa yli hallituskausien.

Kiireesti ratkaisua vaativa suuri kysymys on ilmastonmuutos: Miten me siihen reagoim-
me? Määrääkö se politiikkamme suunnan? On selvä, että panostamme bioenergiaan, mut-
ta mittakaavan pitää olla järkevä. Se ei voi olla laajamittainen ratkaisu. On syytä uskoa, että
hallituksen visio on liian optimistinen. Myös valtioneuvoston oma tuore selvitys toteaa,
että jos metsähakkuut kasvavat noin 80 miljoonaan kuutiometriin vuodessa, niin hiilinielu
puolittuu vuosina 21—30. Tämä voidaan nähdä varoituksena, ja siksi meidän on turvatta-
va tasapainoinen, kestävä kehitys.

Samanaikaisesti kun kansainvälisellä tasolla puhumme fossiilisten polttoaineiden tu-
kien purkamisesta, kanavoimme itse päästökaupasta saatavat tulot saastelähteisiin. On it-
sestäänselvää, että nämä tulot tulisi käyttää ilmastonmuutosta hillitsevien ja ehkäisevien
toimenpiteiden rahoittamiseen.

Värderade talman! Hållbar utveckling handlar om globalt ansvar. "Leave no one behind" är
den bärande principen i Agenda 2030. Biståndet är en viktig del av helheten. Det är inte
utan orsak regering fått ris för sin biståndspolitik. Samtidigt som vi talar om samarbete och
globalt ansvar, skar vi i fjol ner 70 procent av bidragen till FN. Vi satsar inte på de fatti-
gaste, ens i den mån denna redogörelse önskar. Här hoppas vi på en ändring av kursen, och
på en klar plan på hur Finland ska nå upp till de 0,7 procent som vi officiellt har som mål.

Hållbar utveckling handlar om att sätta saker i rätt perspektiv, att förstå orsak, att förstå
verkan. Hållbar utveckling handlar om social kohesion, om en ansvarsfull inställning till
till exempel migration. 

Arvoisa puhemies! Kestävä kehitys on myös asioiden tarkastelemista oikeista näkökulmis-
ta, syiden ja seurausten ymmärtämistä. Kestävä kehitys on sosiaalista koheesiota, vastuul-
lista suhtautumista esimerkiksi muuttoliikkeeseen. 

Olin joitakin viikkoja sitten Jordaniassa, maassa, jossa on puolitoista miljoonaa Syyrian
pakolaista — se on paljon enemmän kuin Eurooppaan tuli toissa vuonna. Jordanialaiset
kuitenkin selviävät tästä. Helppoa se ei ole, mutta he selviävät. Samanaikaisesti meillä syn-
13



Pöytäkirjan asiakohta PTK 7/2017 vp
tyy kansallinen kriisi 35 000 turvapaikanhakijasta, joista ehkä vain 15 000 jää Suomeen.
Me suomalaiset voisimme sen sijaan lukea tätä selontekoa ja panostaa kotoutumiseen tääl-
lä kotimaassamme ja samalla voisimme toimia kestävän kehityksen mekanismien puolesta
Euroopassa, todellisten mekanismien puolesta vastuun jakamiseksi, demokratiakehityk-
sen ja rauhan puolesta toimimiseksi sotaan joutuneissa maissa, sillä siellä tänne tulleet en-
sisijaisesti haluaisivat asua.

Värderade talman! Finland är en ansvarskännande internationell aktör. Vi är bättre än de
flesta. Vi ska vara konsekventa och målmedvetna, ta Agenda 2030 som en utgångspunkt
för det vi gör, inte bara på nationellt utan även på internationellt plan — och komma ihåg
att det är någonting vi vinner på, på många plan. Vi ska också vara en starkare röst i Euro-
pa, visa att vi på allvar tror på internationellt samarbete, på att man är starkare tillsammans.

Puhemies Maria Lohela: Kristillisdemokraattinen eduskuntaryhmä, edustaja Laukka-
nen, olkaa hyvä. Tämän jälkeen ministereillä on mahdollisuus käyttää lyhyet puheen-
vuorot.

14.59 Antero Laukkanen kd (ryhmäpuheenvuoro): Arvoisa rouva puhemies! Hyvin
suunniteltu on kokonaan tekemättä. [Naurua] Tämä selonteko tarjoaa meille toimintaohjei-
ta, kaikkiaan 39 kappaletta erilaisia toteutusmalleja ja sitten arviointiin kuusi erilaista vä-
linettä. Hallituksen selonteon alussa todetaan: "Globaali kestävän kehityksen toimintaoh-
jelma — Agenda 2030 — ohjaa Suomea ja muita maita kestävän kehityksen polulla."
Tämä olisi hieno asia, jos hallitus myös toimisi tämän tavoitteiden mukaan. Kestävä kehi-
tys vaatii todellisen tilanteen tunnustamisen ja selkeitä päätöksiä, joissa toimitaan havain-
tojen ja tavoitteiden mukaan. Näin politiikkaa korjataan ja yhteiskunnan toimintaa tehos-
tetaan ja vähäisillä resursseilla saadaan enemmän aikaan. Hallinnon eri alojen koordinaa-
tion ja seurannan verkoston kehittäminen ja indikaattorien lisääminen ovat oikein ja kan-
natettavia, mutta ne eivät vielä riitä. Hallituksen itsensä on oltava poliittisesti johdonmu-
kainen ja uskottava.

Kun huolella lukee selonteon tekstin, huomaa sen olevan ristiriitainen. Sanojen ja teko-
jen välillä on vielä paljon kuilua. Hallitus sanoo tukevansa osaamista ja koulutusta mutta
leikkaa rajusti koulutuksen määrärahoja. Hallitus kaipaa tavattomasti innovaatioita ja tut-
kimusta ja mainitsee erityisesti VTT:n ja Tekesin, joilta se on kuitenkin vienyt 140 miljoo-
naa euroa rahoitusta. Kristillisdemokraatit ovat tätä kritisoineet hallituksen eräänä käsittä-
mättömimmistä linjauksista, sillä juuri tekniset tutkimuslaitokset tuottavat uusia yrityksiä,
innovaatioita ja työpaikkoja. Ehkä hallitus nyt uskoo ja herkistelee korvaansa, kun myös
OECD:n asiantuntijat sanovat saman asian.

Hallitus ilmoittaa tukevansa globaalia kumppanuutta ja olevansa siihen tavattoman si-
toutunut mutta leikkaa rajusti kehitysyhteistyöstä, mikä olikin yhden hallituspuolueen kes-
keinen vaaliteema, jota he nyt myös sitten toteuttavat. [Oikealta: Vähän niin kuin veneve-
ro!] Selonteon mukaan Suomi tukee kehitysmaiden kansalaisyhteiskunnan vahvistumista,
ja konkreettinen toimenpide tähän oli siis kansalaisjärjestöjen rahoituksen puolittaminen.
Arvoisa puhemies, kun tässä selonteossa painopisteenä kuitenkin on se, että laitetaan toi-
meen jotakin, toteutetaan näitä tavoitteita, niin miten ihmeessä kansalaisjärjestöt voivat tä-
hän huutoon vastata, jos heiltä viedään resurssit? Siis toisin kuin edellytetään kestävän ke-
hityksen yhteiskuntasopimuksessa, jonka piti olla selonteon pohjana, nyt toimitaan täysin
14



Pöytäkirjan asiakohta PTK 7/2017 vp
vastakkaiseen suuntaan. Ilmastorahoituksenkin piti olla kehitysyhteistyörahoituksen suh-
teen kasvattamassa sitä eikä sisältyä siihen, niin kuin nyt tehdään.

Tyhjät sanat ja ympäripyöreys eivät lämmitä: "Sosiaalista vastuullisuutta lisätään paran-
tamalla riskinarviointia sekä koko hankintaketjun kestävyyttä muun muassa vuoropuhelun
avulla hyödyntämällä YK:n ja muita kansainvälisiä yrityksiä ja ihmisoikeuksia koskevia
periaatteita." Kuinkahan moni mahtoi ymmärtää, mitä tässä sanottiin? Todellisuudessa
Suomi on leikannut YK:n jäsenjärjestöiltä tukeaan 70 prosenttia ja osalta jopa 100 prosent-
tia.

Hallitus sanoo hienoin sanakääntein haluavansa turvallista yhteiskuntaa mutta leikkaa
Tullilta, Verohallinnolta ja poliisilta väkeä ja harmaan talouden torjunnan resursseja.
Voimme kaikki yhtyä hyvin tämän selonteon tavoitteisiin, mutta kritiikkimme oikeutetusti
kohdistuu siihen, että toiminta on ristiriidassa tavoitteiden kanssa. "Kestävä kehitys edel-
lyttää poliittista johdonmukaisuutta", sanotaan yhteiskuntasitoumuksessakin. Sen mukaan
"kiinnitämme erityistä huomiota lasten ja nuorten hyvinvointiin". Nyt kuitenkin heiltäkin
leikataan.

Arvoisa puhemies! Olisi hyvä, jos tässä selonteossa olisi ollut hiukan itsekriittisyyttä ja
rehellisyyttä ja todettu, että emme ole näihin tavoitteisiin päässeet, joita tässä tarjoamme.
Kristillisdemokraatit esittävät syvän huolensa Agenda 2030 -tavoitteiden toteutumisesta
Suomen osalta. [Vasemmalta: Ettekä ole yksin!]

Puhemies Maria Lohela: Ministeri Tiilikainen, 3 minuuttia. — Olkaa hyvä.

15.04 Maatalous- ja ympäristöministeri Kimmo Tiilikainen: Arvoisa puhemies! Kii-
toksia ryhmäpuheenvuorojen pitäjille. Kun tarkoin korvin kuuntelin ryhmäpuheenvuoro-
ja, niin totesin, että jokainen eduskuntaryhmä varmasti antoi parhaan panoksensa, mihin
kukin pystyy tämän yhteisen ison maailmanlaajuisen tavoitteen, Agenda 2030:n, toimeen-
panon suorittamiseksi.

Hallitusryhmistä edustaja Vehkaperä korosti esimerkiksi sosiaalisen oikeudenmukai-
suuden ja yhdenvertaisuuden asiaa — hyvä, juuri näin.

Edustaja Kulmala nosti hyvin esiin työttömyyden torjumisen. Se on osa osallisuutta, ja
onneksi meillä työllisyys tällä hetkellä paraneekin.

Edustaja Multala totesi aivan oikein sen, että kaupungit ovat avainasemassa tässä hiili-
neutraalisuuden saavuttamisessa. Siellä meillä toki työsarkaa on, ja siksi hallitus linjaa
kunnianhimoisia tavoitteita hiilestä eroon pääsemiseksi.

Edustaja Mäkisalo-Ropposta kiitän puheenvuorosta lämpimästi. Siinä oli perspektiiviä
pitkältä aikaa siitä, miten hyvinvointiyhteiskuntaa on Suomessa rakennettu. Kritisoitte to-
ki, ja tunnustamme itsekin, että puutteita löytyy, mutta juuri se investoiminen hyvinvoin-
nin rakentamiseen pitkäjänteisesti oli hyvä ja oiva näkökulma.

Edustajat Kari, Sarkkinen, Adlercreutz ja Laukkanen löysivät lähinnä huonoa sanotta-
vaa tästä toimeenpanosta. Varmasti siinä paljon parannettavaa on, ja toivon, että tulevai-
suusvaliokunta voi nyt pohtia sitten, miten viemme tätä kestävää kehitystä eteenpäin vuot-
ta 2030 kohti. Sen verran haluan kuitenkin todeta, että hallitus on laatinut tämän selonteon
listaamalla ne toimet, jotka tällä vaalikaudella toteutetaan — jotka tällä vaalikaudella to-
teutetaan. Tulevat hallitukset voivat panna paremmaksi ja toteuttaa lisää toimenpiteitä kes-
tävän kehityksen tavoitteiden saavuttamiseksi. [Susanna Huovinen: Entä pitkäjänteisyys
tässä mielessä?] Juuri tämä selonteon tuominen tänne ja toivottavasti syntyvä pysyvä ra-
15



Pöytäkirjan asiakohta PTK 7/2017 vp
kenne — että kerran vaalikaudessa esitämme tuon toimeenpanosuunnitelman, eduskunta
käsittelee sen, antaa siihen vastauksen ja hallituksen vuosikertomuksen yhteydessä mitta-
reihin nojaten katsotaan, miten näissä tavoitteissa edistymme — on tärkeä osa tätä toi-
meenpanoa ja sen seurantaa.

Toivotan kaikille valiokunnille oikein perusteellista käsittelyä tässä. Nyt on mahdolli-
suus siis pistää vielä paremmaksi.

Puhemies Maria Lohela: Ennen debattia vielä ministeri Mykkänen, 3 minuuttia.

15.07 Ulkomaankauppa- ja kehitysministeri Kai Mykkänen: Arvoisa puhemies! Kii-
tos mielenkiintoisista puheenvuoroista ja painavista sanoista. Ensinnäkin, tässä on toki
aika paljon ryhmäpuheenvuorojen loppupuolella jaettu myöskin lisää uutta rahaa, ja kyllä
me varmasti ministeri Tiilikaisen kanssa käyttötarkoituksia myös keksisimme, jos sitä oli-
si enemmän.

Kiinnittäisin huomiota myös siihen, että ei ehkä ole kestävää kehitystä, että suomalais-
ten yhteinen velkataakka on kaksinkertaistunut kymmenessä vuodessa tai että me tänäkin
vuonna otamme velkaa tonnin per suomalainen. Se ei ole se ratkaisu, että me ottaisimme
vielä enemmän velkaa ja pyrkisimme sitten ohjaamaan sen johonkin, jolloin tätä taustaa
vasten on vääjäämättä ymmärrettävää, että meillä resurssit ovat niukat, siitä me emme pää-
se mihinkään.

Niiden sisällä me olemme tehneet selkeitä painopistevalintoja. Tässä on puhuttu YK-
järjestöjen osalta siitä, että me olemme nyt tänä vuonna esimerkiksi YK:n naisjärjestön
kolmanneksi suurin rahoittaja absoluuttisissa euroissa koko maailmassa ja väestörahastos-
sa kymmenen suurimman joukossa. Me olemme leikanneet näistä selvästi vähemmän kuin
monesta muusta. YK:n ympäristöjärjestö UNEPilta emme ole rahoitusta kokonaan leikan-
neet pois, niin kuin tässä yhdessä puheenvuorossa sanottiin — noin yksityiskohtana.

Muutamaan muuhun yksityiskohtaan tartun myös: Mainittiin, että me olemme lisänneet
ympäristöhaitallisia tukia. Jos katsotaan nettomääräisesti ympäristöhaitallisten tukien lis-
taa siten kuin ympäristöministeriö sen määrittelee, niin me olemme kyllä useilla sadoilla
miljoonilla euroilla sitä vähentäneet, kun katsotaan verotukia kokonaisuudessaan. Tässä
kerrottiin myös, että me olemme metsänhakkuilla ylikompensoimassa kaikki muut ilmas-
totoimemme. Kannattaa huomata, että Kansallinen metsästrategia, jossa tämä 80 miljoo-
nan kiintokuution hakkuuarvio vuodelle 2030 esitettiin, on jo aiempien hallitusten aikana
esitetty. Tämä energiastrategia, mikä nyt on hyväksytty, ei sitä mihinkään nosta. [Ville Nii-
nistö: Nostaapa!] Ja muilta osin on varmasti syytä käydä keskustelu painopisteistä, sisäl-
löstä, ja toivon tosiaan, että valiokunnilta tulee rakentavia ehdotuksia, miten voimme ta-
loudellisesti, sosiaalisesti, kestävästi entistä voimakkaammin viedä meidän suomalaisten
yhteistä agendaa eteenpäin.

Puhemies Maria Lohela: Ja näin, nyt käydään debattiin. Pyydän siihen osallistuvia il-
moittautumaan. — Edustaja Vehkaperä, ja 2 minuuttia, olkaa hyvä.

15.10 Mirja Vehkaperä kesk (vastauspuheenvuoro): Arvoisa rouva puhemies! Mikään
hallitus ennen tai jälkeen Sipilän ei varmasti tee kestävän kehityksen työtä valmiiksi. Se
siitä pitkäjänteisyydestä. Sitä on siis tehty ja tullaan tekemään. Tärkein kestävän kehityk-
sen toimenpide tällä hallituksella on ehdottomasti ponnistella talouden kuntoon laittami-
16



Pöytäkirjan asiakohta PTK 7/2017 vp
seksi, johon liittyy työllisyyden parantaminen koko maassa kaikilla sektoreilla. Siksi ehkä
taloutta sinänsä ei tässä ole ylikorostettu. Me tiedämme, että orastavaa kasvua tunnelin
päässä on olemassa talouskasvulle, työllisyydelle, mutta se on väline, jolla pystymme kes-
tävää kehitystä toteuttamaan, ja se myöskin työllistää Suomessa.

Omasta mielestäni kestävä kehitys ei ole mitään raketti- tai tähtitiedettä. Se on hyvin
konkreettisia arjen tekoja kestävän kehityksen piirissä: esimerkiksi lähiruuan suosimista
omakotitaloissa tai omassa lähiympäristössä tai niissä kunnallisissa päätöksenteoissa.
Kiertotaloudessa olemme kierrätyksen, ei voi sanoa edelläkävijä, mutta meillä on myöskin
hyviä orastavia esimerkkejä vietävissä maailmalle. Ja huolenpito, joka tuli tässä myöskin
hyvin esille, on sitä, että me pistämme talouden kuntoon, työllisyyden paremmaksi ja poh-
dimme sitä, miten syrjäytymistä voitaisiin kaikin tavoin estää. Ihmisyys on tärkeä arvo, ku-
ten sosiaalidemokraatit nostivat tuossa puheenvuorossaan esille.

Pidän tärkeänä, että työtä tehdään yli hallituskausien, yli hallintorajojen, ja kaikki ne po-
litiikkateemat ja painopisteet ja tavoitteethan ovat aikaa kestäviä, jotka tähän on nostettu.
Ei köyhyyttä, ei nälkää voi yhtäkkiä yhdellä teolla poistaa, pitää olla pitkäjänteinen. Mi-
nusta hallitus on vastannut tähän hyvin.

15.12 Kari Kulmala ps (vastauspuheenvuoro): Arvoisa rouva puhemies! Suomen kehi-
tyspolitiikka on osa kestävän kehityksen niin sanottua globaalia ulottuvuutta eli sitä kestä-
vän kehityksen työtä, mitä pyrimme Suomen rajojen ulkopuolella tekemään. Kehityspoli-
tiikassa Suomen ykköstavoite on edistää sukupuolten välistä tasa-arvoa ja naisten ja tyttö-
jen oikeuksia. Naisilla pitäisi olla maailmanlaajuinen oikeus käydä koulua, tehdä omia va-
lintoja ja vaikuttaa yhteiskunnallisessa päätöksenteossa. Humanitäärisissä kriiseissä naiset
ja lapset ovat siinä kaikkein heikoimmassa asemassa, eikä heillä useinkaan ole edes varaa
tai mahdollisuutta pyrkiä ihmissalakuljettajien avustamina Eurooppaan. Ihmiskaupan uh-
reiksi he toisaalta joutuvat paljon miehiä useammin. Naisten aseman vahvistamisen tuke-
minen edesauttaa yleisesti ottaen yhteiskuntien vakautta ja esimerkiksi suunnitelmallista
perhepolitiikkaa. Pyytäisinkin ministeriä vielä toistamaan, millaisin konkreettisin toimin
Suomi edistää naisten asemaa maailmalla, millaisia projekteja on käynnissä.

15.14 Sari Multala kok (vastauspuheenvuoro): Arvoisa puhemies! Aiemmissa puheen-
vuoroissa on vahvasti peräänkuulutettu tarvetta vahvistaa kehitysyhteistyötä. Jos haluam-
me saavuttaa tavoitteemme nostaa kehitysapu pitkällä aikavälillä 0,7 prosentin tasolle, on
meiltä löydyttävä valmiutta rakenteellisiin uudistuksiin, joilla parannetaan taloutemme
kestävyyttä. Me kokoomuksessa haluamme Suomen olevan jatkossakin avoin, kansainvä-
lisiä vastuitaan hoitava Pohjoismaa. Tämä onnistuu vain ja ainoastaan saavuttamalla poh-
joismaalainen korkea työllisyysaste. Ilman työllisyysasteen kasvua Agenda 2030:n tavoit-
teet uhkaavat jäädä toteutumatta.

Kun verrataan nuorten naisten työllisyyttä Suomen ja Ruotsin välillä, huomataan mer-
kittävä ero: Suomessa 25—44-vuotiaiden naisten työllisyysaste on 10 prosenttia länsinaa-
puria matalampi. Eroa selittää se, että Suomessa äidit ovat Ruotsia pidempään poissa työ-
markkinoilta. Ruotsissa isät puolestaan käyttävät enemmän perhevapaita, mikä tasaa eroja
sukupuolten välillä ansiotasossa, eläkkeissä ja asemassa työmarkkinoilla. Nykyisillä toi-
milla hallitus ei tule pääsemään työllisyystavoitteeseensa. Siksi olen varma siitä, että myös
perhevapaauudistuksesta ja maksuttomasta varhaiskasvatuksesta tullaan käymään keskus-
teluja puoliväliriihessä. Tätä kautta puheet saadaan muutettua käytännön toimenpiteiksi. 
17



Pöytäkirjan asiakohta PTK 7/2017 vp
15.15 Merja Mäkisalo-Ropponen sd (vastauspuheenvuoro): Arvoisa puhemies! Arvoi-
sat hallituspuolueiden edustajat! Kyllä varhaiskasvatuksesta puhuminen kuuluu kestävän
kehityksen agendalle ilman muuta, sillä yksi varhaiskasvatukseen panostettu euro tulee
selvitysten mukaan takaisin yhteiskunnalle seitsemänkertaisesti. Siksi muun muassa SDP
on esittänyt siirtymistä maksuttomaan varhaiskasvatukseen.

Panostukset varhaiskasvatukseen olisivat loistavia hyvinvointi-investointeja. Tavoit-
teen maksuttomasta varhaiskasvatuksesta voisi hyvin ottaa mukaan tämän selonteon toi-
menpiteisiin. Se olisi rohkea investointi ja katsoisi myöskin riittävän kauas.

Arvoisat ministerit, voisiko hallitus ottaa tämän asian toimenpidelistalleen, ja onko hal-
litus valmis miettimään tätä hyvinvointitalousnäkökulmaa jatkossa enemmän päätöksiä
tehtäessä? Hyvinvointitalous on kestävää kehitystä parhaimmillaan, ja on muistettava, että
hyvinvointi ja talous kulkevat aina käsi kädessä. Hyvinvointi-investoinnit tänään maksa-
vat itsensä takaisin huomenna.

15.16 Emma Kari vihr (vastauspuheenvuoro): Arvoisa puhemies! Kun tätä prosessia on
seurannut ja nyt lukenut näiden järjestöjen kannanottoja, jotka ovat Agenda 2030 -proses-
siin osallistuneet, niin kuuntelisin kyllä hallituspuolueidenkin riveistä näitä huolia todella
vakavalla korvalla. Esimerkiksi ympäristö- ja kehitysyhteistyöjärjestöt ovat pistäneet ulos
kannanoton, jossa he hyvin kriittisesti puhuvat tämän toimeenpanosuunnitelman kunnian-
himon tasosta. Vähän vaikuttaa siltä, että tässä prosessissa on kyllä kuultu, mutta ei kuun-
neltu. Erityisesti järjestöt ovat ottaneet esiin huolen siitä, miten tässä selonteossa käsitel-
lään ilmastoasioita, miten tässä käsitellään koulutusasioita, mutta myös siitä, miten ihmis-
oikeuskysymyksiä käsitellään. Joten kyllä itse toivoisin vielä, että kunnianhimoa aivan
merkittävästi nostetaan valiokuntakäsittelyssä ja kaikki nämä järjestöjen esiin nostamat
huolet, joita ei tässä kohtaa ole kuultu, siinä kohtaa kuultaisiin. Kuitenkaan ei tämmöisen
toimeenpanosuunnitelman tarkoituksena ole toistaa vain sitä, mitä hallitusohjelmassa on
esitelty, vaan tavoitteena olisi aidosti käydä prosessi, jossa pystyttäisiin petraamaan ja tuo-
maan uusia ratkaisuja. Järjestöjen kritiikin kärki on nimenomaan se, että tämä on pääasias-
sa hallitusohjelman toisinto, ja se ei ollut tarkoitus.

15.18 Hanna Sarkkinen vas (vastauspuheenvuoro): Arvoisa puhemies! Haluan kiittää
hallitusta siitä, että sukupuolten tasa-arvon merkitys on tunnistettu kestävän kehityksen
kannalta. On hienoa, että meillä ymmärretään se, että naisten aseman parantaminen on
avain yhteiskuntien kestävään kehitykseen, ja on tunnistettu myös, että seksuaali- ja lisään-
tymisterveys ja -oikeudet ovat olennainen tekijä naisten aseman ja kehityksen kannalta.
Kiitokset erityisesti ministeri Mykkäselle siitä, että annoitte tuoreeltaan tukenne Hollannin
aloitteelle vahvistaa seksuaali- ja lisääntymisterveyden ja -oikeuksien rahoitusta tilantees-
sa, jossa USA:n presidentti Trump on ilmoittanut vetävänsä rahoitusta pois ja se uhkaa jät-
tää kehitysmaiden naiset ilman tarvitsemiaan palveluita. Toivottavasti seksuaali- ja lisään-
tymisterveys näkyy jatkossakin kaikessa Suomen kehitysrahoituksessa mukaan lukien
myös humanitaarinen rahoitus. Haluan kiittää hallitusta myös siitä, että rasismin ja vihapu-
heen torjunnan toimenpiteitä on nostettu mukaan selontekoon. Se on erittäin tärkeä teema,
mihin tarvitaan poliittista johtajuutta.

Arvoisa puhemies! On tärkeää, että myös paikallistaso saadaan mukaan kestävän kehi-
tyksen tavoitteiden toteuttamiseen, sillä kestävän kehityksen valinnat tehdään usein arjes-
18



Pöytäkirjan asiakohta PTK 7/2017 vp
sa lähellä ihmistä. Tulisikin harkita sitä, että kunnat ja maakunnat velvoitettaisiin teke-
mään omat toimeenpanosuunnitelmansa.

15.19 Anders Adlercreutz r (vastauspuheenvuoro): Värderade talman! Arvoisa puhe-
mies! Ensin haluan muistuttaa ministereitä, että ruotsalaisen eduskuntaryhmän puheenvuo-
ro perustui pitkälti varjobudjettiin, jonka loppusumma on sama kuin hallituksen budjetti,
eli ei otettu siinä puheessa lisää lainaa.

Värderade talman! Principen enligt vilken inkomsterna från utsläppshandeln kanalisera-
des till bistånd var ett innovativt sätt att koppla ihop just klimatarbete med bistånd, helt som
ledamot Kari sade. Den principen har vi nu frångått, vilket vi tycker är beklagligt.

Arvoisa puhemies! Tapa, jolla ohjattiin päästökaupan tulot kehitysyhteistyöhön, oli inno-
vatiivinen tapa kytkeä yhteen nimenomaan ilmastotyö ja kehitysyhteistyö, ja tästä periaat-
teesta hallitus on nyt poikennut. Aikaisempi ministeri Rehn nosti tämän ongelman esille ja
ehdotti, että rahat kohdistettaisiin edes päästövähennyksiin tähtääviin innovaatiotukiin.
Tämä lienee minimivaatimus myöskin Agenda 2030 -pakettia ajatellen. Mikä on asianlai-
ta, ministerit Tiilikainen ja Mykkänen: Onko hallitus sitoutunut nyt voimassa olevaan nu-
rinkuriseen periaatteeseen tämän hallituskauden loppuun, vai näettekö, että kestävä kehi-
tys vaatii johdonmukaisia toimia kaikilla osa-alueilla? Entä tulemmeko näkemään suunni-
telman sitä ajatellen, että pääsisimme siihen 0,7 prosentin tavoitteeseen, joka lienee kaik-
kien yhteinen tavoite?

15.21 Antero Laukkanen kd (vastauspuheenvuoro): Arvoisa rouva puhemies! Otan vas-
taan tämän kritiikin siitä, että ryhmämme puheessa ei juurikaan ollut positiivisia näkökul-
mia. Mutta se johtuu yksinkertaisesti siitä, että kuilu näiden esitettyjen tavoitteiden ja te-
kojen välillä on niin suuri, että oli vaikea löytää konkreettisia ilonaiheita sieltä.

Otetaan nyt esimerkiksi vaikka tämä todellinen tilanne, joka on meillä Tansaniassa, jos-
sa viime vuoden puolella sain käydä. Siellä on leikattu meidän määrärahoja sillä tavalla,
että muutamassa vuodessa ne ovat tippuneet 47 miljoonasta 13 miljoonaan. Ruotsin mää-
rärahat Tansanian osalla ovat 150 miljoonaa, Norjan 100 miljoonaa — ja Suomen 13 mil-
joonaa. Ministeri Mykkänen on tästä hyvin tietoinen, kun on siellä käynyt useasti. Totean
vain, että me olemme tippumassa lilliputtisarjaan tässä, miten me käytännössä toimimme.
Me pystymme kyllä tuottamaan näitä ohjelmia, niin kuin tässäkin on 39 toimenpidettä —
loistavia toimenpiteitä, hurraan niille kaikille, kunhan alkaa löytymään jonkinlaista konk-
retiaa niiden toteuttamiseksi. — Kiitoksia.

Puhemies Maria Lohela: Sitten siirrytään minuutin puheenvuoroihin.

15.22 Susanna Huovinen sd (vastauspuheenvuoro): Arvoisa rouva puhemies! Ensiksi
minäkin haluan kiittää hallitusta tästä selonteosta, koska on tärkeää, aivan Agenda 2030:n
tavoitteiden mukaista, että myös eduskunnat ovat mukana tässä prosessissa. Tärkeitä
avauksia ovat esimerkiksi rasismiin, vihapuheeseen puuttuminen, maahanmuuttajien ko-
toutumisen esiinnostaminen. Myös kulttuurin ja liikunnan huomioiminen osana hyvin-
vointia on mielestäni todella uutta, ja on hienoa, että ne ovat päätyneet tänne.
19



Pöytäkirjan asiakohta PTK 7/2017 vp
Ongelma on kuitenkin se, arvoisat ministerit, että tavoitteesta voimme olla varmasti täs-
sä hyvin yksimielisiä mutta nämä keinot jäävät uupeloiksi. Vähemmällä saadaan harvoin
aikaiseksi parempaa, tasa-arvoisempaa, oikeudenmukaisempaa, eriarvoisuutta kitkevää
työtä — tämä olisi ollut syytä tunnustaa. Uskon, että näissä ryhmäpuheenvuoroissa, joissa
tätä kritiikkiä esitettiin, peräänkuulutettiin sitä, että tässä olisi voitu tämäkin avoimesti to-
deta, ja se ehkä meitä tässä keskustelussa on hieman vaivannut. Valintoja voidaan tehdä,
sen me olemme osoittaneet täällä eduskunnassa [Puhemies koputtaa] myös omilla vaihto-
ehtoisilla budjeteillamme. Tähän toivoisin kommenttejanne: miten nämä resurssit saadaan
riittämään tähän toimintaan?

15.24 Ville Niinistö vihr (vastauspuheenvuoro): Arvoisa puhemies! Ministereillä Tiili-
kainen ja Mykkänen on epäkiitollinen tehtävä täällä puolustaa hallituksen linjaa. Se, jonka
täällä pitäisi olla, on pääministeri Sipilä — hän on kestävän kehityksen toimikunnan pu-
heenjohtajana toiminut. Kun katsotaan tätä hallituksen koko linjaa, niin se suuri juttuhan
tässä on se, että Agenda 2030:n kestävän kehityksen tavoitteet mittaavat maan yleistä po-
litiikan inhimillisyyttä, sen pitkäjänteisyyttä ympäristön, talouden, eriarvoisuuden torjumi-
sen näkökulmasta ja tasa-arvon näkökulmasta. Ja tämä hallitus on leikannut kaikista näistä
keskeisistä arvoista: Se on heikentänyt naisten asemaa, esimerkiksi leikkaukset kohdistu-
vat sosiaaliturvassa enemmän naisten asemaan kuin miesten asemaan. [Anne Kalmari:
Naisten asema paranee, kun he pääsevät töihin!] Se on heikentänyt maailman köyhimpien
asemaa. Se on leikannut lähes kaksi kolmasosaa luonnonsuojelurahoista pois Suomessa.
Se on leikannut YK:n ympäristöohjelma UNEPin rahoituksen kokonaan pois. Sen jälkeen
on vaikea tulla tänne selittelemään näitä lätinöitä, koska teillä ei ole mitään konkreettista,
mitä te teette — ihan kivoja puheita, mutta ei keinoja, kun rahat on viety pois.

15.25 Anne Kalmari kesk (vastauspuheenvuoro): Arvoisa puhemies! Esimerkiksi nais-
ten asemaan: vanhemmuuden kustannukset viimein jaetaan — se teko, mitä eivät muut
pystyneet tekemään.

Toivoisin, että keskustelisimme ylisukupolvisuudesta, kohtuullisuudesta, kestävästä
luontosuhteesta emmekä ottaisi tällaisia lilliputteja, pieniä politiikan eri lohkoja, vaan
miettisimme, miten. Esimerkiksi, kun biotalous on nostettu tässä hallitusohjelmassa, se on
mielestäni erittäin oleellinen osa kestävää kehitystä ja tässä teot vääjäämättä pala palalta
etenevät: on biokaasulaitosten esiinmarssin aika, on kierrätyksen esiinmarssin aika, on te-
koja uusiutuvan energian puolesta muutenkin, on uusiutuvien tuotteitten esiinmarssin ai-
ka. Kaikkea tätä Suomessa tehdään, ja toivoisin, että näitä asioita nostettaisiin. Saamme
olla ylpeitä siitä, että olemme edelläkävijöitä. Saamme olla ylpeitä siitä, että Suomi on Eu-
roopan metsäisin maa ja että me käytämme näitä luonnonvaroja kestävästi.

15.26 Li Andersson vas (vastauspuheenvuoro): Arvoisa puhemies! Olen aina tehnyt poli-
tiikkaa siitä lähtökohdasta, että kiitän silloin, kun on kiittämisen aihetta, ja kritisoin silloin,
kun on kritisoimisen aihetta. Kyllä tämä ongelma hallituksen politiikan suhteen on juuri
tämä sanojen ja tekojen ylipääsemättömän suuri ristiriita, jota ei oikein voi olla kommen-
toimattakaan, kun käsitellään tätä aihetta, eikä sitä voi olla kritisoimattakaan näin opposi-
tion näkökulmasta. Hallitus puhuu eriarvoisuuden vähentämisestä samanaikaisesti, kun
sitä lisätään: kansainvälisesti leikkaamalla kehitysyhteistyöstä ja kansallisesti leikkaamal-
la sosiaaliturvasta.
20



Pöytäkirjan asiakohta PTK 7/2017 vp
Mutta kun ministeri Mykkänen mainitsi omassa puheenvuorossaan ilmastopäästöjen vä-
hentämisen tärkeyden kestävälle kehitykselle niin kansallisesti kuin kansainvälisestikin,
niin olisin toivonut ministereiden nyt kommentoivan niitä vaikutusarvioita, mitä on jul-
kaistu hallituksen energia- ja ilmastostrategiasta liittyen siihen suurimpaan kipupistee-
seen, mikä siinä on, eli tähän liialliseen nojautumiseen metsien käyttöön. Onko teidän mie-
lestänne nyt syytä uudelleen arvioida näitä linjauksia, kun tiedämme, että tämä hiilinielun
puolittuminen tulee johtamaan siihen, että päästöt eivät nettomääräisesti vähene?

15.27 Mikko Kärnä kesk (vastauspuheenvuoro): Arvoisa rouva puhemies! Useissa ryh-
mäpuheenvuoroissa otettiin ja nyt myös edustaja Andersson otti esille tämän perusteetto-
man väitteen, että päästöt eivät muka nyt vähenisi. Kyllä ne vähenevät. [Välihuutoja va-
semmistoliiton ryhmästä] Te unohdatte sen yksinkertaisen faktan, hyvät ystävät, että met-
sät kasvavat. Ymmärrän toki, että jos asuu kaupungissa betonilähiössä, niin saattaa jäädä
helposti huomiotta tällainen fakta, että metsät kasvavat [Välihuutoja] ja niiden kasvun
myötä se kompensoi tämän asian, eli kiitän hallitusta näistä päästövähennyksistä ja näen,
että meidän metsätaloutemme on erittäin kestävällä pohjalla. Muistakaa metsien kasvu.

15.28 Ville Niinistö vihr (vastauspuheenvuoro): Arvoisa puhemies! Olisi tärkeätä, että
kun Suomi on metsäinen maa ja me kaikki olemme sitä mieltä, että on hyvä, että Suomessa
voidaan käyttää luonnonvaroja kestävästi, myös niin, että metsäteollisuuden työpaikat
Suomessa pärjäävät, niin silloin ei kannata huijata itseään ja väittää, että se on kestävää,
mikä sitä ei ole, koska sen läpi nähdään. Ongelma on, kun ilmastonmuutos pitää torjua nyt
lähivuosikymmeninä, nämä ylisuuret hakkuut. Hallitus on ohjelmassaan lisäämässä hak-
kuita merkittävästi. Vihreiden energiavisiossa ei lisätä hakkuita nykymäärästä [Hannu
Hoskonen: Kivihiilivisio!] mutta siltikin voidaan päästä hiilineutraaliin Suomeen 2030-lu-
vun loppupuolella. Suosittelen, että tutustutte meidän energiavisioomme. Siellä on paljon
asioita, mitä edustaja Mykkänen on kansanedustajana puhunut mutta ei niin paljon minis-
terinä. [Susanna Huovinen: Siihen on syynsä!]

Haluan sanoa sen, että tässä metsien kestävässä käytössä hiilinieluja ei saa ylisuurilla
hakkuilla puolittaa seuraavan vuosikymmenen aikana, koska silloin tavallaan se mahdolli-
suus, että se metsien uusiutuminen ja hiilinielujen ylläpitäminen olisi ylipäätään mahdol-
lista, että me pääsemme hiilineutraaliin yhteiskuntaan 2030-luvulla ja sen jälkeen, lyödään
etukäteen pois. Me tarvitsemme niitä hiilinieluja. Ei se ole mikään reservi, mistä voi ottaa
tuosta noin vaan loputtomasti [Puhemies koputtaa] keskustalaisten politiikalla.

Puhemies Maria Lohela: Ministeri Tiilikainen, 1 minuutti.

15.29 Maatalous- ja ympäristöministeri Kimmo Tiilikainen (vastauspuheenvuoro): 

Arvoisa puhemies! Ensinnäkin tästä talouden kestävyydestä: Talouden käänne on tapahtu-
nut, työpaikat lisääntyvät. Se on hyvä, se antaa selkänojaa koko tälle asialle.

Tässä nyt kovasti pohditaan tätä metsien kestävyyttä. Meillä on ollut vuosikymmeniä ti-
lanne metsissä, että olemme jääneet kestävistä hakkuumahdollisuuksista aika paljon jäl-
keen. Edellinen hallitus määritteli kestävät hakkuumahdollisuudet 80 miljoonan kuutio-
metrin tasolle kansallisessa metsästrategiassa. Nyt viimein ollaan saavuttamassa tuo taso,
ja juuri tähän kestävään metsän käyttöön perustuu myös hallituksen energiapolitiikka,
21



Pöytäkirjan asiakohta PTK 7/2017 vp
energia- ja ilmastostrategia. Te olette ollut sitä kestävän hakkuumahdollisuuksien tasoa
itse määrittelemässä, edustaja Niinistö. [Hannu Hoskonen: Onko unohtunut?]

Totean vielä, että UNEPin rahoitusta ei ole poistettu kokonaan, kuten edustajat Niinistö
ja Kari täällä virheellisesti väittävät. [Ville Niinistö: Perusrahoitus on poistettu!] — Kuten
virheellisesti väitätte.

15.30 Ville Niinistö vihr (vastauspuheenvuoro): Arvoisa puhemies! Fakta on se, että
UNEPin perusrahoitus, vuotuinen rahoitus, on kokonaan poistettu — fakta. Hankerahoi-
tusta ehkä on. Jos olette tehneet korjaavan päätöksen, niin kertokaa se meillekin. Sitä ei ole
meille tuotu eduskunnan tietoon, ainakaan julkisuudessa näin ei ole ollut.

Ja sitten ministeri Tiilikaiselle: Siis nämä arviot näistä kestävistä enimmäismääristähän
ovat maatalousministeriön johdolla tehtäviä arvioita, joissa arvioidaan muita näkökulmia
kuin sitä, mikä se meidän hiilinielu on. Siis se on teoreettinen maksimi, jota on ylipäätään
vaikea saavuttaa, jos ei tosi tarkkaan oteta huomioon sitä, että se on myös luonnonsuoje-
lullisesti kestävää, mistä hakataan ja millä periaatteella. Se on teoreettinen maksimi. Ja sil-
loinkin hiilinielut pienentyvät. Eli hiilinielukysymys on erillinen siitä, mikä on teoreetti-
nen maksimi, ja se on vain arvio, se ei ole ollut tavoite. Te lisäätte hakkuita teidän energi-
avisiossanne. Nämä aiemmat arviot ovat olleet vain siitä, mikä on kestävyyden maksimi,
mitä voitaisiin hakata sen metsän uusiutumisen kannalta, mutta hiilinielujen vähenemisen
kannalta Sykkeen ja Luken uusi tutkimus osoittaa — teidän omat tutkijanne valtioneuvos-
ton omassa selvityksessä sanovat — että hiilinielujen pieneneminen mitätöi kaikki muut
päästöt. Mitä te siihen vastaatte, mitä teidän omat tutkijanne sanovat?

Puhemies Maria Lohela: Ministeri Tiilikaiselle vielä yksi minuutin puheenvuoro, ja sit-
ten laajennetaan keskustelua.

15.32 Maatalous- ja ympäristöministeri Kimmo Tiilikainen (vastauspuheenvuoro): 

Tehdään numerot selviksi: Suomen metsien kasvu on 105 miljoonaa kuutiota. Suurin kes-
tävä hakkuumäärä on 89 miljoonaa kuutiota, mistä te, edustaja Niinistö, puhuitte. Mutta
kansallisessa metsästrategiassa ette te emmekä me tavoittele suurinta metsätalouden kes-
tävää hakkuumäärää, vaan ainoastaan 80 miljoonan kuution hakkuutasoa, jolloin pystym-
me pitämään huolen luonnon monimuotoisuudesta ja säilyttämään erittäin mittavat hiili-
nielut.

Nyt viimein, kun biotalous on kasvussa ja meidän yritysten on kannattanut ryhtyä inves-
toimaan takaisin Suomeen eri metsäteollisuusaloille ja pystymme tätä uusiutuvaa luonnon-
varaa hyödyntämään siten, että se tuo hyvinvointia ja työtä suomalaisille kestävällä taval-
la, olkaamme siitä tyytyväisiä, edustaja Niinistö. [Ville Niinistö: Mites ne hiilinielut?] —
Hiilinielut tulevat käyttäytymään siten, että tämänhetkinen hiilinielu pienenee himpun
2030-luvulla, mutta katsokaa, mitä tapahtuu sen jälkeen: hiilinielut kasvavat [Puhemies
koputtaa] uudelleen, ja saavutamme sen tasapainon päästöjen ja nielujen välillä, kuten Pa-
riisin ilmastosopimus [Puhemies koputtaa] tulee edellyttämään.

15.33 Tiina Elovaara ps (vastauspuheenvuoro): Arvoisa puhemies! Minusta on riemas-
tuttavaa, miten tärkeistä asioista käydään tunteella keskustelua. Omakin suosikkini on an-
tifossilisaatio. Terminä se ulottuu minusta politiikkaan myöskin siltä osin, että kaipaan po-
22



Pöytäkirjan asiakohta PTK 7/2017 vp
litiikkaan antifossilisaatiota, ja tämä koskee siis sukupolvenvaihdosta. [Naurua] Yli puolet
maailman väestöstä on alle kolmekymppisiä. Paljonko maailman päättäjistä on alle kolme-
kymppisiä? Minkälaista tulevaisuutta parhaillaan maailmalle ja tuleville sukupolville ra-
kennamme? 130 miljoonaa tyttöä on globaalisti koulutuksen ulkopuolella. Jos heillä olisi
oma valtio, se olisi suurempi kuin Saksa tai Japani. Miten, ministerit, näette tämän kysy-
myksen?

15.34 Timo Harakka sd (vastauspuheenvuoro): Arvoisa puhemies! Selonteossa nähdään
ympäristöteknologian ja resurssien viisaan käytön merkitys, mistä kiitos. Siitä olisi enää
askel kokonaisvaltaiseen ymmärrykseen siitä, että kiertotalous yhdistää ilmastotavoitteet,
työllisyyspyrkimykset ja uudistuvan teollisuuden mahdollisuudet, kuten SDP:n vaihtoeh-
tobudjetissa korostetaan. Olemme esittäneet, että kiertotaloudesta tehdään hallituksen uusi
kärkihanke — viimeistään seuraavan hallituksen. [Keskustan ryhmästä: Sehän on jo!]

Julkisen vallan kannattaa investoida kiertotalouden kokonaisuuksiin, joissa yhden jät-
teestä tulee toisen raaka-aine. Biotalouden merkitys on lähinnä paikallinen ja kansallinen,
kun taas kiertotalous mahdollistaa korkean osaamisen tuotannon ja palveluiden vientime-
nestyksen.

Sitran mukaan kiertotalous ja kiertoteollisuus voivat kasvattaa kansantuotetta jopa 2,5
miljardilla eurolla, konepajateollisuutta sadoilla miljoonilla euroilla ja tuoda jopa 70 000
työpaikkaa ensi vuosikymmenen aikana. SDP tarjoutuu yhteistyöhön kiertotalouden edis-
tämiseksi, johon toivomme puoliväliriihessä löytyvän tahtoa ja voimavaroja.

15.35 Pauli Kiuru kok (vastauspuheenvuoro): Arvoisa puhemies! Hallitukselta on perät-
ty konkreettisia toimia, ja nyt on alkanut tulla sellainen kuva varsinkin opposition puheis-
ta, ettei mitään konkreettista, tai ei ainakaan riittävän konkreettista, ole tapahtunut, pelkkiä
suunnitelmia, jotka eivät johda mihinkään.

Ympäristövaliokunta lausui kehityspoliittisesta selonteosta, että uusiutuvaan energiaan
panostaminen kehitysmaissa vähentää päästöjä 3—4 kertaa tehokkaammin kuin vastaava
investointi Eurooppaan. No, nyt esitän kysymyksen ministereille: onko tämän suhteen mi-
tään konkreettisia toimia tehty? Finnfund ainakin oman väitteensä mukaan sanoo, että 60
prosenttia heidän investoinneistaan tai rahoituksistaan menee ilmastohankkeisiin ja 30—
40 prosenttia heidän hankkeistaan työllistyvistä on naisia. Mitä kuuluu esimerkiksi Jorda-
nian aurinkoenergiahankkeille — siellä on kolme Finnfundin rahoittamaa hanketta — tai
sitten Keniassa olevalle aurinkopuistolle? Kuinka paljon ne tuottavat, ja koska ne valmis-
tuvat, ja mikä niitten kansantaloudellinen merkitys ja ilmastomerkitys on siellä paikallises-
ti?

15.37 Touko Aalto vihr (vastauspuheenvuoro): Arvoisa rouva puhemies! Tiedustelen
ministereiltä, miten turpeen energiakäyttö, kasvavat metsähakkuut ja päästökaupan epä-
suorien kustannusten kompensointi sopivat yhteen hiilineutraalin, resurssiviisaan Suomen
kanssa. Kysyn myös, miten tuloerojen kasvattaminen, kaikkein pienituloisimmilta leikkaa-
minen ja hyvä- ja suurituloisten suosiminen sopivat yhteen yhdenvertaisen, tasa-arvoisen
ja osaavan Suomen kanssa, maahanmuutto- ja turvapaikkapolitiikan kiristämisestä tai ke-
hitysyhteistyö- ja koulutusleikkauksista puhumattakaan.
23



Pöytäkirjan asiakohta PTK 7/2017 vp
Lopuksi kysyn vielä sitä, miksi monia mahdollisia keinoja verovuodon estämiseksi ei
oteta käyttöön, jos veropohjan murentuminen niin Suomessa kuin maailmalla koetaan
haasteeksi.

15.37 Aila Paloniemi kesk (vastauspuheenvuoro): Arvoisa puhemies! Tämä historialli-
nen selonteko ottaa lähtökohdaksi kestävän kehityksen yhteiskuntasitoumuksen, joka on
laajasti valmisteltu koko suomalaisen yhteiskunnan linjaus kestävästä kehityksestä. Sen
avulla kuka tahansa toimija ja kansalainen voi julkistaa oman kestävän kehityksen si-
toumuksensa. Mukana on jo esimerkiksi satoja yrityksiä ja paljon kansalaisia. Sitoumuk-
sista kasvaa klustereita, joiden toimet todella vaikuttavat. Esimerkiksi ruokahävikin torjun-
taan, kiinteistöjen energiatehokkuuden parantamiseen, nuorisotyöllisyyden vahvistami-
seen ja kuntien hiilineutraaliuteen on kerääntynyt joukoittain sitoumuksen antaneita taho-
ja. Monet kunnat ovat tehneet upeaa työtä resurssiviisauden edistämiseksi ja vieneet sitten
resurssiviisauden osaksi ihan normaalia kuntapäätäntää, edistävät sitä kaikin tavoin. Yksi
näistä kunnista on kotikaupunkini Jyväskylä.

15.38 Matti Semi vas (vastauspuheenvuoro): Arvoisa puhemies! Palaan vielä Suomen
metsien kestävyyteen sillä tavalla, että kun Suomessa tehdään puusta energiaa, sähkövoi-
maa ja meillä on paljon kunnallisia voimalaitoksia, minne tuodaan Venäjältä haketta, niin
aina monta kertaa ihmettelen, miksi suomalaisten yrittäjien hake ei kelpaa sinne. Ja kun
niitä veroeuroin tuetaan, niin kysyn ministeriltä: mitä toimenpiteitä ministeri Tiilikainen
aikoo tehdä, jotta suomalaisen energiapuun käyttö saadaan täysimääräisesti hyödynnettyä
siellä, etteivät näitten yrittäjien hakekasat seiso turhaan, ja jotta estetään se hakkeen tulo
Venäjältä?

15.39 Martti Mölsä ps (vastauspuheenvuoro): Arvoisa rouva puhemies! Energian tuotta-
minen entistä vähäpäästöisemmillä järjestelmillä on myös kestävää kehitystä. Edellisen
hallituksen linjasta johtuen nykyinen suunta näyttää olevan kuitenkin, että tällä hetkellä
Suomessa muun muassa CHP-laitoksia ajetaan alas, ja vastaavasti Keski-Euroopassa ra-
kennetaan uusia CHP-laitoksia. Olen selvittänyt tämän asian, ja tämä johtuu lähinnä ener-
giapoliittisista verolinjauksista ja suosii kivihiilikäyttöisiä lämpöjärjestelmiä muun muas-
sa täällä Helsingissä. Kysynkin: Onko tämä edellisen hallituksen energiapolitiikkalinja tur-
miollista tälle Suomen kestävälle kehitykselle? Olisiko korkea aika jo muuttaa näitä linja-
uksia? Tämä sähkön ja lämmön yhteistuotanto eli CHP-laitokset olisikin turvattava koti-
maassa ja turvattava niitten toiminta. Bioenergiahan on se yksi suuri asia, mitä tässä voi-
daan hyödyntää myös.

15.40 Anne-Mari Virolainen kok (vastauspuheenvuoro): Arvoisa rouva puhemies! Tä-
män selonteon lisäksi myös ministereiden puheista on syytä esittää kiitokset. Nimittäin,
Tiilikainen, kiitos siitä, että mainitsitte puheenvuorossanne, että nuoria ei pelkästään kuun-
nella, vaan nuoret otetaan aktiivisesti mukaan tähän toimeenpanoon. Se on minusta huo-
mionarvoinen asia. Ja toiseksi Mykkäselle kiitokset siitä, että hän lanseerasi tähän toi-
meenpanosuunnitelmaan jo kolmannen linjan, jota hän kutsui työn ja yrittäjyyden linjaksi.

On aivan selvää, että kehityspolitiikassa meidän pitää panostaa tyttöjen ja naisten ase-
maan. Lisääntymis- ja seksuaaliterveydestä me olemme usein puhuneet tässä salissa, ja me
kaikki ymmärrämme sen, että tyttöjen paikka on koulussa ja sitä kautta työmarkkinoilla
24



Pöytäkirjan asiakohta PTK 7/2017 vp
eikä kotona lapsia hoitamassa. Kun puhumme Suomesta, niin tasa-arvon nimissä on syytä
muistuttaa, että perhevapaauudistamisella me pystyisimme myös suomalaisten naisten työ-
markkina-asemaa parantamaan erittäin paljon.

15.42 Maria Guzenina sd (vastauspuheenvuoro): Arvoisa puhemies! Suomi on aikoi-
naan nostettu hyvin hankalasta tilanteesta sotien jälkeen uutteruudella ja panostamalla hy-
vinvoinnin edellytyksiin. Meillä oli tietoinen näky siitä, millä tavalla luodaan hyvinvoin-
nin edellytyksiä. Haluttiin luoda hyvinvointivaltio, jossa olivat toimivat palvelut, hyvä
koulutus, ja ennen pitkää saatiin myöskin hyvä päivähoito, subjektiivinen päivähoito-oi-
keus.

Nyt ilolla olen pannut merkille, että tämän hallituksen sisällä on alkanut uusi keskustelu
liittyen päivähoitoon. Ministeri Grahn-Laasonen on avannut keskustelua maksuttomasta
päivähoidosta. Tämä sama tavoite on myöskin sosiaalidemokraateilla. Grahn-Laasonen on
hyvin viisaasti todennut, että maksuton päivähoito nostaisi eri asiantuntijoiden mukaan
naisten työllisyysastetta ja näin ollen lisäisi verotuloja ja vähentäisi sosiaalietuuksien tar-
vetta ja myöskin lisäisi hyvää pöhinää tässä meidän yhteiskunnassa.

Nyt kun täällä salissa on kaikkien hallituspuolueiden edustajia, niin kysyisin, tekeekö
ministeri Grahn-Laasonen nyt aivan turhaan tätä hyvää työtään, [Puhemies koputtaa] kos-
ka tämän maksuttomuuden osalta hän on todennut, että ensimmäiset askeleet voitaisiin ot-
taa jo tämän hallituskauden aikana, [Puhemies: Aika on ylittynyt jo reippaasti!] mutta il-
meisesti hallituspuolueiden kesken ei tästä vallitse yksimielisyys.

15.43 Ben Zyskowicz kok (vastauspuheenvuoro): Arvoisa rouva puhemies! Täällä edus-
taja Emma Kari vihreiden ryhmäpuheenvuorossa arvosteli käytännössä katsoen kaikkia tä-
män hallituksen tekemiä säästöpäätöksiä. Tämä herättää kysymyksen siitä, mitkä ovat vih-
reiden näytöt viime vaalikaudelta, jolloin yhdessä hallituksessa noudatimme vihreiden ja
muun vasemmiston vaatimaa veronkiristyspolitiikkaa. [Toimi Kankaanniemi: Velkaa!]
Silloin kävi näin, että ikäviä säästöjä tehtiin silloinkin, myös koulutuksesta, mutta työlli-
syys ei parantunut eikä talous kasvanut, päinvastoin työllisyys heikkeni. Sadat tai tuhannet
kolmevuotiaiden isät ja äidit menettivät työpaikkansa. Nyt kolmevuotiaiden isät ja äidit
saavat työpaikan ja sitä kautta toimeentuloa ja turvaa perheelleen. 

Vihreät vastustavat kaikkia säästöjä. Onko se taloudellisesti kestävää teidän mielestän-
ne, että velkaannutaan 5 miljardia joka vuosi?

15.44 Johanna Karimäki vihr (vastauspuheenvuoro): Arvoisa rouva puhemies! Tämän
Agendan tavoitteet, nälän ja köyhyyden poistaminen, ovat tärkeitä mutta kovin vaikeita
saavuttaa hallituksen toimien johdosta: olette leikanneet kehitysyhteistyöstä liki puolet.
Toisaalta jos planeettamme lämpenee 4 astetta, niin kaikki nämä hyvät tavoitteet ovat liki
mahdottomia saavuttaa. Täytyy todeta, että hallituksen ilmastostrategia ei ole linjassa tä-
män Agendan kanssa. Teidän ilmastostrategianne on metsänhakkuustrategia, joka tähtää
hiilinielujen pienentämiseen ja turpeen polttoon. [Hannu Hoskonen: Ei pidä paikkaansa!]
Päästöt eivät vähene, niin kuin tässä salissa on jo moneen kertaan todettu. Auringolle, tuu-
lelle ja muulle uusiutuvalle suunniteltu tuotantotuki on kosmeettisen pieni.

Arvoisa ministeri, olen huolissani luonnon monimuotoisuuden heikkenemisestä. Halli-
tuksen leikkaukset luonnonsuojelusta ja suunnitellut metsänhakkuiden lisäämiset ovat to-
25



Pöytäkirjan asiakohta PTK 7/2017 vp
della haitallisia meidän luonnollemme. Pyydän ministeriltä arviota siitä, mitä te teette tä-
män kehityksen pysäyttämiseksi.

15.45 Hannu Hoskonen kesk (vastauspuheenvuoro): Arvoisa rouva puhemies! Harvoin
kuulee tuollaisia sivu suun puhuttuja juttuja, jotka eivät pidä paikkaansa. Ensinnäkin met-
sien kasvu Suomessa tällä hetkellä on 105 miljoonaa mottia. Sekään ei ole mikään maksi-
mi. On ihan tieteellistä näyttöä siitä, että jos hoidamme metsämme kuntoon, teemme har-
vennukset ajallaan, on mahdollista saavuttaa noin 130—140 miljoonan motin vuotuinen
kasvu. Elikkä metsien puuvarasto on sotien jälkeen moninkertaistunut, siis se hiilivarasto,
mikä Suomenniemellä sijaitsee. Siitä on ihan turha väittää kenenkään. Meillä oli kasvu so-
tien jälkeen 50 miljoonaa mottia, nyt se on 105 miljoonaa mottia. Katto lienee lähellä
150:tä miljoonaa mottia. Metsien puuvarasto on suurempi kuin koskaan, eli hiilivarasto on
suurempi kuin koskaan. Tämä on tieteellinen tosiasia, turha on siitä väittää.

Toinen asia sitten, arvoisa rouva puhemies, on se, että meillä tänä päivänä on puuraken-
tamisessa otettu vasta ensimmäisiä askelia. Meidän pitää rakentaa yhä enemmän puusta,
mikä on kaikkein kestävin materiaali. Hallitus on valinnut sen tien ja pysyy sillä tiellä. Se
on oikea tie, eikä niin kuin esimerkiksi vihreiden tie on kivihiilen käytön lisääminen, niin
kuin tässäkin kaupungissa on tapahtunut, ikävä kyllä.

15.46 Eva Biaudet r (vastauspuheenvuoro): Arvoisa puhemies! Tämä on mielenkiintois-
ta. Kestävän kehityksen tavoitteethan ovat ensimmäistä kertaa itse asiassa, sitoutuminen
niihin, kohdistuneet myös meihin itseemme täällä kansallisesti. Itse asiassa minä luulen,
että meidän jokaisen täytyy katsoa varmaan itseämme peilistä. Myös miesten täytyisi kat-
soa itseänsä peilistä, kun on kysymys naisten oikeuksien toteutumisesta. Kysynkin edusta-
ja Zyskowicziltä: miten te olette edistänyt kymmenien vuosien aikana naisten oikeuksien
toteutumista?

Suomi ei ole valmis. Emme elä kestävällä tavalla. Esimerkiksi naisiin kohdistuva väki-
valta on suurin ihmisoikeusongelma. Millä tavoin se näkyy politiikan toiminnan painopis-
teissä, ja miksi naisten ääni kuuluu niin heikosti päätöksenteossa? Naisten palkat eivät lä-
hene miesten palkkoja. Naiset kantavat vielä ylivoimaisesti vastuut perheestä ja lapsista.
Lasten oikeudet päivähoitoon ja varhaiskasvatukseen romutetaan ja pidetään vähemmistö-
naiset ja maahanmuuttajanaiset kotona sekä jätetään puuttumatta naisten huonompaan työ-
markkina-asemaan. Naisten vastuu osallistua taloudellisiin [Puhemies koputtaa] talkoisiin
näyttää olevan aina itsestäänselvää. [Puhemies koputtaa] On aika ryhtyä tekoihin, hyvät
miehet, myös kaikki yhdessä.

15.48 Seppo Kääriäinen kesk (vastauspuheenvuoro): Arvoisa puhemies! Tämän keskus-
telun perusteellahan voi sanoa, että kaikki asiat kuuluvat jollakin tapaa kestävään kehityk-
seen, ja niinhän se onkin. Minä haluan nostaa perspektiiviä kuitenkin siihen, että kyllähän
tässä viime kädessä on kysymys ihmiskunnan olemassaolosta ja meidän täällä maapallolla
nyt ja tulevaisuudessa asuvien elämän edellytyksistä aivan konkreettisella tavalla. Kun il-
masto lämpenee tätä tahtia kuin mitä se lämpenee, niin kyllä se vetää kaikki meidät vaka-
vaksi ja asettaa myös tulevat hallitukset tällaisen politiikan eteen kuin missä tällä hetkellä
ollaan.

Se tavoite, että me tavoittelemme hiilivapautta, -neutraaliutta, on ihan oikea, mutta niin
on tehtävä myös öljyn osalta, että pääsemme siitä eroon uusiutuvien luonnonvarojemme
26



Pöytäkirjan asiakohta PTK 7/2017 vp
avulla ja muutoin. Tarvitaan todellinen suomalainen energiakäänne, joka tässä minun mie-
lestäni on kyllä tapahtumassa, ja se on myös mahdollista. Tämä on viestikapula, joka siir-
tyy hallitukselta toiselle, ja tämä koskee kaikkia. Tämä on laajan yhteisymmärryksen asia
mitä suurimmassa määrin. Kiteyttäisin tämän strategian sanomalla omatekoisesti, että
"katso kauas, toimi nyt".

15.49 Tytti Tuppurainen sd (vastauspuheenvuoro): Arvoisa puhemies! Viime vuonna
astuivat voimaan YK:n kestävän kehityksen tavoitteet ja Pariisin ilmastosopimus. Ne ovat
ihmiskunnan kannalta kaikkein tärkeimpiä, mutta näitä sopimuksia viedään nyt eteenpäin
varsin haastavassa kansainvälisessä toimintaympäristössä. Monenkeskinen kansainväli-
nen yhteistyö on kiistetty ja haastettu, nationalismi kasvaa, protektionismi kasvaa, ja tämä
kaikki tulee vaikeuttamaan näitten tavoitteitten toteuttamista. Suomen pitää osoittaa sitou-
tuneisuutensa rauhaan, vakauteen ja moninkeskiseen kansainväliseen yhteistyöhön, ja
tämä Agenda 2030:n kansallinen toimeenpano on yksi hyvä keino näyttää esimerkkiä. 

Puhemies! Kestävä kehitys on laaja käsite, ja tämä YK:n teema "Leave no one behind"
— pidetään kaikki mukana — nostaa mieleen erityisesti sosiaalisen kestävän kehityksen.
Haluaisin korostaa kolmea hyvinvointi-investointia: Meidän tulisi panostaa varhaiskasva-
tukseen, subjektiiviseen päivähoito-oikeuteen. Meidän tulisi taata kaikille nuorille kesä-
työpaikka, erityisesti nyt, kun juhlimme itsenäisen Suomen satavuotisvuotisjuhlaa. Ja mei-
dän tulisi puuttua pitkäaikaistyöttömyyteen. Näillä hyvinvointi-investoinneilla me voisim-
me edistää kestävää kehitystä täällä Suomessa ja näyttää myös esimerkkiä muulle maail-
malle.

15.50 Saara-Sofia Sirén kok (vastauspuheenvuoro): Arvoisa puhemies! Palaisin tähän
selontekoon ja sen käsittelyyn. Ensinnäkin kiitoksia hallitukselle, että selonteko tuotiin.
Tämähän nousi tosiaan, niin kuin ministeri Tiilikainenkin sanoi, keskusteluun ajankohtais-
keskustelussa syksyllä, ja selontekoa toivottiin, ja nyt me pääsemme sitä käsittelemään.

Nyt kun ministeri on vielä paikalla ja on mahdollisuus, niin olisin kysynyt vielä paria yk-
sityiskohtaa liittyen ennen kaikkea tähän eduskunnan rooliin ja tähän pitkäjänteisyyteen,
mistä on paljon puhuttu, ja siihen, mikä meidän yhteinen tavoitteemme on: On puhuttu täl-
laisesta ulkopuolisesta evaluaatiosta tämän selonteon osalta — mitä se käytännössä tar-
koittaa? Tämä on hyvä idea ja tuo uskottavuutta tälle selonteolle, mutta millä tavalla on
ajatus, että se käsitellään? Kysyisin myös kestävän kehityksen budjetoinnista, jota ehdotin
samaisessa ajankohtaiskeskustelussa syksyllä. Nyt tässä selontekotekstissä on otettu posi-
tiivinen näkökulma siihen, että tällaista tulosohjausmahdollisuutta budjetoinnin kautta sel-
vitettäisiin, mutta onko tästä mitään tarkempaa suunnitelmaa vielä olemassa? [Puhemies
koputtaa] Tämä olisi nimittäin tosi hieno asia.

15.51 Lea Mäkipää ps (vastauspuheenvuoro): Arvoisa puhemies! Ryhmäpuheenvuoros-
sa otettiin esille mielestäni tärkeitä asioita, jotka ovat Suomen ongelmia tällä hetkellä, eli
eriarvoisuus ja syrjäytyminen, ja ne eivät ole yksistään tämän hallituksen asia. Samoin:
työllisyys on kohentunut, mutta meillä on valitettavasti vielä paljon näitä nuoria ja pitkä-
aikaistyöttömiä. Sitten ovat eri ryhmät: vamma tai pitkäaikaissairaus estää usein työhön
palaamisen ja työhön tulemisen. Nyt Osatyökykyisille tie työelämään -kärkihankkeessa et-
sitään ratkaisuja juuri näihin ongelmiin. 
27



Pöytäkirjan asiakohta PTK 7/2017 vp
Sitten kun puhutaan tästä kestävästä kehityksestä, niin meillä Suomessa luontaisesti voi-
taisiin nyt ruveta ravinteiden talteenottoon, niin kuin täällä selonteossa sanotaan, Itämerel-
lä ja muualla vesistöissä, ja yhdyskuntajätteiden kierrätysaste olisi kyllä toteutettavissa yli
50 prosenttiin, niin kuin täällä selonteossa on sanottu. 

Mitä tulee maksuttomaan varhaiskasvatukseen, niin lähden kyllä siitä, että perheillä pi-
tää olla valinnanvapaus, hoidetaanko lapsia kotona vai ovatko he [Puhemies koputtaa] jos-
sain laitoksessa. 

15.53 Krista Mikkonen vihr (vastauspuheenvuoro): Arvoisa puhemies! On hienoa, että
Agenda 2030 -toimenpideohjelma on laadittu. Siitä kiitos hallitukselle. Kuitenkin puhei-
den ja suunnitelmien sijaan teot ratkaisevat, ja valitettavasti hallituksen päätökset ovat ol-
leet ohjelmassa lueteltujen tavoitteiden vastaisia, kuten koulutuksesta, perusturvasta ja ke-
hitysyhteistyöstä leikkaaminen, ja siksi täältä tulee myös osittain kritiikkiä.

Suomen osalta on arvioitu, että eniten petrattavaa näissä tavoitteissa on työllisyyden pa-
rantamisessa sekä ilmastopolitiikassa. Me ajattelemme usein, että Suomi on erityisen vas-
tuullinen luonnonvarojen käytössä, kuitenkin meidän ekologinen jalanjälkemme on maail-
man 15. suurin. Biotalouteen panostettaessa avainasemassa on kestävyys. Vähähiiliset kor-
kean jalostusarvon tuotteet ja erityisesti palvelut tuovat myös työtä enemmän kuin biomas-
san energiakäyttö. Me olemme kiistelleet myös hiilinielujen määrästä. Ministeri itse totesi,
että ne ensin pienenevät vuoteen 2030 asti eli siihen asti kuin tämä ohjelma tähtää, ja se on
aivan liian myöhään ilmastonmuutoksen torjumisen näkökulmasta. 

15.54 Katri Kulmuni kesk (vastauspuheenvuoro): Arvoisa puhemies! Tässä keskustelus-
sa on annettu käsitys, että Suomessa olisivat kaikki asiat vähintäänkin huonosti, mutta jos
katsotaan vaikkapa Tilastokeskuksenkin mittausta, niin ainakin 52 listauksessa olemme
maailman kärkiluokkaa. Suomi on maailman vakain valtio, maailman turvallisin maa, Suo-
messa on maailman paras hallinto, vähiten järjestäytynyttä rikollisuutta, maailman riippu-
mattomin oikeuslaitos — ja listaa voisi jatkaa varsin pitkään.

Tässä keskustelussa on, arvoisa puhemies, puhuttu aika paljon energiasta ja ilmastosta,
ja totta kai se on yksi tärkeimmistä kysymyksistä myös keskustalle. Ja kun mietitään sitä,
että asiat pitäisi aina jättää paremmassa kunnossa seuraajille, niin jos pohtii vaikkapa sitä
edellisen kauden energiastrategiaa, niin siinä ei kyllä ollut juurikaan kunnianhimoa. Sen si-
jaan tämä hallitus on kuitenkin linjannut, että kivihiilestä luovutaan, öljynkäyttö puolite-
taan, tulee sähköautoille konkreettiset tavoitteet, biokaasuautoille tavoitteet, uusiutuviin
polttoaineisiin vahva sekoitevelvoite, monia, monia toimia.

Olisin kysynyt, arvoisa ministeri, kun täällä edustaja Harakka nosti esiin tämän kierto-
talouden, joka kyllä itse asiassa onkin yksi hallituksen kärkihankkeista — mukavaa, että
myös sosiaalidemokraatit tulevat sille linjalle: kuinka voitaisiin edesauttaa vaikkapa tällai-
sia biokaasulaitoksia ja muita kiertotalouden kärkihankkeita? Ja mikä sitten saimaannorp-
pien tilanne olikaan? Ei ilmeisesti ihan niin huono kuin annettiin ymmärtää.

15.56 Susanna Huovinen sd (vastauspuheenvuoro): Arvoisa puhemies! Täällä on tänään
käytetty erinomaisia puheenvuoroja energiasta, ilmastopolitiikasta, monesta tärkeästä kes-
tävän kehityksen osa-alueesta. Hiukan vähemmälle on nähdäkseni jäänyt tämä globaali
ulottuvuus, ja ajattelin, että vielä sanon tähän aihepiiriin liittyen sen tärkeän huomion hal-
litukselle noteerattavaksi, että kyllä näiden resurssien riittämättömyys tässä asiassa on ai-
28



Pöytäkirjan asiakohta PTK 7/2017 vp
van keskeinen viestimme ainakin täältä oppositiopuolelta. Meidän on vaikea ymmärtää sitä
esimerkiksi, että kun täällä on puhuttu hyvin kriittiseen sävyyn siitä, että ihmiset lähtevät
liikkeelle, etsimään turvaa sotien jaloista, niin miksi nimenomaan niiltä järjestöiltä, jotka
tekevät työtä juurisyiden poistamiseksi näillä lähtöalueilla, on nämä valtavat leikkaukset
tehty. Me emme halua siis vain esittää kritiikkiä vaan myös toimia yhdessä näiden asioi-
den puolesta, ja toivon nyt, että hallitus puoliväliriihessään ottaa myös tämän globaalin
ulottuvuuden kestävässä kehityksessä paremmin huomioon.

15.57 Sari Multala kok (vastauspuheenvuoro): Arvoisa puhemies! Täällä otettiin joissa-
kin puheenvuoroissa esiin esimerkiksi aurinkoenergia. Me käsittelemme tällä hetkellä ym-
päristövaliokunnassa valtioneuvoston selontekoa kansallisesta energia- ja ilmastostrategi-
asta vuoteen 2030 mennessä, ja tässähän on paljon yhtymäkohtia tähän tänään käsiteltä-
vään selontekoon. Kummassakaan näistä selonteoista ei ole mitään esteitä sille, etteikö au-
rinkoenergia voisi Suomessakin kehittyä, päinvastoin, sielläkin kerrotaan toimenpiteistä,
joilla sitäkin edistetään. Totta kai voidaan vielä enemmän tehdä. Mutta kuten asiantunti-
joilta olemme kuulleet, aurinkoenergia on tällä hetkellä taloudellisesti todella järkevä ener-
giantuotantomuoto ilman tukia.

Hiilinieluista täällä jo ministeri Tiilikainen kertoi aiemmin, että väliaikaisesti ne kyllä
pienenevät mutta palautuvat samalle tasolle vuoden 2030 jälkeen.

Edustaja Guzeninalle, joka jo ehti lähteä, olisin vain vastannut, että ei tee ministeri
Grahn-Laasonen turhaa työtä — itse tuen hänen tavoitteitaan — mutta täytyy tarkentaa,
että puhutaan osa-aikaisesta maksuttomasta varhaiskasvatuksesta.

15.58 Mirja Vehkaperä kesk (vastauspuheenvuoro): Arvoisa rouva puhemies! Kyllä
vain koulutus ja varhaiskasvatus kuuluvat kestävään kehitykseen, ja tässä salissa siitä on
keskusteltukin. On hienoa, että eri puolueilla on erilaisia näkemyksiä ja malleja ja esimerk-
kejä tästä varhaiskasvatusjärjestelmän uudistamisesta. Olen aivan varma siitä, että puoli-
väliriihessä tai nyt hallituksen tarkastelussa hallitus tarttuu tähän uudistamistyöhön ja jon-
kunlaista työryhmää tässä perustetaan.

Maksuttomuus varhaiskasvatuksessa on hieno asia ja tavoite, mutta sillä on myöskin
hintalappunsa. Halutaanko nyt esimerkiksi lapsiköyhyyttä tällä maksuttomuudella pelas-
taa, vai onko tämä kädenojennus hyvätuloisille, vai mikä tämä on? Me keskustassa ha-
luamme naisten asemaa työmarkkinoilla ehdottomasti parantaa, mutta on myöskin lapsen
oikeudet: lapsen oikeudet lapsuuteen ja lapsen oikeudet omiin vanhempiin, kotihoivaan ja
-hoitoon. Arvostan sitä, että eri puolueilla on erilaisia näkemyksiä ja perheillä on aito va-
linnan mahdollisuus omien lasten hoidossa.

Puhemies Maria Lohela: Ennen ministerin puheenvuoroa vielä edustajat Adlercreutz,
Kärnä, Mäkisalo-Ropponen ja Sarkkinen.

15.59 Anders Adlercreutz r (vastauspuheenvuoro): Arvoisa puhemies! Mahdollisuus
maksuttomaan varhaiskasvatukseen ei todellakaan vie mitään muita oikeuksia pois. Sen si-
jaan tilanteessa, jossa kotouttaminen on hyvinkin tärkeä kysymys, se, että varhaiskasvatus
olisi maksutonta, olisi myöskin hyvä polku siihen. Ei siinä tilanteessa kannata maksaa sii-
tä, vaikka äskettäin Suomeen tullut perhe jää kotiin.
29



Pöytäkirjan asiakohta PTK 7/2017 vp
Varsinainen kysymys on se asia, jota edustaja Hoskonen nosti esille: puun käyttö. Olen
kuullut huhuja, että tulevaisuudessa puu ehkä ei pala Suomessa sen herkemmin kuin Ruot-
sissakaan. Tämä olisi tärkeä asia. Ollaanko nyt todellakin helpottamassa rakentamismää-
räyksiä näiltä osin? Ilmastonmuutosta ajatellen kilo puuta sitoo melkein kaksi kiloa hiili-
dioksidia — pientalo, joka on rakennettu puusta, melkein 30 tonnia. Eli puun edistämisellä
olisi iso merkitys tähän tavoitteeseen pääsemisessä.

16.00 Mikko Kärnä kesk (vastauspuheenvuoro): Arvoisa herra puhemies! Aivan aluksi
minäkin haluaisin kiittää jo salista poistunutta edustaja Harakkaa hänen kommentistaan
kiertotaloudesta. Tosiaankin kiertotalous on, kuten edustaja Kulmuni mainitsi, hallitusoh-
jelmassa yhtenä kärkihankkeena, ja on todella ilo nyt tietää, että voimme yhdessä myös so-
siaalidemokraattien kanssa tätä tavoitetta edistää.

Täällä on paljon keskusteltu energiapolitiikasta, ja oppositio on esittänyt omia vaihtoeh-
toisia ratkaisujaan, mutta valitettavasti ne ovat erittäin epärealistisia, ja jollain tasolla tulee
jopa sellainen kuva, että oppositio näkee, että sähkö tulee pistorasiasta, vaikka se ei tosiaan
sieltä tule vaan se täytyy tuottaa.

Mitä taas tulee näihin hiilinieluihin ja edelleen esitettyihin perättömiin väitteisiin siitä,
että päästöt eivät vähenisi, niin minulla on yksi hiilinielu, josta olen ollut erittäin huolissa-
ni. Se on Helsingin keskuspuisto, joka ollaan hakkaamassa ja päällystämässä asvaltilla ja
betonilla vihreiden tahdon mukaisesti. Se hiilinielu ei koskaan palaudu, mikäli tähän pää-
dytään.

16.01 Merja Mäkisalo-Ropponen sd (vastauspuheenvuoro): Arvoisa puhemies! Hyvin-
vointitalouden perusajatus on siis se, että terveyteen ja hyvinvointiin panostaminen tuo pi-
demmällä tähtäimellä säästöjä yhteiskuntaan ja päinvastoin säästäminen väärissä asioissa
lisää tulevaisuuden kustannuksia. Esimerkiksi köyhyys on myrkkyä terveydelle ja hyvin-
voinnille, ja köyhyyden ja eriarvoisuuden kasvu ovat vakavia uhkia kestävälle kehityksel-
le.

Tästä ihan vain yksi esimerkki: Esimerkiksi THL:n mukaan saisimme välittömästi
80 000 henkilötyövuotta lisää, mikäli sairauksien esiintyvyys ja kuolleisuus laskisivat kai-
kissa sosiaaliryhmissä samalle tasolle kuin korkeimmassa sosioekonomisessa asemassa
olevilla. Näitä esimerkkejä on vaikka kuinka paljon, ja näistä löytyy myöskin tutkimuksel-
lista näyttöä. Minä peräänkuulutankin tutkimusnäyttöön perustuvan päätöksenteon lisää-
mistä.

Toinen varapuhemies Arto Satonen: Vielä edustaja Sarkkinen, vastauspuheenvuoro, ja
sen jälkeen ministeri Tiilikainen.

16.02 Hanna Sarkkinen vas: Arvoisa puhemies! Aivan kuten edustaja Kääriäinen sanoi
viisaasti, ilmastonmuutoksen torjuminen on ihmiskunnan olemassaolon kysymys, ei
enempää eikä vähempää. Ilmastopolitiikan ja luonnonvarojen käytön pitäisi perustua tie-
teelliseen tietoon. Valtioneuvoston oman selvityksen mukaan Suomen energia- ja ilmas-
tostrategian vaikutukset ilmastonmuutoksen kannalta ovat plus miinus nolla, sillä vaikka
muilla sektoreilla tehdään päästövähennyksiä, metsien lisähakkuut aiheuttavat sen, että
Suomen nettopäästöt eivät laske vuoteen 2030 mennessä. Ja koska ilmastonmuutos ei voi
30



Pöytäkirjan asiakohta PTK 7/2017 vp
odottaa, meidän täytyy saada päästövähennyksiä heti, ei vasta vuoden 2030 jälkeen. Sen ta-
kia me esitämme kritiikkiä tästä.

Arvoisa puhemies! On hienoa, että varhaiskasvatus on täällä monella eri suulla nähty in-
himillisenä investointina ja kestävän kehityksen tekona. On käyty keskustelua myös mak-
suttomasta varhaiskasvatuksesta. Tämä keskustelu on erittäin tervetullutta, mutta nyt ensi-
vaiheessa olisi tärkeää perua [Puhemies koputtaa] subjektiivisen varhaiskasvatusoikeuden
rajaukset.

Toinen varapuhemies Arto Satonen: Sitten ministeri Tiilikainen, 5 minuuttia, ja sen jäl-
keen tämä asia keskeytetään.

16.04 Maatalous- ja ympäristöministeri Kimmo Tiilikainen: Kiitoksia, arvoisa puhe-
mies, ja kiitoksia eduskunnalle vilkkaasta keskustelusta! Suomi on sitoutunut monenkes-
kiseen yhteistyöhön maailmassa, ja Suomi haluaa kantaa oman vastuunsa myös kestävän
kehityksen toimeenpanosta. Nyt esiteltiin juuri suunnitelma, mitä tapahtuu erityisesti Suo-
men rajojen sisällä.

Täällä on myös kannettu huolta Suomen kehitysyhteistyövaroihin kohdistuneista sääs-
töistä, ja ne ovat osa kaikkia muita valitettavia säästöjä, mutta tuo rahankäyttö ei ole ainoa,
vaan tärkeää on se tietotaito, mikä Suomella on olemassa kestävän kehityksen edistämises-
tä. On hienoa, että sitä tietotaitoa moni muu maa pystyy käyttämään ja saa käyttöönsä mei-
dän kauttamme esimerkiksi kestävän kehityksen kansallisten toimeenpanosuunnitelmien
laadinnassa.

Järjestöjen osallistumisesta ja toiveista: Kestävän kehityksen toimikuntaa on laajennet-
tu, siellä on noin 50 tahoa eri puolilta yhteiskuntaa osallisena. Tämän toimeenpanosuunni-
telman laadinnassa kuultiin erittäin suurta kansalaisjärjestöjen ja aktiivisten ihmisten mää-
rää. Totta kai on selvää, että jokainen järjestö haluaa vielä omia tavoitteitaan korostaa,
vaikka ne eivät olisi täysimääräisesti tänne hallituksen papereihin päätyneet. Myös nuo si-
toumukset, mitä on 450 annettu — kestävän kehityksen yhteiskuntasitoumukset — osoit-
tavat suomalaisen yhteiskunnan laajaa sitoutumista, ja hyvä niin. Tämä ei ole vain hallituk-
sen harjoitus.

Jotta pystymme arvioimaan, miten etenemme kestävän kehityksen toimeenpanossa, tar-
vitsemme seurantaa ja arviointia ja ulkopuolista sellaista ja myös tieteellistä arviointia, ja
tämän kestävän kehityksen toimeenpanossa on tieteellinen paneeli sitä arvioimassa ja seu-
raamassa. Mikä sitten on meidän tilanteemme juuri tällä hetkellä? Olen iloinen siitä, että
monen vuoden taantuma on sivuutettu, talous on kääntynyt parempaan, työllisyys paranee.
Nämä kaikki ovat aivan kulmakiviä, jotta voimme muita kestävän kehityksen tavoitteita
saavuttaa.

Energia- ja ilmastopolitiikan osalta varmaan myönnämme sen, että Euroopan unioni on
maailmanlaajuisesti kunnianhimoisin ilmastopolitiikan toteuttaja. Suomella on Euroopan
unionin sisällä likimain korkein päästövähennystavoite yhdessä Ruotsin, Luxemburgin ja
muutaman muun maan kanssa. Ei kai meidän politiikkamme voi silloin olla kunnianhimo-
tonta, jos se on kunnianhimoisista kunnianhimoisinta? Hallituksen energia- ja ilmastostra-
tegian tavoitteet — hiilestä eroon, öljy puoliksi, uusiutuvien nousu yli 50 prosentin — ovat
maailmanlaajuisesti hienoja, kunnianhimoisia ja vertailukelpoisia tavoitteita.

Kiertotalous: täällä moni jo vastasikin, se on todella hallituksen strateginen tavoite, ja
sitä haluamme vahvistaa. 
31



Pöytäkirjan asiakohta PTK 7/2017 vp
Yhteen asiaan haluan puuttua. Tietysti on harmi, että tämä meni vähän opposition ja hal-
lituksen väittelyksi, mutta aika monella suulla todettiin näistä ympäristölle haitallisista
tuista ja esitettiin väitteitä, että nyt hallitus on niitä kovasti lisäämässä. Muistelen, että syk-
syllä 2011 meillä oli hallituksessa vihreät, vasemmistoliitto ja RKP, muun muassa. Silloin
tehtiin energiaveron palautusjärjestelmään laajennus, missä yli 100 miljoonan lisälasku
näihin ympäristön kannalta haitallisiin tukiin tuli. Te teitte sen. Nyt Sipilän hallitus puoli-
väliriihessä miettii näiden tukien uudelleensuuntaamista taloutta uudistavaan suuntaan, ku-
ten täällä peräänkuulutettiin.

Mutta tämä hallituksen ja opposition välinen keskustelu tuskin johtaa kovin pitkälle.
Niinpä kuunnellaanpa, miten ulkopuoliset arvioivat Suomen tilannetta.

World Economic Forum: Suomi on maailman toiseksi tasa-arvoisin maa. Suomessa on
EU-maiden pienin ero naisten ja miesten työllisyysasteessa. Näin sanotaan Euroopan tasa-
arvosta.

Ympäristön tila. Yale University: Suomi pärjää maailman parhaiten ympäristön kehitys-
tä ja tilaa kuvaavassa vertailussa.

Henkinen pääoma. World Economic Forum: Suomessa on eniten maailmassa inhimil-
listä pääomaa.

Turvallisuus ja yhteiskunta. The Fund for Peace: Suomi on maailman vakain valtio.
[Ville Niinistö: Onko se kaikki Sipilän hallituksen ansiota?] World Economic Forum: Suo-
mi on maailman turvallisin maa. Suomessa on maailman riippumattomin oikeuslaitos.
Suomi on Norjan ja Ruotsin ohella maailman vapain maa. Näinpäin pois.

Nämä ovat kaikki pitkän kehityksen tulosta, jossa jokainen vuorollaan on ollut rakenta-
massa ja jokainen vuorollaan kritisoimassa. Toivon, että kestävän kehityksen toimeenpa-
nosuunnitelma kohti vuotta 2030 on juuri edustaja Kääriäisen [Puhemies koputtaa] kuvaa-
ma matka kohti kestävää maailmaa, jossa jokainen tekee vuorollaan panoksensa ja toiset
jatkavat siitä eteenpäin eivätkä taaksepäin.

Kiitän hyvästä keskustelusta.

Toinen varapuhemies Arto Satonen: Keskustelu ja asian käsittely keskeytetään. Asian
käsittelyä jatketaan tässä istunnossa päiväjärjestyksen muiden asiakohtien tultua käsitel-
lyiksi.

Keskustelu keskeytettiin kello 16.09.

————

Keskustelu jatkui kello 18.12.

Puhemies Maria Lohela: Seuraavaksi jatketaan keskustelua ja asian käsittelyä kohdasta
7., joka keskeytettiin aiemmin tässä istunnossa.

18.12 Aila Paloniemi kesk: Arvoisa puhemies! Olen erittäin ylpeä siitä, että Suomi on
YK:n jäsenmaiden kärkijoukossa vahvistanut ryhtyvänsä työhön kestävän kehityksen
Agendaa ja sen tavoitteiden toteuttamista vauhdittamaan. Tavoitteet toteutuessaan vievät
kohti vakaampaa, vauraampaa ja tasa-arvoisempaa Suomea ja maailmaa. Tänään käsitelty
valtioneuvoston selonteko on ensimmäinen laatuaan myös kansainvälisesti. Hiilineutraali
32



Pöytäkirjan asiakohta PTK 7/2017 vp
ja tasa-arvoinen Suomi esittelee sen, miten toteutamme konkreettisesti kestävän kehityk-
sen tavoitteita. Nyt otetaan todella iso loikka. Omalta osaltaan Suomi tekee selonteon myö-
tä kestävän kehityksen historiaa, sillä se on pystynyt yhdistämään samaan ohjelmaan Suo-
men sekä kansalliset että kansainvälisetkin toimet kestävän kehityksen edistämiseksi vie-
läpä yli vaalikausien. Merkille pantavaa on, että kansalaisjärjestöt valitsivat Suomen YK:n
parhaimmaksi raportoijaksi viime vuonna.

Toimintaohjelmassa on kaksi painopistealuetta ja kolme läpileikkaavaa politiikkaperi-
aatetta. Näissä kaikissa on otettu huomioon myös Suomen toimet omien rajojensa ulko-
puolella. Tämä on erittäin tärkeää, sillä koskaan aikaisemmin ei ihmiskunta ole ollut yhtä
riippuvainen toinen toisistaan ja vähenevistä luonnonvaroista. Myös oman toimintamme
vaikutukset ulottuvat pitkälle maamme rajojen ulkopuolelle, ja kaukaisetkin tapahtumat
vaikuttavat tietysti meihin: ajatellaanpa vaikka väkivaltaisten kriisien ja sotien aiheutta-
maa pakolaiskriisiä Euroopassa ja rajoillamme. Siksi muun muassa on tärkeää, että Suomi
on sitoutunut auttamaan kestävän kehityksen tavoitteiden saavuttamisessa myös muualla
maailmassa.

Arvoisa puhemies! Selonteon ensimmäinen painopiste, "Hiilineutraali ja resurssiviisas
Suomi", lähtee ajatuksesta, että tarvitsemme määrätietoisia yhteisiä toimia, jotta maapal-
lon väestön kehitys ja aineellisen kulutuksen kasvu saadaan pidettyä luonnon kantokyvyn
rajoissa. Suomen tulisi tuottaa hyvinvointia ympäristön kannalta kestävästi ja oikeuden-
mukaisesti. Suomi tukeekin Pariisin ilmastosopimuksen mukaisesti kehitysmaita näiden il-
mastotoimissa ja edistää hiilineutraaliutta ja resurssiviisautta kehitysmaissa. Omassa
maassamme tärkeä painopiste on kestävien julkisten hankintojen vauhdittaminen kunnissa
ja valtionhallinnossa. Jyväskylässä ja Vaasassa on esimerkiksi luotu biokaasujärjestelmä,
jossa bussit kulkevat alueelta kerätyistä jätteistä tuotetulla biokaasulla. Helsingissä bussit
ovat siirtymässä Nesteen jätteistä valmistamaan uusiutuvaan dieseliin ja sähköbusseihin.
Kiertotalouden vahva painopiste näkyy lukuisina sovelluksina ympäri Suomea.

Erittäin tärkeää on myös yksityisten rahavirtojen saaminen mukaan ilmastonmuutoksen
vastaiseen taisteluun. Suomen kehitysyhteistyössä esimerkiksi Finnfundin rahoituksesta
noin 60 prosenttia suuntautuu ilmastohankkeisiin. Suomi tukee myös kehitysmaita, jotta ne
voisivat hyödyntää vihreitä arvoketjuja ja ympäristöteknologiaratkaisuja. Suomella voi
olla merkittävä rooli tukea ilmastonmuutoksen vastaisia ja siihen sopeutumista edellyttä-
viä toimia maailmalla. Erityisen tärkeää tämä on kaikkein köyhimmissä maissa, joita il-
mastonmuutos koettelee raskaimmin.

Selonteon toinen painopiste, "Yhdenvertainen, tasa-arvoinen ja osaava Suomi", toteaa,
että jokainen on arvokas ja tasa-arvoinen yhteiskunnan jäsen ja että jokaisella tulisi olla yh-
denvertaiset mahdollisuudet hyvinvointiin, hyvään elämään, terveyteen, työ- ja toiminta-
kykyyn, koulutukseen ja työllistymiseen. Erityisen tärkeiksi kohderyhmiksi asetetaan lap-
set ja nuoret, heidän hyvinvointinsa sekä sukupuolten tasa-arvo, joka on myös Suomen ul-
ko- ja turvallisuuspoliittisen sekä kehityspoliittisen selonteon vahva kärki.

Arvoisa puhemies! Sukupuolten välinen epätasa-arvo on yksi suurimmista ongelmista
kehitysmaissa, ja naisten ja tyttöjen aseman vahvistaminen edesauttaa kaikkien muiden ke-
hitystavoitteiden saavuttamista. Esimerkiksi YK-järjestöjen tuessa Suomi on priorisoinut
selkeästi UN Womenia, UNFPAa ja toimintaa, joka tukee tasa-arvoa, naisten ja tyttöjen
koulutusta, osallisuutta sekä seksuaaliterveyttä ja perhesuunnittelua. Suomi vahvistaa
myös yleisemmin tasa-arvoa tukemalla ihmisoikeuksia sekä yhdenvertaisia yhteiskuntia ja
panostaa muun muassa ihmisoikeuksien arviointitapojen kehittämiseen, oikeusvaltioiden
33



Pöytäkirjan asiakohta PTK 7/2017 vp
vahvistamiseen, demokratiaan ja hyvään hallintoon. Suomi tukee ihmisarvoista työtä, osal-
listavaa kasvua, työelämän tasa-arvoa, sukupuolten samapalkkaisuutta ja työpaikkojen
luomista kaikkialla maailmassa.

Arvoisa puhemies! Selonteossa pohditaan myös toimeenpanon keskeisiä politiikkaperi-
aatteita ja niiden suhdetta globaalikumppanuuteen. Eri politiikkalohkoilla tehtävät päätök-
set vaikuttavat merkittävästi kestävän kehityksen tavoitteiden toteutumiseen Suomessa ja
globaalisti.

18.18 Mats Löfström r: Värderade fru talman! I statsrådets redogörelse om Agenda 2030
lyfter man fram att Finland uppmuntrar olika aktörer i samhället till egna initiativ för håll-
bar utveckling. Man betonar även att innovativ hållbar utveckling ska stödas. Det här är
mycket bra. Mitt anförande kommer att beröra framför allt klimat- och energidelarna.

I en rapport beställd av Tekes konstateras att Åland erbjuder de bästa förutsättningarna
för att etablera en nationellt och internationellt betydande energiplattform för förnyelseba-
ra energilösningar. Jag vill därför lyfta fram möjligheten att göra Åland till ett nationellt
testområde.

Ahvenanmaalla on monia etuja, jotka tekevät siitä sopivan uusiutuvaan energiaan liittyvän
uuden tekniikan testausalueeksi. Ahvenanmaalla on paljon aurinkotunteja, tuulta ja ennen
kaikkea vakiintunutta kestävään kehitykseen liittyvää toimintaa.

Kuitenkin työ- ja elinkeinoministeriön taholta on olemassa tulkinta, jonka mukaan tuki-
rahoitusta ei voida maksaa Ahvenanmaalle siitä huolimatta, että Ahvenanmaa on osa Suo-
mea. Tiukan juridisesti itsehallintolain mukaan asiaa tarkasteltaessa kyseessä on todella
Ahvenanmaan toimivaltaan kuuluva asia, mutta se ei muodosta estettä hankkeiden tukemi-
selle Ahvenanmaalla, jos tahtoa siihen on, minkä myös perustuslakivaliokunta on toden-
nut.

Många finländska företag säger själva att Åland vore idealiskt som testområde. Ur ett na-
tionellt hållbarhetsperspektiv borde man därför ta fasta på den möjligheten. Det skulle vara
en win-win för hela landet att kunna använda Åland som ett showroom för finländska en-
ergiexportprodukter. — Tack.

18.20 Hannakaisa Heikkinen kesk: Arvoisa rouva puhemies! Tässä suunnitelmassa
identifioidaan kaksi keskeistä Agenda 2030 -toimeenpanon kansallista painopistettä: "Hii-
lineutraali ja resurssiviisas Suomi" sekä "Yhdenvertainen, tasa-arvoinen ja osallistava Suo-
mi". Näiden painopisteiden toteuttamiseksi on listattu useita toimia, joihin hallitus on tällä
vaalikaudella sitoutunut. Kestävä, vahva ja kaikkia hyödyttävä talous on yhteydessä kaik-
kien kestävän kehityksen tavoitteiden saavuttamiseen. Talous ei ole kestävällä pohjalla il-
man sosiaalista ja ympäristön kannalta kestävää kehitystä.

Kestävän kehityksen periaatteiden noudattaminen on Suomelle ennen kaikkea mahdol-
lisuus löytää uusia keinoja ja luoda innovaatioita. Hyvä esimerkki tästä on kiertotalouden
tehostaminen. Siinä suomalaiset innovaatiot voivat sekä parantaa luonnon kestävää hyö-
dyntämistä että tehostaa ja tukea talouskasvua. Yksi hyvä esimerkki kiertotalousinnovaa-
tiosta on Valion patentoima prosessi, jossa maitotilojen lietelanta saadaan tehokkaammin
käyttöön. Lietelanta prosessoidaan vedeksi, lannoitejakeiksi ja biokaasuksi, jolloin liete-
lannan käyttö lannoitteena helpottuu, ravinnekierto tehostuu ja ravinnevalumat lähes hä-
34



Pöytäkirjan asiakohta PTK 7/2017 vp
viävät. Tällaisia innovaatioita meidän tulisi saada lisää Suomeen, ja on hienoa, että hallitus
on ottanut innovaatioiden tukemisen vahvaksi osaksi toimintaohjelmaa.

Suomalainen ruoka ansaitsee puolestapuhujansa, ja julkisten hankintojen kautta voim-
me varmistaa, että osaltamme teemme hankintoja, joissa huomioidaan esimerkiksi tuotan-
toeläinten hyvinvointi ja lihan ja maidon lääkepitoisuudet. Koska kyseessä on globaali ta-
voiteohjelma, emme voi ulkoistaa ongelmia ulkomaille vaan meidän tulee suosia suoma-
laista, kestävästi tuotettua ruokaa. Suomalaiset elintarvikkeet ovat maailman puhtaimpia
— tutkitusti.

Tässä ajassa, jossa populismi rehottaa, pidän toimeenpanosuunnitelman toista painopis-
tettä erityisen tärkeänä. Emme voi rakentaa kestävää yhteiskuntaa ilman, että varmistam-
me, että kaikki suomalaiset ovat mukana. On tärkeää, että löydämme pitkään kasvaneen
eriarvoistumisen ehkäisyyn ja vähentämiseen keinoja, ja siihen pääministerin perustama
työryhmä antaa varmasti meille eväitä.

Yhtä lailla on tärkeää, että viemme sote-uudistuksen loppuun ja varmistamme, että
voimme jatkossakin huolehtia kaikkien kansalaisten hyvinvoinnista. Sote-palveluiden yh-
denvertaisuutta parantamalla voimme edistää suomalaisten yhdenvertaisuutta ja luoda ta-
sapuolisesti kaikille parempaa huomista. Myös hallituksen kärkihankkeilla on tässä tärkeä
rooli. Sote-uudistuksen myötä meille tulee entistä paremmin mahdolliseksi ennalta eh-
käisevä työ sosiaali- ja terveyspalveluissa.

90-luvun lamasta alkanut eriarvoisuuden kasvu johtuu myös huonosta työllisyydestä ja
erityisesti pitkäaikaistyöttömyydestä. Meidän on tehtävä kaikkemme, että saamme lisää
työpaikkoja Suomeen ja työllisyyden kasvuun. Samalla meidän pitää etsiä kuitenkin myös
muita ratkaisuja, jotka kantavat muuttuneessa maailmassa ja huomioivat työelämän erilai-
set rakenteet. Hallituksen käynnistämä perustulokokeilu on tästä yksi hyvä esimerkki. Sa-
moin mielestäni on tärkeää ottaa professori Hiilamon työryhmän selvitys osallistavasta so-
siaaliturvasta jatkoselvitettäväksi.

18.24 Kari Kulmala ps: Arvoisa rouva puhemies! Eräät tahot maassamme ovat sekä
epäilleet että olleet huolissaan puun riittävyydestä metsissämme. Tämän johdosta tarvi-
taankin paljon vuorovaikutusta eri intressiryhmien kesken, etteivät väärät mielikuvat sek-
torista jää elämään. Hallituksen näkökulmasta katsottuna on myös tärkeää, että Biotalous
ja puhtaat ratkaisut -kärkihanketta voidaan viedä eteenpäin kestävästi ja luonnollisesti
myös kestävä kehitys huomioiden.

Kansallisen metsästrategiankin mukaan metsiemme hakkuumäärää on tavoitteena lisätä
15 miljoonalla kuutiometrillä vuoteen 2025 mennessä. Puutuotannollinen kestävyys ei ole
silti uhattuna, sillä tavoitteeseen voidaan päästä luonnon monimuotoisuus turvaten. Lisäk-
si metsiemme puuston kasvua on mahdollista lisätä vielä entisestään. Tämä vain vaatii hy-
vää metsänhoitoa ja metsänjalostusta. Onkin sanottu, että metsä kasvaa seitsemänä päivä-
nä mutta sitä hakataan vain viitenä päivänä viikossa.

Suomella on tavoite metsähakkeen käytön kasvuun, jolloin yrittäjät investoivat valtion
tukemanakin metsäenergiaan liittyviin koneisiin ja laitteisiin. Tällä hetkellä työt ovat vä-
hentyneet merkittävästi tuontihakkeen vaikutuksesta. Halpa venäläinen tuontihake, joka
saa tuen, on niin edullista, että se vaarantaa muidenkin suomalaisten polttoaineiden, kuten
turpeen ja sahojen sivutuotteiden, menekin. Hakkeen alkuperän ilmoitusvelvollisuuden
puuttuminen on tuonut ongelman, jossa venäläinen hake muuttuu kotimaiseksi, kun toimi-
jat sitä toimittavat Suomeen. Kotimainen hake on täysin eriarvoisessa asemassa Suomen
35



Pöytäkirjan asiakohta PTK 7/2017 vp
kalliin kulurakenteen vuoksi. Mielestäni ulkomaiselle hakkeelle tulisi asettaa rajoituksia.
Valtion tuet, muun muassa puu-, sähkö- ja investointituki ja veroedut, tulisi antaa vain suo-
malaiselle puulle. Suomi ensin ja muut sitten vasta, tulisi olla periaatteenamme.

Näkisin myös hyvänä, että lain nojalla velvoitettaisiin ilmoittamaan hakkeen alkuperä-
maa. Tällä hetkellä kun venäläinen hake tulee Suomeen, se muuttuu välittömästi suomalai-
seksi hakkeeksi. Energialaitoksille ja myös tulevaisuudessa uusille tehtaille kuljetetaan ve-
näläistä haketta suomalaisena hakkeena. Mitähän tarkoittaa sertifiointi? Venäläinen hake-
han ei ole tietoni mukaan sertifioitu, mikäli sertifiointi tarkoittaa, että ulkopuolinen taho on
myöntänyt kirjallisen todistuksen siitä, että tuote täyttää tietyt vaatimukset. Vaade serti-
fioinnista edellyttäisi, että polttoon päätyvä hake on kestävällä metsänhoitotavalla tuotet-
tua. Millä tavoin voimme varmistua, että ulkomainen hake on sertifioitu?

Mikäli tukeutuisimme enemmän suomalaiseen hakkeeseen, huoltovarmuus paranisi ha-
jautetun sähkön- ja lämmöntuotannon myötä. Metsäteollisuudelle tarjoutuisi valmiita ja
parempia motoleimikoita. Biotalouden investoijille tarjoutuisi biomassaa metsäteollisuu-
den sivutuotteiden myötä. Metsien taloudellinen, ekologinen ja sosiaalinen käyttö parani-
si, ja sertifikaatit toteutuisivat paremmin. Myös kiertotalous paranisi tuhkan muuttuessa
jopa luomukelpoiseksi lannoitteeksi. Samalla alue- ja kansantalous sekä maaseudun elin-
voimaisuus paranisivat. Nämä ovat sellaisia asioita, joita ei monesti tule mietittyä. Suomi
ensin ja muut sitten vasta.

Arvoisa rouva puhemies! Monesti unohtuu, että metsät ovat hiilinielu, jota on helppo
kasvattaa varsin yksinkertaisilla toimilla, esimerkiksi suometsässä. Tuhkausta voimme li-
sätä merkittävästi. Metsänomistajien tulisi tehdä yhteishanke, missä olisi laajemmat tuhka-
usalueet. Tällöin tuhkaus olisi helppoa ja kustannustehokasta tehdä lentokoneesta käsin.
Näkisin hyvänä, että luotaisiin jonkinlainen tukielementti, jolla tuhkaus olisi tällä tavoin
kannattavaa.

Korostan vielä, että hallituksen tavoiteohjelma painottaa hiilineutraalia Suomea.

18.29 Ritva Elomaa ps: Arvoisa puhemies! Kiitos edustaja Kulmalalle todella tärkeästä
puheenvuorosta metsätaloudesta ja sen merkityksestä Suomelle ja muullekin maailmalle.

Arvoisa puhemies! Kestävää kehitystä on vaikea toteuttaa ilman uskoa omaan ja yhtei-
sön tulevaisuuteen. Tulevaisuuteen luo uskoa varmuus omasta ja lähimmäisten toimeentu-
losta. Vahva talous, koulutuksen tasa-arvo ja mahdollisuus työntekoon luovat tätä var-
muutta. Sen vuoksi koulutuksen laadusta ja saavutettavuudesta on pidettävä kiinni. Lisäksi
niin kotitalouksien kuin valtioidenkin velkaantumista on kestävällä tavalla ehkäistävä. Elä-
mä velkataakan alla on raskauttavaa valtioille ja yksilöille ja vie huomiota muilta tärkeiltä
asioilta, kuten kestävän kehityksen edistämiseltä.

Työmarkkinat ovat digitalisaation myötä muuttumassa pysyvästi. Kaikki eivät tästä
muutoksesta hyödy tai pysy mukana työmarkkinoilla. Meidän päättäjien tehtävä on pitää
kaikki mukana muutoksen keskellä ja varmistaa, että jokainen voi tuntea itsensä tarpeelli-
seksi.

Kestävä kehitys ei ole kestävää ilman hyvinvoivaa ympäristöä ja luontoa. Maamme
ehkä arvokkain aarre on puhdas luonto. Tämän vuoksi puhtaisiin uusiutuviin luonnonva-
roihin on panostettava. Luonnon hyvinvointi on kaikkien etu. Ainutlaatuinen, puhdas ja
hyvinvoiva luontomme mahdollistaa suomalaisten hyvinvoinnin lisäksi myös ansainta-
mahdollisuuksia, luontomatkailuun perustuvan matkailuelinkeinon ja kotimaisten puhtai-
36



Pöytäkirjan asiakohta PTK 7/2017 vp
den elintarvikkeiden viennin. Ja kun me puhumme puhtaista elintarvikkeista, emme voi
olla puhumatta myös eettisesti tuotetuista elintarvikkeista ja eläinten hyvinvoinnista.

Eräs Agenda 2030 -tavoite on oikeudenmukaisuuden ja rauhan toteutuminen. Tavoit-
teen saavuttaminen tarkoittaa taistelua köyhyyttä ja eriarvoistumista vastaan. Työllistämi-
nen on tässä taistelussa paras ase. Hallitus ei halua työttömiä kyykyttää vaan tarjota heille
lisää mahdollisuuksia aktiiviseen elämäntapaan ja työllistymiseen.

Arvoisa puhemies! Suomi on maailman hyvinvoivimpia maita. Olemme kulkeneet pit-
kän tien Suomen valtion alkuaikojen köyhästä, syrjäisestä maasta pohjoismaiseksi hyvin-
vointivaltioksi. Olemme tehneet uudistuksia kestävällä tavalla, ja ne ovat vaurastuttaneet
maatamme ja sen asukkaita. Sen vuoksi Suomi voisikin viedä erilaisia toimintamalleja
maailmalle kehitysyhteistyön merkeissä. Täällä salissa on tänään puhuttu paljon hyvin tär-
keästä asiasta, tyttöjen ja naisten oikeuksien edistämisestä, ja Suomihan on siinä edelläkä-
vijämaa. Suomalaisella koulutuksella on maailmalla erinomainen maine. Vahva koulutus-
osaaminen voitaisiin käyttää hyväksi kehitysyhteistyössä. Suomi voisi tulevaisuudessa toi-
mia peruskoulutuksen ja ammattikoulutuksen esimerkkimaana viemällä kehitysavun ni-
missä toimivia koulutusmalleja kehittyviin maihin ja kehitysmaihin.

Myös yksittäisten kansalaisten esimerkillisestä toiminnasta voisi saada ideoita, ja hyvä-
nä esimerkkinä toimii esimerkiksi Team Rokka, joka on osittain oman rahoituksensa tur-
vin tehnyt arvokasta työtä norsunluun salakaupan kitkemiseksi Afrikassa. Team Rokka on
toiminut Agenda 2030 -hengessä eli yrittämällä säilyttää luonnon moninaisuutta. Tämän-
kaltaisen suoran kehitystyön hyötyjä ovat muun muassa konkreettiset tulokset ja korrupti-
on mahdollisuuden väheneminen. Toivonkin, että julkista tukea Team Rokan kaltaisille
hankkeille lisättäisiin tulevaisuudessa. — Kiitos.

18.33 Hannakaisa Heikkinen kesk: Arvoisa rouva puhemies! Edustaja Kulmala nosti
tärkeän asian esille puheenvuorossaan, nimittäin venäläisen hakkeen ja sen uhkakuvat ja
venäläisen hakkeen tuonnin vähentämisen vaikutuksen suomalaisen maaseudun elinvoi-
maan. Todellakin tuo sertifiointivaatimus, jos se luotettavasti saataisiin ulkopuoliselta ta-
holta, voisi olla yksi hyvin käypä ja hyvä keino siinä, että me voisimme tukea sopivin, lail-
lisin ja mahdollisin keinoin suomalaista haketta. Tätä kannatan.

Mutta en voi olla sanomatta, etteikö korvaani olisi särähtänyt tuo edustaja Kulmalan
muutaman kerran toistama toteamus "Suomi ensin, muut sitten vasta". Tässä Agenda 2030
-paperissa Suomi hyvin vastuullisesti linjaa kuitenkin myös kehityspolitiikkaa, ja näen sen
hyvin tärkeänä, koska haluan, että Suomi on jatkossakin avoin, kansainvälisiä vastuitaan
hoitava Pohjoismaa emmekä käperry itseemme vaan vaikutamme aktiivisesti kansainväli-
sessä kehityspolitiikassa ja pitkän aikavälin tavoitteena tulee edelleen olla tuo 0,7 prosen-
tin bruttokansantuoteosuus. Sen takia haluan tuoda myös tämän näkökulman tähän, että
tämä "Suomi ensin, muut sitten vasta" vähän tuo pelottavia kaikuja tuolta rapakon takaa.
Siellä taisi vain olla joku toinen maa ensin. Toivon, että näin ei kuitenkaan ole tässä laa-
jemmalti keskusteltaessa Agenda 2030 -asiasta.

18.35 Kari Kulmala ps: Arvoisa rouva puhemies! En palaa nyt tuohon edelliseen puhee-
seeni, mutta hieman vielä sivuan tätä iltapäivän puhettani.

Minusta on erittäin hyvä, että kestävä kehitys otetaan nykyään vahvasti poliittisessakin
päätöksenteossa huomioon. Tähän on varmasti ollut kimmokkeena ilmaston- ja ympäris-
tönmuutos. Kuitenkaan sosiaalisen puolen, ihmisten ja yhteiskunnan, kestävästä kehityk-
37



Pöytäkirjan asiakohta PTK 7/2017 vp
sestä ei edelleenkään puhuta maailmanlaajuisestikaan tarpeeksi, ja sama koskee taloudel-
lisesti kestävää kehitystä, jossa valtioiden kestävällä tasolla oleva velanotto on yksi tär-
keimmistä näkökulmista. 90-luvulla puhuttiin jopa ihmiskunnan henkisestä kestävästä ke-
hityksestä, jolla viitattiin ihmisen kulttuuriperinnön jatkumiseen ja ihmisen henkiseen uu-
distumiseen. Tämä puoli on jäänyt viime aikoina hieman vähemmälle huomiolle kestäväs-
tä kehityksestä puhuttaessa.

Kiitos kuitenkin hallitukselle siitä, että inhimillisesti kestävä kehitys, kuten syrjäytymis-
tä ja eriarvoisuutta vastaan taistelu, sekä myös kulttuurinäkökulma on otettu tässä selon-
teossa niin vahvasti huomioon.

Keskustelu päättyi.

Asia lähetettiin tulevaisuusvaliokuntaan, jolle ulkoasiainvaliokunnan, hallintovaliokun-
nan, liikenne- ja viestintävaliokunnan, maa- ja metsätalousvaliokunnan, sosiaali- ja ter-
veysvaliokunnan, talousvaliokunnan, työelämä- ja tasa-arvovaliokunnan ja ympäristöva-
liokunnan on annettava lausunto.
38


