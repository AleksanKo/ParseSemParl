















































DEMAEFC.tmp.xml


Pöytäkirjan asiakohta PTK 113/2018 vp
Pöytäkirjan asiakohta 

PTK 113/2018 vp

Täysistunto

Tiistai 13.11.2018 klo 14.01—18.14

2. Valtioneuvoston tiedonanto eduskunnalle Euroopan rahoitusvakausvälineen varainhan-
kinnalle annetun valtiontakauksen voimassaoloajan pidentämisestä

Valtioneuvoston tiedonanto VNT 2/2018 vp

Ainoa käsittely

Puhemies Paula Risikko: Ainoaan käsittelyyn esitellään päiväjärjestyksen 2. asia, valtio-
neuvoston tiedonanto eduskunnalle Euroopan rahoitusvakausvälineen varainhankinnalle
annetun valtiontakauksen voimassaoloajan pidentämisestä. Valtiovarainministeri Petteri
Orpon esittelypuheenvuoron jälkeen keskustelu käydään nopeatahtisena siten, että ryhmä-
puheenvuorojen pituus on enintään 5 minuuttia. Muut ennakolta varatut puheenvuorot käy-
tetään ryhmäpuheenvuorojärjestyksessä, ja myös niiden pituus on enintään 5 minuuttia.
Puhemiesneuvosto suosittaa, että nopeatahtisen keskusteluosuuden jälkeenkin pidettävät
puheenvuorot kestävät enintään 5 minuuttia. Lisäksi voin myöntää harkitsemassani järjes-
tyksessä vastauspuheenvuoroja.

Tiedonannon käsittelyn päätteeksi toimitetaan äänestys valtioneuvoston tai ministerin
nauttimasta luottamuksesta, jos keskustelun aikana on tehty ehdotus epäluottamuslauseen
antamisesta valtioneuvostolle tai ministerille. Eduskunta voi päättää lähettää asian valio-
kuntaan, jonka tulee tehdä ehdotus eduskunnan päätökseksi.

Keskusteluun varataan tässä vaiheessa enintään 2,5 tuntia. Asian käsittelyssä noudate-
taan aikataulutettujen asioiden osalta sovittuja menettelytapoja, mikä tarkoittaa, että jat-
kamme sitten illalla keskustelua, jos tässä 2,5 tunnin aikana ei keritä kaikkia käydä.

Keskustelu

14.03 Valtiovarainministeri Petteri Orpo (esittelypuheenvuoro): Arvoisa rouva puhe-
mies! Arvoisat edustajat! Esittelen valtioneuvoston tiedonannon eduskunnalle Euroopan
rahoitusvakausvälineen varainhankinnalle annetun valtiontakauksen voimassaoloajan pi-
dentämisestä.

Kreikan talouden kolmannen sopeutusohjelman viimeinen väliarvio valmistui kesä-
kuussa. Sen yhteydessä euroryhmä sopi Kreikan ERVV:ltä saamien lainojen laina-ajan pi-
dentämisestä 10 vuodella ja koron maksun sekä lainojen lyhentämisen aloituksen lykkää-
misestä 10 vuodella. Euroryhmä sopi myös, että jos ERVV:n varainhankintaohjelman
enimmäismäärä uhkaa ylittyä, kesäkuussa sovitut ERVV-lainaehtojen muutokset peru-
taan. Suomi hyväksyi nämä ratkaisut eduskunnan antamalla normaalilla EU-asioiden mu-
kaisella suostumuksella. Suuri valiokunta hyväksyi valtioneuvoston toimintalinjan. Suu-
ren valiokunnan lisäksi myös valtiovarainvaliokunta ja talousvaliokunta käsittelivät toi-
mintalinjan. 
 Tarkistettu
4.2



Pöytäkirjan asiakohta PTK 113/2018 vp
Laina-aikojen pidennys edellyttää ERVV:lle annettujen valtiontakauksien voimassaolo-
aikojen pidentämistä. Tästä seuraa lainmukainen velvoite antaa asiasta valtioneuvoston
tiedonanto eduskunnalle, siksi olemme täällä tänään. Kyseessä ei ole uuden tuen antami-
nen vaan eduskunnan myötävaikutuksella jo hyväksytyn päätöksen tekninen täytäntöönpa-
no. Laina-aikojen pidennykset koskevat noin 96 miljardin euron osaa Kreikan ERVV-lai-
noista, jotka ovat yhteensä 131 miljardia. Jäljelle jäävän osan takaisinmaksut alkavat alku-
peräisen aikataulun mukaisesti vuonna 2023. Nykyinen Suomen antama valtiontakaus on
voimassa vuoden 2070 loppuun. Takauksiin sovelletaan ERVV:n puitesopimuksen mu-
kaan Englannin lakia. 

ERVV:n nykyinen varainhankintaohjelma, jota Suomen takaus koskee, on pääomaltaan
enintään 241 miljardia euroa. Varainhankintaohjelmasta oli syyskuun 2018 lopussa käy-
tössä noin 198 miljardia euroa Kreikan, Portugalin ja Irlannin sopeutusohjelmien rahoitus-
ta varten. Suomen laskennallinen takausosuus käytössä olevasta määrästä oli toteutuneen
koron ja käytössä olevan ylitakausosuuden mukaan noin 6,9 miljardia euroa.

Varainhankintaohjelman kokonaismäärän kehittymisen kannalta keskeiset kysymykset
ovat varainhankinnan korkotason kehittyminen sekä ERVV-lainojen lyhennyksien alkami-
nen vuonna 2023. ERVV:n varainhankinnan nykyinen keskikorko on noin 1,4 prosenttia,
ja sen ennustetaan nousevan 3,1 prosenttiin vuonna 2030. Nykyinen korkotaso on poikke-
uksellisen alhainen. Onkin todennäköistä, että korkotaso nousee tulevaisuudessa, mutta
nykyisten ennusteiden mukaan varainhankinnan enimmäismäärä ei ole ylittymässä. 

Varainhankintaohjelman herkkyys korkotason nousulle on muutenkin merkittävästi vä-
hentynyt ERVV:n liikkeeseen laskemien joukkovelkakirjojen pidennettyjen laina-aikojen
ansiosta. Myös ERVV:n joukkovelkakirjojen sisällyttäminen Euroopan keskuspankin jul-
kisen sektorin arvopapereiden osto-ohjelmaan on pitänyt varainhankinnan korkoja alhaisi-
na ja osaltaan vähentänyt todennäköisyyttä varainhankintaohjelman enimmäismäärän ylit-
tymiselle. Kuten aiemmin totesin, jos varainhankinnan enimmäismäärä uhkaa ylittyä, ke-
säkuussa sovitut Kreikan lainaehtojen helpotukset perutaan. [Eero Heinäluoma: Onko
Kreikka hyväksynyt sen?] Päätös on hallitusohjelman mukainen. Velkahuojennusten tar-
koitus on edesauttaa Kreikan paluuta markkinaehtoisen rahoituksen piiriin, mikä on hy-
väksi koko euroalueen vakaudelle, jota Suomi on sitoutunut edistämään. Tämä päätös ei li-
sää Suomen takausvastuita aikaisemmasta. Päätöksellä ei ole myöskään välittömiä vaiku-
tuksia Suomen ja kreikkalaisten pankkien sopimaan vakuussopimukseen, koska velan ni-
mellisarvon leikkaukset ovat poissuljettuja.

Kreikan talous kasvoi viime vuonna 1,4 prosenttia. Kyseessä oli kriisin alkamisen jäl-
keen ensimmäinen vuosi, jolloin talous kasvoi joka neljänneksellä Kreikassa. Komissio
ennustaa tämän ja ensi vuoden talouskasvuksi Kreikkaan 2 prosenttia. Kokonaistuotannon
kasvua vauhdittavat eritoten vienti, mukaan lukien turismi, ja kotimainen kysyntä. Lähes
kaikki indikaattorit viittaavat kasvun laaja-alaisuuteen ja laaja-alaistumiseen. Kreikan ta-
loudella menee paremmin kuin pitkään aikaan. Jatko on kreikkalaisista itsestään kiinni.

Mitä tulee Suomen muihin tavoitteisiin euroalueen vakauden suhteen, Suomi on ollut
muodostamassa pohjoisten EU-jäsenmaiden koalitiota, joka vaikuttaa meille tärkeiden ta-
voitteiden pohjalta. Viimeksi reilu viikko sitten niin kutsuttu hansaryhmä vaati Euroopan
vakausmekanismille vahvempaa roolia kriisinhoidossa. Ryhmä pyrkii palauttamaan no
bail-out -säännön uskottavuuden ja sijoittajan vastuun toteuttamista ajamalla velkajärjes-
telykehikon vahvistamista Euroopan vakausmekanismin kehittämisen yhteydessä. Ryhmä
on yhtä mieltä siitä, että jokaisella jäsenvaltiolla on ensisijainen vastuu omasta talouspoli-
2



Pöytäkirjan asiakohta PTK 113/2018 vp
tiikastaan ja veloistaan. Pyrimme kaikin keinoin välttämään tilanteen, jossa euroalueen jä-
senten pitäisi maksaa lisää kriisin sattuessa. 

Olen osallistunut Suomen edustajana aloitteellisesti ryhmän toimintaan. Keskusteltuani
viime viikolla useiden EU:n jäsenmaiden päämiesten ja instituutioiden puheenjohtajien
kanssa olen entistä vakuuttuneempi siitä, että Suomen vaikuttamistyö on huomattu ja sillä
on ollut merkitystä. Suomi tulee jatkossakin toimimaan aloitteellisesti sen puolesta, että
euroalueen kriisinhallintakehikko kehittyy meidän, Suomen ja suomalaisten, tavoitteiden
mukaisesti.

Puhemies Paula Risikko: Seuraavaksi ryhmäpuheenvuorot. Ne aloittaa keskustan edus-
kuntaryhmän edustaja, edustaja Ala-Nissilä, olkaa hyvä.

14.10 Olavi Ala-Nissilä kesk (ryhmäpuheenvuoro): Arvoisa puhemies! Euroalueen vel-
kakriisi on ravistellut euroa ja koko unionia vuosikymmenen. Vuonna 2009 paljastui, että
Kreikka oli vuosien ajan vääristellyt taloustilastojaan. [Eero Heinäluoma: Mikäs on kes-
kustan kanta tänään?] Alijäämä oli selvästi aiemmin ilmoitettua suurempi. Maalla ei enää
ollut kykyä selviytyä veloistaan. Itse asiassa kreikkalaiset itse ymmärsivät tämän lopulli-
sesti vasta, kun pankin seinästä ei enää saanut rahaa. Euromaat perustivat vuonna 2010 ra-
hoitusvakautta turvaamaan Euroopan rahoitusvakausvälineen ja kaksi vuotta myöhemmin
Euroopan vakausmekanismin. Kreikalle on myönnetty kolme avustuspakettia. 

Euroalueen valtiovarainministerit pääsivät tämän vuoden kesäkuussa sopuun velkojen
takaisinmaksujen lykkäämisestä ja viimeisen lainaerän suuruudesta. Kreikan rahoitusva-
kausvälineeltä saamien lainojen laina-aikoja pidennettiin kymmenellä vuodella. Kreikan
ERVV-lainaehtojen muuttaminen ei edellytä ERVV:n varainhankintaohjelman korotta-
mista eikä siten nosta Suomelle aiheutuvaa takausvastuun kokonaismäärää. Suomi joutuu
kuitenkin jatkamaan ERVV:lle antamansa takauksen voimassaoloaikaa. 

Keskustan eduskuntaryhmä hyväksyy lakiin perustuvan teknisen ratkaisun. Se ei ole uu-
den tuen antamista, se ei lisää Suomen kokonaisvastuuta, ja järjestely mahdollistaa Krei-
kan kahdenvälisen Suomen lainan takaisinmaksun alkamisen 50 miljoonalla eurolla sovi-
tusti vuonna 2020. 

Talous- ja rahaliittoa on korjattu pala kerrallaan. Taloudellista koordinaatiota on vahvis-
tettu finanssipoliittisilla sopimuksilla ja eurooppalaisella ohjausjaksolla. On perustettu va-
kausmekanismi, ja pankkiunionia viimeistellään. Päätösten myötä euroalue voi nyt olla
vahvempi ja vakaampikin kohtaamaan mahdolliset uudet kriisit. 

Puhemies! Euromaissa eivät kuitenkaan kaikki, eivät kaikki Suomessakaan, ole ymmär-
täneet, mitä kaikkea yhteisvaluutan oloissa eläminen vaatii. Keskusta aikanaan varoitti
näistä haasteista, kun täällä päätettiin euroon liittymisestä. Devalvaation keinoa ei yksittäi-
sellä EU-maalla enää ole. [Paavo Arhinmäki: Hyvää bisnestä!] Meidän on itse pidettävä
huolta omasta kilpailukyvystämme ja välttämättömistä rakenneuudistuksista taloudessa ja
työmarkkinoilla. Euroopan keskuspankki on joutunut tekemään aivan liian löysää rahapo-
litiikkaa, kun jäsenmaat eivät ole itse talouttaan korjanneet. Suomessa nyt toteutettu ja
maailmalla paljon huomiota saanut kilpailukykysopimus ja hallituksen strateginen halli-
tusohjelma ovat mielestäni malliesimerkkejä siitä, miten yhteisvaluutan oloissa voidaan
työllisyyttä parantaa ja suomalaista hyvinvointia turvata. [Eero Heinäluoma: Keskusta
kannattaa kolmikantaa!]
3



Pöytäkirjan asiakohta PTK 113/2018 vp
Nyt euroalueella on huoli siitä, miten Italia vastaa, miten Italiassa valtaan tulleet popu-
listipuolueet toteuttavat epärealistista vaaliohjelmaansa unohtaen tosiasioita ja jättäen uu-
distukset tekemättä. Jokaisen jäsenmaan on kuitenkin kannettava oma vastuunsa. Se on eu-
roalueella ainoa kestävä yhteinen linja. Moraalikatoa on pidetty yhtenä keskeisimmistä
syistä maailmanlaajuiseen finanssikriisiin. Moraalikato talousasioissa liittyy omavastuun
puuttumiseen. Riskejä siirretään muiden kannettavaksi tai yhteisen vastuun piiriin. [Eero
Heinäluoma: Näin tässä on käynyt!] Suomeksi sanottuna kyse on härskistä oman edun ta-
voittelusta naapurin kustannuksella. Pääministeri Juha Sipilän hallitusohjelmassa tode-
taan, että Suomen tavoitteena on sääntöperusteinen ja toimiva euroalue, jossa jokaisella jä-
senmaalla itsellään on ensisijainen vastuu omasta talouspolitiikastaan ja veloistaan. Tämä
on kestävä linja.

Talous- ja rahaliiton syventämiseksi on viime vuonna esitetty useita pitkälle meneviä
ehdotuksia. Euroalueelle ei ole tarvetta perustaa uusia makrotaloudellisia vakausjärjestely-
jä suhdanteiden tasaamiseksi, sillä niiden vaarana on muuttuminen pysyviksi tulonsiirroik-
si jäsenmaiden välillä. Keskusta korostaa talous- ja rahaliiton kehittämisessä sijoitusvas-
tuuta, markkinakuria, jäsenmaiden omaa vastuuta. Yhteisvastuutakin tarvitaan, mutta pa-
rasta yhteisvastuuta on se, että jokainen maa ja jokainen toimija noudattavat yhteisesti so-
vittuja pelisääntöjä. [Ben Zyskowicz: Näinhän se on!] Valtioiden ja pankkien kohtalonyh-
teyden katkaiseminen on välttämätöntä. Järjestämättömien luottojen määrää on kyettävä
selvästi alentamaan ja pankkisektorin pääomaa on euroalueella vahvistettava.

Puhemies! Talous- ja rahaliiton kehittämisessä on edettävä maltillisesti markkinakurin
tietä tavoitteena sääntöpohjainen ja vakaa euroalue ja sen vahvistaminen. 

14.15 Kaj Turunen kok (ryhmäpuheenvuoro): Arvoisa puhemies! Valtioneuvoston tie-
donanto Euroopan rahoitusvakausvälineen takausten voimassaoloaikojen pidentämisestä
on ennen kaikkea teknisluontoinen muutos. Taustalla on Kreikan talouden sopeutusohjel-
man ja aiemmin sovittujen linjausten toimeenpano. Takausten voimassaolon jatkaminen ei
lisää Suomen kokonaisvastuita. Suomen riskit voivat päinvastoin pienentyä, jos laina-ai-
kojen kevennyksen myötä Kreikan talouden palautuminen helpottuu.

Kreikasta kuuluu nyt hyviä uutisia. Talous kasvaa, ja Kreikka on palaamassa normaa-
leille lainamarkkinoille. Vuonna 2010 alkaneen velkakriisin helpottuminen on tärkeää Eu-
roopalle, Suomelle, eurolle ja ennen kaikkea tavallisille kreikkalaisille. Kriisin sammutus-
tavasta voidaan aina jälkikäteen kiistellä, mutta hedelmällisempää on keskustella Euroo-
pan paloturvallisuudesta tämän ja huomisen päivän osalta.

Arvoisa puhemies! Kun Kreikassa ollaan rullaamassa letkuja jälkisammutuksen jäljiltä,
kytevät ja kipinöivät Italiassa uuden suurpalon ainekset. Italia on euroalueen kolmanneksi
suurin kansantalous, se muodostaa 15 prosenttia euroalueen bruttokansantuotteesta. Ita-
lian valtionvelan määrä on lähes neljäsosa kaikkien eurovaltioiden yhteenlasketusta velas-
ta. Maan velkavuoren korkokulut ovat suuremmat kuin Suomen valtion koko budjetti. Jos
Roomassa roihahtaa, on eurooppalainen sammutuskalusto äärimmäisen tiukoilla jo pelkän
palon rajoittamisen kanssa. Tavalliset italialaiset olisivat populismin suurimmat uhrit.
[Ben Zyskowicz: Näin se on!]

Italian hallituksen on palattava vastuullisen politiikan linjalle ennen tilanteen kriisiyty-
mistä. Kreikan varoittavan esimerkin seurauksena Italia otti askeleita oikeaan suuntaan,
mutta Italian uusi populistihallitus on kuitenkin lyönyt pakin silmään ja heittänyt roskako-
riin EU:n vakaussopimuksen periaatteet kestävästä taloudenpidosta. Kansansuosiota oste-
4



Pöytäkirjan asiakohta PTK 113/2018 vp
taan jakamalla velkarahaa. Poliittinen ryhmittymä voi nimetä itsensä vaikka kymmenen
tähden liikkeeksi, mutta sekään ei auta tilanteessa, jossa markkinat arvottavat maan talou-
den nollalla tähdellä. Kun rahahana sulkeutuu, kovimmin kärsisivät kaikkein heikoimmas-
sa asemassa olevat.

Arvoisa puhemies! Kokoomuksen eduskuntaryhmä suhtautuu positiivisesti Euroopan
unionin kehittämiseen. Olemme viime aikoina kohdanneet monia koko Euroopalle yhtei-
siä haasteita. Ilmastonmuutosta, maahanmuuttokysymyksiä ja hybridiuhkia pystytään rat-
komaan vain tiiviin yhteistyön kautta. Unionin on oltava riittävän vahva, jotta se pystyy
turvaamaan jäsenmaidensa kansalaisten turvallisen arjen ja hyvinvoinnin edellytykset.
Toisaalta kokoomus haluaa, että jokaisella jäsenmaalla on ennen kaikkea itsellään vastuu
omasta taloudestaan. Haluamme avioliiton ja olemme sitoutuneita kumppaniimme, mutta
edellytämme myös avioehtoa, jotta mahdollisen kriisin varalta meillä on selkeät pelisään-
nöt. Suomalaisten veronmaksajien vastuiden kasvattamisen sijaan kannatamme vaikeuk-
siin joutuneen jäsenmaan mahdollisuutta hallittuun velkajärjestelyyn. Yhteisvastuuta ta-
lous- ja raha-asioissa ei voida lisätä, ellei riskejä ensin vähennetä ja markkinakurista pidetä
tiukasti kiinni.

Arvoisa puhemies! Kokoomuksen eduskuntaryhmä pitää hyvänä, että pohjoiset EU-jä-
senmaat ovat ryhmittyneet hansaryhmäksi puolustamaan yhdessä talouskuria. Hansaryh-
mä vaatii Euroopan vakausmekanismille vahvempaa roolia kriisinhoidossa. Tämä tarkoit-
taa sitä, että ongelmiin ajautuneelle jäsenmaalle ei anneta tukea kevyin perustein. Suomea
hansaryhmässä edustaa valtiovarainministeri Petteri Orpo, joka on pitänyt suomalaisten
veronmaksajien puolia. Ongelmiin ajautuneiden jäsenmaiden ja sijoittajien on kannettava
vastuunsa. Rahoitustukea voidaan antaa vain tiukkaa ehdollisuutta vastaan. [Vasemmalta:
Se olisi pitänyt sanoa saksalaisille ja ranskalaisille!]

Arvoisa puhemies! Me vaadimme kuria ja sääntöjen noudattamista muilta, mutta millai-
nen Suomi katsoo meitä itseämme peilistä? Emme ole luokan häirikkö, mutta emme myös-
kään mallioppilas. Vaadimme muilta vastuullista taloudenpitoa, mutta kelpaammeko itse
esimerkiksi muille? Otamme velkaa noususuhdanteesta huolimatta. Positiivinen työlli-
syyskehityksemme on pysähtynyt, vaikka ympäri maata kärsitään työvoimapulasta. Meil-
läkin on tahoja, jotka lyövät pöytään uusia miljardilupauksia, vaikka vanhaakaan kestä-
vyysvajetta ei ole kurottu umpeen.

Ennen nykyisen hallituksen suunnanmuutosta Suomi oli Kreikan tiellä. Nyt suunta on
kääntynyt, mutta edelleen esimerkiksi työllisyysasteemme asettuu vertailussa Portugalin ja
Ranskan väliin. Meidän on siis jatkettava uudistuksia, jotta pääsemme muiden Pohjoismai-
den polulle. [Eero Heinäluoma: Oliko Turunen vai ryhmän toimisto?]

14.21 Pia Viitanen sd (ryhmäpuheenvuoro): Arvoisa rouva puhemies! Vuosi 2010 oli
käänteentekevä euroalueen historiassa. Kreikan velkakriisin puhkeaminen paljasti, kuinka
eri tavalla eri jäsenmaissa suhtauduttiin yhdessä hyväksyttyihin sääntöihin. Kreikan velka
oli yli 130 prosenttia kansantuotteesta, ja Kreikan konservatiivihallitus oli viime töinään
vielä vääristellyt tilastot niin, että vuotuiseksi alijäämäksi kerrottiin aluksi reilut 3 prosent-
tia, kun lopulta totuus oli 15 prosenttia. Palautan mieliin, ettei tänäänkään näistä väären-
nöksistä ole tuomittu ketään: ei käskyjen antajaa, ei niiden toteuttajia.

Kreikan velkaantuminen oli myös meille suomalaisille oppikertomus. Säännöt ovat sa-
mat, mutta niiden noudattaminen onkin toinen juttu. Se tekee varovaiseksi ja laittaa enti-
sestään korostamaan kunkin jäsenmaan omaa vastuuta taloudestaan.
5



Pöytäkirjan asiakohta PTK 113/2018 vp
Puhemies! Kreikan pelastamiseksi on tehty nyt kolme tukipakettia. Ensimmäinen piti si-
sällään valtioiden kahdenkeskiset luotot — Suomelta miljardin, joka annettiin, ikävä kyl-
lä, ilman vakuuksia. Silloinen pääministeri Matti Vanhanen tosin luonnehti tätä luototusta
hyväksi bisnekseksi. Tämä ennuste ei taida kuulua pääministereidemme kaikkein onnistu-
neimpien lausuntojen joukkoon, sillä tuotot ovat hävinneet mutta riski jäänyt. SDP äänesti
tukiratkaisua vastaan, koska siihen ei liittynyt rahoitusjärjestelmien uudistuksia, se ei pitä-
nyt sisällään velkajärjestelyä, ei rahoittajien tinkimistä saatavistaan eikä myöskään min-
käänlaisia vakuuksia lainojen takaisinmaksusta.

Kreikan kakkospaketin yhteydessä päätettiin vihdoin velkojen uudelleenjärjestelystä.
Mahdoton muuttui mahdolliseksi. Sijoittajien saatavia leikattiin 100 miljardilla. Syntyi ta-
loushistorian suurin velkajärjestely. Valtiovarainministeri Urpilainen taisteli sinnikkäästi
Suomelle vakuudet, jotka turvasivat Suomen saatavia Kreikan maksukyvyttömyyden va-
ralta. Miljardin euron vakuudet ovat tänäänkin suojanamme, vaikka nykyinen ulkominis-
teri oppositiossa olleessaan yritti kiistää vakuuksien olemassaolon koko sivun lehti-
mainoksilla.

Nykyinen Sipilän hallitus päätti ensi töikseen Suomen osallistumisesta Kreikan kolman-
teen tukipakettiin, [Timo Heinonen: Kyllä me nyt sitten pärjätään!] tähän Soini ykköseen.
Perussuomalaiset, niin nykyiset kuin entisetkin, siniset ja vähemmän siniset, hyväksyivät
iloisesti 86 lisämiljardin lähettämisen Kreikkaan. Kolmas tukipaketti toteutettiin Euroo-
pan vakausmekanismin kautta. Vaikka EVM:n luototukseen ei sisältynyt vakuuksia, järjes-
telyissä sovittiin, että vaikeuksien sattuessa EVM:n luotot omaavat ensisijaisuusaseman
velkojen takaisinmaksussa. [Eero Heinäluoma: Oikea periaate!] Tämä Kansainvälisen va-
luuttarahaston lainoitusta vastaava järjestely oli SDP:n keskeinen tavoite ja ehto EVM:n
perustamiselle.

Tukipakettienkin keskellä Kreikan kansa on joutunut kärsimään kohtuuttomasti, kun
uusi kasvu ja paraneva työllisyys ovat olleet taka-alalla. Myönteistä on, että Kreikan tilan-
ne on kohentunut ja se näyttäisi pääsevän vähitellen markkinoille. Tukipakettien lisäksi
Kreikan luottojen takaisinmaksuaikoja ja korkoja on järjestelty jo useampaan kertaan. SDP
on suhtautunut kriittisesti myönnettyihin lainaehtojen helpotuksiin. On syytä sanoa pai-
nokkaasti, että ryhmämme ei hyväksy nyt eikä tule tulevaisuudessa hyväksymään mitään
järjestelyä, jossa Suomi maksaisi Kreikan tai muiden ohjelmamaiden velkoja.

Arvoisa puhemies! Hallitus esittää nyt, että Suomi pidentäisi ERVV:n varainhankinnal-
le annetun valtiontakauksen voimassaoloa vuoteen 2082. Joudun ryhmämme puolesta to-
teamaan, ettei tämä kakku kovin kaunis ole eikä ehdotus saa aikaan suuria riemunkiljah-
duksia keskuudessamme. Siksi katsommekin, että hallituksen tulee selkeästi ilmoittaa, että
laina-aikojen pidentämisen tie on nyt kuljettu loppuun. Laina-aikojen pidennykset eivät tä-
män jälkeen tule enää kysymykseen, ja Kreikan tulee asianmukaisesti varautua lainojen ta-
kaisinmaksuun.

Kreikan velkakriisistä alkanut tapahtumaketju osoittaa yksiselitteisesti, että Suomen tu-
lee kaikissa oloissa torjua ajatukset velkojen yhteisvastuusta. Jokainen jäsenmaa on vas-
tuussa omasta taloudestaan. Tämä johtopäätös on voimassa niin Kreikan kokemuksien
kuin Italian viimeaikaisten tapahtumien perusteella. Nämä osoittavat, ettei yhteisen kassan
tie ole oikea ja että sosiaalidemokraattien johdonmukainen, tiukka linja on oikea. Pidettä-
köön se, puhemies, mielessä myös, kun euroalueen sääntöjen uudistamisesta keskustel-
laan. [Eero Heinäluoma: Se oli valtiovarainministerin puhe!]
6



Pöytäkirjan asiakohta PTK 113/2018 vp
14.26 Martti Mölsä sin (ryhmäpuheenvuoro): Arvoisa rouva puhemies! Jälleen kerran
puhutaan Kreikasta. Edelliset, EU-uskovaiset hallitukset lappoivat rahaa kriisimaihin, jot-
ta liitoksistaan natiseva euro saatiin pelastettua. Siksi olemme nyt tässä tilanteessa, että
Suomi takaa tällä hetkellä muun muassa Kreikan lainoja yhteensä lähes 7 miljardilla eurol-
la. Nyt on kuitenkin tehtävä voitavamme, että takuut eivät lankea Suomen maksettavaksi.
Sosiaalidemokraatit väittivät viime hallituskaudella, että he neuvottelivat hyvät vakuudet
Suomen Kreikka-takauksille. Myöhemmin selvisi, että kysymyksessä oli tuottojenvaihto-
sopimus, joka on aivan eri asia. [Timo Harakka: Millä lailla?] Tosiasiassa kyseessä oleva
sopimus ei kata mitään Suomen vastuista. [Timo Harakka: Miljardin! Vain miljardin!]

Arvoisa puhemies! Hallitus esittää, että Euroopan rahoitusvakausvälineestä Kreikalle
myönnettyjen lainojen laina-aikaa pidennetään kymmenellä vuodella. Suomen takuut oli-
sivat tällöin voimassa vuoteen 2080 asti. Se on pitkä aika, eikä voi muuta kuin valittaa
edellisten hallitusten kehnoja päätöksiä. Siksi on pelastettava se, mikä pelastettavissa on.
Tämä tarkoittaa sitä, että jotta takuut eivät lankeaisi suomalaisten maksettavaksi, meidän
on vain jatkettava Kreikan takaisin jaloilleen saamisen yrittämistä. Helppoa se ei ole, mut-
ta laina-ajan pidennys edesauttaa sitä, että Kreikan velkataakka pysyy siedettävällä tasolla
ja ettei Kreikka ajaudu maksukyvyttömyyteen. Tilanne Kreikassa onkin onneksi hieman
parempi. Talous on kääntynyt kasvuun, ja Kreikka on onnistunut toimeenpanemaan siltä
vaadittuja rakenteellisia uudistuksia. Tämän uudistustahdin soisi jatkuvan.

Arvoisa puhemies! Viime aikoina on saatu kuulla huolestuneita puheenvuoroja uuden
talouskriisin puhkeamisesta. Ennemmin tai myöhemmin se on taas edessämme. Viestejä
talouskasvun hidastumisesta on maailmalta jo kuultu. Suomen on omin kansallisin toimin
pyrittävä vahvistamaan taloutta esimerkiksi toimeenpanemalla rakenteellisia uudistuksia,
kuten sote-uudistus, jonka loppuunsaattaminen parantaisi Suomen talouden pitkän aikavä-
lin ennustetta. Tällä tavoin pystyisimme kohtaamaan uuden kriisin kestävältä pohjalta.
Mutta se ei yksin riitä. Koska olemme tätä nykyä euron jäseniä ja koska Eurooppa on suu-
rin vientimarkkinamme, meidän on myös vaikutettava siihen, että euroalue on kriisikestä-
vämpi kuin aikaisemmin. Erityisesti pankkien sääntelyä on edelleen kehitettävä. Pankkien
ongelmat eivät saa kaatua suomalaisten veronmaksajien maksettavaksi. Siniset, toisin kuin
sosiaalidemokraatit, eivät kannata euroalueen suhdannetasausmekanismeja, sillä niihin
liittyy se merkittävä riski, että ne johtaisivat pysyviin tulonsiirtoihin rikkaampien ja köy-
hempien jäsenvaltioiden välillä. [Oikealta: Pitää paikkansa! — Vasemmalta: Köyhiä ei saa
auttaa!]

Arvoisa puhemies! Hataralle euroarkkitehtuurille on niin ikään tehtävä jotain. Me sini-
set olemme ehdottaneet, että eurosta eroaminen ja erottaminen tulisi tehdä mahdolliseksi.
Eurosta eroaminen ei tällä hetkellä onnistu, ellei maa eroa kokonaan EU:sta. Euroerome-
kanismia kuitenkin tarvitaan, jotta emme vastaisuudessa joudu poliittisin perustein tuke-
maan kriisimaita. Italia voi olla seuraava kaatuja, sillä sen velkataakka on päätä huimaa-
van suuri. Italian valtiolla on velkaa noin 2 300 miljardia euroa. Suhteessa bruttokansan-
tuotteeseen velka on jo yli 130 prosenttia. Myös Espanjalla ja Portugalilla on hyvin suuret
velkataakat. Meillä ei ole enää edellisen kriisin jäljiltä mahdollisuuksia pelastaa useampia
euromaita. Siksi euroalueella on tehtävä perustavanlaatuisia muutoksia.

14.31 Toimi Kankaanniemi ps (ryhmäpuheenvuoro): Arvoisa puhemies! Lipposen halli-
tus teki raskaan virheen 20 vuotta sitten, kun se runnoi Suomen Euroopan talous- ja raha-
liittoon. Suuri virhe oli ottaa mukaan myös Italia ja Kreikka. Italia lupasi tuolloin painaa
7



Pöytäkirjan asiakohta PTK 113/2018 vp
120 prosentin velkatasonsa 60 prosenttiin vuoteen 2009 mennessä. Nyt se velkamäärä on
130 prosenttia. [Perussuomalaisten ryhmästä: Ohhoh!] Kreikan sosialistihallitus väärensi
tilastonsa ja pääsi euroon elämään muiden ja meidän kustannuksella. Kun rikos paljastui
vuoden 2005 tienoilla, silloinen valtiovarainministeri Eero Heinäluoma antoi sen anteeksi.
Olihan tekijä veljespuolue, sosialistinen Pasok. [Sosiaalidemokraattien ryhmästä: Oijoi!]
Saksa ja Ranska rikkoivat vakaus- ja kasvusopimusta eivätkä puuttuneet näihin rikoksiin.

Vuonna 2010 Kreikka rysähti maksukyvyttömäksi. Vanhasen—Kataisen hallitus mui-
den mukana junaili Suomelta miljardilainan Kreikalle pikavauhtia. Heti perään tarvittiin
ERVV ja sen kautta valtavat tuet Kreikalle. Siltä ajalta muistamme ministerin fantastisen
huudon: "Hei, me tienataan tällä!" [Naurua] Kriisi jatkui. Luotiin jälleen uusi malli, Euroo-
pan vakausmekanismi, Kataisen kuuden puolueen hallituksen tuella ja toimesta. Urpilai-
nen sai kuuluisat takuut, Suomen kansa sai miljardien vastuut. Kaikilla kolmella järjeste-
lyllä pelastettiin saksalaiset ja jopa brittipankit, jotka olivat ylilainoittaneet Kreikkaa. Mer-
kel sai mitä halusi, Kreikassa kriisi vain jatkui.

Arvoisa puhemies! Kesällä 2012 euro huojui kuoleman porteilla. Euroopan Keskuspan-
kin pääjohtaja Draghi pelasti sen ilmoittamalla, että yhteinen piikki EKP:ssä on täysin au-
ki. Tämä yhteisvastuun juhla jatkuu yhä. EKP on ostanut roskalainoja noin 2 500 miljar-
dilla eurolla suurelta osin Italiasta ja Kreikasta. Euroa on pidetty näin väkisin pystyssä. Ita-
liassa hulvaton elämä on jatkunut. Suomen vastuut roskalainaohjelmasta ovat muuten noin
50 miljardia euroa. Nyt EKP pakon sanelemana on lopettamassa roskalainaostot. Italian ja
Kreikan roskalainoille ei ole enää ostajia. Ne tuskin selviävät. Meilläkin korot nousevat.
Monet asiantuntijat sanovat, että edessä on euron kuolema. Edes pankkiunioni ei ehdi
apuun, eikä se riittäisikään.

Perussuomalaiset muistuttavat, että Italiassa ovat hallinneet vuoron perään sosialistit,
muun muassa Romano Prodi, ja kokoomuksen veljespuolue Berlusconin johdolla. Nämä
vanhat puolueet ovat syyllisiä tähän nykytilanteeseen. EU ja EKP ovat katselleet menoa
toimettomina vierestä. Vasta nyt komissio on herännyt, kun Italian kansa antoi valtakirjan
uusille voimille, jotka ovat syyttömiä valtavaan velkataakkaan ja sopimusrikkomuksiin.

Arvoisa puhemies! Sipilän hallitus pyytää tiedonannolla valtuutta jatkaa Suomen vastui-
ta ERVV:n kautta Kreikan lainoista vuoteen 2082 asti, siis huikeat 64 vuotta eteenpäin.
[Eero Heinäluoma: Ensimmäinen tosiasia oli kohdallaan!] — Herra valtiovarainministeri,
te olette 114-vuotias, kun suomalaiset veronmaksajat vapautuvat näistä vieraan maan ta-
kausvastuista. [Timo Heinonen: Tervetuloa kahville sitten!] 

Pääministeri sanoi 28.2.2012 tältä paikalta: "Meidän kannattaa ottaa tappiomme nyt
eikä enää lisätä riskiä Kreikassa. Todellista johtajuutta tässä tilanteessa olisi se, että tosi-
asiat tunnustetaan ja annetaan Kreikan irtaantua eurosta." Ministeri Soini esitti samassa is-
tunnossa vuonna 12 epäluottamuslausetta Kataisen hallitukselle, koska se oli "epäonnistu-
nut Suomen edun ajamisessa”. Kehtaatteko te nyt puolustaa pari vuosikymmentä hulvatto-
masti meidän laskuumme eläneitä ltaliaa ja Kreikkaa ja ylistää EU:ta ja EKP:tä, jotka ovat
laiminlyöneet vastuunsa kantamisen? 

Arvoisat ministerit, edessä uhkaa ilmiselvästi mittavan laskun lankeaminen suomalaisil-
le veronmaksajille. [Puhemies koputtaa] Mitä muuta te aiotte tehdä kuin pidentää Suomen
takausvastuuaikaa?

Arvoisa puhemies! Esitän eduskunnan hyväksyttäväksi seuraavan epäluottamuslau-
seen: ”Eduskunta toteaa, että Italian ja Kreikan vaikea taloustilanne sekä EU:n ja EKP:n
epäonnistunut politiikka uhkaavat hajottaa Euroopan talous- ja rahaliiton eikä hallitus ole
8



Pöytäkirjan asiakohta PTK 113/2018 vp
ryhtynyt toimenpiteisiin Suomen etujen turvaamiseksi, mistä syystä hallitus ei nauti edus-
kunnan luottamusta.”

Puhemies Paula Risikko: Kiitoksia. — Seuraavaksi vihreä eduskuntaryhmä, edustaja Nii-
nistö. 

14.37 Ville Niinistö vihr (ryhmäpuheenvuoro): Arvoisa puhemies! Suomen kohtalo on
monin tavoin sidoksissa Euroopan tulevaisuuteen. Aikamme suuret haasteet ilmastonmuu-
toksesta alkaen edellyttävät kansainvälistä yhteistyötä, ja kukaan ei voi ratkoa näitä kysy-
myksiä yksin. Erityisesti pienten valtioiden etu on eurooppalainen ja sääntöperustainen yh-
teistyö. Vientimaana myös avoin talous on meille elinehto. Ilman Euroopan yhteistyötä ei
meillä olisi suurta sananvaltaa, jos suuret maat alkavat kääntyä sisäänpäin kohti protektio-
nismia. On siis painokkaasti sanottava, että Euroopan unionin yhteisöllisyys on Suomen
etu. Tästä näkökulmasta meidän on katsottava myös asiaa, jota tänään käsittelemme.

Euroopan rahoitusvakausvälineen valtiontakausten pidentäminen on lähinnä tekninen
asia, joka on tuotu eduskunnan käsittelyyn siksi, että eduskunta on aiemmin velvoittanut
hallitusta toimimaan niin, jos valtiontakausten pidentämistä harkitaan, mutta tämän tekni-
sen asian taustalla on siis laajasti yhteinen eurooppalainen etu: Kreikan saaminen takaisin
jaloilleen tavalla, jossa se voi hallita velkataakkaansa ja alkaa myös maksamaan velkoja ai-
kanaan takaisin. Tämä on kaikkien eurooppalaisten yhteinen etu.

Samalla kyse on Euroopan unionin kansalaisista ja yhteisestä tulevaisuudestamme. Pi-
tämällä huolta toivosta ja tulevaisuudenuskosta kaikille EU-kansalaisille luomme pohjaa
koko Euroopan talouden menestykselle ja palautamme ihmisten luottamusta demokrati-
aan. Koska vihreä eduskuntaryhmä voi kannattaa esitystä, keskityn puheenvuorossani laa-
jemmin Euroopan unionin tilanteeseen, talouteen ja sen tulevaisuuteen. Kollegoja tässä
kuunnellessani huomasin, että valtaosa keskittyi historiaan.

Arvoisa puhemies! On koko eurooppalaisen demokratian ja avoimen talouden kannalta
tärkeää, että erityisesti nuorilla sukupolvilla on toivoa tulevasta. Tästä näkökulmasta eu-
rokriisin hoito ei ole ollut Euroopan unionilta pelkästään menestystarina. Kriisiin oltiin
huonosti valmistautuneita ja sen ratkaisemisessa huomio oli aivan liikaa talouden raken-
teissa ja pankkien pelastamisessa, mutta liian usein ihmiset unohdettiin. Etelä-Euroopan
suurissa jäsenmaissa Espanjassa, Italiassa ja Kreikassa kovan hinnan kiristyneestä valtion-
taloudesta saivat maksaa nuoret. Nuorisotyöttömyys nousi Espanjassakin yli 50 prosentin,
Kreikassa vielä korkeammalle, ja monet koulutetut nuoret muuttivat ulkomaille. Tämä on
syytä muistaa, kun me mietimme Euroopan yhteistä tulevaisuutta: miten ihmisille ja erityi-
sesti nuorille turvataan hyvinvointi ja tulevaisuus omassa maassaan. Tämä on se, mikä ai-
heutti kovaa hintaa maiden elpymiselle ja toisaalta loi pohjaa ääriliikkeiden kasvulle näis-
sä Etelä-Euroopan maissa mutta laajemmin myös länsimaissa.

Liian kova talouskuri ei ole hyväksi demokratialle, se ei ole hyväksi ihmisten hyvinvoin-
nille, ja se taas ei ole lopulta hyväksi myöskään taloudelle. Tämäkin opetus on syytä muis-
taa. Kriisin hoidosta on siis otettava opiksi. Ei riitä pelkästään se, että EU rakentaa aiem-
paa paremmat mekanismit euroalueen ja laajemmin EU:n vakauden suojelemiseksi pank-
kisääntelyllä, Euroopan vakausmekanismilla ja julkisen taloudenpidon valvonnalla. Tämä-
kin on sinällään tärkeää, ja siinä pankkiunioni on edennyt hyvään suuntaan, sijoittajavas-
tuu kuuluu markkinatalouteen, systeemiriskejä on vähennetty ja EKP:n rahapolitiikka on
toiminut. 
9



Pöytäkirjan asiakohta PTK 113/2018 vp
Mutta silti meidän, hyvät ystävät, on täällä eduskunnassa muistettava se, että demokra-
tia lopulta nojaa ihmisten luottamukseen. Siihen on nojattava myös Euroopan unionin us-
kottavuuden ja sen toimintakyvyn. Tämä luottamus on laajemmin länsimaissa rapistunut,
ja se meidän on korjattava. Paras tapa puolustaa markkinataloutta ja avoimuutta on poh-
joismainen hyvinvointivaltio, jossa kansalaiset ovat tasa-arvoisia, jossa nuoriin panoste-
taan ja koulutusta arvostetaan ja jossa tavoitteena on mahdollisuus mielekkääseen työhön
kaikille. Tässä Suomen hallituksella on peiliin katsottavaa, ja näitä arvoja on nyt nostetta-
va esille entistä enemmän myös Euroopan unionin yhteistyössä, jotta voimme nousta vii-
me vuosien kriisistä yhdessä vahvoina.

Työllisyyden parantamisen ja köyhyyden torjumisen sekä nuorten koulutuksen on nous-
tava EU:n budjetissa ja maiden yhteistyössä entistä keskeisempään asemaan. Samalla on
puolustettava Eurooppaa ihmisoikeuksien tyyssijana ja puututtava Unkarin ja Puolan oike-
usvaltion rapautumiseen. Tästäkin Suomen hallitus on valitettavan hiljaa ollut. Lisäksi il-
mastonmuutoksen torjuminen on väistämättä keskeinen osa tulevaisuuteen katsovaa Eu-
roopan unionin politiikkaa.

Näihin kaikkiin asioihin Suomi voi puuttua lähivuosina, kun neuvotellaan EU:n ensi
vuoden budjetista ja monivuotisesta rahoituskehyksestä sekä Euroopan unionin tulevana
puheenjohtajamaana ensi vuoden syksyllä. Meidän on oltava se maa, joka puolustaa Eu-
roopan yhteisyyttä ja kehittää EU:n yhteistyötä. Tämä oli Suomen linja aikanaan, kun
EU:hun liityimme Lipposen hallituksen aikana, mutta näyttää siltä, että viime vuosina
tämä linja on unohtunut ja Suomi on ajautunut yhä enemmän rusinoita pullasta -linjalle.
Meidän on pienenä maana muistettava se, että Euroopan unionin yhteinen menestys on
myös keskeinen osa Suomen menestymistä, ja siksi Suomen kannattaa olla osa ratkaisua, ei
osa ongelmaa.

14.43 Kari Uotila vas (ryhmäpuheenvuoro): Arvoisa rouva puhemies! Ehdotus on seura-
usta aiemmasta Euroopan rahoitusvakausvälineen ja Kreikan välisen lainan ehtojen muut-
tamisesta. Silloin vasemmistoliitto katsoi monen asiantuntijan ja Kansainvälisen valuutta-
rahaston tavoin, että lainan ehtoja olisi tullut huojentaa enemmän, jotta Kreikalla olisi rea-
listiset mahdollisuudet nousta jaloilleen. Osa veloista olisi pitänyt mitätöidä kokonaan ja
lyhennystahti sitoa Kreikan talouden kestokykyyn ja kehitykseen. Tämä siksi, että velan-
maksun aikataulujen muuttamisen vastapainoksi Kreikan on harjoitettava liian ankaraa ta-
louskuripolitiikkaa vuosikymmeniä. Kansantalouden primääriylijäämän tulisi olla 3,5 pro-
senttia bruttokansantuotteesta vuoteen 22 asti ja tämän jälkeen yli 2 prosenttia seuraavat 40
vuotta. Kun maksuhuojennukset 15 vuoden päästä päättyvät, olisivat lainan lyhennykset
yli puolet valtion verotuloista. Selviytyisiköhän Suomi tällaisesta kuurista? Kriisipaket-
tien loppumisen juhliminen voikin olla ennenaikaista, sillä Kreikka on sidottu vuosikym-
meniksi velkavankeuteen, joka vie maalta mahdollisuuden toteuttaa järkevää talouspoli-
tiikkaa ja panostaa tulevaisuuteen. [Eero Heinäluoma: Mikä ero on Italiaan?]

Arvoisa puhemies! Vaikka Kreikan talous on nyt kasvussa, valtion tulot menoja suurem-
mat ja sekä työttömyys että köyhyys vähenemässä, ovat ongelmat yhä suuria. Työttömyys
on 25 prosenttia, nuorisotyöttömyys lähellä 50:tä prosenttia, kansantuote yli 20 prosenttia
vuoden 2009 alapuolella ja palkat, eläkkeet ja sosiaalietuudet realistisesti 40 prosenttia.
Velka-aste on 180 prosenttia, joka kymmenes työikäinen kreikkalainen on muuttanut ulko-
maille etsimään parempaa elämää, kansanterveys on heikentynyt rajusti ja sosiaaliset on-
gelmat pahentuneet. Kreikka on pakotettu heikentämään sosiaaliturvaa ja palveluita, leik-
10



Pöytäkirjan asiakohta PTK 113/2018 vp
kaamaan kaikesta, yksityistämään. Eläkkeitä on leikattu yli kymmenen kertaa. Onkin jäl-
leen kerran syytä kysyä: olisiko vähempikin kurittaminen riittänyt? Euroalueen talousku-
rihaukkojen ajaman kuristuspolitiikan inhimillistä laskua maksetaan vielä pitkään. Tämä ei
tarkoita sitä, etteikö Kreikka olisi itsekin syyllinen ongelmiinsa.

Arvoisa puhemies! Kun puhutaan ”Kreikan tiestä”, on syytä puhua koko tien pituudes-
ta. Yleensä pesän selvittäjiksi joutuvat muut kuin pesän sotkijat, ja niin on ollut myös Krei-
kassa. Sotilasjuntan kukistumisesta lähtien porvarillinen Uusi demokratia ja sosiaalidemo-
kraattinen Pasok johtivat Kreikkaa vuorovedoin 40 vuotta. Tuloksena oli korruptoitunut
järjestelmä, jossa harmaa talous rehotti ja kavereita suosittiin. Vuonna 2009 Kreikan ali-
jäämä oli lähempänä 15:tä prosenttia, valtionvelka suuri, yksityinen sektori korviaan myö-
ten veloissa ja omaisuusarvot lainarahalla paisutettuja. Kriisi räjähti käsiin. Tätä sotkua
selvittämään valittiin 2015 vasemmistolainen Syriza. Unohtaa ei pidä myöskään niitä sak-
salaisia ja ranskalaisia pankkeja, jotka holtittomalla luotonannollaan synnyttivät velkakup-
lan ja kylvivät kriisin siemeniä. Ne on päästetty kuin koira veräjästä ja palkittu vielä vel-
kapaketeilla. Taakan talouskuripolitiikasta ovat kantaneet tavalliset kreikkalaiset.

Arvoisa puhemies! Aika tuttu kuvio myös omasta maastamme: 1990-luvun alun laman
taustalla oli edellisellä vuosikymmenellä alkanut rahoitusmarkkinoiden hallitsematon va-
pauttaminen, holtiton luotonanto ja sitä seurannut ylivelkaantuminen. Halpoja ulkomaisia
valuuttalainoja suorastaan tyrkytettiin, oli vakuuksia tai maksukykyä ei tai kyllä. Holkerin
hallituksen jälkien siivoaminen jäi seuraajille. 1990-luvun leikkauspolitiikan varjo on pit-
kä ja näkyy yhä. Työttömyys päästettiin kasvamaan liikaa, mikä oli tuhoisaa niin kansan-
taloudelle kuin hyvinvoinnille. Sosiaaliset ongelmat kasautuivat. Tuolloin alkanut huono-
osaisuuden kierre jatkuu monissa perheissä edelleen. Unohtuvatko nämä laman opetukset,
kun Suomi on suorastaan eturivissä vaatimassa tuhoisia leikkausohjelmia muualle Euroop-
paan?

Kriisi on tehnyt näkyväksi yhteisvaluuttajärjestelmän perustavat ongelmat. Pankkiunio-
nin kehittäminen auttaa jonkin verran, mutta euroalueen valuvikoja se ei korjaa. Yhteinen
valuutta ilman yhteistä finanssipolitiikkaa, suhdannetasausmekanismia ja kykyä puuttua
euroalueen maiden sisäisiin ylijäämiin johtaa jatkossakin ongelmiin ja epätasaiseen kehi-
tykseen, jota talouskurisäännöt pahentavat.

Arvoisa puhemies! Teen seuraavan epäluottamusehdotuksen: ”Juha Sipilän hallitus on
leikannut lyhytnäköisesti Suomessa ja on ollut kärjekkäimpien joukossa vaatimassa talou-
dellisesti ja inhimillisesti kestämätöntä talouspolitiikkaa Euroopassa. Siksi esitän, että
eduskunta toteaa, ettei Sipilän hallitus nauti eduskunnan luottamusta.”

14.48 Eva Biaudet r (ryhmäpuheenvuoro): Ärade talman! Det är inte första gången riks-
dagen debatterar låneprogrammen för Grekland, men att vi inte har gjort det på en tid kan
också vara ett gott tecken. Om man vågar säga så.

Arvoisa puhemies! Euromaiden vuonna 2010 hätäisesti kokoon kyhäämästä tukipaketista
alkaen lainaohjelmat ovat olleet erittäin raskaita kreikkalaisille. Euroryhmän päätös muut-
taa nyt valtiontakausta koskevia säännöksiä siten, että laina-aikoja pidennetään kymmenel-
lä vuodella, on kannatettava. Se, että ehtoja kevennetään hieman, vähentää Kreikan val-
tiontalouteen kohdistuvaa painetta ja parhaassa tapauksessa parantaa Kreikan valtion ve-
lanmaksukykyä.
11



Pöytäkirjan asiakohta PTK 113/2018 vp
Valtioneuvoston tiedonannosta käy ilmi Kreikan velkojen päätä huimaava aikaperspek-
tiivi. Nykyiset Kreikalle myönnetyt valtiontakaukset ovat voimassa vuoteen 2070. Euro-
ryhmä on syyskuussa tekemällään päätöksellä pidentänyt valtiontakausten voimassaoloai-
kaa ainakin vuoteen 2082. Meistä tuskin monikaan on enää mukana tuolloin, mutta Krei-
kassa monet sukupolvet joutuvat maksamaan kovan hinnan aiemmin tehdyistä taloudelli-
sista virheistä.

Ennen kuin menen eteenpäin, täytyy mainita, että tätä puhetta valmistellessani kaivoin
esiin aiemman Kreikkaa koskevan ryhmäpuheenvuoron helmikuulta 2015. Tuolloin silloi-
nen oppositiojohtaja Timo Soini käytti järeintä parlamentaarista keinoa ja teki välikysy-
myksen viime hallituksen Kreikalle myöntämästä tukipaketista. Nyt ulkoministerinä hän
on tukemassa tukiohjelmaa. Todellinen takinkääntö — tai ehkä myönteisemmin haluan sa-
noa, että ”matkustaminen avartaa”.

Ärade talman! Den här tekniska förlängningen av giltighetstiden för borgen är något som
Grekland beviljats eftersom eurogruppen bedömt att Grekland uppfyllt kriterierna i låne-
programmet.

Parallellt med den ekonomiska krisen har Grekland fortfarande en tuff sits på grund av
att EU-länderna inte förmår dela ansvaret för flyktingar som kommer till Europa via Grek-
land. 

Svenska riksdagsgruppen vill klart framhålla grundprincipen att alla medlemsländer
själva ska stå för sina skulder. Men Europa måste ändå hitta sin solidaritet, och det gäller
särskilt flyktingfrågan. Inåtvänd nationalism har ingenting med etik att göra, men tyvärr
tycks detta budskap sälja ganska bra i dagens Europa och på annat håll i världen.

En mer etisk och ansvarsfull hållning förväntas också av bankerna. Penningtvätt som
vissa storbanker anklagas för är helt oacceptabelt. Därför är ett viktigt mål för Finland att
bankunionen färdigställs. 

En mycket central process är också att slutföra omvandlingen av den europeiska stabili-
seringsmekanismen till en europeiska valutafond med tydliga ansvarskriterier och villkor
som hindrar ekonomiskt fiffel.

Kreikka on toteuttanut uudistuksia, jotka ovat parantaneet maan taloutta maan elettyä pit-
kään yli varojensa. Sen sijaan Kreikan suuren naapurimaan, Italian, kehitys on huolestut-
tava. Kymmenen vuotta sitten varoiteltiin Kreikan kriisin vaikutusten leviämisestä Ita-
liaan. Nyt vaarana on, että Italia itse ajaa itsensä hankalan kokoluokan talouskriisiin. Oi-
keistopopulistiväritteinen hallitus ei näytä piittaavan euroryhmän varoituksista. Italian hal-
litus laskee eläkeikää parantaakseen nuorten asemaa työmarkkinoilla, eikä täysin kiistatta.
Sama hallitus haluaa toteuttaa kaikille maksettavan perustulon. On päivänselvää, että ita-
lialaiset tekevät itse omat yhteiskunnalliset uudistuksensa, mutta heidän tulee myös mak-
saa niistä koituvat laskut. Ne eivät saa ilmestyä euroryhmän pöydälle.

Arvoisa puhemies! Eurooppa tarvitsee entistä enemmän hyvää hallintoa, eettistä kestä-
vyyttä ja läpinäkyvyyttä. Meidän tulee vaalia demokratioita, joissa on toimiva lehdistö ja
kansalaisyhteiskunta, jotka valvovat myös taloudellisia päätöksiä.

14.53 Antero Laukkanen kd (ryhmäpuheenvuoro): Arvoisa rouva puhemies! Tavallisel-
le kansalaiselle ja tällaiselle rivikansanedustajallekin tämä kehitys, jonka osa tämä ERVV
on, vaikuttaa junalta, jonka kulkuun on pienen Suomen lähes mahdoton puuttua. Raidetyöt
12



Pöytäkirjan asiakohta PTK 113/2018 vp
on tehty jo vuosia sitten, ja junakin on ollut liikkeellä jo niin pitkään, että asiat eivät muutu,
vaikka puhaltaisimme täällä pilliin posket punaisina. Siksi meidän pitäisi laajemmin kes-
kustella siitä, mihin tämä eurojuna on menossa ja meitä viemässä pidemmällä tähtäyksellä. 

Euroopan rahoitusvakausvälineelle haetaan jatkoaikaa, jonka takausvastuu ulottuu las-
tenlapsillemme. Miten tähän on oikein tultu? Kun Euroopan talous- ja rahaliitto ja yhteis-
valuutta alun perin luotiin, taustalla oli poliittisia syitä, mutta myös idealismia, solidaari-
suuden ihannetta. Talous ja sopimukset nähtiin välineinä tärkeämpään päämäärään: rau-
han, hyvinvoinnin ja kansojen vuorovaikutuksen saavuttamiseen. Yhteisvaluutan piti olla
yhdistävää. Ketään ei saanut jättää piirin ulkopuolelle, ei varsinkaan vanhoja eurooppalai-
sia sivistysvaltioita. Niinpä esimerkiksi Kreikka ja Italia otettiin Euroopan talous- ja raha-
liiton jäseniksi hätiköidysti. 

Emu-jäsenyyden sovittuja ehtoja katsottiin muutoinkin pitkään läpi sormien. Kreikan ta-
louden kirjanpitoon liittyvät ongelmat olivat kuitenkin tiedossa jo vuonna 2004, samoin
kuin se, miten Kreikka, Italia ja Ranska kikkailivat Emu-ehdot täyttääkseen, ja se, miten
muun muassa Saksa, Ranska, Espanja ja Portugali vuorollaan rikkoivat Emu-sääntöjä.
Tämä on luonut ongelmiin puuttumattomuuden kulttuurin koko euroalueelle. Hyviä välejä
on käytännössä pidetty tärkeämpänä kuin sääntöjen noudattamista. Isot maat ovat halun-
neet varjella kasvojaan — ja pankkejaan. Muun muassa Maailmanpankin entisen pääeko-
nomistin, nobelisti Joseph Stiglitzin varoituksissa euro uhkaa lopulta rikkoa kansojen vä-
lisen eurooppalaisen yhteishengen, ehkä koko EU:n yhteisen päätöksenteon kehikkona.
Tämä on hyvä pitää mielessä, kun Italian kohdalla tilanne on akuutti juuri nyt. Italialaiset
ovat korostaneet, että maan talous on valtionvelkaa lukuun ottamatta muilla mittareilla hy-
vässä kunnossa. Jos näin onkin tällä hetkellä, miten käy, kun seuraava taantuma koittaa?
[Toimi Kankaanniemi: Huonosti!]

Valitettavasti eurojäsenyyden sääntöjen laiminlyönti ja talouskuriin palaaminen on ol-
lut ongelmallista etenkin Etelä-Euroopan köyhimmille maille. Tavalliset kreikkalaiset ei-
vät koe olevansa millään tavalla syyllisiä maan vuosikymmenten velkavankeuteen. Maa
ottaa nyt vastaan investointeja muun muassa Kiinasta, joka mielellään hankkii jalansijaa
Euroopassa. Heikommille kansantalouksille euron vaikutus on ollut negatiivinen, koska se
on poistanut mahdollisuuden muun muassa devalvaation kaltaiseen kansalliseen rahapoli-
tiikan keinoon.

Euroopan unionissa on tällä hetkellä merkittäviä poliittisia riskejä, jotka myös voivat
heijastua talouteen. Monien maiden hallituskoalitiot ovat heikkoja, ja erilaisten ääripäiden
korostuminen vaikeuttaa päätöksentekoa niin kansallisesti kuin EU:ssa. Moni asiantuntija
pelkää, että Euroopan unioni ei ole riittävän varautunut uusiin talous- tai finanssikriiseihin. 

Arvoisa puhemies! Suomen Kristillisen Liiton perillisinä voimme sanoa, että silloiset
varoituksemme Emu-jäsenyyden riskeistä ja argumentit yhteisvaluutan vastustamisesta
ovat pitkälti toteutuneet. Näkemyksemme ovat sittemmin saaneet tukea lukuisilta talous- ja
rahaliiton ongelmia havainnoinneilta asiantuntijoilta.

Mitä tulee nyt käsillä olevaan takausten voimassaoloaikojen pidentämiseen, niin KD:n
edustajat ovat niin valtiovarainvaliokunnassa kuin suuressa valiokunnassa esittäneet Krei-
kan ohjelman eri käsittelyvaiheissa, että ensisijaista on maksaa Kreikalle kuuluvia niin sa-
nottuja SMP- ja ANFA-tuottoja sitä mukaa kuin niitä kertyy tuloutettaviksi.

Arvoisa puhemies! Kun nämä lainat on sitten lopulta maksettu, olen 124-vuotias, mies
parhaassa iässä, valmiina muuttamaan Kreikkaan. Toivottavasti minusta pidetään siellä
yhtä hyvää huolta kuin me pidämme kreikkalaisista. [Naurua]
13



Pöytäkirjan asiakohta PTK 113/2018 vp
Puhemies Paula Risikko:  No niin. [Naurua] — Siinä oli lopetus näille ryhmäpuheenvuo-
roille. — Mutta sitten ministeri Orpo, ja sitten mennään debattiin.

14.59 Valtiovarainministeri Petteri Orpo: Arvoisa rouva puhemies! Vanhasen hallitus,
Kataisen hallitus, Stubbin hallitus, Sipilän hallitus — kaikki eduskuntaryhmät, jotka tässä
salissa istuvat, ovat olleet mukana näissä hallituskoalitioissa hoitamassa Kreikan kriisiä,
kantamassa vastuuta, allekirjoittamassa peruslinjan. Arhinmäki, Niinistö, Wallin, Räsä-
nen: kaikki ovat olleet mukana. Peruslinjaa ja jokaista ratkaisuvaihetta tässä erittäin vai-
keassa kysymyksessä — erittäin vaikeassa kysymyksessä — on tehty siinä ajassa parasta
mahdollista ratkaisua suomalaisten kannalta hakien. Minä olen ihan varma tästä. Voidaan
olla jälkiviisaita siinä, mikä olisi ollut viisasta, mikä ei, mutta siinä hetkessä on toimittu
parhaalla mahdollisella tavalla. Minä nostan hattua kaikille niille päätöksentekijöille, jot-
ka ovat vaikeissa paikoissa olleet näitä ratkaisuja tekemässä ja neuvottelemassa yhdessä
eurooppalaisten kumppaneiden kanssa.

Se, missä tänään ollaan, on, että Kreikka on irti ohjelmasta — siis irti ohjelmasta, Kreik-
ka on omillaan. [Paavo Arhinmäki: Kuka siellä on vastuussa?] Kreikan talous kasvaa en-
simmäisen kerran vuosiin, ja nyt se on kreikkalaisista itsestään kiinni. Heille on luotu poh-
ja pärjätä itse. Se, miksi näitä lainaohjelmia pidennetään, edustaja Uotila, on, että halutaan
tehdä kreikkalaisille mahdolliseksi selvitä. [Kari Uotilan välihuuto] Myöskin Suomessa on
ollut erittäin vahva tahto siihen, että lainaa ei leikata eli anneta anteeksi, mutta on piden-
netty laina-aikoja, jotta kreikkalaiset voivat selvitä. Minä allekirjoitan täysin sen huolen ja
murheen kreikkalaisten puolesta. Ei tavallinen kreikkalainen ole tätä kriisiä saanut aikaan.
Siksi on kohtuullista, että me pidennämme näitä. Ja kyllä, takaisinmaksuaika on pitkä, me-
nee 80-luvulle. Onhan se hurjan pitkä, mutta se on kuitenkin takaisinmaksuaikaa. Mutta
sitä on inhimillistetty, ja se on minusta tärkeätä.

Nyt meidän on oleellista katsoa eteenpäin. Mitä kriisin aikana on luotu? Me olemme
luoneet Euroopan vakausmekanismin, työvälineen, jolla tulevia kriisejä voidaan ennakoi-
da, estää, hoitaa. Me olemme luoneet pankkiunionin, joka irrottaa veronmaksajien vastuun
pankkien kriiseistä ja sotkuista. Me olemme luoneet eurooppalaisen valvojan. Meillä on
mekanismi, mutta nyt meidän täytyy seuraavassa vaiheessa keskittyä vahvistamaan näitä:
syventää pankkiunionia, vahvistaa yhteistä vakausmekanismia, pitää se itsenäisenä, halli-
tusten välisenä, luoda sinne vahva velkajärjestelymekanismi ja pitää kiinni siitä, että jokai-
nen maa vastaa ensi sijassa omasta taloudestaan. Siihen ajatteluun minulla eivät sovi suh-
dannetasausjärjestelmät, joista muun muassa vasemmistoliitto puhui täällä. Demareilla on
ollut jonkinlaisia sen suuntaisia malleja. Minusta se johtaa moraalikatoon. Se on ristiriidas-
sa sen kanssa, että jokainen vastaa omasta taloudestaan.

Koheesiorahat, joita on kuitenkin miljardiluokkaa, on tarkoitettu mielestäni siihen, että
niillä pyritään tasaamaan elintasoeroja eri Euroopan maiden välillä ja sitä kautta luodaan
vahvaa pohjaa koko Euroopan menestykselle.

Mutta nyt katse eteenpäin. Me voimme loputtomasti täällä miettiä eri vaiheita ja etsiä
syyllisiä. Katsotaan eteenpäin ja ollaan iloisia siitä, että Kreikan talous kasvaa ja Kreikassa
on tulevaisuuden näkymä paljon positiivisempi. Se on meidän kaikkien etu, ja sen me
voimme varmasti kaikki myös allekirjoittaa tämän lähes kymmenen vuoden hankalan ajan
jälkeen. [Vastauspuheenvuoropyyntöjä]
14



Pöytäkirjan asiakohta PTK 113/2018 vp
Puhemies Paula Risikko: No niin, nyt varmasti sitten debattivaihe, aluksi ensisijaisesti
ryhmäpuheenvuorojen käyttäjille ja myöskin sitten edustaja Väyryselle pyynnöstä hieman
pitempi, kuten on sovittu. Otetaan sieltä edustaja Ala-Nissilä ensin.

15.03 Olavi Ala-Nissilä kesk (vastauspuheenvuoro): Arvoisa puhemies! Kuten todettiin,
me elämme yhteisvaluutan oloissa ja globaalissa taloudessa. Se on vaativaa. Silloin kun
Suomi liittyi euroon sosiaalidemokraattien, kokoomuksen ja etujärjestöjen vetämänä, kes-
kusta ei nopeata eurojäsenyyttä kannattanut. Varoitimme näistä, että meidän pitää sitten
myöskin elää Suomessa, pystyä rakennemuutoksiin, pitää julkistaloudesta huolta. 

Nyt onneksi tällä hallituskaudella on tehty kilpailukykysopimus ja rakenneuudistuksia.
Se on juuri sellaista elämää, millä pärjätään, voidaan työllisyyttä parantaa yhteisvaluutan
oloissa. Nyt minusta suuri vaara eurolle on tämä pölhöpopulismi, joka taloudessa alkaa
vallata alaa joissain maissa, kuten Italiassa tällä hetkellä. Se on se todellinen uhka, jossa
unohdetaan talouden tosiasiat. Siinä nimenomaan vaarannetaan köyhien ihmisten elinolo-
suhteet ja turva. Kreikassakin köyhät ihmiset kärsivät eniten. Eivät ne pankkiirit ole siellä
toimeentuloluukulla, vaan köyhät ihmiset kärsivät silloin, kun pölhöpopulistit valtaavat ta-
louspolitiikan, ja tämä pitää nyt muistaa ja viedä Eurooppaan tätä tiukkaa sanomaa. Ei ole
mahdollista löysätä, ei ole mahdollista mennä moraalikadon tielle.

Minä ihmettelen sosiaalidemokraattien linjaa. Kannatatteko todella suhdannetasausra-
hastoja eli riskien laittamista toisten piikkiin euroalueella? Se on erittäin vaarallinen tie, ja
sitä teitä kehotan kyllä vielä miettimään uuden kerran. Vasemmistoliitto ilmeisesti ainakin
avaisi piikkiä tällaiselle taloutta pahasti vaarantavalle politiikalle. [Timo Harakka: Te pu-
hutte mitä sattuu!]

15.05 Kaj Turunen kok (vastauspuheenvuoro): Arvoisa puhemies! Me olemme tehneet
syyttelystä melkein taidetta. Kun emme tämmöisessä tilanteessa, jossa puhutaan Kreikan
ja Italian taloudenpidosta, pysty täällä toisiamme syyttelemään, syytellään sitten veljes-
puolueita heidän huonosta toiminnastaan kyseisissä maissa. 

Tosiasiassa on kuitenkin niin, että Kreikka — hyvä niin — on pääsemässä markkinoille.
Kreikassa on näitten toimien ansiosta kuitenkin saatu tilanne käännettyä positiiviseen
suuntaan. Tämä jatkoaika, 10 vuotta, joka Kreikalle nyt annetaan lainan maksuun, ei mie-
lestäni enää ole sillä tavalla merkityksellinen. Tärkeämpää on se, että tämän lainan mak-
suehdot ovat sellaiset, että Kreikka käytännössä myöskin näistä selviytyisi.

Mutta niin kuin ryhmäpuheessanikin sanoin, ongelma on oikeastaan se, että meillä on
toinen tulipalopesäke Italiassa. Toisin kuin edustaja Kankaanniemi sanoi, että Italian uusi
hallitus on merkityksetön tässä suhteessa ja että vanhat hallitukset kantavat vastuun, [Ti-
mo Harakka: Päinvastoin!] niin tosiasiassa [Puhemies koputtaa] uusi populistihallitus on
tehnyt budjetin, joka on varsin merkittävästi alijäämäinen. [Puhemies koputtaa]

Ihan lopuksi kysyisinkin valtiovarainministeriltä: miten EU voi vaikuttaa Italian popu-
listihallituksen budjetin alijäämään tai vastaaviin tilanteisiin, jos niitä jatkossa tulee? 

15.06 Pia Viitanen sd (vastauspuheenvuoro): Arvoisa puhemies! On hieman hämmentä-
vää ollut kuunnella näitä joitakin puheenvuoroja. Esimerkiksi keskusta jyrkästi vastusti täl-
laisia velkahelpotuksia vuonna 2013. Keskusta on joka toinen vaalikausi itse itsensä kans-
sa näköjään eri mieltä. Voiko sanoa, että nyt keskusta pettää sitten jopa itse itseään.
15



Pöytäkirjan asiakohta PTK 113/2018 vp
On käynyt myös niin, että nykyiset ja entiset perussuomalaiset kyllä tekivät tämän hal-
lituskauden aluksi Soini ykkösen eli Kreikan kolmannen tukipaketin, 86 miljardia, eli täs-
sä mennään. Mutta sosiaalidemokraatit ovat olleet koko ajan johdonmukaisia, ja siksi, mi-
nisteri Orpo, nyt tulee tärkeä asia: Me totesimme, että nyt tämä velkahelpotusten tie on ker-
ta kaikkiaan kuljettu loppuun. Me haluamme, että kaikki vastaavat omista veloistaan ja lai-
na-aikoja ei voi enää pidentää, se tie on lopussa. Kysyimme teiltä: voitteko sanoa nyt suo-
raan, että laina-aikojen pidentämisen tie on kuljettu loppuun? Tämä on hyvin tärkeää, ja
haluamme, että hallitus tämän selkeästi tuo esiin.

15.07 Martti Mölsä sin (vastauspuheenvuoro): Arvoisa rouva puhemies! Kuten täällä on
todettu, tällä hetkellä Italia elää yli varojensa eikä poliittista halua tarvittavien talouden ra-
kenneuudistusten läpiviemiselle ole. Italia on ollut jo pitkään taloudellisesti pysähdyksis-
sä, joten nykyhallituksen ennusteet tulevasta kasvusta eivät perustu realismille. Pettymys
vanhoihin puolueisiin ja niiden eturyhmäpolitiikkaan on johtanut talouskriisin mainingeis-
sa uusien poliittisten liikkeiden syntymiseen Euroopassa. Valitettavasti näillä kaikilla ei
ole halua todelliseen vastuunkantoon. Niinpä talousviisaat ennustavat, että mahdollisesti
vuonna 2020 maailmantalous kääntyy jälleen uuteen taantumaan. Sen varassa on tehtävä
toimia jo nyt. Sinisten ehdottama euroeromekanismi toimisi osaltaan pelotteena hutiloiden
taloutensa hoitaville euromaille. Jos eurosta voitaisiin erottaa, olisi huonolla taloudenpi-
dolla myös todellinen poliittinen hintansa. Kysynkin, arvoisa valtiovarainministeri: olisi-
ko tällaisen uudenlaisen mekanismin, euroeron, mahdollisuuden luominen omiaan lisää-
mään talouskuria euroalueella?

15.08 Toimi Kankaanniemi ps (vastauspuheenvuoro): Arvoisa puhemies! En todella-
kaan puhunut nykyisen Italian hallituksen puolesta mitään, vaan totesin, että se sai syliinsä
sen lastin, minkä edelliset sosialisti- ja oikeistohallitukset olivat saaneet aikaan, eli valtai-
san velkataakan. Silloin aikanaan lupasivat pudottaa sen 60 prosenttiin, ja nyt se on yli 130.
Eli tilanne on tämä. Kreikassa Syriza, jota moitittiin silloin, kun se tuli valtaan, on kuiten-
kin toiminut jollain lailla järkevästi, ja on mahdollista, että tämä Italiankin hallitus tekee
vielä viisasta politiikkaa eikä tapa ihmisiä kurjuudella, mutta se nähdään aikanaan. Kysyn
kuitenkin valtiovarainministeriltä: minkälaiseksi te arvioitte nyt korkokehityksen ja sen
vaikutuksen sekä Kreikan että Italian tulevaisuudennäkymiin ja Kreikan osalta — siellä on
vaalit ensi vuonna — ehkä myös poliittisen riskin, joka siellä on?

15.10 Pekka Haavisto vihr (vastauspuheenvuoro): Arvoisa puhemies! Jos muistelee nii-
tä hetkiä, kun täällä tuskailtiin Kreikan kanssa oikein tosissaan ja mietittiin, kestääkö eu-
roalue lainkaan tällaista kehitystä, joka nähtiin, niin täytyy ajatella niin, että olemme nyt
siellä onnellisemmalla puolella, ja kuten ministeri sanoi, Kreikan talouskehitys on kuiten-
kin plussan puolella. Tavallisia kreikkalaisiahan on tietysti kurittanut valtavan paljon tämä
kriisi, joka siellä on ollut.

Mutta itsekin haluaisin siirtää katseet tulevaan — täällä on jo useampi edustaja nostanut
Italian kehityksen yhdeksi huolestuttavaksi asiaksi, korkotason nousun siellä — ja myös-
kin siihen EU:n vaikutusmekanismiin, mikä olisi se tapa varsinkin nyt sitten ennen euro-
vaaleja, ennen ensi kesää, ystävällisesti vaikuttaa Italian kehitykseen niin, etteivät siellä
populistiset voimat entisestään nousisi, kun EU:sta annetaan ohjetta ja kepitetään ja näin
16



Pöytäkirjan asiakohta PTK 113/2018 vp
poispäin, koska on aivan selvää, että Italian pitää olla tässä eurooppalaisessa kehityksessä
mukana. Se ei voi omalla budjetillaan irrota siitä, mitkä ovat yleiset normit.

15.11 Kari Uotila vas (vastauspuheenvuoro): Arvoisa rouva puhemies! Ministeri Orpo,
me olemme varmaan kaikki tässä salissa samaa mieltä, että me ajattelemme Suomen etua,
Suomen parasta, Euroopan talousalueen etua ja myös kreikkalaisten etua ja parasta ja tule-
vaisuutta, ja senhän vuoksi tämäkin lainojen pidennysohjelma on tehty. Täällä teidän ryh-
mäpuheenvuorossanne todettiin, että itse asiassa tämä pidennys, velkaehtojen helpottami-
nen, voi johtaa Suomen vastuiden pienenemiseen ja Suomen maksutaakan helpottumi-
seen. Vasemmistoliitto jo kesällä ehdotti, että oltaisiin helpotettu enemmän. Se olisi voinut
olla vielä enemmän Suomen etu pitkällä aikavälillä, jos Kreikka olisi saanut mahdollisuu-
det nousta vielä nopeammin siitä kurimuksesta, mihinkä tämä kova politiikka on sen aja-
nut.

Ja toinen pohdiskelun arvoinen asia on se, että te syytätte meitä siitä, että me mietimme
euroalueen tulevaisuuden kannalta jonkinlaisten suhdannetasausmekanismien tai jonkin-
laisen fiskaaliunionin pohtimista. Muistakaa, valtiovarainministeri Orpo, että yksikään va-
luuttaunioni maailmassa ei ole toiminut päivääkään ilman, että sillä on jonkinlainen tasaus-
järjestelmä. Miten euroalue voisi olla täysin poikkeus? [Eero Heinäluoma: On niitä useita!]

15.12 Eva Biaudet r (vastauspuheenvuoro): Arvoisa puhemies! Minäkin haluan itse
asiassa mieluummin pohtia tulevaisuutta. Näyttää siltä, että koko tämän eurokriisin ja
Kreikan kriisin ja meidän kaikkien yhteisen kriisin käsitteleminen tuntuu aika vaikealta
vielä ainakin analyyttisen akateemisesti, mikä ehkä olisi kaikkein terveellisintä, jos haluaa
oppia tulevaisuutta varten. Haluaisin kysyä ministeri Orpolta: mikä on teidän näkemyksen-
ne siitä, mitkä ovat vielä esimerkiksi Kreikan haasteet talouden kuntoon saamiseksi ja ehkä
sen yhteiskunnallisen päätöksenteon ja kulttuurin muuttamiseksi? Kuitenkin aika on aika
lyhyt tällaisen yhteiskuntajärjestelmän muutokseen. Kuulisin mielellään teidän analyy-
siänne.

15.13 Antero Laukkanen kd (vastauspuheenvuoro): Arvoisa rouva puhemies! Kristillis-
demokraattien edustajat ovat siis suuressa valiokunnassa sekä valtiovarainvaliokunnassa
esittäneet johdonmukaisesti 2015, 2016, 2017 ja 2018, että Suomen ei tule hyväksyä Krei-
kan lainaohjelman ehtojen lisähuojennuksia. Lisäksi olemme vaatineet, että Suomen halli-
tuksen on varmistettava vuoden 2011 vakuusjärjestelyn saatavat eikä tilanne saa kasvattaa
Suomen vastuita. Katsomme, että nämä linjaukset ovat edelleen voimassa osaltamme.

Tarvitsemme enemmän keskustelua talous- ja rahaliiton tulevaisuudesta. Olisi myös
hyvä varautua siihen, jos kaikki romahtaa. Ei pitäisi sokeasti luottaa, että kukaan meistä
tietää, miten Kreikka tulee lopulta kehittymään seuraavien 30 vuoden aikana ja tuleeko
kenties jotakin uusia edesottamuksia, jotka tulevat esiin myöhemmin, niin kuin aikaisem-
min on tapahtunut.

15.14 Paavo Väyrynen kp (vastauspuheenvuoro): Arvoisa puhemies! Nykyään talous-
asiantuntijat ovat laajasti yhtä mieltä siitä, että yhtenäisvaluuttaan siirtyminen oli paha vir-
he. Ongelmahan on se, että muodostettiin liian laaja euroalue. Se koostuu aivan liian eri-
laisista kansantalouksista.
17



Pöytäkirjan asiakohta PTK 113/2018 vp
Euroalueen valuvian korjaamiseen on kaksi periaatteellista tietä, joita muun muassa pro-
fessori Vesa Kanniaisen johtama työryhmä Suomessa on esittänyt. Ensinnäkin on mahdol-
lista, että kaikki euroalueen jäsenmaat ottavat käyttöön euron rinnalla kansallisen valuu-
tan. Tämä on malli, jota alun perin itse Euroopan parlamentissa ajoin. Toinen vaihtoehto on
se, että osa euroalueen jäsenmaista eroaa. Suomen pitäisi tietysti olla ensimmäisten joukos-
sa. Oli paha virhe, että Suomi ainoana Pohjoismaana vietiin mukaan euroalueeseen. Erityi-
sesti vertailu Ruotsiin osoittaa, kuinka paljon me olemme tästä kärsineet. Tämähän on joh-
tanut siihen, että Suomi on joutunut velkakierteessä velkarahalla tukemaan näitä kriisimai-
ta. Tulevaisuusvaliokunnassa asiantuntijat ovat varoittaneet siitä, että lähimmän vuoden
kahden sisällä on edessä seuraava euroalueen, ehkä globaalikin, talouskriisi. Se tulee koet-
telemaan euroalueen tulevaisuutta, ja silloin näitä kahta vaihtoehtoa euroalueen valuvian
korjaamiseksi on harkittava.

Arvoisa puhemies! Kannatan edustaja Kankaanniemen tekemää esitystä epäluottamus-
lauseeksi hallitukselle.

Lopuksi totean, että ministeri Orpon puheet hansaliitosta näyttävät ennakoivan sitä, että
EVM:ään aiotaan panna paljon lisää rahaa. Tämä on camouflage, jolla tätä suunnitelmaa
peitetään.

Puhemies Paula Risikko: Edustaja Väyryselle totean, että debattipuheenvuorossa ei voi
tehdä kannatusta mutta saatte sitten tuolla varsinaisessa puheenvuorossa sen tehtyä. —
Seuraavaksi debatti jatkuu.

15.16 Antti Lindtman sd (vastauspuheenvuoro): Arvoisa puhemies! Tärkeä kysymys nyt
tässä keskustelussa on se, että pitää hallitukselta todella saada tietää, onko hallituksen nä-
kemys se, että nyt tämä tie on kuljettu loppuun.

Haluan kyllä myös edustaja Viitasen tavoin liittyä niihin hämmästelijöihin, jotka vähän
hämmästelivät keskustan ryhmäpuheenvuoroa, jossa oli kyllä hieman ylimielinen ja syyl-
listävä sävy sen suhteen, onko täällä oppositiolla riittävät näkemykset, ottaen huomioon,
että todella keskusta hyväksyi kahdenväliset lainat ilman velkajärjestelyä, ilman yksityi-
sen sijoittajan vastuuta, ilman vakuuksia. [Olavi Ala-Nissilän välihuuto] — Juuri näin, sil-
loin ei ollut vakuuksia, kun te myönsitte ne lainat, eikä ollut sijoittajavastuuta, ja sanottiin,
että hyvä bisnes. — Sitten kun keskusta meni oppositioon, silloin ei hyväksytty 10 vuoden
laina-aikojen pidennystä, te äänestitte sitä vastaan, ja nyt, kun te olette hallituksessa, nyt te
niiden entisten 10 vuoden päälle olette vielä 10 vuotta pidentämässä. Joten kyllähän tässä
täytyy sanoa, ettei pihtiputaan mummokaan oikein meinaa pysyä perässä.

Mutta, arvoisa ministeri, kysymys kuuluu: oletteko sen valmis hallituksen puolesta sel-
västi ilmoittamaan, [Välihuutoja] että nyt tämä velkahelpotusten [Puhemies koputtaa] tie
Kreikan osalta on kuljettu loppuun? Se on päivän kysymys.

15.18 Tytti Tuppurainen sd (vastauspuheenvuoro): Arvoisa rouva puhemies! Aina kun
asiapapereissa vilahtaa sana Kreikka, se tuntuu laukaisevan erilaista joutavaa populismia,
joka on kyllä jo varsin väljähtänyttä ja tosiasiassa ajastaan jäänyttä, sillä kun katsomme
ympärille, niin euroalue on koossa ja se on jopa saanut uusia jäseniä tässä kriisivuosina ja
mikä tärkeintä, myös Kreikka toipuu ja on palaamassa markkinoille, ja tämä on oleellista.
Sen takia on nyt käännettävä katseet tulevaisuuteen, euroalueen tulevaisuuteen ja Euroo-
pan tulevaisuuteen.
18



Pöytäkirjan asiakohta PTK 113/2018 vp
On täysin selvä — sanotaan se nyt täysin selvästi — että jokainen maa on vastuussa
omista veloistaan eikä ole perusteltua ryhtyä rakentelemaan minkäänlaista tulonsiirtounio-
nia. Tämä on sosiaalidemokraattien linja, ja se on nyt varmasti kaikille selvä. [Timo Ha-
rakka: Tuliko nyt selväksi tämä asia?] 

Mutta kriiseihin, tuleviin finanssikriiseihin, on oltava nykyistä paremmin varautunut jat-
kossa, ja siinä oleellista on se, että me onnistumme rakentamaan senkaltaisen pankkiunio-
nin, joka torjuu sellaiset finanssikriisit, jotka kaatuvat veronmaksajien vastattavaksi. Ar-
voisa valtiovarainministeri, miten te olette toiminut pankkiunionin viimeistelemiseksi,
[Puhemies koputtaa] ja voitteko te luvata, etteivät enää pankkien vastuut kaadu veronmak-
sajien syliin?

15.19 Laura Huhtasaari ps (vastauspuheenvuoro): Arvoisa puhemies! Euro on poliitti-
sin perustein rakennettu epäoptimaalinen valuutta-alue, johon globalistipuolueet Suomen
ensin veivät ja sen jälkeen sitoivat meidät erilaisiin takausjärjestelyihin ja -mekanismei-
hin. Me realistipuolueet olemme sitä mieltä ja uskomme asiantuntijoita, että euroon liitty-
minen oli virhe, ja me haluamme palauttaa takaisin oman rahan ja itsenäisen rahapolitii-
kan. Suomen on jätettävä euro pelastaakseen itsensä. [Olavi Ala-Nissilä: Onko tämä perus-
suomalaisten linja? — Eero Heinäluoma: On!]

Euro takausjärjestelyineen tulee viemään sekä rahat että päätösvallan. Kuten huomaam-
me, yhä enemmän vaaditaan määräenemmistöpäätöksiä. Myös rahoitustukea koskevaa
päätöksentekoa halutaan siirtää määräenemmistöpäätökseksi, mikä tarkoittaa sitä, että pie-
niltä mailta, kuten Suomelta, ei enää edes kysytä mitään. On kerta kaikkiaan surullista ja
valitettavaa, että Suomi on erilaisten järjestelyiden myötä vastuussa muiden veloista ja töp-
päyksistä. [Puhemies koputtaa]

Kysyisinkin ministeriltä: jos Italia lähtee eurosta, niin emmeköhän me lähde perässä?

15.20 Timo Harakka sd (vastauspuheenvuoro): Arvoisa puhemies! Kun kävimme suu-
ren valiokunnan matkalla Roomassa kuukausi sitten, niin täytyy sanoa, että huolet Italian
talouspolitiikasta sen kuin syvenivät. Vaarahan on se, että italialaisten pankkien taseeseen
kasautuneet valtion velkakirjat menettävät arvoaan ja sitten vaaditaan jo nyt huterien raha-
laitosten lisäpääomittamista. Pankkikriisi on siellä aivan oven takana.

Ja samalla, miten käy pankkiunionin, kun jo valmiiksi iso Italia on ollut ongelmallisin
jäsen? Valiokunnan kuulema asiantuntija tokaisi tylysti: pankkiunioni on kuollut. Mitäs
nyt tehdään, ministeri Orpo, jos pankkiunioni ei etene? En toivo teiltä nyt enää hyvää tar-
koittavia toiveita ja haaveita vuosi vuoden jälkeen, että pitää saada eteenpäin, vaan voitai-
siinko mennä siihen, että joko hansaryhmä tai muut halukkaat sopivat pankkiunionin eh-
doista ja sitten ne maat, jotka pystyvät ne täyttämään, ryhtyvät suojaamaan itseään? Muu-
ten jäämme turvattomiksi ja suojattomiksi entistä kuoppaisemmalla 2020-luvulla [Puhe-
mies koputtaa]. Edetäänkö niiden voimin, jotka haluavat ja kykenevät?

15.22 Timo V. Korhonen kesk (vastauspuheenvuoro): Arvoisa puhemies! Useissa eri
puheenvuoroissa täällä on korostettu aivan oikein sitä, että jokaisella jäsenmaalla on ensi-
sijainen vastuu omasta taloudestaan, veloistaan ja myös vastuu tarvittavista rakenneuudis-
tuksista omassa taloudessaan, työmarkkinoilla ja yleensä yhteiskunnassa. Tässä mielessä
myös luottoluokittajat seuraavat jokaista jäsenmaata, niin myös Suomea. Luottoluokitta-
19



Pöytäkirjan asiakohta PTK 113/2018 vp
jathan Suomen osalta ovat muun muassa katsoneet hyvin vahvasti, että muun muassa iso
rakenneuudistus, maakunta- ja sote-uudistus, on Suomessa toteutettava.

Arvoisa ministeri! Kysymys tähän liittyen: minkälainen luottoriski sisältyy siihen, että
jostakin syystä maakunta- ja sote-uudistus esimerkiksi täällä eduskunnan lainsäädäntö-
työssä ei toteutuisikaan?

15.23 Ben Zyskowicz kok (vastauspuheenvuoro): Arvoisa rouva puhemies! Kreikasta ei
toivottavasti tarvitse enää puhua, mutta sitäkin enemmän on puhuttava Italiasta, kuten täs-
säkin keskustelussa on tehty.

Edustaja Haavisto esitti mielestäni hyvän kysymyksen siitä, mikäköhän on se oikea tapa
vaikuttaa Italiaan. Kun unioni kovistelee Italiaa noudattamaan aiemmin tehtyjä sopimuk-
sia, niin Italian populistihallitus, jossa taitaa olla vähän joka värin populisteja mukana,
kääntää tämän omaksi edukseen osoittamalla, että EU on kauhea vihollinen, joka tällä ta-
voin sotkeentuu heidän hyviin aikomuksiinsa, ja kannatus sen kuin kasvaa. On pakko sa-
noa, kun on katsellut sitä, mitä tapahtui Kreikassa, ja nyt sitä, mitä tapahtuu Italiassa, että
se tieto, se käsitys, että euro ei ole optimaalinen valuutta-alue, on vain vahvistunut, kun
näitä Välimeren maita on katsonut.

15.24 Simon Elo sin (vastauspuheenvuoro): Arvoisa puhemies! Sinänsä tyypillistä EU:ta,
että sinisilmäiset johtajat tekevät aamuyöstä punasilmäisiä päätöksiä, ja tästä täytyy sanoa,
että tämä sinisilmäinen päätös oli tällä kertaa punaisten tekemä: punaiset silmät, sinisilmäi-
nen päätös. Tämä neuvottelutulos, mikä saatiin, oli sentyyppinen kuin euroalue kokonai-
suudessaan on, epäoptimaalinen, niin kuin edustaja Zyskowicz tässä sanoi. Toisaalta täy-
tyy sanoa, että tässä salissa kaikkien eduskuntaryhmien jäsenet ovat jossain vaiheessa an-
taneet tukea Kreikalle, eli kyllä peiliinkin katsomisen paikka on, jos muille kauheasti kiviä
heittelee. 

Niin kuin edustaja Mölsä ryhmäpuheenvuorossa toi esille, niin pitäisi pystyä luomaan
mekanismi euroalueesta erottamiseksi tai eroamiseksi. Ihmettelen edustaja Huhtasaaren
puheenvuoroa siinä suhteessa, että olen ymmärtänyt, että ette halua erota EU:sta puoluee-
na ja ette halua, että Suomea erotetaan EU:sta. No, miten ajattelitte sitten oikein erota eu-
rosta, koska sitä pelkästään ei tällä hetkellä pysty tekemään?

Oleellista on se, että Kreikka pystyisi hoitamaan säällisesti omat velvoitteensa, ja siihen
tämän hallituksen esityksen ja koko euroalueen pyrkimys tällä hetkellä on [Puhemies ko-
puttaa] epäoptimaalisessa valuuttaunionissa. 

15.25 Laura Huhtasaari ps (vastauspuheenvuoro): Arvoisa puhemies! Mikään ei ole
ikuista, vaikka eurofanaatikot sanovat, että euro on ikuista. [Keskustan ryhmästä: Ei ollut
Neuvostoliittokaan!] Kyllä se tulee hajoamaan, kun täällä jo kolme henkilöä on sanonut,
että se on epäoptimaalinen, siinä on erilaiset taloudet, erilaiset mentaalit. 

Ja ministeri Orpolle: Kreikka ei ikinä tule maksamaan velkojaan. Se on aikoinaankin vii-
si kertaa jättänyt maksamatta, ja nyt tulee kuudes kerta. Me kaikki tiedämme tämän realis-
min, kun katsomme lukuja. Meidän pitäisi EU:ssa vaikuttaa siihen, että päästetään nyt, hy-
vänen aika, irti eurosta, tehdään eurosta eroaminen mahdolliseksi. Sen pitää olla mahdol-
lista, jotta päästään terveemmälle pohjalle.

Ja mitä tulee Elon kysymykseen, niin kyllä, en kannata nykymuotoista EU:ta ja haluan
erota siitä. [Olavi Ala-Nissilä: Venäjän etupiiriin vaan sitten!]
20



Pöytäkirjan asiakohta PTK 113/2018 vp
15.26 Eero Heinäluoma sd (vastauspuheenvuoro): Arvoisa puhemies! Kyllä tästä Krei-
kasta nyt täytyy vaan keskustella, kun se on täällä päätöksenteon kohteena. 

Tämä fundamenttien fundamentti euroalueella on, että jäsenmaat eivät maksa toistensa
velkoja — jäsenmaat eivät maksa toisensa velkoja — ja jotta siitä pidetään kiinni, niin täy-
tyy velkajärjestelyilläkin, lainojen maksun lykkääntymisellä, olla joku rajansa. Ei sitä voi
äärettömiin jatkaa. Velanantajan etu voi tietyissä tilanteissa olla, että kun uskotaan, että ve-
lallinen laittaa asiansa kuntoon, niin maksuaikaa annetaan. Näin on nyt Kreikan kohdalla
tehty. Nyt on tärkeää, että Kreikka saa selvän viestin, että siirrytään maksamaan näitä an-
nettuja lainoja takaisin. Sen pitää olla yhtenäinen viesti, ja on tärkeää, että Suomi edustaa
tätä kantaa ja sanoo, että me olemme tehneet nyt oman osuutemme, nyt on Kreikan tehtävä
ryhtyä varautumaan velkojen takaisinmaksuun kaikkien velkojen osalta.

15.27 Sirkka-Liisa Anttila kesk (vastauspuheenvuoro): Arvoisa puhemies! Kreikan ta-
paus on surullinen luku, ja on totta, että kreikkalaiset ovat aikanaan kaikkein eniten siitä
kärsineet. [Kari Uotila: Kärsivät edelleen!] Siihenkin yhdyn, että tästä eteenpäin pitää
myöskin vaatia Kreikalta, että lyhennykset hoidetaan, vaikka tiedämmekin, että se on erit-
täin haasteellista.

Mutta lähinnä ottaisin esille tämän pankkiunionin, jota nyt on pitkään valmisteltu. On
odotettu, että löydettäisiin keino, jolla voitaisiin epäkurantit luotot katsoa eri koriin tai voi-
taisiin katsoa, mihin ne pistetään. Minun kysymykseni ministerille kuuluu nyt: mitä tälle
pankkiunionille on tapahtumassa, mitä näille niin sanotuille epäkuranteille luotoille on
mahdollisesti tapahtumassa, ja mitä tehdään Italialle, koska se on suurin uhka tällä hetkel-
lä? Sen vaikutus korkoihin käsittääkseni heijastuu jo siellä lähialueella. Se ei ole kuin ajan
kysymys, että se tarttuu sieltä eteenpäin, ja sen takia tänään tässä salissa käyty keskustelu
Italiasta on todella tarpeen.

15.28 Paavo Arhinmäki vas (vastauspuheenvuoro): Arvoisa rouva puhemies! Muistan
elävästi, kun perussuomalaisten puheenjohtaja Timo Soini lupasi ennen vaaleja, että jos
perussuomalaiset ovat hallituksessa, ei senttiäkään Kreikkaan rahaa. Meni kaksi kuukautta
vaalien jälkeen, ja kaikki perussuomalaiset, sekä nykyiset että entiset perussuomalaiset,
joka ikinen, tässä eduskunnassa hyväksyivät Kreikan kolmospaketin.

Mutta, arvoisa puhemies, toivottavasti tästä päästään eteenpäin, niin että kun nyt kaikki
ovat tässä jossain vaiheessa olleet mukana, niin vähemmän moralisointia ja enemmän
eteenpäin katsomista. Minua mietityttää se, että nyt kun Kreikassa on ollut vasemmistohal-
litus neljän vuoden ajan ja taloutta on saatu kuntoon ja samaan aikaan yritetty huolehtia ta-
vallisista kansalaisista, niin mitä jos kokoomuslainen Nea Dimokratia nousee uudestaan
valtaan — se Nea Dimokratia, se kokoomuslainen puolue, joka ajoi Kreikan tähän tilantee-
seen. Jatkuuko se linja, jossa pidetään huolta kansalaisista ja taloudesta, [Puhemies koput-
taa] vai palataanko sille tielle, jolle kokoomuslainen politiikka Kreikan ajoi? [Ben Zysko-
wicz: Miten kävi Syrizan vaalilupausten?] — Talous on parantunut.

15.29 Ville Tavio ps (vastauspuheenvuoro):  Arvoisa puhemies! Globalistien ja federalis-
tien huijaus alkoi jo EU-kansanäänestyksessä, sillä tuolloin ei kerrottu kansalle, että tultai-
siin viemään salassa markka pois ja euro tilalle. Tämä täytyy muistaa, että eletään yhä täl-
laisessa epärehellisyyden ilmapiirissä.
21



Pöytäkirjan asiakohta PTK 113/2018 vp
Täytyy tehdä nyt ihan selväksi vielä kaikille, että Halla-ahon perussuomalaisille eivät
käy eurolainojen velkahelpotukset, tietenkään pääoman leikkauksista puhumattakaan. Ei
tule myöskään tätä takausvastuuta pidentää, sillä tämähän ihan selvästi lisää vain todennä-
köisyyttä, että tulee taas velkahelpotuksia. Tämä koko keskustelu, tämä koko ilakointi ja se
esitys, että nyt eurovaluutta alkaa jotenkin taas onnistumaan, on vain yksi osa tässä jatku-
vassa federalistien ja globalistien huijauksessa.

Puhemies Paula Risikko: Täällä on 13 vastauspuheenvuoroa, otetaan ne tässä vaiheessa.
Sen jälkeen sitten ministeri vastaa, ja sitten mennään puhujalistalle.

15.31 Timo Heinonen kok (vastauspuheenvuoro): Arvoisa rouva puhemies! Kreikka on
mennyt oikeaan suuntaan, niin kuin tässä keskustelussa on useammasta suusta kuultu, ja
Suomen vastuut eivät ole näiden toimien myötä kasvamassa, ja sekin on suomalaisten etu
toivottavasti pitkässä juoksussa.

Katse kuitenkin kääntyy nyt entistä enempi Italian suuntaan ja Italian ongelmiin. Italian
Viiden tähden liike, niin kuin edustaja Turunen totesi, ei ansaitse taloudenhoidostaan edes
yhtä tähteä, ja meillä vielä jotkut haluavat ottaa tuosta puolueesta oppia ja tuoda niitä Suo-
meen. Hämmästelen kyllä sitä. Arvoisa ministeri Orpo, Italian tilanne: minkälaisena te
näette sen ja minkälaiset mahdollisuudet Italialla on selvitä tämän Viiden tähden liikkeen
johdolla omista haasteistaan?

15.31 Antti Rinne sd (vastauspuheenvuoro): Arvoisa puhemies! Suomelle on ollut tär-
keää, että näitten Kreikan vaikeitten tilanteitten osalta pystytään Kreikan velkakestävyyttä
ja valtiontalouden tasapainoa parantamaan. Me sosiaalidemokraatit olemme edellyttäneet
useampaan kertaan sitä, että vahvistetaan rahoitustoimien rinnalla aikaisempaa määrätie-
toisemmin talouskasvuun, investointiin ja työllisyyteen panostamista. Tämä on ollut meil-
le tärkeä keskustelunaihe. 

Minusta aika vähän tästä näkökulmasta on hallitukselta tullut erilaisia näkökulmia tä-
män asian eteenpäinviemiseen, ja olisin mielenkiinnolla nyt kuuntelemassa ministeri Or-
pon vastausta siihen, miten olette tälle puolelle panostaneet Suomen arvovaltaa ja keskus-
telukykyä näissä keskusteluissa erityisesti euroryhmässä. Kyllä minua kiinnostaa myöskin
se, mikä teidän kantanne on tähän, missä vaiheessa ollaan nyt Kreikan laina-aikojen piden-
tämisessä. Näettekö, että tulevaisuudessa on joku raja saavutettavissa Kreikan lainaehto-
jen pidentämisille?

15.33 Hannu Hoskonen kesk (vastauspuheenvuoro): Arvoisa rouva puhemies! On syytä
muistaa tämän asian yhteydessä: kun Suomi liittyi euroon 2002, niin ennen sitä päätöstä
keskusteltiin tässä talossa vahvasti siitä, miten paljon euroon liittyy vakavia valuvikoja.
Nyt sitten kun arvostellaan niitä toimenpiteitä, mitä tässäkin talossa on tehty, niin se on ai-
van sama asia — tämän talon toimenpiteiden teko — kuin se, että olisimme arvostelemas-
sa palokuntaa, joka sammuttaa pyromaanin jälkiä. Elikkä tässä hoidimme tilannetta siten,
että tehtiin päätöksiä, jotka toivat mukaan muun muassa heikkoja Euroopan eteläisiä val-
tioita, kuten Kreikan, Italian ja niin edelleen. Valtavat velkamäärät tulivat mukaan, eikä
saatu mitään talousvastuuta näille päättäjille siellä. Sitähän tässä sairastetaan, ja tämän
kanssa meidän on pakko elää. Pankkiunioni on tullut jo ja vahvistuu muka koko ajan, mut-
ta on syytä muistaa sekin, että jos näiden euromaiden omat päättäjät eivät tunne talousvas-
22



Pöytäkirjan asiakohta PTK 113/2018 vp
tuuta maissaan, niin siinä ollaan kyllä todella heikoilla jäillä eikä tulevaisuus kovin ruusui-
selta näytä. 

15.34 Ville Vähämäki ps (vastauspuheenvuoro): Arvoisa puhemies! Niin, eteenpäin täy-
tyy katsoa. Suomihan noudattaa näitä yhteisiä finanssipoliittisia sääntöjä. Toisaalta sitten
taas Italia niitä ei noudata. Tämä on se ongelma. Meidän kantamme on se, että jokaisen
EU-maan pitää vahvistaa omaa tasauskykyään. Se on se keskeinen asia, millä näistä ongel-
mista päästään eteenpäin. 

Vakavimman ongelman minä oikeastaan näen siinä, että me emme ole vieläkään pysty-
neet katkaisemaan pankkien ja kotivaltion välistä kohtalonyhteyttä. Itse asiassa tämä
EKP:n avoin piikki vaan pahensi asiaa, koska nytkin, jos katsotaan vaikka Italian valtion-
lainoja, niitä on siellä kotivaltiossa hyvin iso osa. Sen takia ehdotankin, että valtionlaino-
jen pääomavaatimusta täytyisi lähteä nostamaan asteittain, ja jos pankilla on paljon koti-
valtiolainoja, niin siltä pitäisi vaatia vielä enemmän pääomavaatimuksia. 

Kaikkinensa sitten totean näin, että täytyisi pitää kiinni siitä eduskunnan 2012 hyväksy-
mästä lausumasta, jonka mukaan tätä vaiheittaista, kumulatiivista päätäntävaltaa budjetin
osalta [Puhemies koputtaa] ja lainsäädännön osalta ei saisi lähteä siivu siivulta viemään
Suomelta pois. Siitä täytyy pitää kiinni.

15.35 Simon Elo sin (vastauspuheenvuoro): Arvoisa puhemies! Pontius Pilatuksella olisi
paljon opittavaa siitä käsien pesusta, mitä tähän keskusteluun liittyy. Täytyy kysyä, että
Timo Soiniko se nosti edustaja Tavion käden siellä suuressa valiokunnassa kesällä 2015,
kun tästä Kreikka kolmesta äänestettiin. Ei ainakaan minun kättäni kukaan nostele, vaan
nostan sen itse, jos haluan sen nostaa. Ja silloin nostin ja siitä kannan vastuun, niin kuin
kannan kaikista päätöksistä, mitä teen tässä salissa tai edustajana muuten. 

Tämä oli täysin uusi tieto perussuomalaiselta puolueelta, että haluatte erota sekä EU:sta
että eurosta. Haluatte siis Suomen Ukrainan asemaan: Venäjän naapurivaltio, ei EU:ssa, ei
Natossa. Minun ainakin olisi aika vaikea kaupitella tällaista ratkaisua suomalaisille äänes-
täjille, mutta toivotan teille siinä kohtuullista menestystä. 

Edustaja Viitanen sanoi tässä demareiden sinänsä hyvänä linjana, että jokainen on vas-
tuussa omista veloistaan. Tämä on hyvä linja, mutta kun tiedetään, että Italian kohdalla var-
maan mitään ei tapahdu, ollaan tietynlaisessa asemasodassa ennen eurovaaleja, niin tämä
kyllä tulee sitten demareille kysymyksenä seuraavalla hallituskaudella, jos olette hallitus-
vastuussa, pidättekö todella tämän linjan. Se jää vielä nähtäväksi. Itse linja on oikea ja hy-
vä, pitäkää siitä kiinni.

15.36 Ritva Elomaa ps (vastauspuheenvuoro): Arvoisa puhemies! Kun Suomi liittyi
EU:hun 23 vuotta sitten ja yhteisvaluutta euroon vähän myöhemmin, yksi tehokkaimmista
houkuttelusloganeista oli: ”Ruokakassi halpenee huomattavasti.” [Eero Heinäluoma: Ja
halpeni!] Ja kansa uskoi, koska poliitikot niin sanoivat. Mutta mikä on tilanne nyt? Suo-
men vastuut kasvavat koko ajan, ruoka on kallista ja Suomen viljelijät suuressa ahdingos-
sa. Huoltovarmuuskin on jo vaarassa. Valtava takausvastuun kasvu Suomelle häämöttää, ja
tämä Italian tilanne on vakava. Hallitus ei ole turvaamassa Suomen etua. Siksi perussuo-
malaisten edustaja Kankaanniemen esittämä epäluottamuslause hallitukselle on aiheelli-
nen. Toistaiseksi olemme, toistaiseksi, vielä EU:ssa — ei tiedä, olemmeko enää tulevai-
suudessa. 
23



Pöytäkirjan asiakohta PTK 113/2018 vp
Valtiovarainministeri Orpo: mikä on mielipiteenne, tulevatko Suomen vastuut kasva-
maan, pysymään samoina lähitulevaisuudessa vai vähenemään?

Puhemies Paula Risikko: Edustaja Turunen. [Eduskunnasta: Kolmannen kerran!] — Jos
täällä on ryhmäpuheenvuoron pitäjiä ja he pyytävät puheenvuoroa ja siitä ryhmästä ei ole
kukaan muu pyytänyt, niin on täysin mahdollista, että heille annetaan puheenvuoro ilman,
että kommentoidaan, että kolmannen kerran. Sama juttu pätee teidän aivan kaikkien koh-
dalla: jos täällä paikalla ei ole muita puheenvuoron pyytäjiä siitä ryhmästä, on oikeus ja
kohtuus, että ryhmäpuheenvuorojen pitäjiä täällä priorisoidaan. [Timo Heinonen: Oikein!]
— Olkaa hyvä. 

15.38 Kaj Turunen kok (vastauspuheenvuoro): Kiitos, puhemies! Edustaja Uotilalle sen
verran, kun viittasitte tähän kokoomuksen ryhmäpuheeseen: todellakin sanoin sen, että ta-
kauksen voimassaolon jatkaminen ei lisää Suomen kokonaisvastuuta ja Suomen riskit voi-
vat päinvastoin pienentyä, jos laina-aikojen kevennyksen myötä Kreikan talouden palau-
tuminen helpottuu. [Kari Uotila: Se oli hyvä, sitä minä kehuinkin!] Tämä oli tarkka muoto
siitä, ja kiitoksia siitä, että otit tämän olennaisen asian tässä esille. 

Mutta valtiovarainministeriltä kysyisin vielä liittyen tähän pankkiunioniin. Kokoomuk-
senkin kanta on se, että riskien täytyy olla hallinnassa ja täytyy olla tiukka markkinakuri.
Markkinakurista täytyy huolehtia. Liittyen pankkiunioniin, yhteiseen talletussuojaan, olet-
teko sitä mieltä, että tämän riskien hallinnan täytyy olla kunnossa ja myöskin markkinaku-
rista pidetään kiinni, ennen kuin koko EU:n laajuista talletussuojaa voidaan pankkiunionis-
sa viedä eteenpäin?

Puhemies Paula Risikko: Seuraavaksi edustaja Uotila. — Tämäkin on ryhmäpuheenvuo-
ron pitäjä, kolmannen kerran.

15.39 Kari Uotila vas (vastauspuheenvuoro): Kiitoksia, rouva puhemies! Toistan sen,
että yhteinen valuutta ilman yhteistä finanssipolitiikkaa, suhdannetasausmekanismia ja ky-
kyä puuttua euroalueen maiden sisäisiin ylijäämiin johtaa jatkossakin ongelmiin ja epäta-
saiseen kehitykseen, jota talouskurisäännöt pahentavat. Jotkut maat hyötyvät toisten kus-
tannuksella, mutta vain häviäjiä rangaistaan. Oikeudenmukaisemmassa järjestelmässä yh-
teisesti leivottua hyvinvointia myös jaetaan oikeudenmukaisemmin, ei niin, että kaikki
hyödyt menevät niille, joilla muutenkin menee hyvin. Tässä voi viitata esimerkiksi Saksan
jatkuvaan suureen ylijäämään, joka on muiden alijäämiä, koska samalla euroalueella joi-
denkin ylijäämä on toisten alijäämää. 

Mitä tulee sitten maiden keskinäiseen kohteluun, niin täytyy muistaa, että näitä vakaus-
ja kasvusopimuksen ehtoja katsottiin läpi sormien silloin, kun syyllisiä olivat Saksa ja
Ranska. Vasemmiston mielestä sääntöjä pitää noudattaa riippumatta siitä, ovatko kyseisis-
sä maissa vallassa suurten eurooppalaisten puolueiden kaverit vai eivät.

Puhemies Paula Risikko: Vielä on viisi henkilöä, jotka ovat pyytäneet puheenvuoroa:
Ala-Nissilä, Mölsä, Kankaanniemi, Huhtasaari ja Pekkarinen. Mutta Pekkarinen ei ole pai-
kalla, ja Viitanen haluaa vielä käyttää puheenvuoron.
24



Pöytäkirjan asiakohta PTK 113/2018 vp
15.41 Olavi Ala-Nissilä kesk (vastauspuheenvuoro): Arvoisa puhemies! Minulle jäi epä-
selväksi, kannattaako SDP suhdannetasausrahastoa Euroopan unionissa. [Timo Harakka:
Hah hah!] Siihen olisi hyvä kuulla vastaus. Jäi epäselväksi myöskin se, mihin perussuoma-
laiset Suomea oikein vievät, onko se todellakin johonkin Venäjän etupiiriin vai mihin, kun
sekä eurosta että EU:sta erotaan. 

Sitten, arvoisa puhemies [Välihuutoja vasemmalta] — en ollut täällä eduskunnassa —
vähän tätä arkeologiaa. Kreikan ajauduttua kriisiin — siis silloin ei ollut vakausvälinettä ja
oli tieto, että IMF ei kykene hoitamaan — kahdenkeskisten lainojen korko- ja lyhennysoh-
jelma asetettiin siten, että maalla oli insentiivi ensimmäisenä maksaa kahdenväliset lainat
pois, kun se pääsee takaisin markkinoille hakemaan luottoa. Valitettavasti Kataisen halli-
tuksen aikana kahdenvälisten lainojen ehdot muutettiin. Korko laskettiin lähelle nollaa ja
maksuaika määritettiin todella pitkäksi. Voidaan sanoa, että nykyinen Kreikka-laina ei ole
enää Vanhasen hallituksen laina, vaan se on Kataisen hallituksen laina. Alkuperäisillä eh-
doilla annetusta lainasta Kreikka ehti maksaa tuntuvaa korkoa, kunnes korko lähes nollat-
tiin. [Puhemies koputtaa] Islanti hoiti samalla tavalla lainansa hyvin pois, ja me saimme
siitä korot. Kahdenvälistä lainaa Kreikalle [Puhemies: Aika!] ei saa koskaan antaa anteek-
si, se on ihan selvä asia.

15.42 Pia Viitanen sd (vastauspuheenvuoro): Puhemies! Tämä tulikin sopivasti, nimit-
täin tässä juuri laitoin muistiinpanoja, että pitää edustaja Ala-Nissilältä kysyä sitten, kun
puheenvuoron saa, muistatteko yhtään teidän ryhmäpuhettanne, mitä sanoitte vuonna
2013. Silloin edustaja Lehtomäki hyvin jyrkästi vastusti, että minkäänlaisia pidennyksiä
näihin velka-aikoihin ei saa tulla. Se oli tuhon tie. Se oli tuhon tie, ja nyt keskusta itse, kes-
kustajohtoinen hallitus, on pidentämässä näitä laina-aikoja 10 vuodella. [Eduskunnasta:
Entisestään!] — Entisestään. — Tässä on välissä 10 vuotta, mikä keskustalle ei käynyt, ja
nyt tulee siten uudet 10 vuotta, mitä oikeastaan suositellaan ja kerrotaan, että kaikki hyvin. 

Jonkinlaista johdonmukaisuutta, puhemies, haluaisin tässä. [Olavi Ala-Nissilä: Edusta-
ja kaataa itselleen vaan!] Sosiaalidemokraatit ovat olleet oikeastaan ainoa eduskuntapuo-
lue, jolla on ollut hyvin johdonmukainen linja, ja sen vuoksi, jotta se linja jatkuu tulevai-
suudessa, me haluamme, ministeri Orpo, teiltä vastauksen siihen, tuleeko nyt loppu sille
tielle, että jälleen kerran velkahelpotuksia annetaan. Meidän kantamme on tähän aivan eh-
doton ja selkeä: näitä ei tule jatkaa, tie on kuljettu loppuun.

Puhemies Paula Risikko:  Täällä on vielä kolme, ja sen jälkeen ministeri vastaa. 

15.43 Toimi Kankaanniemi ps (vastauspuheenvuoro): Arvoisa puhemies! On aivan sel-
vää, että perussuomalaisten linja on itsenäinen Suomi, niin itsenäinen, että meitä ei mää-
räillä Brysselistä, Frankfurtista eikä Moskovasta. 

Euroopan keskuspankki on todellakin viimeisen kuuden vuoden aikana ostanut esimer-
kiksi Kreikan lainoja seitsemisenkymmentä miljardia, ja Suomen osuus on suunnilleen 2
prosenttia siitä eli puolitoista miljardia. Tällainen vastuu on siirtynyt salaisesti keskus-
pankkijärjestelmän kautta suomalaisten veronmaksajien piikkiin, Kreikan lainoja. Samal-
la Kreikka on päässyt kalleimmista lainoistaan. Tämä peli ei nyt enää jatku eikä voikaan
jatkua. Italian osalta on nyt tämän kuuden vuoden aikana suunnilleen 350 miljardia EKP
ostanut valtion roskalainoja. Suomen osuus: noin 7 miljardia. Eli valtavat vastuut ovat tul-
leet tähän Suomelle, ja näin nämä maat ovat pysyneet toistaiseksi pystyssä. Tätä me emme
25



Pöytäkirjan asiakohta PTK 113/2018 vp
kyllä hyväksy, että Euroopan keskuspankin kautta meidän vastuumme tällä tavalla kasva-
vat. [Eero Heinäluoma: Mutta Soini kolmonen käy!]

15.44 Martti Mölsä sin (vastauspuheenvuoro): Arvoisa puhemies! Pysyvästi jäi mieleen
viime kaudella, uutena kansanedustajana, vuonna 2011 ja 2012 — muistatteko te, edustaja
Viitanen, mitä te puhuitte [Pia Viitanen: Kyllä!] silloin, kun näistä lainajärjestelyistä käy-
tiin laajempaa keskustelua? Te toistitte noin puolitoista vuotta sitä, kuinka te saitte piikin
kiinni, kun tuli niin hyvät vakuudet [Pia Viitanen: Niin saatiin!] eli tuottojen vaihto. Puo-
litoista vuotta sama single pyöri. 

Mikä teidän suunnitelmissanne meni pieleen, kun tämä piikki ei pidä? Pystyttekö siihen
vastamaan? Puhuitteko te silloin potaskaa? [Eero Heinäluoma: Tuli Sipilän hallitus!] 

Puhemies Paula Risikko: Otetaan vastaus tähän heti.

15.45 Pia Viitanen sd (vastauspuheenvuoro): Arvoisa puhemies! Hyvä, että tämä tuli
esille, nimittäin ei se single vielä ole päättynyt, se on oikein pitkä LP-levy. Aion nimittäin
edelleen muistuttaa siitä, että silloin kun sosiaalidemokraatit tulivat hallitukseen, linja
muuttui. Koko Suomen yhteisesti hyväksymä linja muuttui tiukemmaksi, ja sosiaalidemo-
kraattien edellyttämällä tavalla Jutta Urpilainen neuvotteli sinnikkäästi vakuudet suoma-
laisten veronmaksajien turvaksi. Ehkä teitä se hieman harmittaa, mutta tosiasia on, että
Lontoossa on nyt se miljardi vakuuksia, mitä en ole nähnyt perussuomalaisten tai sinisten
saavuttaneen omissa maineteoissaan. 

Sen sijaan, edustaja Mölsä, [Martti Mölsä: Piikki vuotaa!] kyllä hyvin muistan, mitä sil-
loinen perussuomalainen Timo Soini puhui ennen vaaleja ja millaista vastuuta hän kantoi
kansalaisten edessä. Hän kertoi koko kansalle, että nyt on piikki kiinni ja ei enää yhtäkään
tukipakettia tule antaa. Hän kertoi, että kaikista muista asioista perussuomalaiset voivat
neuvotella hallitukseen mennessään, mutta tämä on ehdoton, tästä ei edes neuvotella, piik-
ki on kiinni. [Puhemies koputtaa] Ja miten kävi? Voi hyvä Sylvi!

Puhemies Paula Risikko:  Vielä edustaja Huhtasaari, ja sen jälkeen ministeri vastaa. Sit-
ten mennään joksikin aikaa puhujalistalle.

15.46 Laura Huhtasaari ps (vastauspuheenvuoro): Arvoisa puhemies! Kun johto pettää
lupauksensa, se vaihdetaan. Onneksi Soinin sinisistä on päästy eroon.

Sitten haluaisin vastata edustaja Ala-Nissilälle, joka kysyy, mihin me olemme Suomea
viemässä. No, siihen samaan rupusakkiin, jossa Islanti, Norja ja Sveitsi jo ovat. Itsenäinen
valtio, jolla on itsenäinen päätösvalta ja mielellään vielä suora demokratia. Haluamme ke-
hittää Suomea kohti suorempaa demokratiaa. [Timo Harakka: Kaikki pärjäävät jalkapal-
lossa!] Tässä on kysymys nyt takauksen voimassaoloaikojen pidentämisestä, ja valtioneu-
voston itsensäkin mukaan on kirjoitettu, että mitä pidemmälle takausaikaa viedään, sitä
epävarmempi tilanne on.

Haluaisin myös kiinnittää huomiota Heikki Koskenkylän antamaan lausuntoon, että ko-
missio tähtää merkittävään yhteisvastuun lisäämiseen, talouspoliittiseen vallan osittaiseen
siirtämiseen komissiolle, keskitetyn päätöksenteon kasvuun ja riskien jakamiseen euroval-
tioiden kesken. Tätäkö me haluamme? Kysymyksessä on hometalo. [Puhemies koputtaa]
Se ei korjaamalla tule terveeksi. Miksi emme voi lähteä siitä?
26



Pöytäkirjan asiakohta PTK 113/2018 vp
15.47 Timo Harakka sd (vastauspuheenvuoro): Arvoisa puhemies! On tietenkin niin,
että on niitä maita, jotka pyrkivät vaikuttamaan siihen, mikä on Euroopan unionin tulevai-
suus, ja sitten niitä Eta-maita, jotka ottavat kaikki säädökset suoraan EU:sta, joutuvat nou-
dattamaan niitä, mutta eivät pysty vaikuttamaan. Ja jos esimerkiksi on vaara — ja se on py-
syvä vaara — että komissio pyrkii keskittämään itselleen liikaa valtaa, niin silloin nimen-
omaan äänivaltaiset jäsenmaat ovat niitä, jotka pystyvät antamaan paremman vaihtoehdon
sille ja luomaan sitä jäsenmaiden välistä yhteistyötä, joka on rakentava vaihtoehto sille,
että huudellaan sivusta mutta joudutaan kuitenkin tekemään niin kuin Brysselissä herrat
määräilevät.

15.48 Eero Heinäluoma sd (vastauspuheenvuoro): Arvoisa puhemies! Kyllä tämä nyt on
kaiken huippu, että tämän keskustelun yhteydessä ryhdytään sanomaan, että ratkaisu on se,
että Suomi jättää sekä euroalueen että Euroopan unionin ja, niin kuin täällä edustaja Ha-
rakka totesi, siirtyy Eta-maiden äänettömien yhtiömiesten joukkoon. Siinä ei kyllä paljon
valtiomieskykyä tai valtionaiskykyä tarvita, kun tätä linjausta tekee. Olen nimittäin itse ol-
lut valtiovarainministerinä Ecofin-neuvoston puheenjohtajana paikan päällä, kun Sveitsi,
Norja, Islanti kuittaavat ne puolen vuoden aikana tehdyt tuhannet liuskat. Se oli yksi ko-
kous, jossa kysyin, käyvätkö nämä puolen vuoden aikaiset päätökset teille, ja kukin vuo-
rollaan sanoi, että käy, ja sitten ilmoitin, että EU tarjoaa lounaan. [Naurua — Välihuutoja]

Puhemies Paula Risikko:  Ja sitten ministeri Orpo, 5 minuuttia, olkaa hyvä.

15.49 Valtiovarainministeri Petteri Orpo: Arvoisa puhemies! Kun luettelin nimiä alus-
sa, niin vielä valtiovarainministereiden nimet Katainen, Urpilainen, Rinne ja Stubb ja ehkä
vielä vastuunkantajista kyllä perussuomalaisten puheenjohtaja, sinisten edustaja Soini pi-
tää mainita myöskin. Siis kaikki edellä mainitsemieni lisäksi ovat olleet tekemässä näitä
päätöksiä — siis kaikki — ja kaikki eduskuntaryhmät, ja ne ovat olleet tärkeitä. Me olem-
me paljon paljon paremmassa tilanteessa Kreikan kanssa kuin olimme vaikkapa muutama
vuosi sitten, jolloin Kreikka ja sitä myötä euroalue olivat kriisin partaalla. Kreikka on pa-
lautunut markkinoille, tai on irti ohjelmasta, ja näkymä on parempi. Nyt se on kreikkalai-
sista kiinni, ja täytyy toivoa, että myöskin kreikkalaiset päätöksentekijät kantavat vastuu-
taan. Siellähän on noudatettu nyt sitä kuripolitiikkaa, ja te nyt vasemmistoliitossa pelkäsit-
te, että siitä kuripolitiikasta luovutaan, jos tulee puolueen vaihto. En ihan aina ymmärrä tätä
logiikkaa, mutta ehkä se jonain päivänä aukeaa.

Mutta kun katsotaan taas eteenpäin, mielestäni pankkiunionin kehittäminen on oleelli-
nen asia. Pankkiunioni suojaa myöskin euroaluetta. Se on oleellinen osa euron vakautta.
Meillä on itse asiassa ensi maanantaina ylimääräinen euroryhmä ja joulukuussa toinen, ja
sen jälkeen on euro summit päämiestasolla, jossa on tarkoitus sopia backstopista eli vah-
vasta vararahastosta, joka perustetaan EVM:n yhteyteen. Kun siitä mennään eteenpäin,
meidän pitää ehdottomasti Suomena pyrkiä yhteiseen talletussuojaan, mutta se vaatii ai-
van ehdottomasti, kuten täällä on todettu, riskien vähentämistä.

Ongelma on nyt se, että ne riskit ovat ennen kaikkea italialaisissa pankeissa, ja kun me
tiedämme Italian tilanteen, niin en ole tämän suhteen kovin optimistinen, eli yhteinen tal-
letussuoja on jossakin hyvin kaukana tulevaisuudessa. Se on ehdottomasti suomalaisen tal-
lettajan ja veronmaksajan etu, ja meidän pitää tehdä töitä, että sinne päästään. EVM:n ke-
27



Pöytäkirjan asiakohta PTK 113/2018 vp
hittäminen, kuten totesin jo aikaisemmassa puheenvuorossa, on aivan oleellista, vahvalla
velkajärjestelymekanismilla.

Eli nämä ovat asioita, joita pitää tehdä euron kehittämisen eteen.
Edustaja Rinne kysyi aivan oikein, mitä me teemme euroalueen ja EU-alueen kasvun,

työllisyyden ja hyvinvoinnin turvaamiseksi. Sieltä löytyy meille suomalaisille kaikille, us-
kon, tärkeitä asioita: sisämarkkinoiden kehittäminen, digitaalisten sisämarkkinoiden kehit-
täminen, pääomamarkkinaunionin kehittäminen, kasvun tukeminen, osaamiseen panosta-
minen ja niin edelleen. Näitä kaikkia asioita käsitellään euroryhmän pöydässä lähes joka
kokouksessa, mutta se on tärkeää, että meidän täytyy yhdessä valmistautua puheenjohtaja-
kauteen, jolloin Suomen pitää nostaa näitä esille ja ajaa uuden komission työohjelmaa.

Italian tilanteesta tuli useita kysymyksiä: Kyllä, on syytä olla huolissaan. Italian velka-
tilanne on erittäin vaikea. Pankkisektori pitää sisällään riskejä, ja Italiassa on hallitus, joka
ei budjettiesityksessään noudata lähellekään yhteisiä sääntöjä. Nyt oli aivan oikein, että ko-
missio puuttui määrätietoisesti ja vaatii Italian hallitusta korjaamaan budjettiesityksensä,
mutta en ole ollenkaan toiveikas, että se ratkaisu heti löytyy, vaan dialogi komission ja Ita-
lian hallituksen välillä jatkuu. Sen on johdettava ennemmin tai myöhemmin tilanteeseen,
jossa yhteinen sävel löytyy ja Italia noudattaa sääntöjä. Muutoin voimme olla siinä tilan-
teessa, että Italia suurena taloutena alkaa horjuttamaan markkinoita ja korot nousevat ja
tämä laajenee muihin, erityisesti Välimeren maihin, jotka ovat tällä hetkellä hyvällä polul-
la. Portugali on hyvällä polulla entisenä ohjelman maana, Espanja on hyvällä polulla. Ne
ovat korjanneet, erityisesti Espanjassa vielä viime vuonna, riskipankkeja pankkiunionin
mekanismien välityksellä. Eli tehdään oikeita töitä.

Haluan muistuttaa kaikille, että mielipidetutkimusten mukaan 70 prosenttia suomalai-
sista kannattaa EU-jäsenyyttä. Euron kannatus on samaa luokkaa. Suomalaiset ovat viisas-
ta kansaa ja ymmärtävät, että meidän paikkamme on Euroopassa ja meidän pitää olla mu-
kana kehittämässä niin Euroopan unionia kuin meidän yhteistä valuuttaa. Siksi esimerkik-
si näiden aiheiden osalta Suomi on aivan keskeisessä roolissa tämän niin sanotun hansa-
ryhmän kanssa — kahdeksan pienempää Pohjois-Euroopan maata, ja meitä yhdistää yhtei-
nen ajatus siitä, miten me haluamme euroaluetta kehittää, ja meitä kuunnellaan sekä pank-
kiunionin kehittämisessä että euron kehittämisessä. Jos Suomi on aktiivinen ja haluaa ottaa
tilaa, sitä on myöskin tarjolla ja sitä saa, varsinkin tilanteessa, jossa Saksan ja Ranskan,
kummankin, politiikassa on sisäisiä haasteita. Tätä hansaryhmää todella kuunnellaan tällä
hetkellä, ja Suomen kannattaa ehdottomasti käyttää se tilanne, ja kyllä me käytämme.

Puhemies Paula Risikko: Sitten mennään puhujalistalle. 5 minuuttia on suositusaika.

15.54 Tytti Tuppurainen sd: Arvoisa rouva puhemies! [Olavi Ala-Nissilä: Kannattaako
SDP suhdannerahastoa?] — Pidetään kuitenkin puhetta nyt tästä asialistalla olevasta asias-
ta. — Valtioneuvoston tiedoksianto päättyy virkkeeseen, jossa sanotaan kyseisen asian
olevan teknisluontoinen ja ettei siihen liity minkään uuden tuen antamista. Kovin usein täl-
laisten sanojen pitäisi herättää epäilystä. Tiedonanto sisältää kuitenkin pitkän listan pää-
töksiä, joiden kautta eduskunta on selvittänyt asiaa, ottanut siihen kantaa ja sitoutunut teh-
tyihin päätöksiin. Myös opposition vastaesitykset on käsitelty ja pöytäkirjoihin kirjattu.
Kansanvallan kontrolli on toiminut, eikä tässäkään asiassa ole aihetta pauhata EU:n demo-
kratiavajeesta.
28



Pöytäkirjan asiakohta PTK 113/2018 vp
Kaikessa teknisyydessään tiedonanto sivuuttaa tähän kuuluvat periaatteelliset kysymyk-
set. Se jättää käyttämättä tilaisuuden keskustella Kreikan ja muiden tämän vuosikymme-
nen kriisimaiden asioiden hoidosta. Se jättää käyttämättä tilaisuuden keskustella eurojär-
jestelmän nykytilasta ja tulevaisuudesta.

Arvoisa puhemies! Kreikan, Irlannin, Portugalin ja Espanjan ongelmat antoivat monelle
aiheen ennakoida euroalueen hajoamista ja yhteisestä rahasta luopumista. Ratkaisuehdo-
tuksia, pelastusohjelmia, moitittiin kalliiksi, tehottomiksi ja epäoikeudenmukaisiksi. Kri-
tiikki oli ja on yhä suurelta osin perusteltua. Varsinkin jälkeenpäin on helppo kertoa, mitä
olisi pitänyt tehdä toisin. Perusasiaa ei kuitenkaan pidä unohtaa: euroalue on yhä koossa,
kriisimaiden taloudet on yksi toisensa jälkeen kammettu kasvu-uralle.

Kreikan tukipakettien osalta on myös paikallaan todeta, että kokemus on opettanut. En-
simmäinen tukiohjelma tehtiin samalla tavoin kuin kansainväliset vakauttamispaketit
yleensä: annettiin tukea ja ehdotettiin talouden rakenteen uudistamista. Siinä ei otettu huo-
mioon tilanteen erityisluonnetta — sitä, että tuen antajat olivat samassa veneessä tuen saa-
jan kanssa. Suomen lähtiessä toiseen tukipakettiin oltiin jo jotain opittu: Suomi turvasi
omia saataviaan vakuusjärjestelyllä. Menettely kestää jälkiviisaimmankin kritiikin.

Kriisistä ja kriisinhoidosta on syytä ottaa oppia laajemminkin. Tärkeä oivallus on seu-
raava: Suuret uudistukset ja laajat järjestelmät eivät tule valmiiksi suunnittelemalla ja pe-
russopimuksia laatimalla. Elävä elämä ja historian opetukset muokkaavat järjestelmää ja
tekevät siitä toimivan. Keskuspankin aktiivinen rooli, nyt puheena olevan ERVV:n luomi-
nen, sittemmin ESM:n luominen ja työn alla olevat ratkaisut ovat esimerkkejä siitä, että
kriisien opetukset muokkaavat järjestelmää.

Arvoisa puhemies! Pahin on ohi Kreikassa ainakin tällä erää. Maan ongelmat saivat al-
kunsa sen omista päätöksistä, mutta ei syyllisiä enää maksa vaivaa kaivata. Sen sijaan kai-
vataan ratkaisuja tuleviin haasteisiin. Parhaillaan on käynnissä keskustelu EU:n komission
ja Italian hallituksen välillä. Italia haluaa kasvattaa budjettivajetta hallituksen aiemmin so-
pimasta noin kolminkertaiseksi. Ensi alkuun Italian hallitus katsoi sillä olevan jakovaraa
tulevasta kasvusta. Nyt kasvuennusteiden heikennyttyä se katsoo kyseessä olevan elvytys-
paketti. Useimmat asiaa kommentoineet taloustieteilijät pitävät Italian ongelmia rakenteel-
lisina. Niitä ei elvyttämällä ratkaista.

Italiassa kyseessä on ääriliikkeille tyypillinen poliittinen strategia. Jos ongelmia tulee,
niin syytetään ulkopuolisia, tässä tapauksessa Brysseliä. Ongelmistahan ääriainekset elä-
vät. Eurojärjestelmää kehitettäessä ei kuitenkaan pidä sivuuttaa sitä, että sen on kestettävä
myös poliittisia riskejä. Jos kansalaiset jossakin maassa haluavat politiikan suuntaa muut-
taa, on se otettava vakavasti. On käytävä aitoa vuoropuhelua. Kreikan tapauksessa maan
hallitus ja parlamentti hyväksyivät, että tervehdyttämistoimien vaihtoehtona oli ero euros-
ta. Kreikka päätti itse, että sen seuraukset olisivat olleet pahempia. Myös Italian kanssa
käytävässä keskustelussa on tuotava vaihtoehdot esille. Tämän jälkeen kansa päättää.
EU:ssa jokainen jäsenmaa päättää itse sille kuuluvista asioista. EU ei ole mikään pakko-
valta. EU perustuu jäsenmaiden vapaaehtoiseen yhteistyöhön ja sopimuksiin.

Arvoisa puhemies! Hallitus esittää tässä tiedonannossaan ERVV-valtiontakauksen voi-
massaoloajan pidentämistä. Vuosiluku 2070 muuttuu vuosiluvuksi 2082. Tämä esitys on
enemmältikin teknisluontoinen, mutta kaukaisten aikojen ei pidä antaa hämärtää perus-
asiaa. Kysymys on tulevien sukupolvien vastuista, joita emme saa kohtuuttomasti lisätä.
Pidetään kiinni nyt päätettävästä esityksestä.
29



Pöytäkirjan asiakohta PTK 113/2018 vp
Puhemies Paula Risikko: Ministeri Orpolla jäi vastaamatta erääseen kysymykseen. —
Olkaa hyvä, minuutti.

16.00 Valtiovarainministeri Petteri Orpo: Arvoisa puhemies! Kiitos tästä mahdollisuu-
desta. — Joo, kysyttiin useampaankin otteeseen, onko tämä nyt viimeinen kerta. Arvoisat
edustajat, siksi tämä tehdään, että lainaohjelmaa ei pitäisi enää jatkaa, ei pidentää ja jotta se
on sellainen, että Kreikka pystyy tätä hoitamaan. Mutta kun se on kiinni Kreikan päättäjis-
tä tulevina vuosina, Kreikan hallituksesta, Kreikan taloudesta, niin minä en sitä heidän
puolestaan voi luvata. Kaikki on tehty euroryhmän puolesta, ja Suomi on siinä osallisena,
että tämä olisi viimeinen lainaohjelman pidennys. [Kari Uotila: Jonkin verran korkotaso-
kin voi vaikuttaa!]

16.01 Ville Tavio ps: Arvoisa puhemies! EU-eliitille euro on enemmän poliittinen projek-
ti kuin taloudellinen asia. Euron projekti on osoittanut EU:n johtajien kyvyttömyyden.
Nytkin Suomessa Sipilän hallitus — tai paikalla oleva valtiovarainministeri Orpo — istuu
jalat tutisten, kädet ristissä toivoen, etteivät etelän euromaiden kriisit laukea päälle ennen
vaaleja. Jos niin kävisikin, varmaan hallituksella on selitykset takataskussa jo valmiina.
Valtiovarainministeri Orpo on alkanut hallituskumppanien kanssa puhua muunneltua to-
tuutta ja vienyt sen niin pitkälle, että he hehkuttavat Kreikan olevan kuivilla ja Suomen
saavan rahansa takaisin. Tämä härski esitys alkoi jo viime juhannuksena. 

Suomi ei saa rahojaan takaisin, vaan seuraa helpotuksia toisensa perään. Kreikan julki-
sen talouden velka oli viime vuonna yhä 178,6 prosenttia. Muiden etelän euromaiden ta-
loudet kriisiytyvät myös, näillä näkymin seuraavana — no, jo kriisiytynyt — Italia. Euro-
alueen ongelmat eivät siis katoa minnekään, vaan kriisi puhkeaa taas. Milloin, se on vain
ajan kysymys. Suomen pitää varautua siihen, että euroalue kaatuu. Tilanne voi eskaloitua
nopeasti, joten valmistautuminen olisi tärkeää. Euroalueen yhteisten velkojen takaisin-
maksu siirtyy aina vain kauemmas ja kauemmas tulevaisuuteen. Nyt puhutaan siitä, että
ERVV:n varainhankinnan takausten on oltava voimassa vuoden 2082 loppuun asti. Vuo-
den 2082 loppuun asti! Kuinka moni meistä on sitä loppua näkemässä täällä? 

Suomalainen lainaa nyt rahaa, ja federalistit koijaavat, että lastenlapset näkevät takaisin-
maksun. Federalistien harjoittama epäisänmaallinen politiikka on tehnyt Euroopasta kaa-
oksen ja haavoittuvan. Me tarvitsemme kansallismielisten puolueiden nousua, että rakas
Eurooppamme saadaan takaisin jaloilleen ja kansakunnat itsenäisiksi.

Kannatan edustaja Kankaanniemen tekemää epäluottamuslause-esitystä.

16.04 Paavo Arhinmäki vas: Arvoisa herra puhemies! Kun on kuunnellut kymmenen
eduskuntapuolueen puheita, yhdestoista puolue ei tainnut osallistua keskusteluun, niin voi
todeta, että jokainen puolue oli mielestään toiminut alusta loppuun johdonmukaisesti oman
linjansa mukaisesti. Rehellisesti sanottuna varmaan jokainen puolue on tehnyt virheitä,
mutta pyrkinyt toimimaan myös parhaan ymmärryksensä ja kykynsä mukaan kaikissa ti-
lanteissa.

Tavallaan mielenkiintoista minusta on se, että toiset puolueet puolustavat edelleen sitä
linjaa, jota ovat pitäneet, toiset yrittävät unohtaa kokonaan sen, mitä ovat tehneet. Nykyi-
set perussuomalaiset ovat tehneet melkoisen kuperkeikan moneen kertaan. Ensin he vas-
tustivat ennen vaaleja jyrkästi kaikkia mahdollisia paketteja euroalueella. Luvattiin, että ei
senttiäkään Kreikkaan, jos perussuomalaiset ovat hallituksessa. Kaksi kuukautta siitä me-
30



Pöytäkirjan asiakohta PTK 113/2018 vp
ni, ja perussuomalaiset hyväksyivät Kreikka kolmosen. Joka ikinen perussuomalainen,
sekä nykyinen että entinen, äänesti tämän paketin puolesta. Ja on turha sanoa, että silloinen
johto, sillä te jatkoitte sen johdon alaisuudessa yli kaksi vuotta, mukisematta äänestitte
myös jokaisen perusturvaleikkauksen puolesta, jokaisen indeksijäädytyksen puolesta, jo-
kaisen lääkekorvausten heikennyksen puolesta. Silloin ei tätä mutinaa tullut, mutta nyt on
ihan kuin olisi uudestaan synnytty, kaikki on taakse jäänyt, mitä on tehty. Sen sijaan va-
semmistoliitto edelleen kertoo, mitä on tehnyt, on osasta toiminnasta ylpeä, osasta voidaan
todeta, että ei mennyt aivan sillä tavalla, kuin itse toivoimme. [Laura Huhtasaari: Takin-
kääntö!]

Jos ajatellaan tätä euron pidempää historiaa, niin ensinnäkin ensimmäisen kerran tämä
Kreikan tilanne... Kun Kreikasta nyt puhutaan, niin siellähän on todella 40 vuotta, sotilas-
juntan kukistumisesta lähtien — eräs muuten toivoi sotilasjunttaa takaisin kaduille Kreik-
kaan — kaksi puoluetta johtanut maata, luonut korruptoituneen järjestelmän, hyvä veli -jär-
jestelmän, järjestelmän, jossa veroja kierrettiin, veroja ei tarvinnut maksaa, ja tämä ajoi
Kreikan siihen tilanteeseen, jossa se oli. Kaksi puoluetta vuoron perään tandemina johti
maata. Nyt vallassa on ollut neljän vuoden ajan vasemmistopuolue Syriza, jota pidettiin
Euroopan pahimpana häirikkönä. Kuitenkin erittäin, erittäin vaikeita, erittäin kovia, erit-
täin vastenmielisiä päätöksiä tehneenä se on saanut Kreikan talouden tilanteen parantu-
maan. Muistan vaan, kuinka täällä pidettiin vastuuttomana sitä, että vasemmistoliitto tuki
Alexis Tsiprasia ja Syrizaa Kreikan johtoon. Nyt täällä kaikki ovat kiitelleet, miten Krei-
kan talous on parantunut. Vedättekö takaisin nämä puheenne, mitä silloin esititte?

No, Kreikalle annettiin, Vanhasen hallitus antoi ensimmäisen paketin. Siinä paketissa
annettiin miljardi euroa riihikuivaa rahaa Kreikalle. Silloinen pääministeri Vanhanen ke-
hui, että se on hyvä bisnes, me saamme hyvän koron tälle rahalle. Silloin me sanoimme jo,
että näitä rahoja ei tulla näkemään, ja itse asiassa sen me sanomme edelleenkin: niitä raho-
ja ei tulla näkemään.

Sen jälkeen Kreikka kakkosessa oli sijoittajavastuu, joka oli meidän toinen päävaati-
muksemme kaikille paketeille. Äänestimme myös Irlanti-pakettia ja Portugali-pakettia
vastaan, koska niissä ei ole sijoittajavastuuta. Kreikka kakkosen ongelma oli se, että Kreik-
ka ykkösessä, Vanhasen hallituksen aikana tehdyssä paketissa, oli jo pelastettu ranskalai-
set, saksalaiset pankit ja sijoittajavastuu osui eri joukkoon.

Arvoisa herra puhemies! On tässä eurokriisin hoidossa ollut paljon ongelmia, emmekä
ole tyytyväisiä esimerkiksi Kreikan tilanteeseen, tavallisen kreikkalaisen kansan tilantee-
seen. Se on edelleen hirvittävä, vaikka parempi kuin pahimmillaan, jolloin ihmiset eivät
saaneet lääkkeitä, ihmiset eivät saaneet ruokaa. Tulevaisuudessa pitää miettiä, miten me
huolehdimme siitä, että demokratia toteutuu, miten huolehdimme siitä, että heikoimmassa
asemassa olevat ihmiset eivät joudu maksamaan kaikkein kovinta hintaa kriisistä, johon he
ovat kaikkein vähiten itse syypäitä. Ja tässä, täytyy sanoa, vasemmisto ei onnistunut. Me
yritimme, sen lisäksi, että vaadimme sijoittajavastuuta, puhua ja vaatia sitä, että huolehdit-
taisiin kaikkein heikoimmassa asemassa olevista ihmisistä näissä maissa, mutta tässä
emme onnistuneet niin hyvin. Euroopan kova linja ajoi läpi.

Arvoisa puhemies! Koska tästä pitää oppia, nimenomaan tästä jälkimmäisestä, minkä
nostin esille, niin sen vuoksi kannatan edustaja Uotilan tekemää epäluottamuslausetta.

16.09 Timo Harakka sd: Arvoisa puhemies! Tämä kreikkalaisten kärsimystie on muistu-
tus meille päättäjille. Kun päättäjät tekevät virheitä, kansalaiset joutuvat kärsimään, taval-
31



Pöytäkirjan asiakohta PTK 113/2018 vp
liset ihmiset joutuvat kohtuuttomiin vaikeuksiin. Eivät ainoastaan vastuuttomat kreikkalai-
set poliitikot selvinneet seuraamuksitta, vaan myös ne kuripartion jäsenet eli kansainvälis-
ten instituutioiden korkeimmat virkamiehet, jotka panivat toimeen lainaohjelman ehtoja.
He ovat siirtyneet nyt toisiin hotelleihin ja uusiin maihin. Sen sijaan Kreikassa lapsia on
jäänyt rokottamatta, kun siihen ei ollut enää varaa. Jopa tuberkuloosi palasi kadulle, ja ka-
dulle joutuikin yhä useampi. Maasta muuttivat kaikki, jotka kykenivät, ja loput joutuivat
vastaanottamaan siirtolaisten joukot Afrikasta ja Lähi-idästä. Ei ihme, että tässä tilanteessa
uusnatsien kuolemanpartiot valtasivat Ateenan katuja.

Iloitsemme siitä, että Kreikan talous on talouden pinnallisin mittarein taas jaloillaan,
mutta toistan edelleen sen kritiikin, jonka sosiaalidemokraatit esittivät jo kesällä 2015: tä-
män rahoitusohjelman ja tämän talouskurin ohella ei kiinnitetty tarpeeksi huomiota aitoi-
hin talouskasvun edellytyksiin, investointeihin ja niihin oman työllisyyden edellytyksiin,
joilla kreikkalaiset olisivat saaneet kohtalonsa omiin käsiinsä. Emmekä me sosiaalidemo-
kraatit keksineet tätä havaintoa siitä, että tämä talouskuriohjelma oli liian rajallinen. Itse
asiassa se oli IMF:n eli Kansainvälisen valuuttarahaston omaa itsekritiikkiä tästä ohjelmas-
ta, jota he olivat itse panemassa liikkeelle, ja siltä osin se epäonnistui.

Siksi onkin tärkeää tehdä yksi tarkennus. Kun me puhumme Kreikan veloista, puhum-
me tosiasiassa Ranskan, Saksan ja Britannian pankkien veloista. Vuoteen 2013 mennessä
maksetuista 200 miljardista lainaeurosta puolet ei edes käväissyt Kreikassa, vaan palautui
välittömästi bumerangina takaisin saksalaisten, ranskalaisten ja brittiläisten keinottelija-
pankkien tileille. [Eero Heinäluoma: Näin kävi!] Suurin osa tästä puolikkaastakin jäi pank-
keihin samalla, kun Kreikka ja nimenomaan Kreikan kansa pantiin tähän kiristyspenkkiin.
Eurooppalaisen, siis myös suomalaisen, veronmaksajan eurosta päätyi asunnottomaksi
joutuneen kreikkalaisen avuksi vain 23 senttiä, joten tämä kärsimys on niin suurta, että ai-
nakaan itseni ei tee mieli heristää opettavaisesti sormea kenellekään. Ja kiitän ministeri Or-
poa ja hänen edeltäjäänsä ministeri Stubbia, jotka ovat kyllä hyvin oivaltaneet sen inhimil-
lisen hinnan, jonka kreikkalaiset ovat tästä ohjelmasta maksaneet, ja myöskin jaan sen ihai-
lun siitä sitkeydestä ja sisukkuudesta, jolla siitä on suoriuduttu. [Eero Heinäluoma: Sen
verran pitää heristää, ettei toistu!]

Pankkien suojeleminen oli syy, miksi Kreikan lainajärjestelyssä 2010 ei noudatettu si-
joitusvastuuta kuten markkinataloudessa pitäisi, eli se, joka rahastaa riskit, myös maksaa
riskeistä, kun ne laukeavat. Ja nyt käsillä oleva ERVV-takaus pohjautuu tuohon pankkipe-
lastuslainaan. Sittemmin Suomen hallitus on ankkuroinut yhteisten rakenteiden pääperiaat-
teeksi sijoittajavastuun, ja tästä kiitos myös valtiovarainministeri Orpolle ja hänen joukku-
eelleen. Sittemmin kriisimaiden lainoitus on keskitetty EVM-mekanismiin, ja tietenkin
Euroopan keskuspankki on valtavilla tukiostoilla hankkinut jäsenmaiden velkakirjoja.

Arvoisa puhemies! Italian vastuutonta finanssipolitiikkaa on tänään salissa moni pahek-
sunut, ja kuten kerroin, kävimme suuren valiokunnan delegaatiolla vierailulla Roomassa
kuukausi sitten. Tapasimme ministerin ja korkean valtiosihteerin, ja huoli talouspolitiikas-
ta vain syveni. Miten siis käy pankkiunionin, kun Italia oli jo valmiiksi ongelmallisin jä-
sen? Valiokunnan kuulema asiantuntija tokaisi tylysti: ”Pankkiunioni on kuollut.” Näin
siis käy, kun kansallinen itsekkyys ylittää yhteisen vastuuntunnon. Tulee mieleen se vanha
vitsi liikennetutkimuksesta. Sen mukaan 95 prosenttia autoilijoista kannattaa joukkoliiken-
nettä muille. Vastaavasti jotkut EU-maat edellyttävät yhteisvastuuta muilta. Italian halli-
tus ei esitä vähääkään harrastusta yhteisiin vastuisiin ja keskinäiseen solidaarisuuteen.
Sama pätee toivottavasti myös toisinpäin: Mitä tiukemmin suhtaudumme yhteisvastuu-
32



Pöytäkirjan asiakohta PTK 113/2018 vp
seen, sitä rakentavammin sitten luomme keskinäisiä vakuutusmenettelyitä, varautumista
riskeihin ilman tulonsiirtoja. Emme rehvastele yhteisvaluutalla, mutta ajattelemme vas-
tuulla, ajattelemme kokonaisuuden etua.

Olemme ministeri Orpon kanssa samaa mieltä siitä, että pankkiunioni on tärkeä, mutta
esitin kysymyksen, johon en saanut vastausta, joten toistan sen toiveikkaasti nyt. Voisiko
hansaryhmä tai voisivatko muut halukkaat keskenään sopia pankkiunionin ehdoista ja ot-
taa mukaan ne maat, jotka täyttävät ehdot? Muuten jäämme vaille suojaa ja turvaa 2020-lu-
vulla, joka näillä näkymin on taloudellisesti epävakaampi ja kuoppaisempi kuin nyt. Mi-
nisteri Orpo, edetäänkö niiden kanssa, jotka kykenevät ja haluavat?

16.15 Laura Huhtasaari ps: Arvoisa puhemies! Euro on poliittisin perustein rakennettu
epäoptimaalinen valuutta-alue. Pieleen meni. Tanskalla on opt-outit, Tanska ei aio liittyä
euroon, tietenkään, koska Tanskan talousviisaat näkivät jo ennalta, että he eivät halua luo-
pua itsenäisestä rahapolitiikasta. Ruotsin sen sijaan olisi pitänyt liittyä niin kuin Suomen-
kin, mutta Ruotsi ei varmaan aio kertoa, millä vuosisadalla aikoo liittyä euroon, varsinkin
kun tulokset ovat nähtävissä. Pieleen meni myös EU-projekti. Jos me katsomme, millaisia
maita on jonossa ehdokkaaksi tai millaisia ”ehdokasehdokasmaita”, niin siellä ei netto-
maksajia ole joukossa. 

Ajatteleeko edustaja Heinäluoma, että Tanska sen takia teki opt-outin, koska se koki,
että euro olisi heille hyväksi vai haitaksi? Ajatteleeko edustaja Heinäluoma, kun hän vähän
jo sääli Islantia ja Norjaa ja Sveitsiä, kun ne eivät kuulu EU:hun, että heillä menisi vielä pa-
remmin, jos he kuuluisivat EU:hun? Minkähän takia nämä maat eivät ole ehdokasmaissa?
Minkä takia Sveitsikin veti hakemuksensa pois EU:sta ja jäsenyydestä ja myös Islanti veti
ehdokasjäsenyytensä pois eivätkä ne enää halua olla edes ehdokasmaita? Johtuisiko se sii-
tä, että EU:kin on epäonnistunut projekti ja tulokset ovat nähtävissä?

Tässä on nyt kysymys takausten voimassaoloaikojen pidentämisestä, ja se tarkoittaa si-
tä, että tämä on tekohengitystä. Siis pihvi on se, että jälleen tekohengitämme projektia, po-
liittista projektia nimeltä eurorahaliitto, ja aina kun me pidemmälle pistämme takausaikaa,
niin sitä epävarmemmaksi viemme tilannetta. Erityisen huolissani olen siitä, mihin tämä
eurojuna koko ajan menee. 

Kansallismielinen politiikka tarkoittaa sitä, että oma kansa ensin, ja mitä pahaa siinä on?
Kansallismielinen politiikka tarkoittaa sitä, että kysytään kansalta ja vähintään pidetään
edustuksellisella demokratialla päätösvalta. Kuitenkin tässä EU-projektissa ja europrojek-
tissa rahoitustukea koskeva päätöksenteko halutaan muuttaa vahvistetuksi määräenemmis-
töksi, mikä tarkoittaa sitä Suomen näkökulmasta, että pieniltä mailta, kuten Suomi, ei jat-
kossa enää kysytä mitään. Määräenemmistön päätöksillä vain Saksalla, Ranskalla ja Itali-
alla on oikeus tehdä päätöksiä. Näin ollen Suomi voisi joutua maksamaan enimmillään
11,14 miljardia euroa lisää pääomaa EVM:lle, vaikka olisi äänestänyt rahoitustukipäätök-
siä vastaan.

Erityisen tärkeä on Heikki Koskenkylän lausunto, minkä hän on eduskunnalle antanut,
että ”komission ehdotus tähtää merkittävään yhteisvastuun lisäämiseen, talouspoliittisen
vallan osittaiseen siirtämiseen komissiolle, keskitetyn päätöksenteon kasvuun ja riskien ja-
kamiseen eurovaltioiden kesken”. En ymmärrä, miksi mikään valtio, kansallisvaltio, halu-
aisi siirtää päätöksenteon pois ylikansallisille elimille. En ymmärrä imperialistista politiik-
kaa, koska me tiedämme sen, että ilman kansallismielisyyttä suomalaista todellisuutta ei
olisi edes olemassa. Sen Norja, Islanti ja Sveitsi ovat halunneet säilyttää, ja me ainoana
33



Pöytäkirjan asiakohta PTK 113/2018 vp
Pohjoismaana menimme siihen lankaan, että menimme tähän rahaliittoon mukaan, josta
nyt jopa Sixten Korkman on sanonut, että se oli virhe. Nythän olemme myös huomanneet
sen, että meillä on kymmenen menetettyä vuotta talouden kasvussa. Muualla maailmassa
on noin 3—4 prosentin kasvua, me pääsimme tähän viimeiseen junaan. Meillä oma valuut-
ta olisi auttanut, kuten Ruotsia silloin aikoinaan se auttoi. [Eero Heinäluoma: Mutta kuka
haluaa Eta-maaksi?]

Joten Suomen on jätettävä euro pelastaakseen itsensä. Norja, Sveitsi ja Islanti ovat itse-
näisiä maita. Se on se, mistä meidän pitää ottaa mallia. [Eero Heinäluoma: Noudattavat
EU-lainsäädäntöä ilman, että saavat vaikuttaa siihen!]

16.20 Hannu Hoskonen kesk: Arvoisa herra puhemies! Tämä euroasia, yhteisvaluutta-
asia, on varmaan niitä eniten keskusteltuja asioita tässä talossa. Kun Suomi liittyi euroon
vuoden 2002 alusta ja muutama vuosi ennen sitä tähän tilivaluuttaan mukaan, niin sehän
tarkoitti valtavaa muutosta meidän koko suomalaisessa yhteiskunnassa. Jo silloin, kun tätä
päätöstä valmisteltiin tässä talossa, käytiin poliittista keskustelua, ja muistan muun muassa
silloisen ja edelleen kansanedustajan vaativaa tehtävää hoitavan Mauri Pekkarisen vahvo-
ja puheenvuoroja. Hänen viestinsä silloin oli hyvin selkeä: eurossa on vakava valuvika.
[Eero Heinäluoma: Peesataan Ruotsia!] Se oli ihan selvä viesti silloin, ja se viesti ei ole
kyllä osoittautunut vääräksi. Se valuvika näkyy edelleen. 

Ja kun keskustelemme tänä päivänä ja ehkä syytämmekin joitakin, kenen vika, niin pe-
rusasia tässä vianetsinnässä kuitenkin on se, että kun on kerran rakennettu talo, jolla on
huono kivijalka, niin syytetäänkö sitten niitä talorakentajia? Aivan sama kuin syytettäisiin
palokuntaa siitä, kun joku on sytyttänyt tulipalon, että sammutatte väärin. Siitähän tässä on
kysymys.

Kun euroon liittyi sellaisia maita, Välimeren maita muun muassa, jotka saivat euron
kautta ihan vapaan, täydellisen luottoluokituksen, viiden tähden luottokelpoisuuden, ja ra-
jattomasti rahaa, niin siinä nyt sitten elämme tänä päivänä näitä laskuja maksamassa.

Euromaat velkaantuvat hullun lailla, ja kun sitten tapahtui tämä kuuluisa Lehman Brot-
hersin kriisi 2008 syksyllä, niin ei se Lehman Brothersin vika ollut, sen kyseisen amerik-
kalaisen pankkiiriliikkeen, että tämä kriisi alkoi Euroopassa. Kyllä Euroopan pankit olivat
luotottaneet, antaneet erilaisia luottoja, eri puolille Eurooppaa, eri puolille maailmaa aivan
hillittömästi, ja valtiot olivat velkaantuneet, yritykset olivat velkaantuneet, kaikki olivat
korviaan myöten velassa. Ilman Lehman Brothersiakin kriisi olisi tullut aivan varmasti. Se
nyt vain sattui samaan aikaan ja sai siitä nimen, tämä koko euroalueen kriisi. Valtavat, val-
tavat pankkivelat, sen me tiedämme. Siitä ei liene tässä talossa kovinkaan paljon erimieli-
syyttä. 

Kun Kreikan kriisi alkoi, niin silloin luotiin Euroopan vakausmekanismi EVM ja sitten
tämä ERVV, jota tänään käsittelemme. Ja on syytä muistaa se, että kun näillä mekanismeil-
la pelastettiin Kreikkaa, niin eihän siinä Kreikkaa pelastettu eikä kreikkalaisia vaan siinä-
hän pelastettiin saksalaisten ja brittien pankkeja. [Toimi Kankaanniemi: Jopa brittien!]. —
Jopa brittien ja saksalaisten pankkeja, niitähän tässä pelastettiin. — Kreikan kansa oli siinä
vain välillinen, eräänlainen välikappale. On totta, että Kreikan poliitikkojen ja kreikkalais-
ten päättäjien ja pankkiirien vika oli se, että holtittomasti jaettiin luottoja. Totta kai siinä on
vastaanottajankin vika, ei se ole vain lainanantajan vika, mutta kun lainoja jaetaan, niin
kyllähän pankillakin on siitä vastuu: ei se voi antaa semmoista rahaa maailmalle, jonka se
tietää lähtötilanteessa olevan sellaista rahaa, jota ikinä ei saa takaisin. Elikkä tässä tilan-
34



Pöytäkirjan asiakohta PTK 113/2018 vp
teessa ei kysymys Kreikan kriisistä ollutkaan, vaan kysymys oli siitä, että tuetaan saksa-
laisten ja brittien pankkeja. [Timo Harakka: Asiaa!] — Se on aivan totta, joka sana, edus-
taja Harakka. Te viisaana maisterina tiedätte tämän paremmin kuin minä. Ei tarvinne enää
sen pitemmälti perustella.

Ja kun katsoo sitten esimerkiksi Deutsche Bankin tilannetta, se on aika mielenkiintoi-
nen. Vuonna 2016 Deutsche Bank oli niin vakavissa vaikeuksissa, että se olisi kaatunut, el-
lei Saksan johtaja Angela Merkel olisi ojentanut vahvaa kättään ja sanonut, että kyllä Deut-
sche Bank pystyssä pidetään. 2016 Deutsche Bank oli menossa polvilleen, tämä on kiistä-
mätön tosiasia. Jos ette puhetta usko, niin tutkikaa. Tietolähteistä löytyy selvät merkit, mitä
on tapahtunut. 2016 syksyllä Angela Merkel pelasti Deutsche Bankin joutumasta rahoitus-
vaikeuksiin. Ja kuten tiedämme kaikki, rahoitusmaailmassa kun luotto pankkiin menee,
niin se on sitten menoa. Siihen loppuu rahaliikenne, ja siihen loppuu kaikki.

Elikkä kun tässä nyt puhutaan jonkun Kreikan kohtalosta, niin kannattaa muistaa, mistä
tässä on kysymys. Kaikki isot pankit Euroopassa ja maailmassa ovat korviaan myöten ot-
taneet hirvittäviä riskejä ja sen riskin kanssa tänään elävät.

Mikä sitten lääkkeeksi? Kun reaalitalous on vain kymmenesosan siitä, mitä finanssi-
maailmassa pyörivä velka- ja rahasumma on, niin jokainen järkevä ihminen ymmärtää, että
ei ole mitään mahdollisuutta reaalitalouden kautta hoitaa pankkien riskejä. Se on täysin
mahdoton tehtävä. Tämän takia, arvoisa puhemies, toivon tässä keskustelussa sitä, että tun-
nustamme tosiasiat, ja jos syytöksiä esitämme, niin on hyvä kuitenkin ne perusasiat tun-
nustaa, miksi tähän tilanteeseen jouduttiin.

Lopuksi, arvoisa puhemies: Kun eurooppalaista pankkimaailmaa nyt tervehdytetään ja
on pankkiunionia rakennettu koko ajan, niin sinne ollaan rakentamassa vuosina 2016—
2020 kolme kriisirahastoa, jotka ovat kooltaan 55 miljardia euroa. Jokainen järkevä nume-
roita ymmärtävä ihminen tietää sen, että 55 miljardilla [Puhemies koputtaa] ei kyllä hoide-
ta minkään eurooppalaisen pankin ongelmia — ehkä yksi muttei enempää.

Ensimmäinen varapuhemies Mauri Pekkarinen: Tähän keskusteluun varattua aikaa on
nyt jäljellä 4 minuuttia, mutta myönnän vielä edustaja Löfströmille puheenvuoron ja sitten
aivan lyhyen kommentin, minuutin verran, ministerille, ja sitten siirrytään eteenpäin.

16.26 Mats Löfström r: Ärade talman! Det är rimligt att vi förlänger återbetalningstiden
med 10 år för det lån som Grekland har beviljats av EFSF, där Finland är med. En förläng-
ning av lånen gör inte att Finland förlorar några pengar, men det gör bördan lättare för
Grekland då betalningarna skjuts upp över längre tid. Det ökar i sin tur chansen att Grek-
land kan återvända helt och hållet till de internationella lånemarknaderna och betala tillba-
ka lånen till Finland och övriga euroländer i sin helhet.

Detta gynnar tillväxten i Grekland, och det ökar således allmänhetens stöd för de refor-
mer man gjort för att slå vakt om landets finansiella stabilitet. Således är det bra. Samtidigt
är det viktigt att betona att Grekland behöver fortsätta vandra länge på den väg man nu
vandrar och hålla ekonomin i balans. De nödlån som Finland och de andra euroländerna lå-
nade ut var för att rädda Grekland från en okontrollerad statsbankrutt, eftersom landet levt
över sina egna tillgångar för länge samt medvetet förvrängt sin egen budgetstatistik som
man visade upp. De lånen villkorades med betydande reformer i Grekland för att garantera
att Grekland skulle kunna komma tillbaka och också betala tillbaka lånen.
35



Pöytäkirjan asiakohta PTK 113/2018 vp
De andra krisländerna, Cypern, Irland, Portugal och Spanien, har också lämnat sina pro-
gram bakom sig, och de länderna är tillbaka. Det visar att de insatser som gjordes lyckades,
även om de inte var populära hos alla. Vi räddade den ekonomiska stabiliteten i eurozonen
och Europa, och det är av stor betydelse också för Finland.

Ärade talman! Det är viktigt att dra lärdomar från den ekonomiska krisen. Av den an-
ledningen är det oroväckande att nu följa utvecklingen i Italien, något som många andra le-
damöter redan tagit upp. Italiens regering har godkänt ett budgetförslag som går stick i stäv
med landets tidigare löften om att respektera EU:s stabilitets- och tillväxtpakt. De spelreg-
ler vi kommit överens om måste följas, och Italien har EU:s näst största statsskuld i förhål-
lande till bnp, över 130 procent.

Ärade talman! Skuld är som gravitation: om vikten blir för tung, kommer den att dra ner
dig. Om man kör för nära klippkanten, finns risken att marken rämnar om ens vikt är för
tung, och det är den italienska statsskulden. Ett fall skulle drabba Italien värst, men också
äventyra hela eurozonen. Italien är inte Grekland, Italien är mångdubbelt större. Därför är
det av mycket stor betydelse att Italien inte hamnar i en kris. Det är onödigt att testa var
gränsen för hållbarheten i räntan på italienska lån går. För marknaden är inte alltid rationell
och är känslig för risk och rädslor.

Om rädslor griper tag i marknaden som den gjorde under den europeiska skuldkrisen, es-
kalerar läget fort och det finns risk för att det spårar ur. Jag hoppas verkligen att Italiens re-
gering inte utmanar den ekonomiska stabiliteten och gravitationen, och inte riskerar lan-
dets ekonomiska stabilitet eftersom det skulle slå hårt mot vanliga italienare.

Ärade talman! Det som hände i Grekland är en viktig påminnelse för alla länder. Grek-
land blev så skuldsatt att landet i praktiken tappade kontrollen över sina egna finanser. Man
hade inte längre självständig makt över sin egen budget, man hade inte råd att betala ut lö-
ner till lärare, sjuksköterskor, poliser och brandmän samt andra tjänstemän om man inte
skulle ha fått krishjälp. Det här är ett läge som är svårt att föreställa sig att hamna i, och jag
vill att vårt land aldrig någonsin hamnar där.

Efter den ekonomiska krisens början har också den finländska statsskulden ökat betyd-
ligt. På samma sätt som i alla andra länder handlar det i praktiken om att vi lånar pengar av
kommande generationer, pengar som vi konsumerar i dag. Det är ohållbart i förlängning-
en, och det visar varför det är så viktigt att skuldspiralen bryts. Låneprogrammet i Grek-
land är en viktig påminnelse om att en som är i skuld inte är helt fri.

16.37 Valtiovarainministeri Petteri Orpo: Arvoisa puhemies! Kun tässä on vielä käyty
keskustelua useassa puheenvuorossa tästä itse päätöksestä ja sen jatkosta, niin haluan nyt
vielä sanoa sen, että hallitus ja allekirjoittanut lähtevät siitä, että tämä on viimeinen kerta,
kun näitä lainaehtoja löysennetään, ja tämä järjestely tehdään juuri siksi, että tämä olisi vii-
meinen kerta ja jotta Kreikka pärjäisi. 

Tämä kantamme on niissä neuvotteluissa viety selkeästi sinne pöytään, haettu ratkaisua
Kreikan pärjäämisen ja suomalaisen veronmaksajan edun välillä. Me olemme puolusta-
neet suomalaista veronmaksajaa ja meidän etujamme esimerkiksi siinä, että kun aiemmat
ovat tuoneet pöytään näissä neuvotteluissa velkapääoman leikkaamisen, niin me olemme
olleet mukana siinä ryhmässä, joka tämän on torpannut, ja estäneet sen pääoman leikkaa-
misen. [Eero Heinäluoma: Oikein!] Siksi on katsottu, että tämä on oikeampi tie, jotta löy-
tyisi kestävä polku. Tämä on mielestäni ollut aivan selvä näissä neuvotteluissa. [Puhemies
koputtaa] Ja nyt Kreikan selviytyminen on siis kreikkalaisista kiinni.
36



Pöytäkirjan asiakohta PTK 113/2018 vp
Ensimmäinen varapuhemies Mauri Pekkarinen: Keskustelu ja asian käsittely keskey-
tetään. Asian käsittelyä jatketaan tässä istunnossa päiväjärjestyksen muiden asiakohtien
tultua käsitellyiksi.

Keskustelu keskeytettiin kello 16.38.

————

Keskustelua jatkettiin kello 18.07.

Toinen varapuhemies Tuula Haatainen: Nyt jatketaan aiemmin tässä täysistunnossa
keskeytetyn asiakohdan 2 käsittelyä.

18.08 Pia Viitanen sd: Arvoisa puhemies! Täällä käytiin vilkas ja hyvä, tärkeä ajankoh-
tainen keskustelu tästä ERVV:stä ja siitä, että nyt näitä velkojen huojennusehtoja oltaisiin
taas muokkaamassa siten, että laina-aikoja pidennetään ja korkojen maksua lykätään. Me
sosiaalidemokraatit toimme selkeän viestin, että haluamme, että ilmituodaan, että tämä tie
on nyt loppuun kuljettu ja emme enää koskaan tule näkemään sitä, että näitä velkojen huo-
jennuksia tehdään. Nyt on syytä toimia niin, että kaikkialla ymmärretään, että tilanne on
tämä ja nyt Kreikan on ryhdyttävä ennen pitkää näitä velkojaan takaisin maksamaan il-
man, että voisimme olettaa, että jälleen kerran joitain huojennusohjelmia tulevaisuudessa
on tiedossa.

Siksipä toistimme täällä aika monessakin puheenvuorossa sitä, että olemme tässä mat-
kan varrella systemaattisesti viime vuosina kiinnittäneet paljon huomiota siihen, että tar-
vitsemme kestävää kasvua, työllisyyttä ja investointeja tukevaa linjaa näiden rahoitustoi-
mien rinnalle. Ja olemme todenneet, että tämänkaltaisessa maailmassa, mitä olemme nyt
nähneet, tavallinen kansa on joutunut esimerkiksi siellä Kreikassa kovastikin kärsimään ja
kakku ei ole ollut kaunis, ei todellakaan. 

Tästä itse päivän aiheesta me totesimme, että tähän velkojen huojennusasiaan me olem-
me halunneet selvästi selvän kannanoton siitä, että laina-aikojen pidentämisen tie on nyt
loppuun kuljettu.

Puhemies! Matkan varrella emme ole saaneet kylliksi vastauksia näihin asioihin, jotta
voisimme olla vakuuttuneita, että hallitus olisi sitoutunut tämänkaltaiseen toimintaan riit-
tävästi, ja siksi esitän nyt seuraavan epäluottamuslauseen:

”Suomen tavoitteena tulee olla Kreikan velkakestävyyden ja valtiontalouden tasapai-
non pysyvä paraneminen talouskasvulla, jota tukevat työttömyyden lieveneminen, talou-
dellisen toimeliaisuuden lisääntyminen ja maan kasvava houkuttavuus ulkomaisille inves-
toinneille. Tämä edellyttää rahoitustoimien rinnalle aikaisempaa määrätietoisempaa pa-
nostusta talouskasvuun, investointeihin ja työllisyyteen. Samalla tuetaan yhteiskunnan va-
kautta, korjataan aikaisempien ohjelmien aiheuttamia sosiaalisia ongelmia ja kansalaisten
oma-aloitteista vaatimusta paremmasta hallinnosta. 

Euroalueen maat ovat jo useiden vuosien ajan tehneet merkittäviä helpotuksia Kreikan
lainaehtoihin, jotka edesauttavat Kreikan paluuta velkakirjamarkkinoille. SDP on suhtau-
tunut kriittisesti myönnettyihin lainaehtojen helpotuksiin. 

Suomen saatavat tulee kaikissa järjestelyissä varmistaa. Tämä edellyttää, että EVM:n
lainojen ensisijaisuusasema ja takaisinmaksu on turvattu. 
37



Pöytäkirjan asiakohta PTK 113/2018 vp
SDP edellyttää, että Suomen on kaikissa oloissa pidettävä kiinni itselleen vuoden 2011
vakuusjärjestelyn kautta neuvotelluista saatavista. Suomen on huolehdittava, että kahden-
välisten lainojen takaisinmaksu alkaa viimeistään suunnitellun mukaisesti ja että Suomen
etua valvotaan. 

Koska hallitus ei ole onnistunut tuomaan Kreikan rahoitustoimien rinnalle riittävän
määrätietoista panostusta talouskasvuun, investointeihin ja työllisyyteen ja koska hallitus
ei tiedonantokeskustelussa selkeästi ilmoittanut, miten hallitus aikoo jatkossa toimia Suo-
men saatavien varmistamiseksi ja Kreikan velanlyhennyksestä kiinni pitämiseksi, edus-
kunta toteaa, että hallitus ei nauti eduskunnan luottamusta.” 

Tässä, puhemies, meidän epäluottamuslauseemme ja sen sanamuoto.

18.12 Riitta Mäkinen sd: Arvoisa rouva puhemies! Kannatan edustaja Pia Viitasen teke-
mää esitystä epäluottamuslauseesta sen sisällön mukaisesti.

18.12 Johanna Karimäki vihr: Arvoisa rouva puhemies! Täällä käytiin aikaisemmin
päivällä pitkä ja perusteellinen keskustelu Euroopan rahoitusvakausmekanismeista, ja voi
todeta sen, että ne ovat nostaneet EU:n kykyä varautua rahoituskriiseihin. Kreikan osalta
on tärkeää, että maa pystyy palaamaan omille jaloilleen taloudellisesti ja huolehtimaan
maansa ja kansalaistensa turvallisuudesta. Tämä hallituksen tekninen esitys tukee nyt sitä.

 Nythän Kreikalla menee paremmin kuin esimerkiksi vuonna 2015, jolloin pohdimme
Kreikan lisärahoitusta EVM-paketin turvin. On koko Euroopan etu, että kaikissa sen jäsen-
valtioissa on kyky turvata kasvua tulevaisuuteen ja että koko euroalueen tuleva talous on
turvattu. 

Aikaisemmin päivällä edustaja Uotila esitti epäluottamuslauseen, joka on hyvin kanna-
tettava. Siinä tuotiin esille hallituksen epäonnistuminen heikompiosaisten puolustamises-
sa niin kotimaan kuin EU:nkin politiikassa. Kannatan edustaja Uotilan esittämää epäluot-
tamuslausetta.

Keskustelu päättyi ja asian käsittely keskeytettiin.
38


