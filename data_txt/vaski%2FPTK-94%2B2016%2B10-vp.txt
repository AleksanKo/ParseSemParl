















































DEMF9CA.tmp.xml


Pöytäkirjan asiakohta PTK 94/2016 vp

 Tarkistettu
4.0

Pöytäkirjan asiakohta 

PTK 94/2016 vp

Täysistunto

Tiistai 4.10.2016 klo 13.59—18.55

10. Hallituksen esitys eduskunnalle laiksi työttömyysetuuksien rahoituksesta annetun lain 
muuttamisesta ja väliaikaisesta muuttamisesta

Hallituksen esitys HE 170/2016 vp

Lähetekeskustelu

Ensimmäinen varapuhemies Mauri Pekkarinen: Lähetekeskustelua varten esitellään
päiväjärjestyksen 10. asia. Puhemiesneuvosto ehdottaa, että asia lähetetään sosiaali- ja ter-
veysvaliokuntaan.

Keskustelu

18.52 Jani Mäkelä ps: Arvoisa puhemies! Hallituksen esityksessä vahvistetaan vuoden
2017 työttömyysvakuutusmaksut, ja siihen sisältyy kilpailukykysopimuksessa sovittu taa-
kanjaon muutos, jossa työnantajan osuudesta kyseisestä maksusta siirretään 0,45 prosent-
tiyksikköä työntekijän maksettavaksi. Tämä esitys keventää siis ensi vuonna työnantajan
maksuja, ja toivon lämpimästi, että tämä muutos toisi niitä toivottuja työpaikkoja lisää.

Arvoisa puhemies! Nythän työssä käyvät ja työnantajat maksavat ansiosidonnaisen työt-
tömyysturvan, oli työntekijä kassan jäsen tai ei. Nämä ovat niitä veroluontoisia maksuja,
jotka eivät ole veroja mutta jotka työnantajan ja työntekijän täytyy kuitenkin maksaa. Toi-
voisin, että joskus tulevaisuudessa työnantajalla olisi maksettavanaan työntekijästä vain
yhdet maksut palkan päälle ja työntekijä maksaisi vain yhden veron eikä veron lisäksi kah-
ta muutakin veroksi luonnehdittavaa maksua. Luulen, että tässä olisi yhteiskunnalle nor-
mienpurun ja säästön paikka.

Keskustelu päättyi.

Asia lähetettiin sosiaali- ja terveysvaliokuntaan.


