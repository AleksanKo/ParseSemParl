















































DEMC4F.tmpSave.xml


Pöytäkirjan asiakohta PTK 26/2016 vp
Pöytäkirjan asiakohta 

PTK 26/2016 vp

Täysistunto

Torstai 17.3.2016 klo 15.59—17.46

4. Hallituksen esitys eduskunnalle laeiksi opiskelijavalintarekisteristä, korkeakoulujen val-
takunnallisesta tietovarannosta ja ylioppilastutkintorekisteristä annetun lain 8 ja 9 §:n sekä 
ylioppilastutkinnon järjestämisestä annetun lain 1 §:n muuttamisesta

Hallituksen esitys HE 12/2016 vp
Valiokunnan mietintö SiVM 3/2016 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 4. asia. Käsittelyn pohjana on  sivistysvaliokunnan mietintö  SiVM
3/2016 vp. Nyt päätetään lakiehdotusten sisällöstä.

Keskustelu

17.15 Sanna Lauslahti kok (esittelypuheenvuoro): Arvoisa puhemies! Hallituksen esitys
eduskunnalle laeiksi opiskelijavalintarekisteristä ja korkeakoulujen valtakunnallisesta tie-
tovarannosta ja ylioppilastutkintorekisterin järjestämisestä olevan lain muuttamisesta —
voisi sanoa, että on muuten samassa hengessä kuin äsken käytiin keskustelua, eli voi sa-
noa, että sama tähtäin: digitaalisuus ja verkkojen yllä tapahtuvat uudet toiminnot. Sivistys-
valiokunnassa asia oli yksimielinen, ja muutamia kohtia nostaisin esityksestä esille.

Ensinnäkin hallituksen esityksen tavoite on varmistaa se, että päästään siirtymään säh-
köiseen ylioppilastutkintoon ongelmattomasti lainsäädännön näkökulmasta, ja samalla
ajantasaistaa voimassa olevaa käytäntöä ja sähköisen ylioppilastutkinnon aiheuttamia
muutoksia sekä myös selkiyttää tiettyjä tulkinnallisia lain kohtia. Hallituksen esityksellä ei
ollut sinänsä minkäänlaisia taloudellisia vaikutuksia.

Muutamia poimintoja:
Koesuoritusten tallentamisesta. Ylioppilastutkinnon koesuoritukset muodostavat laajan

henkilötietoja ja salassa pidettäviä tietoja sisältävän tietoaineiston, jonka säilymistä ei voi-
massa olevassa ylioppilastutkintoa koskevassa lainsäädännössä säännellä. Tältä osin tämä
asia saadaan korjattua.

Muutama näkökulma nousi oppilaan näkökulmasta: Tänä päivänä, kun halutaan saada
koesuorituksesta kopio, se maksaa 32 euroa. Asiantuntijakuulemisessa nousi esille, että
voisiko jotain asian puitteissa tehdä, koska usein saattaa käydä niin, että se kopiosta pyy-
detty maksu heikentää kokelaan mahdollisuutta tutustua sitten jälkikäteen koesuorituk-
seensa.

Hallinnonalan tietoinfrastruktuurin kehittäminen oli myöskin valiokunnassa yhtenä tar-
kastelukohteena. Opetus- ja kulttuuriministeriö ja Opetushallitus valmistelevat tällä het-
kellä yhdessä hallinnonalan valtakunnallisten rekisterien ja rekisterilainsäädännön uudis-
tusta, ja tavoite on, että syntyisi tämmöinen yhteinen keskitetty integraatiopalvelu, niin sa-
 Tarkistettu
4.1



Pöytäkirjan asiakohta PTK 26/2016 vp
notusti Koski, johon on tarkoitus kerätä tietoa olemassa olevista rekistereistä, opiskelijava-
lintarekisteristä, ylioppilastutkintorekisteristä, korkeakoulujen valtakunnallisesta tietova-
rannosta ja uusista perustettavista rekistereistä. Näin ollen me saamme tulevaisuudessa yh-
den tietokannan alle kaikki oppilaita koskevat tiedot. Voi sanoa, että tämä on iso askel
oppilaidenkin näkökulmasta.

Se, mikä pohditutti, on se, että on erityisen tärkeätä, että meillä myöskin näiden tietoinf-
rastruktuurien johtaminen on selkeästi yksissä käsissä, ja valiokunta halusi korostaa ope-
tus- ja kulttuuriministeriön vastuuta hallinnonalansa tietoinfrastruktuurin kehittämisessä.

17.18 Tytti Tuppurainen sd: Arvoisa puhemies! Tällä lakiesityksellä on tarkoitus huo-
lehtia siirtymisestä sähköiseen ylioppilastutkintoon, eli käsittelyssä on eräänlainen yliop-
pilastutkinnon digiloikka, joka on hieno asia, ja voimme olla siitä ylpeitä, ja tämä on jo
maailmalla herättänyt huomiota. Siis keväästä 2019 lähtien ylioppilastutkinto tulee suorit-
taa kokonaisuudessaan sähköisin päätelaittein. Se liittyy tässä aiemmin keskusteltuun säh-
köverkkojen toimintaan, nimittäin sähköinen ylioppilastutkinto edellyttää luonnollisesti
toimintavarmaa tiedonsiirtoa ja se edellyttää myös varmaa tietosuojaa.

Tässäkin yhteydessä on, puhemies, syytä huomauttaa, että myös tämä sähköinen yliop-
pilastutkinto, siihen liittyvä tiedonsiirto, täytyy turvata maan kaikissa osissa, myös kaik-
kein pohjoisimmilla ja itäisimmillä alueilla.

Sivistysvaliokunnan tavoin haluan vielä kiinnittää huomiota koesuoritukseen tutustumi-
seen jälkikäteen. Valiokunta kiinnitti huomiota maksuihin. Tällä hetkellä kopio omasta
koesuorituksesta maksaa 32 euroa, ja se saattaa monelle olla liian korkea kynnys hankkia
tuo oma koesuoritus myöhemmin nähtäväksi, ja nyt kun tämä ylioppilastutkinto muuttuu
sähköiseksi, niin olisi paikallaan arvioida vielä kerran nämä tiedonsaantiin liittyvät mak-
sut.

17.19 Timo Heinonen kok: Arvoisa puhemies! Itse melkein toteaisin mieluummin, että
vihdoinkin — minun mielestäni tässä ei kauheasti voida Suomessa ylpeillä tällä digiloikal-
la. Vielä tänä keväänä ja ensi keväänä, elikkä vielä kahtena keväänä, ylioppilaskirjoituk-
sissa digiaikaan tottuneet nuoret ottavat lyijykynäloikan ja loikkaavat tekemään niitä yli-
oppilaskirjoituksia käsipelillä tällaisessa maassa, missä olemme olleet kyllä edelläkävijöi-
tä tällä sektorilla oikeastaan kaikessa muussa. Itse entisenä opettajana muistan hyvin, mi-
ten tietokoneet tulivat kouluun. He, ketkä nyt pääsevät ensimmäistä kertaa kokonaan säh-
köisen ylioppilaskirjoituksen pariin, ovat syntyneet 2000-luvulla, ja heitä ennen jo ehkä 10
vuotta vanhemmat ovat jo eläneet läpi elämänsä puhelimien aikana, valtaosa älypuheli-
mien aikana, tablettien aikana,  ja tänä päivänä aika usein saa törmätä siihen,  miten oma
3-vuotias lapsi käyttää kyllä tablettia hienosti sormen kanssa mutta lehdessä tuleekin ih-
meitä, kun ei kuva vaihdukaan kuvaa koskettamalla. Kyllä melkein voisi sanoa, että tämä
digiloikka ei ole meidän lukiolaisille mikään loikka vaan arkipäivää, ja itse totean, (Puhe-
mies koputtaa) että parempi lopulta kuin ei milloinkaan. Eli täysi tuki tälle, että asiassa nyt
lopulta edetään, mutta kovin verkkaisesti.

17.21 Sanna Lauslahti kok: Arvoisa puhemies! Edustaja Heinonen on täysin oikeassa,
että vuonna 2000 syntynyt nuori alkaa kyllä olla ihan sitä meidän digisukupolvea, jolle ko-
neet ovat, voi sanoa, osa arkea ja arkista kommunikointia, ja siltä osin heillä on ihan uu-
denlaiset toimintatavat, jotka tulee huomioida myös meidän opetuksessa. Ei ole pelkästään
2



Pöytäkirjan asiakohta PTK 26/2016 vp
se, että me pääsemme sähköiseen ylioppilaskirjoitukseen, vaan yhtä lailla on kysymys sii-
tä, millä tavalla meidän opetus muuttuu sitä edeltävinä vuosina, millä tavalla siellä hyödyn-
netään osana opetusta digitaalisia välineitä. Tässä kohdin se jopa tarkoittaa sitä, että meillä
voi olla tulevaisuudessa lukioissa yhä enemmän massaopintokurssejakin, joita tarjotaan
valtakunnallisesti. Niitä pystyisi missä tahansa meidän maamme kolkassa opiskelemaan, ja
sitten olisivat lähiopetusjaksot siellä yhdessä muiden kanssa tehtävänä. Ollaan kyllä aika
ison uudistuksen edessä, ja on hyvä, että hallitus on tunnistanut tämän ja meillä on siltä
osin kärkihankekin paikallaan.

17.22 Sami Savio ps: Arvoisa puhemies! Tässä on kyseessä hyvä esimerkki digitalisaa-
tiosta, joka on myös yksi hallituksen kärkihankkeista, joten tärkeä uudistus. Eli tätä yliop-
pilastutkintoon liittyvää säädöstä muutettaisiin siten, että kokeet voidaan jatkossa suorittaa
myös sähköisin menetelmin ja vuodesta 2019 alkaen kokonaan sähköisesti. Tämän uudis-
tuksen yhteydessä nyt sitten tulkintavirheiden mahdollisuus käsittääkseni pienenee olen-
naisesti, ja todennäköisesti myös kokeiden korjaamiseen käytettävä aika lyhenee ainakin
pitkällä tähtäimellä näiden suunniteltujen muutosten myötä. Pidänkin tätä esitettyä laki-
muutosta tärkeänä askeleena kohti nykyaikaista toimintamallia ylioppilastutkintojen suo-
rittamisessa ja korjaamisessa. Siihen on mielestäni jo korkea aikakin ryhtyä, kuten myös
edustaja Heinonen äsken puheenvuorossaan viittasi. Tästä asiastahan on käyty julkista kes-
kustelua jo varsin kauan ja nyt asiassa päästään onneksi eteenpäin.

17.24 Marisanna Jarva kesk: Arvoisa puhemies! Tässä on nyt hyvä esimerkki siitä, että
monia pitkäänkin puhuttaneita ja valmisteltuja asioita saadaan nyt eteenpäin, ja tämä asia
esimerkiksi ei ole puhuttanut mitenkään erityisesti opposition ja hallituksen välissä, vaan
tämä on semmoinen kannatettava esitys, jota halutaan viedä eteenpäin.

Digitalisaatioon liittyen erityisesti on muistettava, että tämä on vasta yksi askel, aika
pieni asia siinä. Kuitenkin sitten yleensä opetuksessa, jos mennään myös muihin opetus-
muotoihin, varsinkin peruskoulupuolella, on muistettava se, että kuitenkaan koulut ympäri
Suomen eivät ole edelleenkään tasavertaisessa tilanteessa siinä, että laitteita tai osaamista
opettajilla olisi riittävästi. Sieltä tämä tarve myös tulee, ja opettajat odottavat erityisesti si-
tä, että heidän osaamistaan tässä asiassa parannetaan. Sen takia hallitus haluaa panostaa
erityisesti digitalisaatioon ja erityisesti opettajien osaamiseen tässä asiassa.

Yleiskeskustelu päättyi.

Eduskunta hyväksyi hallituksen esitykseen HE 12/2016 vp sisältyvien 1. ja 2. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
3


