















































DEM40D3.tmp.xml


Pöytäkirjan asiakohta PTK 123/2018 vp
Pöytäkirjan asiakohta 

PTK 123/2018 vp

Täysistunto

Torstai 29.11.2018 klo 16.00—18.17

2.2. Suullinen kysymys nuorten aikuisten mielenterveyspalveluista (Li Andersson vas)
Suullinen kysymys SKT 194/2018 vp

Suullinen kyselytunti

Toinen varapuhemies Tuula Haatainen: Tähän aihepiiriin, mielenterveys ja nuoret, on
myös vasemmistoliiton eduskuntaryhmän kysymys. Edustaja Andersson.

Keskustelu

16.11 Li Andersson vas: Arvoisa puhemies! Mielenterveysongelmat koskevat myöskin
laajaa joukkoa nuoria aikuisia, ja on arvioitu, että esimerkiksi masennus on ihan keskeinen
syy siihen, että monet nuoret aikuiset jäävät työkyvyttömyyseläkkeelle. 

Erityisesti nuorten aikuisten kohdalla ongelmaksi nousi esille se, että palveluiden piiriin
pääseminen kestää liian kauan. Jos esimerkiksi nuori aikuinen päättää hakea apua masen-
nukseen, pitää hänen ensin saada aika terveyskeskukseen, minkä jälkeen pitää saada lähete
psykiatrille tai psykiatriselle sairaanhoitajalle saadakseen diagnoosin, minkä jälkeen voi
vielä kestää useampia kuukausia ennen kuin pääsee esimerkiksi Kelan korvaamaan kun-
touttavaan psykoterapiaan. Pahimmassa tapauksessa voi siis mennä jopa vuosi siitä hetkes-
tä, kun ihminen päättää hakea apua, siihen, kun hän on kunnolla meidän palvelujärjestel-
män piirissä. Arvoisa ministeri Saarikko, minkälaisia suunnitelmia hallituksella on nopeut-
taakseen mielenterveyspalveluiden piiriin pääsemistä?

16.12 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämän kansallisen mielenterveysstrategian yhtenä keskeisimpänä painopis-
teenä ovat nimenomaan lasten ja nuorten palvelut. Se kytkeytyy maisemaan, jossa sosiaa-
li- ja terveyspalvelut tullaan järjestämään uudella tavalla, ja siihen maailmaan, jossa us-
kon, että on laaja tuki uudistetulle mielenterveyteen liittyvälle lainsäädännölle, jonka kyl-
jessä kulkevat myös päihdehuoltoon liittyvät kysymykset, ja tuo lainsäädäntö on tavoitteel-
lisesti sellaista, jossa sosiaali- ja terveyspalvelut aidosti kulkevat kokonaisuutena.

Tämä mainitsemanne kohderyhmä oli yksi keskeinen syy myös siihen, miksi hallitus ha-
lusi Ylioppilaiden terveydenhoitosäätiöön liittyvän erillisratkaisun ja vieläpä laajentaa sitä
yliopisto-opiskelijoista ammattikorkeakouluopiskelijoihin, halusi siis, että se olisi yhden-
vertaista kaikille opiskelijoille juuri siitä syystä, että tämä YTHS:n, Ylioppilaiden tervey-
denhoitosäätiön, erityisosaaminen kytkeytyy mielenterveyspalveluihin ja myös niiden
ajantasaiseen saatavuuteen. Sosiaalipsykiatrian professori Sami Pirkola [Puhemies koput-
taa] johtaa tätä mielenterveysstrategiaa, ja juuri palveluketjun parantaminen on hänen fo-
kuksensa [Puhemies: Aika!] ytimessä.
 Tarkistettu
3.0



Pöytäkirjan asiakohta PTK 123/2018 vp
16.13 Li Andersson vas (vastauspuheenvuoro): Arvoisa puhemies! Tämä on tietenkin
ilahduttavaa, mutta on syytä huomioida myöskin, että kaikki nuoret aikuiset eivät ole opis-
kelijaterveydenhuollon palveluiden piirissä, ja siksi pitää saada myöskin julkinen palvelu-
ketju toimimaan nykyistä paremmin.

Toinen ongelma liittyy myöskin psykoterapian saatavuuteen erityisesti pienituloisille,
niin kuin nuoret aikuiset usein ovat. Vaikka Kela korvaa ison osan kuntouttavan psykote-
rapian kuluista, niin nämä omavastuut, jotka jäävät jäljelle, kasvavat kuitenkin helposti
liian isoiksi varsinkin pienituloisille. Vasemmistoliiton tietoon on myöskin tullut sellaisia
tapauksia, joissa Kela ei korvaa ja huomioi psykoterapian omavastuuosuuksia esimerkiksi
toimeentulotukea myönnettäessä.

Joten, arvoisa ministeri Saarikko, miten aiotte parantaa psykoterapian saatavuutta erityi-
sesti nuorten aikuisten ja pienituloisten kohdalla? Ja tämä Kelan ratkaisukäytäntö toimeen-
tulotuen osalta, pitääkö siinä huomioida näitä omavastuuosuuksia vai ei?

16.14 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Psykoterapia on tutkitusti toimiva hoitomuoto, ja Suomessa sitä käytetään
myös paljon. Pitää kuitenkin tunnistaa, aivan kuten kysymyksessä kuvattiin, se ketju, jon-
ka päässä on päätös Kelan kuntoutuspsykoterapiapäätöksestä. Se on erittäin vaativa ja ras-
kas ja paljon sitoutumista vaativa palveluiden muoto, ja siltä osin ikään kuin tämä kahden
erillisen kanavan malli on johtanut myös siihen, että Kelan pitkäjänteisiin, vaativiin kun-
toutuspsykoterapiajaksoihin on päätynyt myös sellaisia palveluiden tarvitsijoita, joita olisi
voitu auttaa nopeammin kunnan omalla päätöksellä lääkinnällisestä psykoterapiasta, jon-
ka päätöksen voi tehdä myöskin oma sosiaali- ja terveydenhuolto kotikunnassa. 

Mutta koska kustannukset menevät kahteen eri laariin, kotikunnan piikkiin tai Kelan
piikkiin, niin tunnistamme, että tässä tapahtuu myös kustannusten pallottelua. Ja kun viit-
tasitte kysymyksessänne aivan oikein hoitoketjuihin, tämän kohdan olen muun muassa
tunnistanut yhdeksi, ja siksi ajattelen, että tätä kokonaisuutta myös rahoituksen osalta [Pu-
hemies koputtaa] on järkevää soten jatkovaiheessa perata.

16.15 Antti Rinne sd (vastauspuheenvuoro): Arvoisa puhemies! Tunti psykologin luona
viikossa ei auta, jos kaikki tunnit viikossa ovat täynnä ahdistusta. Mielenterveysongelmien
kanssa kamppailevia nuoria ei saa jättää yksin ongelmiensa kanssa. Avun pitää olla lähellä
ja helposti saavutettavaa. Niin kuin edustaja Salonen totesi, SDP julkaisi lokakuun alussa
16 kohdan toimenpideohjelman lasten ja nuorten mielenterveystilanteen parantamiseksi, ja
tämä työryhmä toimi 18-vuotiaan Sara Holapan vetämänä. Me esitämme muun muassa,
että matalan kynnyksen palveluita tulee kehittää muun muassa niin, että perhekeskusten,
koulu- ja opiskelijaterveydenhuollon ja nuorisotoimen yhteydessä olisi näitä matalan kyn-
nyksen palveluita, ja matalan kynnyksen netti- ja mobiilipalveluiden saatavuus pitää tur-
vata ja niitä on lisättävä. Ministeri Saarikko, kysyn: mitä mieltä olette näistä esityksistä, ja
oletteko tutustuneet tähän toimenpideohjelmaan?

16.16 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ilahdun siitä, että sosiaalidemokraatit ovat Sipilän hallituksen linjoilla. [Nau-
rua] Kaikki nuo mainitsemanne toimenpiteet ovat erinomaisia, ja kannatan niistä jokaista.
Ilokseni voin myös todeta, että juuri tuonsuuntaista työtä Suomessa tällä hetkellä tehdään.
Kaikkien yhteinen ymmärrys on siitä, että me tuhlaamme yhteisiä varoja auttamalla ihmi-
2



Pöytäkirjan asiakohta PTK 123/2018 vp
siä liian myöhään tai liian sirpaleisella tavalla. Siksi kaiken ytimessä pitää olla vanhem-
muuden tuki, joka parhaimmillaan ja kaiken ytimessä tukee lasta, jonka kasvatusvastuussa
vanhemmat ovat. 

Tähän liittyy myös peruspalveluiden saatavuus. Tavoitteemme on koko sote-uudistuk-
senkin äärellä, että mielenterveyspalvelut olisivat tiiviimmin yhdistettynä ja kytkettynä sii-
hen tavalliseen lääkäri- tai sairaanhoitajavastaanottoon. Esimerkiksi suomalaiset mielen-
terveyshoitajat tekevät erinomaista työtä, ja tuota resurssia jokaisen tulevan maakunnan
kannattaa hyödyntää, ja mikä parasta, meillä on tieto, että tulevat maakunnat haluavat näin
myös tehdä.

16.17 Krista Mikkonen vihr (vastauspuheenvuoro): Arvoisa puhemies! Lasten ja nuor-
ten mielenterveysongelmat ja niiden kasvu on todella hälyttävää, ja se on asia, mihin mei-
dän täytyy yhdessä puuttua. On erittäin tärkeää, että me varmistamme riittävät resurssit.
Nyt ongelmat ja lähetteiden määrät ovat kasvaneet, mutta resurssit eivät ole kasvaneet sa-
massa suhteessa, ja tämä täytyy ehdottomasti korjata. Myös maan eri osissa on erilainen ti-
lanne, ja on selvästi alueita, missä hoitoonpääsy paljon vaikeampaa, ja näin ei saisi olla. 

Tässä puhuttiin paljon siitä, kuinka tärkeää on puuttua asioihin mahdollisimman varhai-
sessa vaiheessa. Esimerkiksi varhaiskasvatus on paikka, joka pystyy tukemaan perheitä, ja
siellä olisi mahdollisuus puuttua ongelmiin ajoissa. Mutta kuitenkin meidän koulutuspolul-
lamme varhaiskasvatus on ainoa paikka, missä ei ole pysyviä psykologin palveluita tai ku-
raattorin palveluita. Onko hallituksella tahtoa tuoda nämä palvelut pysyvästi myös osaksi
varhaiskasvatusta?

16.18 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Viime kesänä eduskunta hyväksyi uuden varhaiskasvatuslain, joka painottaa ja alle-
viivaa lapsen etua ja lapsen edun ensisijaisuutta, ja se toi monia parannuksia varhaiskasva-
tuksen tulevaisuuteen ja varhaiskasvatuksen laatuun. Lain seuraava vaihe on jo käynnisty-
mässä ja käynnistynytkin, ja valmistelemme parhaillaan työryhmän asettamista pohtimaan
näitä tuen kokonaisuuksia, että millaisilla rakenteilla on viisasta varhaiskasvatukseen tuo-
da lisää tukea erityistä tukea tarvitseville lapsille, jotta se painopiste avussa ja tuessa voisi
olla mahdollisimman varhaisessa vaiheessa, jotta esimerkiksi oppimisongelmia tai oppi-
misvaikeuksia voitaisiin tunnistaa jo ennalta ja jotta päiväkoti voisi tulevaisuudessa entistä
vahvemmin tukea vanhemmuutta ja ohjata avun lähteille, esimerkiksi vaikkapa perhekes-
kuksen tai neuvolan piiriin, jos perhe tarvitsee kokonaisvaltaisesti enemmän tukea. Eli seu-
raava vaihe on jo käynnistymässä ja tulossa, ja ammattilaiset tätä valmistelevat.

16.20 Mikaela Nylander r (vastauspuheenvuoro): Arvoisa puhemies, värderade talman!
FinFamilla on meneillään kampanja, jossa todetaan, että joka neljäs lapsi on lapsiomainen.
Tämä tarkoittaa siis, että joka neljäs lapsi elää perheessä, jossa vanhemmalla on mielenter-
veys- tai päihdeongelmia. Jos perhe tai lapsi ei saa apua tähän tilanteeseen, se johtaa yleen-
sä siihen, että lapsesta tulee se, joka huolehtii vanhemmistaan tai vanhemmastaan ja per-
heestään ja koko arjesta. 

Värderade talman! Barn blir ibland lämnade ensamma med sina föräldrar som har rus-
medelsproblem eller mentala problem.
3



Pöytäkirjan asiakohta PTK 123/2018 vp
Ja kysymykseni kuuluu: miten voidaan turvata, että niillä muilla aikuisilla siinä lapsen ym-
pärillä olisi riittävästi tietoa, taitoa ja että he reagoisivat tähän tilanteeseen ja tarjoaisivat
apua tälle lapselle, joka jää yleensä aika yksin?

16.21 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Minusta Suomesta vuonna 2018 kertoo hyvää se, että eduskunnan suuri sali
nytkin pääaiheenaan keskustelee kansalaistemme hyvinvoinnista myös mielenterveyden
osalta. Se on erinomainen ilmiö, että me tunnistamme, että kansakunta, joka on saavutta-
nut paljon hyvää, on vajavainen siinä, että me emme ole tarpeeksi uskaltaneet puhua, ja
liian usein mielenterveydenongelmat, pitkittyneet tai lyhyemmät jaksot, ovat olleet salat-
tuja, vaiettuja tai vaikeita puheenaiheita. Se on ensimmäinen vastaukseni: että kun asioista
uskalletaan puhua, silloin ehkä joku uskaltaa myös puuttua.

Ylipäätään ottaen lapsi mielenterveysongelmaisen aikuisen omaisena tai lapsen omat
ongelmat muistuttavat meitä siitä, että täällä moneen kertaan keskusteltu alhainen synty-
vyys johtaa siihen, että yhtään lasta ei olisi varaa menettää, kun lapsia syntyy niin paljon
vähemmän. Joka ikinen tarvitaan tämän Suomen tulevaisuuden rakentamiseen.

FinFami mainittuna järjestönä [Puhemies koputtaa] ja monet muut [Puhemies: Aika!]
tukevat juuri tuota aikuisten läsnäoloa lapsen arjessa, ja katson, [Puhemies koputtaa] myös
järjestöjen suuntaan tässä kysymyksessä.

16.22 Hannakaisa Heikkinen kesk (vastauspuheenvuoro): Arvoisa rouva puhemies! Mi-
nisteri Saarikko nosti todella tärkeän asian esille: lapsia syntyy Suomeen historiallisen vä-
hän. 

Aikaisemmassa puheenvuorossanne toitte hienosti esille myös vanhemmuuden tuen
merkityksen. Lapsi tarvitsee vanhempiaan paitsi pikkulapsiaikana myös juuri murrosiän
aikana. 

On tärkeää, että meillä on yhteiskunnassa verkosto, joka auttaa silloin, kun tarvitaan,
mutta on kaikista tärkeintä, että me teemme semmoisia asioita, joilla voimme ennaltaeh-
käistä perheiden, lasten ja nuorten pahoinvointia. 

Ja tässä kysymys laajentuukin työelämäasioihin. Ministeri, mitä näette, että voimme
tehdä, jotta työpaikoilla joustot, osa-aikatyö yleistyisivät [Sari Sarkomaa: Perhevapaauu-
distus!] ja ylipäätänsä lapsi olisi tervetullut myös työnantajan näkökulmasta? Koen, että
tämä on hyvin tärkeä ulottuvuus, jotta meidän nuoret ja vähän vanhemmat aikuiset uskal-
taisivat synnyttää — heillä olisi aikaa olla kotona silloin, [Puhemies koputtaa] kun lapsi on
pieni, ja heillä olisi aikaa olla läsnä silloin, [Puhemies: Aika!] kun nuoruus kuohuttaa. [Ti-
mo Harakka: Eiks se olis perhevapaauudistus?]

16.23 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! On hyvä tunnistaa, että mielenterveysongelmista puhuttaessa emme puhu
jostakin sellaisesta marginaalisesta joukosta, joka monilla mittareilla on yhteiskunnan huo-
no-osaisempi vaikka talouden tai työelämän näkökulmasta, vaan tämä aihe koskettaa myös
sellaista joukkoa, jota mielellään nimitämme yhteiskunnan hyväosaisiksi. Sellaisissakin
kodeissa voi olla pahoinvointia, paljonkin pahoinvointia juuri elämän ruuhkavuosien kes-
kellä. 

Kysymyksenne alkuosa oli minusta oleellinen siltä osin, että me olemme tottuneet kes-
kustelemaan lapsuuden tuesta varsin paljon ja oikeutetusti varhaisten vuosien kannalta,
4



Pöytäkirjan asiakohta PTK 123/2018 vp
mutta kriittinen vaihe, nivelvaihe, on vaikkapa yläkoulun ja toisen asteen opintojen välis-
sä, se, että vanhemmat eivät siinä kohti vetäytyisi kasvatusvastuustaan ja nuoren tuesta ja
että omalta lapselta olisi työelämän pyörteessä aikaa kysyä, mitä kuuluu, miten sinulla me-
nee, jotta voisi varmistua siitä, että asiat ovat hyvin eivätkä mielenterveysongelmat aina-
kaan pahenisi. [Puhemies koputtaa] Kaikki palaa perustason palveluihin ja ennalta eh-
käisevään vanhemmuudenkin tukeen.

16.24 Sari Sarkomaa kok (vastauspuheenvuoro): Arvoisa puhemies! Ei ole terveyttä il-
man mielenterveyttä. Kun puhutaan lapsista ja heidän mielenterveydestään, puhutaan Suo-
men tulevaisuuden kannalta ehkä yhdestä keskeisimmästä asiasta. Meillä paljon on hyvää
tehty lapsi- ja perhepalveluissa, mutta meillä on systemaattinen virhe siinä, että hyvin
usein, kun hoidamme esimerkiksi päihdeongelmaista tai mielenterveysongelmaista aikuis-
ta, unohdamme, että hän saattaa olla vanhempi. Kun lapsi on otettu huostaan, niin hyvin
usein jää perhe vaille tukea, ja tämän on myös Valtiontalouden tarkastusvirasto raportis-
saan osoittanut.

Kysynkin: mitä me vielä tällä vaalikaudella voisimme tehdä, että tukisimme vanhem-
muutta? Jos me puhumme lapsesta, niin aina pitää puhua vanhemmista, ja vanhemmat ovat
ne vastuulliset ja vahvemmat kantajat, jotka huolehtivat siitä, että lapsi voi hyvin. Mitä vie-
lä tällä eduskuntakaudella voisimme tehdä, että palveluissa otettaisiin huomioon, että lap-
sella on vanhemmat, ja tuettaisiin sitä vanhemmuutta?

16.25 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Tämä kysymys on laaja ja tärkeä ja muistuttaa ehkä siitä samasta kantavasta
teemasta koko tässä keskustelussa: miten ihminen ja hänen lähipiirinsä olisi palveluissam-
me kokonaisuus. Yhä uudelleen ajattelen, että Suomi muodollisesti tarjoaa paljon hyvää,
mutta kohtaavatko palvelut ja katsotaanko niissä kokonaisuutta ja samaan suuntaan.

Yksittäisenä onnistuneena esimerkkinä kokonaisuuden katsomisesta on palvelu, jossa
tiedän edustaja Sarkomaan ja monen muun, muun muassa varapuhemiehen, tehneen hyvää
työtä, joka liittyy päihdeäitejä koskevaan työhön yhteiskunnassa. Siihen eduskunta on
useina vuosina halunnut kohdentaa lisävaroja. Me olemme saaneet ansiokasta tutkimus-
työtä sen vaikutuksesta, kun päihdeongelmainen nainen, tuleva äiti, onkin kohdattu myös
sen äitiyden ja pienen vauvan hoidon näkökulman kautta, ja olen iloinen, että tämä hallitus
päätyi myös suoraan tukemaan päihdeäitien kuntouttamiseen liittyvää toimintaa. Se on
monen sinnikkään kansanedustajan pitkän työn tulos, mistä kuuluu kiitos heille.

16.27 Krista Kiuru sd (vastauspuheenvuoro): Arvoisa puhemies! Hiukan särähti tuossa
aikaisemmin korvaan se, että on tärkeää, että näistä asioista puhutaan. Haluaisin kuitenkin
vedota siihen, että ei ole tärkeää vain se, että näistä asioista puhutaan, vaan myös se, että
toimitaan. Tämä on erittäin vakava ongelma. Ajatelkaa nyt, hyvänen aika: joka viides lapsi
tai nuori, pahimmillaan joka neljäs lapsi tai nuori, kärsii mielenterveysongelmista. Ei sii-
hen riitä selitykseksi, että tässä me nyt yritämme palveluverkkoa sotella parantaa. Ei kaik-
kea voi soten alle haudata. Mielenterveyslakihan kaatui ministeriössä käytännössä sen ta-
kia, että valmistelu petti. Enkä usko ollenkaan, että tämä tuli ministerille yllätyksenä. Nyt
me olemme tilanteessa, että näin ei voi jatkua näin tärkeissä asioissa.

Me olemme puhuneet todella paljon taloudellisesta kestävyysvajeesta tässä salissa.
Kuinka iso kestävyysvaje on se, että nämä lapset jäävät oman onnensa nojaan jatkossakin?
5



Pöytäkirjan asiakohta PTK 123/2018 vp
[Puhemies koputtaa] Palvelut eivät ole sillä tasolla, että heitä pystyttäisiin auttamaan. [Pu-
hemies koputtaa] Siksi vielä kerran vetoan ministeriin: olisiko vielä jotakin tehtävissä?

16.28 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Valiokunnan puheenjohtaja Kiurun arvio siitä, mitä tuolle yksittäiselle tär-
keälle lakiuudistukselle tapahtui, oli siltä osin oikea ja hyvin valitettava.

Samalla tietysti tunnistan, että olisi aina helpompi vastata, että tämä ja tämä pykälä
muuttamalla Suomi muuttuisi. Mutta valitettavasti näin ei ole — siksi tylsähkön kuuloinen
vastaus, jonka minulle antoi myös sosiaalipsykiatrian professori Sami Pirkola, jonka olen
kutsunut vetämään tätä uudistustyötä, tätä isoa strategista ajattelua mielenterveyden tärke-
ydestä. Hän toteaa näin, viitaten myöskin mainitsemiinne lukumääriin: ”Olisi virhepäätel-
mä tulkita paine erikoissairaanhoidon mielenterveyspalveluissa pelkästään jonkinlaisena
pahoinvoinnin ilmentymänä, sillä kyseessä on ennen kaikkea systeemin ongelma, jolle
voidaan järkevällä suunnittelulla ja kohtuullisella resursoinnilla tehdä paljonkin.” Hänkin
palaa ajatuksissaan siis siihen, että voisimme löytää keinot auttaa ajoissa. Ja vaikka se ei
vaadi pykälämuutosta, totean, että perhekeskustyö ja varhaiskasvatuksen ja sote-palvelui-
den yhtymäpinta on esimerkiksi yksi [Puhemies koputtaa] konkreettisimpia vastauksia,
joita nyt voidaan antaa.

16.29 Leena Meri ps (vastauspuheenvuoro): Arvoisa puhemies! Täällä tuotiin esille, että
mielenterveyslaki ei ole pikapuoliin tulossa, ja tietysti tuolla katsojat ja kuulijat odottavat
niitä konkreettisia toimenpiteitä. Kävin muutama viikko sitten Mielenterveysyhdistys Ver-
sossa tapaamassa nuoria, ja heillä, samoin kuin henkilökunnalla, oli kova huoli nimen-
omaan yhdistysten ja yhdistystoiminnan jatkosta. He toimivat paljon veikkausvarojen tur-
vin ja samaten kuntien avustusten turvin, ja tässä on hyvin paljon eriarvoisuutta. Nyt tie-
dän, että valiokunnissa on niin sanottuja ”joululahjarahoja” jaossa, ja toivoisin, että näitä
rahoja suunnattaisiin mielenterveystyöhön nuorten tueksi, koska tämä lainsäädäntö, jos se
viipyy, niin me menetämme aina ja aina uusia sukupolvia. 

Kysyisin ministeriltä: voisitteko te tukea erityisesti näissä valtiovarainvaliokunnan pää-
töksissä sitä, että laitetaan nuorille nyt apua ja tukea ja sitä rahaa, jolla sitä tehdään?

16.30 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Edustaja Meri, ne jaot ja rahat, joista puhutte, on kansanvallan ja eduskunnan
käsissä, ja uskon, että teette niiden suhteen joka tapauksessa viisaita ratkaisuja. Totta kai
tuen kaikkea sitä työtä, joka vahvistaa ajoissa puuttumista mielenterveyden ongelmiin ja
voidaan myös iloita yhdessä siitä, että erityisesti vaikkapa veikkausvoittovaroista kohden-
netaan paljon rahaa nimenomaan mielenterveysjärjestöille jo tänä päivänä, ja tätä työtä
myös kunnat tukevat vaikkapa mielenterveyden klubitalotoiminnoilla ja muilla eri-ikäis-
ten ihmisryhmien mielenterveyskuntoutujien tilanteen hoidolla. 

Haluan tähän kysymykseen täydentää vastausta myös siitä, mitä tapahtuu kentällä.
Oleellista on se, miten nämä tulevat maakunnat tulevat suhtautumaan ja tunnistamaan tä-
män ilmiön, joka liittyy lasten ja nuorten pahoinvointiin ja tähän palveluketjun ontumi-
seen. Olen ilahtunut siitä, että maakuntien kanssa käydyissä neuvotteluissa, valmistelukes-
kusteluissa valtaosa maakunnista on oma-aloitteisesti nostanut tämän esiin ja todennut, että
tämä tulee olemaan erikoisala, siis psykiatria, sellaisena palveluna, joka halutaan tuoda pe-
rustason kylkeen [Puhemies koputtaa] nimenomaan sote-keskuksiin helposti saataville.
6



Pöytäkirjan asiakohta PTK 123/2018 vp
16.31 Aino-Kaisa Pekonen vas (vastauspuheenvuoro): Arvoisa puhemies! Kuten täällä
on jo moneen kertaan todettu, niin mielenterveysongelmat ovat lisääntyneet tai ainakin on-
gelmiin haetaan entistä useammin apua. Mielenterveysongelmat, ahdistuneisuus ja masen-
nus eivät ehkä ole meidän yhteiskunnassamme enää niin valtava tabu, ja minä pidän sitä
erittäin hyvänä asiana, että lapset ja nuoret ja me aikuisetkin osaamme ja pystymme hake-
maan apua. Se, mitä meidän pitää tehdä, on ehdottomasti reagoida resursseilla, reagoida
siihen, että ihmiset pääsevät entistä helpommin, entistä nopeammin hoitoon ja saavat
myöskin apua. Meidän pitää myös pystyä reagoimaan ennaltaehkäisevästi, ja erityisesti
nuorten kohdalla pidän sitä äärimmäisen tärkeänä. Teini-ikään ja varhaisnuoruuteen liittyy
paljon kasvukipuja, jotka myös voivat aiheuttaa hämmennystä, ahdistuneisuutta ja masen-
nusta. 

Ministeri Grahn-Laasonen: Miten te näette koulujen tilanteen? Usein kuulee, että opet-
tajien aika kuluu usein paljon muuhun kuin nimenomaiseen opettamiseen. Miten me voi-
simme lisätä psykiatrista tukea myös kouluihin, [Puhemies koputtaa] jotta voitaisiin puut-
tuu nopeasti näihin ongelmiin?

16.33 Opetusministeri Sanni Grahn-Laasonen (vastauspuheenvuoro): Arvoisa puhe-
mies! Hyvin on tässä salissa jo todettu sekin, että myös murrosikäisten nuorten kohdalla
kaivataan sitä vanhemmuutta ja vastuunottoa ja rajojen asettamista. Se luo turvallisuuden
tunnetta ja tukee kasvua ja kehitystä, ja samaa tehtävää voi tukea myöskin koulut omalta
osaltaan. Meillä on kouluissa kuraattoreja, psykologeja opettajien työn tukena, ja sen lisäk-
si on rakennettu moniammatillisia yhteyksiä, joiden kautta voidaan myös ohjata nuoria
avun tarpeeseen. Sen lisäksi meillä on matalan kynnyksen nuorisotoimintaa ja paljon har-
rastustoimintaa, mutta se kysymys on varmasti myöskin monesti siitä hetkestä, siitä koh-
taamisesta, että onko sellaista osaamista puuttua, tunnistaa. 

Aiemmin mainittiin esimerkiksi tämä viiltelyongelma, että osataanko tunnistaa, osa-
taanko reagoida, kohdata nuori, ottaa puheeksi asioita, ja siinä meillä on varmasti kehittä-
misen paikkaa myös esimerkiksi opettajien täydennyskoulutuksen kautta. Mutta moniam-
matillisessa yhteistyössä näen kyllä olevan sellaisen ratkaisun, joka voi tuoda lyhyelläkin
aikavälillä lisää resurssia tähän työhön.

16.34 Kristiina Salonen sd (vastauspuheenvuoro): Arvoisa puhemies! Olen pahoillani
siitä uutisesta, että laki ei ole tulossa enää eduskuntaan. Me olisimme tarvinneet mielenter-
veyslain uudistuksen. Strategia on toki tärkeä asia, mutta nämä nuoret ovat jo aikuisia sen
toteutusvaiheessa. Heitä se ei valitettavasti enää auta.

Onneksi emme kuitenkaan nyt kuitanneet tätä tärkeää asiaa sillä, että valtaosa nuorista
voi hyvin. Vaikka se on hyvä asia, on erittäin tärkeää, että me uskallamme puhua niistä
nuorista, jotka apua tarvitsevat. Olemme nostaneet esille sen, että lähetteiden määrä on
noussut ja resurssien määrä on pysynyt samana. Näin ei voi jatkossa olla. Olemme myös-
kin kuulleet ammattilaisilta, että he pitävät kiinni hoitotakuusta, mutta ensimmäisen ker-
ran jälkeen hoitoon voi tulla pitkä tauko. Tämä on kestämätöntä. Millä voimme nyt nopeas-
ti paikata ne puutteet, jotka jäävät lainsäädännön uudistamisella [Puhemies koputtaa] to-
teuttamatta?

16.35 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Ensiksi haluan kommentoida tätä vielä kerran esiin nostamaanne lainsäädän-
7



Pöytäkirjan asiakohta PTK 123/2018 vp
nön puutetta. Oppositio, niin kuin koko eduskunta, on vaatinut hyvää lainsäädäntöä, ja so-
siaali- ja terveysvaliokunta on avoimesti kertonut myös valtavasta työruuhkasta. Nämä
kaksi seikkaa olivat vaikuttamassa myös arviooni siitä, että haluan tuoda sellaista lainsää-
däntöä, joka on mielenterveysongelmaisten ja -potilaiden kannalta taatusti parempi. Olen
siitä pahoillani siltä osin, että minäkin olisin halunnut tuoda tuon lain mutta realiteetit tu-
livat valmistelussa vastaan.

Mitä tulee siihen, mitä voimme tehdä: Suomessa on vuosia niin maakunta-, kunta-, sai-
raanhoitopiiri- kuin eduskuntatasolla keskusteltu rakenteista. Se iso ratkaisu vielä antaa
odotuttaa itseään. Olen aivan varma, että yksi ratkaisu myös täällä mielenterveyden palve-
luketjun äärellä on se, että perustason sosiaalipalveluiden ja terveydenhuollon sekä erikois-
sairaanhoidon vastuuhartiat muuttuvat yhteisiksi. Sillä voidaan parhaiten vaikuttaa siihen
hoitoketjuun. Me emme voi luvata [Puhemies koputtaa] ihmisille automaattisesti [Puhe-
mies: Aika!] valtavaa määrää lisää resursseja mutta niiden [Puhemies koputtaa] uudelleen-
jakamisen kyllä voimme.

Kysymyksen käsittely päättyi.
8


