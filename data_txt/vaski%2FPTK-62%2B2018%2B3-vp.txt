















































DEM45A4.tmp.xml


Pöytäkirjan asiakohta PTK 62/2018 vp
Pöytäkirjan asiakohta 

PTK 62/2018 vp

Täysistunto

Keskiviikko 6.6.2018 klo 14.04—18.01

3. Hallituksen esitys eduskunnalle laiksi lainajyvästöistä ja siemenrahastoista annetun lain 
kumoamisesta

Hallituksen esitys HE 75/2018 vp

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 3. asia.
Puhemiesneuvosto ehdottaa, että asia lähetetään maa- ja metsätalousvaliokuntaan.

Täällä on ministeri Leppä pyytänyt esittelypuheenvuoron mutta ei taida olla nyt paikal-
la. — Edustaja Kulmala, olkaa hyvä.

Keskustelu

17.57 Kari Kulmala sin: Arvoisa rouva puhemies! Esityksessä ehdotetaan kumottavaksi
lainajyvästöistä ja siemenrahastoista annettu laki. Esityksen myötä lainajyvästöt ja siemen-
rahastot lakkautettaisiin, koska ne eivät enää nykyisin toimi kyseisten lakien mukaisessa
tarkoituksessa. Tämä ei ole ollenkaan ihme, koska lainajyvästö- ja siemenrahastojärjestel-
mä on peräisin Ruotsin vallan ajalta.

Lainajyvästön tarkoitus on ollut erinomainen. Eli tarkoituksena on ollut hankkia, säilyt-
tää ja antaa velaksi siemen- tai syömäviljaa tai molempia. Siemenrahaston tarkoitus on ol-
lut vähintäänkin yhtä hyvä, eli tarkoituksena on ollut antaa etupäässä kadon aiheuttaman
pulan vallitessa rahavaroja velaksi siemenviljan hankintaa varten. Lainajyvästöt ja siemen-
rahastot ovat kuitenkin nykyoloissa menettäneet lain tarkoittaman merkityksensä.

Viime vuosina tehtyjen selvitysten mukaan on olemassa vielä seitsemän lainajyvästöä
tai siemenrahastoa. Lakkautettavien lainajyvästöjen ja siemenrahastojen tulee kahden vuo-
den kuluessa lain voimaantulosta tehdä selvitys niiden omaisuudesta, veroista ja varoista
sekä luovuttaa omaisuus ja varat velkojen maksamisen jälkeen maataloutta edistävään toi-
mintaan ja ilmoittaa toimenpiteiden suorittamisesta maa- ja metsätalousministeriölle. Jos
toimenpiteitä ei toteuteta säädetyssä määräajassa, siirtyvät lainajyvästöjen ja siemenrahas-
tojen omaisuus, varat ja velat kunnalle tai manttaalikunnalle. Kunnan ja manttaalikunnan
tulee tämän jälkeen käyttää omaisuus ja varat maataloutta edistävään toimintaan alueel-
laan.

Esityksellä ei arvioida olevan merkittäviä taloudellisia vaikutuksia eikä vaikutuksia vi-
ranomaisten toimintaan.

Mielestäni tämä on hyvä ja tarpeellinen esitys, koska lakien kumoaminen poistaa samal-
la tarpeetonta sääntelyä.

Keskustelu päättyi.
 Tarkistettu
4.0



Pöytäkirjan asiakohta PTK 62/2018 vp
Asia lähetettiin maa- ja metsätalousvaliokuntaan.
2


