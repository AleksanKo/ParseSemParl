















































DEM1547.tmp.xml


Pöytäkirjan asiakohta PTK 106/2018 vp
Pöytäkirjan asiakohta 

PTK 106/2018 vp

Täysistunto

Keskiviikko 24.10.2018 klo 13.59—17.50

8. Hallituksen esitys eduskunnalle laiksi kuntarakennelain muuttamisesta
Hallituksen esitys HE 193/2018 vp

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 8. asia. Puhemiesneuvosto ehdottaa, että asia lähetetään hallintovaliokuntaan.

Lähetekeskusteluun varataan enintään 45 minuuttia. Mikäli puhujalistaa ei ehditä anne-
tussa ajassa käydä loppuun, asiakohdan käsittely keskeytetään ja sitä jatketaan tämän päi-
vän istunnossa muiden asiakohtien tultua käsitellyiksi. Jos keskustelu asiasta puolestaan
päättyy ennen sille varatun määräajan päättymistä, siirrytään päiväjärjestyksen seuraa-
vaan, 9. asiakohtaan.

Keskustelu

16.35 Kunta- ja uudistusministeri Anu Vehviläinen (esittelypuheenvuoro): Arvoisa
puhemies! Kunnille on maksettu Suomessa yhdistymisavustuksia valtion talousarviova-
roista 1970-luvulta alkaen. Merkittävimmillään yhdistymisavustusjärjestelmä oli kymme-
nisen vuotta sitten Paras-hankkeen aikana. Vuosien 2007—2013 välillä kuntien määrä vä-
hentyi lähes sadalla. Näille kunnille maksettiin yhdistymisavustuksia noin 360 miljoonaa
euroa. 

Viime vaalikaudella säädetty kuntarakennelaki sisälsi edelleen yhdistymisavustukset
vuodesta 2014 vuoden 2017 alkuun, mutta kuntaliitosten määrä on vähentynyt siten, että
niitä on toteutunut näinä vuosina vain yhdeksän. Näissä liitoksissa on yleensä ollut taustal-
la yhdistyvän kunnan heikko taloudellinen tilanne. Vuoden 2017 jälkeen ei kuntien yhdis-
tymiseen ole kuitenkaan ollut tarjolla lainkaan yhdistymisavustusta tai valtionosuusmene-
tysten kompensointia. 

Hallitusohjelman mukaan hallitus tukee vapaaehtoisia kuntaliitoksia. Tavoitteen tuke-
miseksi kuntarakennelakiin ehdotetaan nyt lisättäväksi säännökset kuntien yhdistymisen
harkinnanvaraisesta yhdistymisavustuksesta. Kyseessä ei ole aiempaan tapaan määräaikai-
nen muutos, vaan uuden avustuksen on tarkoitus olla voimassa toistaiseksi.

Uuden avustuksen tarkoituksena on parantaa edellytyksiä kuntien vapaaehtoisiin yhdis-
tymisiin niissä tilanteissa, joissa liitoksessa on mukana kunta, jonka taloudellista asemaa
voidaan lakiehdotuksessa tarkoitetulla tavalla pitää vaikeana. Avustusta voidaan siis
myöntää ensinnäkin niin sanotuille kriisikunnille, joiden talouden tunnusluvut täyttävät
kuntalain mukaiset erityisen vaikeassa taloudellisessa asemassa olevan kunnan kriteerit.
Lisäksi avustusta voitaisiin myöntää sellaisessa tilanteessa, jossa kunnan talouden tunnus-
luvut lähestyvät kriisikunnan raja-arvoja mutta eivät kaikilta osin vielä täytä niitä. Tällä
 Tarkistettu
4.0



Pöytäkirjan asiakohta PTK 106/2018 vp
lievennyksellä halutaan välttää tilanne, että kunnan taloudellinen asema täytyisi kriisiyttää
ennen mahdollista yhdistymistä, vaikka kunnat olisivat muutoin valmiina liitokseen. 

Vuosien 2016 ja 2017 tilinpäätöstietojen perusteella noin 15 kuntaa täyttäisi tällä hetkel-
lä ehdotetun harkinnanvaraisen yhdistymisavustuksen kriteerit. Tähän liittyen on myös
syytä todeta, että hallituksen on määrä antaa vielä tänä syksynä esitys kriisikuntakriteerien
uudistamiseksi. Luonnos on tällä hetkellä lausuntokierroksella. 

Harkinnanvaraisen avustuksen määrä olisi valtioneuvoston harkinnassa, ja se olisi si-
doksissa vaikeassa taloudellisessa asemassa olevan kunnan uudelle kunnalle aiheuttamiin
taloudellisiin vastuisiin. Tapauskohtaisella harkinnalla mahdollistetaan se, että yhdisty-
misavustuksen suuruutta harkittaessa voidaan ottaa huomioon myös sellaisia seikkoja, jot-
ka eivät välttämättä vielä näy kunnan tilinpäätöstiedoissa.

Esityksen mukaan harkinnanvaraista yhdistymisavustusta voitaisiin myöntää valtion ta-
lousarvion rajoissa. Julkisen talouden suunnitelmaan eli kehykseen sisältyy vuosille
2019—2022 10 miljoonan euron määräraha kriisikuntien harkinnanvaraiseen yhdistymis-
avustukseen ensi vuodesta alkaen. Määräraha on siirtoa kuntien peruspalvelujen val-
tionosuudesta. Esitettävällä 10 miljoonan euron määrärahatasolla voitaisiin tukea arviolta
ehkä kahta kolmea vaikeassa taloudellisessa asemassa olevan kunnan yhdistymistä vuosit-
tain. Kuntien yhdistymisen tuloksena syntyvän uuden kunnan näkökulmasta esitettävää
avustusta voidaan pitää merkittävänä, ja se vastaisi huomattavasti aiempaa paremmin vai-
keassa taloudellisessa asemassa olevan kunnan uudelle kunnalle siirtyviin taloudellisiin
vastuisiin.

Esityksen mukaan avustus tulisi käyttää uuden kunnan talouden vahvistamiseen. Laki
on tarkoitettu tulemaan voimaan ensi vuoden alusta, ja ensimmäiset liitokset, joihin sitä
käytännössä voitaisiin soveltaa, voisivat tulla voimaan vuoden 2020 alusta lukien.

16.39 Hanna-Leena Mattila kesk: Arvoisa rouva puhemies! Olisi mielenkiintoista kuul-
la laajemmalti kokemuksia kuntafuusioiden aikaansaannoksista. Itse tulen Raahesta, joka
on tänä päivänä kolme kuntafuusiota kokenut 25 000 asukkaan kaupunki. Ensimmäinen
fuusio Saloisten kunnan kanssa tapahtui vuonna 73, ja syynä oli jo vuosia sitten kuntaisän-
tien kanssa tehty päätös, jossa saatiin leveämmät hartiat tuottaa palveluita ja rakentaa inf-
raa, jota Rautaruukin äkkikasvattama Raahe tarvitsi.

Toinen fuusio tapahtui vuonna 2003 Pattijoen kanssa. Pattijokisilta kysyttiin kansanää-
nestyksellä, haluavatko he liittyä Raaheen. Niukka enemmistö äänesti itsenäisyyden puo-
lesta, mutta kunnanvaltuusto päätti fuusion puolesta. Pattijokiset olivat käyttäneet mielel-
lään monia raahelaisten tuottamia palveluita, ja asiointisuunta oli ollut Raahessa, mutta
omasta kunnasta ei olisi haluttu luopua. Pattijoen Urheilijat tunnettiin maankuuluna pesä-
pallojoukkueena, joten jonkin aikaa se sentään muistutti, mistä kunnasta osaajat olivat ko-
toisin.

Kolmas fuusio on vuodelta 2003 Vihannin liityttyä Raaheen. Vähäväkisyyden riudutta-
ma naapurikunta teki realismiin perustuvan päätöksen saada turvaa edes joillekin palve-
luille jatkossa. Nyt sinne on rakentumassa uusi koulukeskus, ja vanhusten palvelutalokin
valmistuu kohta. Yhdistymisessä saadut porkkanarahat kohdennettiin alueen moniin raha-
tarpeisiin mutta lähinnä harrastamiseen ja virkistykseen. Taidettiinpa jokin tienpätkäkin
asvaltoida.

Arvoisa puhemies! Kuntaliitokset voivat oman kokemuksemme mukaan olla suunta pa-
rempaan, kuten Vihannin tapauksessa, jos vaihtoehtona on palveluiden loputon leikkaami-
2



Pöytäkirjan asiakohta PTK 106/2018 vp
nen eikä edes lakisääteisten palveluiden tuottamisesta meinata selvitä. Pahaa mieltä saat-
taa sen sijaan seurata silloin, jos kuntalaisilla ei ole ajantasaista käsitystä siitä, mihin fuu-
siolla pyritään. Itsenäisyysmiehet ja -naiset saattavat lietsoa pelkoa palveluiden loppumi-
sesta, jos fuusio tapahtuu. On totta, että aika usein rönsyjä leikataan ja säästöjä pyritään ha-
kemaan esimerkiksi hallintoa yhdistämällä tai palvelujen keskittämisellä saman katon alle.
Yhdistymissopimuksia tehtäessä avoimuus ja läpinäkyvyys auttavat asian kiihkottomassa
käsittelyssä. Toki porkkanarahatkin saattavat houkuttaa laittamaan jonkin asian kuntoon,
jos muuta rahoitusta ei ole odotettavissa.

Yli 40 vuoden kokemuksella fuusioista alueellamme voin sanoa, etteivät vanhat kunta-
ja kyläidentiteetit katoa minnekään, vaikka itse kunta lakkautuisikin. Meilläpäin saloiste-
laiset, pattijokiset ja vihantilaiset ovat edelleenkin sitä, mitä ovat, kuten niiden alueella ole-
vat kylät ja niiden asukkaatkin. Paikallinen identiteetti on kuitenkin kaikkein tärkeintä, ja
sitä kautta kuntalainen identifioi itsensä vahvimmin. 

Kannatan hallituksen esitystä laiksi kuntarakennelain muuttamisesta. Toivon, että se
kannustaa asiaa puntaroivia kuntia fuusioihin lisäten niiden elinvoimaa ja kykyä tuottaa
lain edellyttämiä peruspalveluita kuntalaisille, jotka olisivat vielä tyytyväisiä niihin. —
Kiitos.

16.43 Sirpa Paatero sd: Arvoisa rouva puhemies! Erittäin hyvä, että kuntia yhdistyisi tu-
levaisuudessakin. Niin kuin ministeri äsken totesi, niin nyt on ollut vähän turhankin hiljais-
ta. Meillä on tässä meneillään sosiaali- ja terveydenhuollon järjestäminen suuremmille har-
tioille, mikä on toteutumassa ainakin monien kuntayhtymien kautta. Sen jälkeen kuntien
suurimmaksi tehtäväksi jää koulutuksen ja sivistyksen järjestäminen, ja jo nyt tiedetään,
että meillä on noin sata kuntaa, joissa ei synny sen vertaa lapsia, että niissä voisi yksisar-
jainen peruskoulu kulkea ensimmäisestä luokasta yhdeksänteen, jotenka varmaan paine tä-
hän puoleen tulee kasvamaan.

Paras-hankkeen yhteydessä rahaa käytettiin aika menestyksekkäästi — en kyllä tiedä,
mihin kaikkialle ne rahat ovat menneet. Minulla on muutamia esimerkkejä, että on saatu
rakennettua koulu tai on parannettu terveysasemaa. Mutta joka tapauksessa se oli tukemas-
sa ja skarppaamassa kuntien päättäjiä päätöksentekoon näitten kuntien yhdistämisestä. Nyt
tässä on nämä kolme erilaista kriteeriä, joittenka jälkeen tätä tukea on mahdollista saada.
Yksi niistä on arviointimenettely — sanoisin, että se on se viimesijaisin vaihtoehto — tai
sitten on se, että kunnan alijäämä on vähintään 500 euroa per asukas, tai sitten se, että kol-
men vuoden tilinpäätöstiedot näyttävät, että ne kriteerit, mitkä kuntalain 118 §:ssä ovat ol-
leet tälläkin hetkellä, ovat täyttyneet. Siis näillä kriteereillä, eli tässä kohtaahan on erilai-
nen tukimuoto kuin silloin Paras-laissa, koska Paras-laissahan tukea saivat kaikki kunnat,
jotka itse ilmoittautuivat, että haluavat yhdistyä jonkin toisen kunnan kanssa. Minun mie-
lestäni tämä on kuitenkin hyvä alku sille, että kuntia tästä eteenpäin saataisiin yhdistettyä.
Joskus olen kyllä miettinyt sitä, onko se nyt kovin paljon taloudellisesti helpompaa, jos
kaksi muutaman tuhannen asukkaan kuntaa, jotka ovat molemmat arviointimenettelyssä,
yhdistyvät. Se ei välttämättä paranna sitä tilannetta. 

Minulla on yksi iso hämmästys tai mietintä tässä: Kun valtionosuusbudjetti on siis yksi
könttä, niin miksi tämä taas tehdään niin, että kaikki muut kunnat sitten maksavat nämä?
Elikkä tämä on toisilta kunnilta pois. Kun katson ensi vuoden budjettia, jossa valtionosuuk-
sista lähtee pois 254 miljoonaa, joka sisältää siis indeksileikkaukset ja kaikkea muuta, niin
3



Pöytäkirjan asiakohta PTK 106/2018 vp
sitten tulee samalla tavalla tämä vielä siihen päälle vuoden 2020 aikana. Miksi tämä on
otettava pois muilta kunnilta, jotta jotkut kunnat saadaan yhdistettyä?

16.45 Timo V. Korhonen kesk: Arvoisa puhemies! Ensinnäkin tähän, ovatko kuntien lii-
tokset hyviä vai, lainausmerkeissä, pahoja asioita: en ota siihen kantaa vaan totean vain
sen, että kunnat itse tietävät sen, milloin on syytä sitten mahdollisiin liitoksiin lähteä, ja te-
kevät siitä omia ratkaisujaan.

Sinällään tämä esitys on varmasti erinomaisen myönteinen. Minä olen ymmärtänyt sillä
tavalla, että myös kunnat ovat lausunnoissaan suhtautuneet tähän hyvin myönteisesti, mut-
ta ilmeisesti se, mistä keskustelu on syntynyt, on lähinnä juuri tämä rahoitustapa: tämä ote-
taan sitten kuntien valtionosuuksista tai siitä kokonaispotista. No, ministeri varmaan voi
perustella sitä, minkä vuoksi tämä rahoitus otetaan VOSeista, mutta ainakin minä ymmär-
rän sillä tavalla, että tässä on useitakin järkeviä perusteluja, muun muassa se, että tämä
avustukseen osoitettu rahoitushan palaa takaisin kuntatalouteen ja on merkitykseltään kyl-
lä kovin vähäinen. Jos tässä vaiheessa kohdistetaan 10 miljoonaa ja peruspalvelujen val-
tionosuudet taitavat olla luokkaa 8,5 miljardia, niin tämä osuus on aika vähäinen.

Tätä ehkä voidaan myös verrata tähän harkinnanvaraiseen valtionosuuksien korotuk-
seen, joka niin ikään vähennetään valtionosuuksista. Toisaalta tämä irrottaminen val-
tionosuuksistahan tarkoittaa myös sitä, että rahoitus palaa valtionosuuteen, jos tätä talous-
arviovuonna ei sitten avustuksena käytetä.

Kolmantena voisi arvioida myös näin, että mikäli kyse olisi erillisestä määrärahasta, niin
se olisi alttiimpi vuotuisille budjettimuutoksille ja siten myös pysyvänä avustusjärjestel-
mänä vähemmän uskottava.

Mutta noin kokonaisuutena minä näen tämän erinomaisena esityksenä.

16.48 Hanna-Leena Mattila kesk: Arvoisa rouva puhemies! Kun kymmenisen vuotta
sitten aloitin kuntapolitiikassa, kuulin aika usein vanhemmilta päättäjäkollegoilta heittoja
erilaisia menolisäyksiä tekeville valtuutetuille, että menokuri on välttämätön, koska muu-
ten tulee noutaja.

Koska rahasta on väännetty kättä pitkän aikaa, haluaisin kysyä vastuuministeriltä: Voi-
ko kunta mennä konkurssiin? Voiko kuntaan tulla selvitysmiehiä, jotka voivat pakottaa
heikon talouden kunnan fuusioon vahvemman naapurinsa kanssa? Ja sitten ihan lopuksi:
minkälaisia kokemuksia kuntafuusioista on saatu?

16.48 Lea Mäkipää sin: Arvoisa puhemies! Kun puhutaan vapaaehtoisista kuntaliitoksis-
ta, niin tärkeintä on kuntien välinen luottamus ja avoimuus toisiinsa nähden. Itsekin olen
ollut näissä liitosneuvotteluissa mukana, mutta yhteistyö ei vain natsannut jostain syystä.
Ja toisaalta, jos vähän pienempi kunta liittyisi toiseen kuntaan, niin siinäkään ei ole mie-
lestäni oikein mitään sellaista suurempaa mielenkiintoa. Pitäisi sitten sen pienen kunnan
liittyä suurempaan ja vauraampaan kuntaan.

Mutta sitten vielä kysyisin — jos minä ymmärsin oikein, vaikka tämä oli hyvin selkeä
esitys: nämä vapaaehtoiset liitoskunnat saisivat 10 miljoonaa vuosittain, ja sanoitte, minis-
teri, että ne riittäisivät kahteen kolmeen kuntaan, mutta onko sitten tarkoitus jakaa tätä
10:tä miljoonaa monta vuotta näille kunnille, vai kuinka? En päässyt ihan käsitykseen tästä
asiasta.
4



Pöytäkirjan asiakohta PTK 106/2018 vp
Toinen varapuhemies Tuula Haatainen: Ministeri Vehviläinen, vastauspuheenvuoro, 3
minuuttia.

16.49 Kunta- ja uudistusministeri Anu Vehviläinen: Arvoisa puhemies! Lyhyesti
muutamiin kysymyksiin. Ensinnäkin edustaja Paatero minusta aivan oikein analysoi sitä,
minkälainen se tulevaisuuden kunta on sote- ja maakuntauudistuksen jälkeen. Eli sivistys-,
koulutus- ja varhaiskasvatustehtävät ovat se pääasia, ja ne kuntien VOSitkin tulevat siihen.

Mutta sitten minä ajattelen kyllä niin, että jos puhutaan sellaisista kunnista, joissa on
heikko taloudellinen kantokyky ja lapsia syntyy todella vähäisesti, niin jos on pitkät mat-
kat, niin ei se kuntaliitos kyllä ole siinä välttämättä se ratkaisu. Minä ajattelen niin, että tu-
levalla vuosikymmenellä varmaan pitäisi pohtia entistä enemmän tämmöistä joustavaa it-
sehallintoa kunnan kannalta, sitä, onko olemassa muita ratkaisuja kuin kuntaliitos ja sitten
se, että lapsia viedään entistä pidempiä koulumatkoja eteenpäin. Tämä tulee olemaan kivu-
lias kysymys jatkossa ratkaista.

Mutta sitten tähän VOS-momenttiasiaan, miksi tämä on pois sieltä: Minusta edustaja
Korhonen hyvin perusteli omassa puheenvuorossaan sitä, miksi tämä on tärkeä tai parempi
kuin se erillinen momentti. Tämähän on niin, että totta kai tämä 10 miljoonaa euroa, jota
tässä nyt esitetään ensi vuodesta alkaen, todellakin vahvistaa kuntatalouden koko kuvaa ja
sitä kautta tukee kuntien taloudellista kantokykyä. Minä katson myös sillä tavalla. Jos se
olisi siellä erillisenä momenttina, niin se olisi kyllä näissä oloissa ja tulevissakin oloissa
herkempi muutoksille sitten, jos sitä halutaan leikata, niin että tämä on minusta hyvä, että
tämä on pysyvänä ja tulee näin.

No, sitten edustaja Mäkipää pohdiskeli, miten tätä jaetaan. 10 miljoonaa euroa on se
vuositaso, jota tässä ehdotetaan. Se voi olla — täällä oli näin — esimerkiksi 2—3 kuntaa,
mutta yksittäiselle kunnalle ei varmasti jaeta yhtä 10:tä miljoonaa. Se voi olla myös pie-
nempi. Jos on useampia, vaikka viisi kuntaa, niin silloinhan se pienenee, eikä sitä anneta ta-
sasummaisena, niin että siihen on olemassa tietyt kriteerit. Ja sen 10 miljoonan euron puit-
teissa voidaan katsoa myös, että avustusta voi saada useampanakin vuonna kuin yhtenä
vuonna, mutta se on sitten sitä käytännön päätöksentekoa.

 Edustaja Mattilalle toteaisin vielä sen, että ei kunta voi mennä konkurssiin. Kunnalla,
joka on todella taloudellisessa kriisissä, on arviointimenettely edessä, ja jos se on todella
heikossa kunnossa, niin arviointimenettelyn päässä kyllä sitten häämöttää se pakkoliito-
sasia. Mutta arviointimenettelystä haluan todeta sen, että se ei välttämättä johda pakkolii-
tokseen, kuntaliitokseen, jos kunta pystyy esittämään uskottavan polun, miten se korjaa
omaa talouttaan ja pystyy jatkamaan sitten itsenäisenä. Mutta ehkä tässä kohtaa on niin,
että kun on tämä iso uudistus tulossa, niin tässä on vähän tämmöinen seisova vesi, että ei
myöskään niitä vapaaehtoisia kuntaliitoksia ole juuri nyt vireillä.

Keskustelu päättyi.

Asia lähetettiin hallintovaliokuntaan.
5


