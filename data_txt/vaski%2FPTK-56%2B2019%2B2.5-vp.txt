















































DEM1183.tmp.xml


Pöytäkirjan asiakohta PTK 56/2019 vp

 Tarkistettu
4.0

Pöytäkirjan asiakohta 

PTK 56/2019 vp

Täysistunto

Torstai 24.10.2019 klo 15.59—19.55

2.5. Suullinen kysymys toimenpiteistä perusterveydenhuollon kehittämiseksi (Aki Lindén 
sd)

Suullinen kysymys SKT 47/2019 vp

Suullinen kyselytunti

Puhemies Matti Vanhanen: Edustaja Lindén.

Keskustelu

16.51 Aki Lindén sd: Arvoisa puhemies! Erinomaisen talouspoliittisen debatin jälkeen
siirryn aika arkisiin asioihin. Perusterveydenhuollon tulee olla terveydenhuoltojärjestel-
mämme perusta ja laajemmin peruspalvelujen olla koko sosiaali- ja terveydenhuoltojärjes-
telmän perusta. Tällä hetkellä puoletkaan väestöstä ei pääse viikossa terveyskeskuslääkä-
rin vastaanotolle. Vielä vuonna 2000 tilanne oli toinen. Silloin 80 prosenttia suomalaisista
sai lääketieteellisesti kiireettömissäkin ongelmissa vastaanottoajan viikossa. Jonot ja odo-
tusajat vastaanotolle ovat pitkät, lääkärien virkoja on täyttämättä ja terveyskeskuslääkärit
ovat kertoneet työkuormansa kasvusta. Mitä suunnitelmia ja toimenpiteitä hallituksella on
nykyisen tilanteen korjaamiseksi pikaisesti?

16.52 Perhe- ja peruspalveluministeri Krista Kiuru (vastauspuheenvuoro): Arvoisa
puhemies! Kiitän kysymyksestä. Se osoittaa sen, että Suomessa on paljon asioita, joita pi-
tää parantaa. Tämä on yksi kustannusvaikuttavimpia hankkeita, jos suomalaiset pääsevät
jatkossa paremmin lääkäriin. Perusterveydenhuollon nostaminen keskeiseksi painopis-
teeksi on aivan isoimpia juttuja, jos myöskin kansakunnan kustannusten hallinnan haluam-
me pitää mielessä. On tärkeää, että tunnustamme, että osa pystyy nykyisessäkin palvelura-
kenteessa siihen, että ihmiset tulevat hoidetuiksi, siis ensimmäinen tapaaminen järjestyy jo
alle viikossa, mutta on myös tunnustettava, että näin ei ole kaikkialla.

Edustaja Lindén totesi tässä hyvin, että nyt on aika tehdä isoja muutoksia tässä. Se vaatii
työnjaon kehittämistä. Se vaatii sitä, että me aidosti lisäämme lääkäriresursseja kentällä,
mutta myöskin moniammatillista yhteistyötä. Se vaatii toimintatapojen suurta muutosta.
Se vaatii erilaisia työskentelytapoja, painopisteen muuttamista ennaltaehkäisyyn mutta
myöskin perusterveydenhuollon korostamiseen, [Puhemies koputtaa] ja erikoissairaanhoi-
don yhteistyötä perusterveydenhuollon kanssa. Tämä kaikki tehdään ja hoitotakuuta kiris-
tetään myös lakiin, jotta se toimii ajurina tälle koko uudistukselle.

Kysymyksen käsittely päättyi.


