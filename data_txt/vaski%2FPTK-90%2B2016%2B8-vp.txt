















































DEM67BC.tmpSave.xml


Pöytäkirjan asiakohta PTK 90/2016 vp
Pöytäkirjan asiakohta 

PTK 90/2016 vp

Täysistunto

Tiistai 27.9.2016 klo 14.03—21.47

8. Hallituksen esitys eduskunnalle laeiksi makeisten, jäätelön ja virvoitusjuomien valmiste-
verosta annetun lain sekä eräiden juomapakkausten valmisteverosta annetun lain 3 §:n ja 
liitteen muuttamisesta

Hallituksen esitys HE 137/2016 vp

Lähetekeskustelu

Toinen varapuhemies Arto Satonen: Lähetekeskustelua varten esitellään päiväjärjestyk-
sen 8. asia. Puhemiesneuvosto ehdottaa, että asia lähetetään valtiovarainvaliokuntaan, jol-
le sosiaali- ja terveysvaliokunnan on annettava lausunto.

Keskustelu

18.20 Merja Mäkisalo-Ropponen sd: Arvoisa puhemies! Jos tavoitteena on terveyden
edistäminen, niin sen pitäisi näkyä kaikessa päätöksenteossa. Runsaalla sokerin käytöllä
on yhteys moniin terveysongelmiin ja sairauksiin. Erityisen huolissaan pitäisi olla lasten ja
nuorten sokerin käytöstä, sillä he saavat noin 14 prosenttia kokonaisenergiasta tällä hetkel-
lä sokerista. Ensi vuoden alusta makeisverosta luovutaan ilmeisesti EU-komission ilmoi-
tuksen vuoksi, eli komission mukaan makeisvero vääristää kilpailua samankaltaisten tuot-
teiden välillä ja se on valtiontukisäännösten vastaista.

Tilanne todennäköisesti muuttuisi, jos veroa ei perusteltaisi valtiontaloudellisin perus-
tein, kuten nyt tehdään, vaan veron perusteena käytettäisiin kansanterveyden edistämistä.
Tämmöisiä terveysperusteisia veroja on käytössä tällä hetkellä muissakin Euroopan mais-
sa, ja siksi ihmettelenkin, miksi me emme käyttäisi niitä, miksi me emme edes selvittäisi
tätä asiaa. Makeisveron mekaanisen poistamisen sijasta olisinkin toivonut, että olisi perus-
teellisesti selvitetty, olisiko verotusta voinut muuttaa esimerkiksi sokeriveron suuntaan ja
perusteena käyttää nimenomaan kansanterveyden edistämistä.

18.22 Hanna Sarkkinen vas: Arvoisa puhemies! On mielestäni valitettavaa, että käytös-
sä olleesta makeisverosta nyt luovutaan tai se rajataan koskemaan vain virvoitusjuomia. Se
on valitettavaa kansanterveyden kannalta, sillä hinnalla on kuitenkin merkittävä ohjausvai-
kutus. Verolla on kuitenkin saatu tuloksia sillä tavalla, että kulutus on veron käyttöönoton
jälkeen vakiintunut ja jopa hieman laskenut. Veron poistuminen on valitettavaa myös kan-
santalouden kannalta, kun menetetään 110 miljoonan euron vuosittaiset verotulot.

Nyt kun makeisten ja jäätelön hinnat tulevat veron poistumisen jälkeen laskemaan, on
pelkona, että kulutus lähtee taas nousuun, ja se olisi erittäin valitettava kehitys kansanter-
veyden kannalta ja erityisesti lasten ja nuorten terveyden kannalta. Hallitus perustelee ve-
ron poistoa makeisilta EU-sääntelyllä ja tasapuolisella tuotteiden kohtelulla. On kuitenkin
huomattava, että monessa EU-maassa verotetaan makeisia ja sokeripitoisia tuotteita. Toi-
 Tarkistettu
4.0



Pöytäkirjan asiakohta PTK 90/2016 vp
voisinkin, että sen sijaan, että makeisvero poistetaan makeisilta ja jäätelöltä, ratkottaisiin
mahdollisia tasapuolisuusongelmia mieluummin laajentamalla veroa muihinkin sokeroi-
tuihin ja epäterveellisiin tuotteisiin, kuten muissakin maissa on tehty, ja perustelemalla ve-
ron käyttöä kansanterveyssyillä.

Toivoisin, että valiokuntakäsittelyn aikana voitaisiin vielä miettiä sitä, että sen sijaan,
että tätä veroa rajataan ja vähennetään, jospa sitä laajennettaisiinkin samalla tavalla kuin
monissa muissa EU-maissa on tehty. On perusteltua, että verotusta ohjataan haittojen ve-
rotuksen suuntaan. Mutta hyvää tässä lakiesityksessä on se, ettei maustamattomia kasvi-
pohjaisia maitoa korvaavia juomia enää pidetä tämän veron piirissä.

18.24 Ritva Elomaa ps: Arvoisa puhemies! Kyseisessä hallituksen esityksessä ehdote-
taan virvoitusjuomaveron piiristä poistettavaksi maustamattomat kasvipohjaiset maitoa
korvaavat juomat. Tämä on kannatettava linjaus. Lisäksi pientuottajien jättäminen veron
ulkopuolelle on erinomainen päätös hallitukselta. Myös juomista, jotka sisältävät merkit-
täviä määriä kasvipohjaisia raaka-aineita, tulisi poistaa kyseinen vero. Esimerkiksi kasvis-,
hedelmä- ja marjaraaka-aineita sisältäviä juomia pidetään terveellisinä ja ravitsevina juo-
mina, joiden kulutusta tulisi edistää. Osassa näistä juomista ei käytetä myöskään merkittä-
viä määriä sokeria.

On totta, että aina, kun veroja poistetaan tai höllennetään, aiheuttaa se loven valtion kas-
saan. Kuitenkin yksi huomio terveyden edistämiseksi ja sairauksien ennaltaehkäisemisek-
si on: veron poistaminen myös terveellisiksi todetuista juomista edistäisi niiden kulutusta
ja samalla niiden tuomia terveysvaikutuksia. Näin saattaisimme myös nähdä säästöjä ter-
veysmenoissa, samalla tuettaisiin elintarvikeketjussa mukana olevien yrittäjien toiminta-
edellytyksiä. Kansanterveyden näkökulmasta olisi suotavaa saattaa terveysvaikutuksia
omaavat juomat verohelpotusten piiriin myös.

18.25 Olli-Poika Parviainen vihr: Arvoisa herra puhemies! Tämä esitys on mielestäni
ongelmallinen, kuten täällä esimerkiksi edustajat Mäkisalo-Ropponen ja Sarkkinen ovat
todenneet. Sokerin terveyshaitat ovat kiistattomat. Esimerkiksi WHO on linjannut, ettei
terveyden kannalta sokeria kannattaisi olla ruokavaliossa yli 5:tä prosenttia päivittäisestä
energiatarpeesta. Niin sanottu makeisvero on myös yleisesti laajasti hyväksytty Suomessa,
ja vaikka tässä syytetään EU-sääntelyä muutoksesta, niin uskon, että nämä perustelut eivät
ole kestäviä.

Kansanterveydellisen aikapommin estämiseksi makeisvero kannattaa ja voidaan korva-
ta terveysperustaisella sokeriverolla. Se olisi myös selkeämpi kuin nykyinen verotus. Yli-
päätään tästä verosta luopuminen ei ole tässä taloudellisessa tilanteessa perusteltua. Uusi
vero voitaisiin ottaa käyttöön hyvinkin nopeasti, ja me voisimme ilmoittaa EU-komissiol-
le jo tässä kohtaa, että olemme muuttamassa verotusta, jolloin voisimme jatkaa nykyisellä
verolla, kunnes uusi vero on voimassa. Terveysperustainen sokerivero torjuisi myös muun
maussa lasten ylipainoa ja hampaiden reikiintymistä ja varmasti säästäisi meille rahaa
muualla. Tällainen vero on käytössä jo muun muassa Tanskassa, Unkarissa ja Ranskassa,
joten kuvittelisin, että EU:n kanssa olisi löydettävissä yhteisymmärrys.

Veropolitiikan ei kannata mielestäni, arvoisa puhemies, olla poukkoilevaa, puhumatta-
kaan siitä, että tämä makeisveron poistaminen ilman korvaavaa sokeriveroa aiheuttaa val-
tiolle sellaisia menetyksiä, joille varmasti voisimme keksiä jotain muutakin. Kun mietim-
me, että esimerkiksi ammatillisen koulutuksen leikkaukset ovat noin 190 miljoonaa ja täs-
2



Pöytäkirjan asiakohta PTK 90/2016 vp
sä puhutaan jo yksistään 100 miljoonasta, niin katsoisin aiheelliseksi miettiä vielä uudel-
leen, että löytäisimme keinon yhdessä EU:n kanssa mahdollistaa asiassa hyvä ja järkevä
verotus jatkossakin.

18.27 Anneli Kiljunen sd: Arvoisa herra puhemies! On helppo yhtyä näihin puheenvuo-
roihin, joissa ensinnäkin valitetaan ja hämmästellään tämän verotuksen muuttumista. Meil-
lä on Euroopan unionissa olevaa lainsäädäntöä, joka mahdollistaisi kuitenkin tämän tyyp-
pisen verotuksen ottamista, esimerkkinä Unkari, ja täällä on monia muitakin maita, joissa
on esimerkiksi sokeriveroa käytetty.

Nyt kun täällä minun puheenvuoroni jälkeen on hyvin korkealle arvostettu Timo Kalli
ottamassa puheenvuoroa, niin toivoisin, että hän perustelisi tässä omassa puheenvuoros-
saan ja kertoisi meille, onko valmistelun yhteydessä ollenkaan vahvemmin otettu huo-
mioon kansanterveyden näkökulma ja terveysvaikutukset. Sitä kautta me voisimme vai-
kuttaa ihmisten kulutuskäyttäytymiseen ja verotuksella ohjata ihmisten terveyskäyttäyty-
mistä myönteiseen suuntaan.

18.28 Ilmari Nurminen sd: Arvoisa puhemies! Kuten monet kollegat ovat todenneet,
niin itsekin pidän tätä esitystä varsin haasteellisena nimenomaan kansanterveydellisten
vaikutusten näkökulmasta ja myös näiden verotulomenetyksien johdosta, koska, kuten esi-
merkiksi edustaja Mäkisalo-Ropponen toi esille, lasten ja nuorten sokerin käyttö ylittää jo
nyt hyvin voimakkaastikin erilaiset suositukset, ja tiedetään, että verotuksellisesti voidaan
kulutusta ohjata. Pelkona on, korvataanko näillä sitten muita kansanterveydellisesti tärkei-
tä aterioita ja sitä kautta heikennetään kansanterveydellisiä syitä.

Kuten edustaja Kiljunen toi esille, niin uskon, että me pystymme EU:n kanssa neuvot-
telemaan asian nimenomaan siitä näkökulmasta, että otetaan nämä kansanterveydelliset
syyt ensimmäiseksi syyksi tälle ja katsotaan muista verrokkimaista, minkä kaltaisia vero-
tuselementtejä siellä on käytössä. Kuten täällä on tuotu esille, niin tämmöinen terveysvero
on käytössä muun muassa Unkarissa. Tämän kaltaisia elementtejä meidän tulisi valiokun-
takäsittelyssä myös pohtia, koska tämä on sinällään tärkeä vero nimenomaan kulutusta oh-
jaavana verona.

18.30 Timo Kalli kesk: Arvoisa puhemies! Oma käsitykseni on, että hallituspohjasta riip-
pumatta käsittelyn pohjana meillä täällä tänään olisi ollut ihan vastaava vero. Tämä kiistat-
ta johtuu siitä, että unionin suunnalta valtiovarainministeriötä on tässä asiassa jo monen
vuoden aikana hoputettu ja jotain on ollut pakko tehdä. Siinä, olisiko ollut löydettävissä
joku toinen ratkaisu, jolla olisi ollut terveysvaikutteita — täällä on mainittu esimerkiksi
Unkari ja joitakin muita maita — veikkaan, että varmaan tähän suuntaan ei pelkästään Suo-
messa vaan monessa muussakin jäsenmaassa tullaan kulkemaan.

Siitä olen samaa mieltä, että sokerin terveyshaitat ovat selvät, mutta tähän asiaan liittyy
tietenkin myös toinen puoli. Tässäkin osittain kyllä puolustan suomalaista työtä ja suoma-
laisen elintarviketeollisuuden intressiä ja erityisesti pienempien yritysten toimeentulomah-
dollisuuksia. Nämä ovat asioita, joissa pitäisi löytää laajempia ratkaisuja koko unionin ta-
solta niin, että tällaista asiaa ei käytettäisi kilpailumielessä hyväksi. Tämä asia liittyy tuo-
hon edelliseen asiaan.
3



Pöytäkirjan asiakohta PTK 90/2016 vp
18.31 Riitta Myller sd: Arvoisa puhemies! Euroopan unionin säädökset koskevat sitä,
että tuotteet ovat syrjimättömiä sisämarkkinoilla, mutta on tiettyjä asioita, jotka menevät
tämän yli. Ympäristökysymykset, kansanterveyskysymykset ovat niitä asioita, joilla voi-
daan perustella sitä, miksi toimitaan toisella tavalla. Ja nyt, kun tässä on vielä esimerkkejä
siitä, että monet Euroopan unionin jäsenmaat ovat toimineet niin, että on kyetty nämä kan-
santerveysnäkökulmat pitämään tässä esillä, ihmettelen sitä, miksei myöskin Suomessa tä-
hän ratkaisuun menty. Nyt on kyllä hyvin vahvasti sellainen tunne, että EU:n selän taakse
mennään asiassa, jossa oltaisiin hyvin voitu tehdä toisenlainen ratkaisu.

18.32 Hanna Sarkkinen vas: Arvoisa puhemies! Edustaja Kalli on siinä oikeassa, että
EU:n suunnalta tulee painetta muuttaa tätä lakia, mutta sen sijaan, että nyt hallitus esittää,
että tätä rajataan merkittävällä tavalla — sillä tavalla, että tämä laki ei jatkossa enää koske
lainkaan makeisia eikä jäätelöä — Suomella olisi täysi mahdollisuus muuttaa tätä verotus-
ta sillä tavalla, että tämä koskisi terveysperusteisesti laajempaa sektoria lisättyä sokeria si-
sältäviä tuotteita, jotka ovat kansanterveydellisesti haitallisia ja joita sen takia halutaan eri-
tyisverottaa. Näin tekee moni muu EU-maa, ja niillä monella muulla EU-maalla on täsmäl-
leen sama EU-sääntely taustalla kuin Suomellakin. En siis aivan pysty ostamaan tätä pe-
rustetta, että mitään muuta vaihtoehtoa ei ole, koska se ei kyllä ole totta. Suomella olisi
vaihtoehtona muuttaa tätä verotusta terveysperustaisesti ja laajentaa verotuksen pohjaa
muihinkin lisättyä sokeria sisältäviin tuotteisiin, niin että kyllä nyt tulee tosiaan voimak-
kaasti sellainen olo, että tässä nyt EU:n selän taakse jostain syystä mennään.

18.34 Merja Mäkisalo-Ropponen sd: Arvoisa puhemies! Sehän, halutaanko tukea teolli-
suuden etua vai kansanterveyttä, riippuu aivan poliittisesta tahdosta. Ja jos kansanterveyttä
ei huomioida päätöksenteossa, niin se kyllä tulee lisäämään terveysmenoja tulevaisuudes-
sa. Etenkin tämän lakiesityksen kohdalla tulee huoli lapsista ja nuorista, koska he käyttä-
vät niin paljon näitä sokerituotteita ja siitä on haittaa heidän tulevaisuutensa kannalta. Hei-
dän sokerin käyttöönsä, makeisten käyttöönsä hinta vaikuttaisi varmasti tehokkaasti.

Sokerin epäterveellisyydestä tuskin ollaan kovin eri mieltä, ja terveysperusteiset haitta-
verot ovatkin yksi merkittävä keino parantaa kansanterveyttä, mutta samalla ne toisivat
meille myöskin järkevällä tavalla näitä verotuloja. Ihmettelenkin, miksi ei ole mietitty
mahdollisuutta edetä terveysperusteisesti eli käyttää perusteluna tätä kansanterveysnäkö-
kulmaa, kun se on kuitenkin ollut mahdollista myöskin muissa EU-maissa. Minä toivon
kyllä hartaasti, että asiaa vielä mietittäisiin valiokunnassa uudelleen ja pohdittaisiin jopa
sitä, voisiko tässä palata alkutekijöilleen.

Keskustelu päättyi.

Asia lähetettiin valtiovarainvaliokuntaan, jolle sosiaali- ja terveysvaliokunnan on annetta-
va lausunto.
4


