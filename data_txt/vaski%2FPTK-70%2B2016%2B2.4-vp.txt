















































DEM5AB1.tmpSave.xml


Pöytäkirjan asiakohta PTK 70/2016 vp

 Tarkistettu
4.0

Pöytäkirjan asiakohta 

PTK 70/2016 vp

Täysistunto

Torstai 16.6.2016 klo 16.00—22.44

2.4. Suullinen kysymys TTIP-vapaakauppasopimuksesta (Anne Kalmari kesk)
Suullinen kysymys SKT 73/2016 vp

Suullinen kyselytunti

Toinen varapuhemies Paula Risikko: Seuraava kysymys, edustaja Kalmari.

Keskustelu

16.52 Anne Kalmari kesk: Arvoisa rouva puhemies! Haluaisin kysyä ministeri Toivakal-
ta Euroopan ja Yhdysvaltain välisestä kauppasopimuksesta. Osaltaan tämä investointisuo-
ja- ja kauppasopimus varmaan lisää kasvua, mutta minulla on huoli elintarvikkeiden tur-
vallisuudesta jatkossa. Maataloustuotemarkkinat sovitaan usein sopimuksen loppupuolel-
la, ja näin ei ole vielä varmuutta lopputuloksesta. Euroopassa ja Yhdysvalloissa säädellään
elintarviketurvallisuutta hyvin eri tavalla. Meillä se ketju on hyvin säädeltyä pellolta pöy-
tään asti ja valvonta myös. Yhdysvalloissa ei ole juuri väliä, miten tuotteet on tuotettu, kun-
han lopputuote on kutakuinkin turvallinen, ja elintarvikevirasto on vahvasti kytköksissä
teollisuuteen, jäämärajat ovat hyvin korkeat. Siksi kysyisinkin teiltä, ministeri Toivakka:
Pystyttekö lupaamaan, ettei meille Euroopan markkinoille tule tuotteita, joiden tuotannos-
sa on käytetty esimerkiksi kasvuhormoneja tai antibioottisia kasvun edisteitä? Lupaatteko,
ettei klooripesulla tapeta mikrobeja elintarvikkeista? (Puhemies koputtaa) Ja lupaatteko,
ettemme syö jatkossa kemikaalicocktailia ja vaaranna elintarviketurvallisuutta?

16.53 Ulkomaankauppa- ja kehitysministeri Lenita Toivakka (vastauspuheenvuo-
ro):  Arvoisa rouva puhemies! Kiitos tästä kysymyksestä, hyvin ajankohtainen kysymys.
EU:n ja USA:n vapaakauppasopimusneuvottelut ovat tärkeässä vaiheessa, ja niin sanottu
loppurutistus on edessä, ja neuvotteluissa toivottavasti edetään. Vaikeimmat asiat on neu-
voteltava vielä syksyn aikana, ja toki monissa asioissa on edistytty. Yksi tärkeä asia on tie-
tenkin se, minkälaisen kohtelun ylipäänsä maataloustuotteiden osalta herkät tuotteet tule-
vat saamaan, mutta tältä osin, elintarviketurvallisuuden osalta, ei ole huolta, sillä EU:n
markkinoilla olevien tuotteiden on jatkossa täytettävä EU:n vaatimukset, ja sitä kautta elin-
tarviketurvallisuuden taso ei heikkene. Myöskään gmo-tuotteista ei tässä neuvotella. Sa-
maten kun puhutaan ylipäätänsä terveyteen, turvallisuuteen, kuluttajansuojaan, ympäris-
töön liittyvistä standardeista, niin näissä EU on asettanut riman hyvin korkealle, eli sitä ta-
soa ei tulla heikentämään. Tämä sisältyy EU:n neuvottelumandaattiin, ja tästä tullaan pitä-
mään kiinni.

Kysymyksen käsittely päättyi.


