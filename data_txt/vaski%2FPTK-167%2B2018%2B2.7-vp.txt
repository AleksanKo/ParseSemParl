















































DEM2C7B.tmp.xml


Pöytäkirjan asiakohta PTK 167/2018 vp
Pöytäkirjan asiakohta 

PTK 167/2018 vp

Täysistunto

Torstai 28.2.2019 klo 16.04—20.28

2.7. Suullinen kysymys väsymysoireyhtymän tunnistamisesta ja hoitamisesta (Sari Tanus 
kd)

Suullinen kysymys SKT 279/2018 vp

Suullinen kyselytunti

Ensimmäinen varapuhemies Mauri Pekkarinen: Koska tämä kyselytunti alkoi kuusi
minuuttia myöhässä sattuneesta syystä, tätä kyselytuntia vähän jatketaan. Seuraava kysy-
mys on edustaja Tanuksella.

Keskustelu

17.02 Sari Tanus kd: Arvoisa herra puhemies! Tänään vietetään kansainvälistä harvi-
naisten sairauksien päivää. Kroonista väsymysoireyhtymää sairastavat potilaat ovat yksi
erityinen huolenaiheemme. Heille voi tulla dramaattisia, täysin invalidisoivia oireita. Joil-
lakin tilanne voi näyttää hyvältä, mutta kuntoutus tai joku muu rasite voi romahduttaa hei-
dät täysin sängyn pohjalle. Ongelmana joissakin tapauksissa on ollut paitsi näiden potilai-
den ja heidän omaistensa kohtelu myös heidän hoitamisensa tai paremminkin hoitamatta
jättämisensä julkisella puolella. Ruotsissa ja Norjassa nämä potilaat saavat hoitoja, joita
Suomessakin saa mutta vain yksityispuolella, rahalla. Tosin tätäkin on Valviran toimesta
pyritty rajoittamaan. Kun diagnoosiksi jää vain toiminnallinen häiriö, niin usein nämä po-
tilaat putoavat myös Kelan tukien ulkopuolelle ja talouskin romahtaa. Kysyisinkin nyt
asianosaisilta ministereiltä: onko teillä tietoa tämän potilasryhmän ongelmista, ja kuinka
näihin aiotaan puuttua?

17.03 Perhe- ja peruspalveluministeri Annika Saarikko (vastauspuheenvuoro): Arvoi-
sa puhemies! Jos viittaatte näitten harvinaissairauksien osalta nyt erityisesti väsymysoi-
reyhtymään — ryhmähän on siis valtavan laaja, harvinainen sairaus voi tarkoittaa sellaista,
jota sairastaa Suomessa yksin ja jota maailmalta löytää vain muutamia vastaavia, siksi
myös lääketieteen tutkimus on erityisen tärkeää — niin väsymysoireyhtymään sairastu-
neet ovat minulle hyvinkin tuttu ryhmä. Kyseessä on hyvin kansalaisaktiivinen joukko, on
myös lasten vanhempia tai itse sairastuneita, jotka kokevat, että meidän julkinen tervey-
denhuoltojärjestelmämme ei ole kohdannut heitä riittävällä vakavuudella. Siksi pidän hy-
vänä, että vahvistetaan tätä tutkimustietoa, jota toki sinällään on olemassa. 

Tunnemme myöskin ristiriidan, että näitä tuloksia kiistetään, ja siihen on vaikea ilman
lääketieteellistä koulutusta edes ottaa kantaa. Tärkeää on kuitenkin, että jokainen saa asian-
mukaisen hoidon, voi ylläpitää työkykyään, toimintakykyään. Pidän erityisen tärkeänä,
että nämä lapset voivat esimerkiksi jatkaa koulunkäyntiä. [Puhemies koputtaa] Eduskunta
osoitti tähän lisärahoituksen, ja se käytetään ministeriössä viisaasti.
 Tarkistettu
4.0



Pöytäkirjan asiakohta PTK 167/2018 vp
Kysymyksen käsittely päättyi.
2


