















































DEM2D29.tmpSave.xml


Pöytäkirjan asiakohta PTK 2/2016 vp
Pöytäkirjan asiakohta 

PTK 2/2016 vp

Täysistunto

Torstai 4.2.2016 klo 15.59—21.43

5. Euroopan neuvoston Suomen valtuuskunnan kertomus Euroopan neuvoston parlamen-
taarisen yleiskokouksen toiminnasta vuonna 2014

Kertomus K 6/2015 vp
Valiokunnan mietintö UaVM 1/2015 vp

Ainoa käsittely

Ensimmäinen varapuhemies Mauri Pekkarinen: Ainoaan käsittelyyn esitellään päivä-
järjestyksen 5. asia. Käsittelyn pohjana on ulkoasiainvaliokunnan mietintö UaVM 1/2015
vp.

Keskustelu

17.57 Jaana Pelkonen kok: Arvoisa puhemies! Vuonna 2014 Euroopan neuvoston parla-
mentaarisen yleiskokouksen käsittelemien aiheiden kirjo oli erittäin laaja ja samalla myös
haastava. Äsken paljon puhuttu Venäjän suorittama Krimin valtaus asetti myös Euroopan
neuvoston vakavan tilanteen eteen. Vastalauseena Krimin valtaukselle yleiskokous päätti
poistaa Venäjän edustajilta äänioikeuden yleiskokouksessa vuoden 2014 loppuun asti. Ää-
nioikeuden pidättämistä on sitten jatkettu, ja Ukrainan tilanne oli esillä vuonna 2014 jokai-
sessa yleiskokouksen istunnossa.

Itse kuuluin vuonna 2014 Euroopan neuvoston Suomen valtuuskuntaan varajäsenenä,
mutta sitten varsinaisena jäsenenä kulttuuri-, tiede-, koulutus- ja mediakomiteaan, jossa
erityisen paljon puhuttivat vapaa media, ilmaisun vapaus ja internet. Valmistelin tuona ai-
kana raportin, joka hyväksyttiin huhtikuussa 2014, ja raportti käsitteli kaikkien oikeutta in-
ternetin saatavuuteen. Muutama sana tässä tuohon raporttiin liittyen:

Pääsy internetiin on perusoikeus. Kansainväliset asiantuntijat ovat todenneet sen kuulu-
van sananvapauteen, mutta kun puhutaan palveluista, sen voidaan tulkita kuuluvan myös
muihin oikeuksiin, kuten oikeuteen yksityiselämään. Nettiin pääsyllä on tärkeä rooli myös
opetuksellisena työkaluna. Internetviestintä kasvaa huomattavaa vauhtia ja muuttaa yhä
edelleen yhteiskuntiamme. Mikäli haluamme vahvistaa demokratiaa lisäämällä sähköisiä
vaikuttamismuotoja, on varmistettava, että kansalaisilla on oikeasti myös mahdollisuus
hyödyntää ja käyttää näitä palveluja. Raportissani muistutetaankin muun muassa siitä, että
samalla kun julkishallinto siirtää palvelujaan nettiin, sen tulee myös varmistaa netin saata-
vuus kaikille. Muuten tasa-arvo ei toteudu ja eriarvoistuminen vain lisääntyy. Rajoittamal-
la netin saatavuutta rajoitetaan ihmisten mahdollisuuksia osallistua yhteiskuntaan. Siksi
valtioilla ja yksityisillä palveluntarjoajilla on velvollisuus välttää nettisisällön rajoittamis-
ta, ellei sisältö ole lainvastaista. Valtioiden tulee kehittää internet-infrastruktuuria, jolla
taattaisiin kaikkien tasavertainen mahdollisuus päästä nettiin. Tämä toteutetaan lainsää-
 Tarkistettu
4.0



Pöytäkirjan asiakohta PTK 2/2016 vp
däntöä päivittämällä sekä lisäämällä yhteistyötä yksityisten ja julkisten toimijoiden kans-
sa. Tarvitaan myös lisää tutkimusta ja kansainvälistä yhteistyötä.

Osana kyseisen raporttini valmistelua laadin yhteistyössä Helsingin yliopiston tutkija
Riikka Koulun kanssa Euroopan neuvoston jäsenmaille suosituksia netin saatavuuden var-
mistamiseksi. Raportin kommentointiin saivat osallistua kaikki halukkaat Euroopan neu-
voston jäsenmaissa. Raportissani muun muassa esitetään, että Euroopan neuvoston jäsen-
maat varmistavat netin neutraliteetin ja lisäävät yhteistyötä yksityisten palveluntarjoajien
kanssa, jotta kansalaisilla olisi edullinen ja toimiva pääsy nettiin. Kyseinen raportti siis hy-
väksyttiin Euroopan neuvoston istunnossa keväällä 2014, ja vaikka kyseinen raportti on
nyt hyväksytty, niin näiden tavoitteiden etenemistä on tärkeää seurata myös jatkossa tii-
viisti. — Kiitos.

18.01 Olli-Poika Parviainen vihr: Arvoisa herra puhemies! Vaikka saavuinkin Euroo-
pan neuvoston parlamentaarisen yleiskokouksen Suomen valtuuskuntaan vasta vuonna
2015, niin ajattelin täydentää ja jatkaa hieman tästä, mistä edustaja Pelkonenkin puhui.

Tosiaan samanlaiset huolet, joita Etyjin näkökulmasta tässä jo esitettiin, ovat hyvin vah-
vasti esillä myös Euroopan neuvostossa, ja kehityskulku erityisesti Venäjän suuntaan on
ollut haastava. Viimeksi tänä vuonnahan Venäjän valtuuskunta jätti itse valtakirjansa tar-
kistuttamatta, jotta heidän äänivaltaansa ei voitaisi estää, kuten aikaisemmin on tehty.

Myöskin, kun me puhumme median avoimuudesta, me olemme Suomessakin ajankoh-
taisten kysymysten äärellä. Euroopan neuvoston parlamentaarinen yleiskokous keskusteli
juuri viimeksi esimerkiksi Puolan tilanteesta ja päätti odottaa EU-komission selvitystä, en-
nen kuin ryhdytään jatkotoimiin. Suomessa tämä kytkeytyy parhaillaan menossa olevaan
selvitykseen Yleisradion tulevaisuudesta, ja meidän kannattaakin olla tarkkana, kun Ylen
tulevaisuutta pohditaan, että varmasti tulemme jatkossakin täyttämään kaikki moninaiset
Euroopan neuvoston suositukset, joita asiaan liittyy.

Muuten Euroopan neuvostossa keskustelu on ollut hyvin samansuuntaista kuin täällä
liittyen esimerkiksi pakolaiskriisiin, mutta huolestuneena olen huomannut, että myös esi-
merkiksi äänenpainojen koventuminen ympäri Eurooppaa heijastuu vahvasti Euroopan
neuvoston parlamentaarisen yleiskokouksen toimintaan. Toivoisin, että Suomi vahvistaisi
edelleen asemaansa parlamentaarisessa yleiskokouksessa ja pyrkisi aktiiviseksi sillanra-
kentajaksi. Vaikka Euroopan neuvoston parlamentaarisen yleiskokouksen rooli on hieman
vähentynyt viime vuosina maailmanpolitiikassa, niin katsoisin, että se on sellainen fooru-
mi, jota meidän kannattaisi hyödyntää eduskunnasta käsinkin hieman nykyistä enemmän.
Tästä olennaisin työ on tietenkin meillä valtuuskunnan jäsenillä, mutta toivon, että myös
eduskuntaryhmät aktivoituisivat.

18.03 Eero Heinäluoma sd: Arvoisa puhemies! Euroopan neuvosto on todella vuosikym-
meniä tehnyt erinomaisen arvokasta ja tärkeätä työtä. Se on ollut elin, joka on sitonut eu-
rooppalaiset valtiot ja myös kansat toisiinsa yhteisen arvoperustan kautta. Tähän arvope-
rustaan kuuluu kansalaisoikeusasioita ja kansalaisoikeuksien kunnioitusta, kansalaisjärjes-
töjen toimintamahdollisuuksia, vaalien tarkkailua ja myös vapaata tiedonvälitystä. Kaikis-
sa näissä asioissa meidän pitää olla avoimia ja valmiit kertomaan, mitä itse teemme, ja sa-
malla, että tämä sitoutuminen näihin eurooppalaisiin arvoihin ja Euroopan neuvoston asia-
kirjoihin tai julistuksiin on aidosti voimassa.
2



Pöytäkirjan asiakohta PTK 2/2016 vp
Euroopan neuvoston puolella ollaan nyt samassa tilanteessa tämän dialogin vaikeuden
kanssa kuin Etyjin parlamentaarisen yleiskokouksen puolella. Kun me olemme eri mieltä
— joita tilanteita tulee jatkossakin olemaan, toivottavasti ei niin vakavia kuin ne, mitkä liit-
tyvät tähän Ukrainan ja Krimin tapaukseen — niin sitten kysymys kuuluu, miten vuoropu-
helu mahdollistetaan, jotta voitaisiin hakea ratkaisua. Tiedämme tämän Etyjin parlamen-
taarisen yleiskokouksen ratkaisun Suomen osalta, että Suomi päätyi siihen, että duuman
puhemiehelle ei annettu viisumia saapua tänne. Sitten tiedämme, että Euroopan neuvostos-
sa on äänestyksen jälkeen päädytty epäämään Venäjän duuman valtuuskunnan valtakirjat
sekä yleiskokouksen että komiteatyön osalta.

Kun tässä edellä edustaja Pelkonen viittasi näihin päätöksen syihin, niin kysyn valtuus-
kunnan suomalaisilta läsnä olevilta jäseniltä: Miten on ajateltu kulkea tästä eteenpäin?
Onko niin, että voidaan palauttaa Venäjän valtuuskunnan valtakirjat, heidän oikeutensa,
ennalleen sen jälkeen, kun Krim on palannut Ukrainalle, vai onko tässä joitain muita edel-
lytyksiä, joita vaaditaan, jotta tämä normaali tilanne ja valtuuskuntien kohtaaminen Euroo-
pan neuvoston puitteissa voisi tapahtua? On tärkeätä, että suomalaisilla, myös niillä suo-
malaisilla, jotka siellä edustavat koko Suomen eduskuntaa — hehän eivät ole siellä yksi-
tyishenkilöinä vaan vähän laveammalti edustamassa omia poliittisia ryhmiään eduskun-
nan antamalla valtakirjalla — on joku näköala, miten sitten, kun ongelma on syntynyt, (Pu-
hemies koputtaa) sitä asiaa hoidetaan. Tähän mennessä en ole nähnyt vastausta siihen, mi-
ten tämä aiotaan ratkaista, ja jään odottamaan tästä viisasta opastusta.

18.05 Olli-Poika Parviainen vihr: Arvoisa puhemies! En tiedä, voinko tarjota viisautta
tai opastusta, mutta voin tarjota ajankohtaiskatsauksen tynkää ainakin. Venäjällehän on ta-
kaportti auki heidän valtakirjojensa osalta sikäli, että kun maassa seuraavan kerran on duu-
mavaalit, niin sen jälkeen voidaan valtakirjat jättää tarvittaessa uudelleen, tai näin ainakin
ymmärsin.

Mutta se varsinainen kysymys siitä, miten Venäjän kanssa aiotaan jatkossa toimia, tun-
tuu olevan koko lailla auki. Ukrainalaiset toimivat aktiivisesti Euroopan neuvostossa, ja
heidän kantansa on hyvin selvä, ja se nauttii laajaa luottamusta. Tämä asia on yksittäisen
edustajan näkökulmasta jopa jossain määrin lakaistu nyt siellä useiden käynnissä olevien
arjen poliittisten kysymysten alle. Edustaja Heinäluoma on aivan oikeassa siinä, että jon-
kinlainen ratkaisu täytyisi löytää, sillä jos me ylipäätään haluamme löytää tähän kriisiin ja
konfliktiin, joka Itä-Ukrainassa on meneillään, jonkinlaisen kestävän ratkaisun, me tarvit-
semme siihen neuvottelupöytään kaikki mahdolliset dialogit, mitä me voimme kaikilla
mahdollisilla foorumeilla käydä.

18.07 Eero Heinäluoma sd: Arvoisa puhemies! Toivoisin, että tähän voitaisiin palata ja
että meidän Euroopan neuvoston valtuuskunta omalta osaltaan kehittelisi vähän ajatuksia,
miten tässä kuljetaan eteenpäin. Ilmeisesti on niin, että Venäjä on nyt tehnyt päätöksen, että
se ei tule enää maksamaan täyttä Euroopan neuvoston jäsenmaksua, mikä tulee aiheutta-
maan huomattavan loven Euroopan neuvoston parlamentaarisen yleiskokouksen budjet-
tiin ja sitä kautta käytännön toimintoihin. Siinä voi tietysti olla niin, että jos heillä ei ole ää-
nioikeutta eikä sitä kautta vaikutusmahdollisuuksia, niin voi olla vaikea laittaa vaatimuk-
sia, että pitää täydet jäsenmaksut maksaa. Mutta niin tai näin, täällä alkaa tulemaan käy-
tännön vaikutuksia eteenpäin, ja silloin sen miettimisessä, miten näitä ongelmia ratkais-
3



Pöytäkirjan asiakohta PTK 2/2016 vp
taan, meillä perinteisesti on ollut niin Etyjissä kuin Euroopan neuvostossa kuin YK:ssakin
ajatuksia tarjottavana. Ehkä niitä ajatuksia nyt pitäisi sitten lähteä kehittelemään.

18.08 Olli-Poika Parviainen vihr: Arvoisa puhemies! Täydennän vielä. Tosiaan edusta-
ja Heinäluoma esitti mielipiteitä, joista olen aivan samaa mieltä, ja näin meidän on syytä
edetä, ja varmasti valtuuskunta tätä nyt miettii.

Kun puhumme konflikteista, jotka ovat vaarassa jäätyä, niin Euroopan neuvoston jäsen-
maiden alueellahan on myös useita jo olemassa olevia jäätyneitä konflikteja, tai ainakin
muutamia. Tulee  mieleen esimerkiksi Vuoristo-Karabahin konflikti Armenian ja Azer-
baidzhanin välillä, joka on edelleen olemassa ja ei ole itse asiassa edes niin jäätynyt enää,
mutta siitä huolimatta nämä molemmat osapuolet ovat neuvostossa jäseninä ja he keskus-
televatkin jopa siitä, jos eivät keskenään, niin ainakin muiden kanssa. Tätä kautta lähtisin
siitä, että jonkinlainen työmalli pitäisi löytää, niin kuin edustaja Heinäluoma sanoi, koska
Euroopan neuvosto on aiemminkin kohdannut vastaavia tilanteita, toki ei Venäjän kokoi-
sen valtion kanssa.

18.09 Ilkka Kanerva kok: Arvoisa puhemies! Tässä ollaan kyllä aika ytimessä näiden
parlamentaaristen elinten kohdalla, ja jokaisessa on hieman oma kulttuurinsa. Olen kyllä
huomannut, että Euroopan neuvoston parlamentaarisessa yleiskokouksessa hyvin tärkeää
roolia, ei ratkaisevaa mutta hyvin keskeistä roolia, näyttelevät kuitenkin poliittisten ryh-
mien asennoituminen, siellä tehtävät järjestelyt, siellä tapahtuvat linjaukset sen osalta, mi-
ten suhtaudutaan muun muassa tässä nyt käsillä, keskustelussa olleeseen Venäjän valtakir-
jakysymykseen. Tietysti on niin, että mitä vahvempi on näiden poliittisten ryhmien aktivi-
teetti, mitä intensiivisempää se työskentely on, sitä vähemmän luonnollisesti jää happea
kansallisten valtuuskuntien omille linjauksille, ja kääntäen.

Mutta minun on pakko sanoa, että en ole hyvistä yrityksistä huolimatta ihan perillä mi-
näkään siitä, minkälaisia kantoja Suomen valtuuskunnalla tässä asiassa on, koska mikäli
Suomi haluaa korkeaa profiilia tai merkittävää otetta, vaikutusvaltaa näissä kysymyksissä,
niin sehän voi olla myöskin niin, että jos Suomella on hyvin tehty kotiläksyt ja niihin on
valmistauduttu poliittisesti kunnolla, niin suomalaiset voivat varmasti niin EPP-ryhmässä
kuin sosialistiryhmässäkin ja ALDEssa yhtä lailla vaikuttaa omalla tavallaan siihen, min-
kälaisiin kannanottoihin niissä poliittisissa ryhmissä puolestaan päädytään.

18.10 Antti Kaikkonen kesk: Arvoisa puhemies! Tuolla Euroopan neuvoston parlamen-
taarisessa yleiskokouksessa itsekin istuneena pidän kyllä sitä suuressa arvossa. Ylipäätän-
sä näitten eurooppalaisten kriisien ehkäisyssä ja hoidossa ja ratkaisuissa on tärkeää, että on
parlamentaarisia keskusteluyhteyksiä, ja Euroopan neuvoston parlamentaarinen yleisko-
kous on kyllä niistä mielestäni ihan tärkeimpien joukossa. On toivottavaa, että tämä kes-
kusteluyhteys tulevaisuudessa palautuu. Se voi olla yksi väylä ratkoa näitä Euroopan tu-
lehtuneita tilanteita, ei siitä ainakaan haittaa käsittääkseni ole. Sen sijaan jos Venäjän irtau-
tuminen Euroopan neuvostosta jatkuu, niin sillä voi sitten hyvinkin olla vaikutuksia myös-
kin Venäjän ihmisoikeustilanteeseen, eikä välttämättä parempaan suuntaan. Tämäkin nä-
kymä on syytä huomioida.

Keskustelu päättyi.
4



Pöytäkirjan asiakohta PTK 2/2016 vp
Eduskunta hyväksyi valiokunnan ehdotuksen kannanotoksi kertomuksen K 6/2015 vp joh-
dosta. Asian käsittely päättyi.
5


