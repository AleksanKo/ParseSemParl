















































DEMC751.tmp.xml


Pöytäkirjan asiakohta PTK 105/2017 vp
Pöytäkirjan asiakohta 

PTK 105/2017 vp

Täysistunto

Tiistai 17.10.2017 klo 14.00—17.34

8. Hallituksen esitys eduskunnalle laiksi ajoneuvoverolain 57 ja 66 §:n muuttamisesta sekä 
eräiksi siihen liittyviksi laeiksi

Hallituksen esitys HE 81/2017 vp
Valiokunnan mietintö VaVM 7/2017 vp

Ensimmäinen käsittely

Toinen varapuhemies Arto Satonen: Ensimmäiseen käsittelyyn esitellään päiväjärjes-
tyksen 8. asia. Käsittelyn pohjana on valtiovarainvaliokunnan mietintö VaVM 7/2017 vp.
Nyt päätetään lakiehdotusten sisällöstä.

Keskustelu

17.25 Kari Kulmala si: Arvoisa puhemies! Esityksessä ehdotetaan muutettavaksi ajoneu-
voverolain, polttoainemaksusta annetun lain ja ajoneuvolain rangaistussäännöksiä siten,
että rikosoikeudellisista toimenpiteistä luovuttaisiin silloin, kun rangaistavaksi säädetystä
teosta voi myös seurata hallinnollisena sanktiona määrättävä ajoneuvoveron lisävero. Lisä-
vero jäisi siten ainoaksi sanktioksi tällaisesta teosta. Ajoneuvoverolakiin lisättäisiin myös
säännös, joka mahdollistaisi ajoneuvoveron valvonnan teknisin keinon. Tämä hallituksen
esitys on erinomainen ja toivottavasti menee myös maaliin saakka.

Mahdollisuus poistaa ajoneuvo liikennekäytöstä ilman rekisterikilpien palauttamista
laajennettiin 15. päivä marraskuuta 2015 koskemaan kaikkia moottorikäyttöisiä ajoneuvo-
ja. Liikennekäytöstä poiston ilmoittamista on helpotettu luomalla sähköisiä palveluja. Täl-
lä hetkellä tietojeni mukaan järjestelmä on ollut liikennevalvonnassa ynnä muualla toimi-
va. Rekisterikilpien poistaminen ajoneuvosta ei tosin poista sitä mahdollisuutta, etteikö
ajoneuvolla voisi edelleen ajaa.

Jotta liikennekäytöstä poistettua ajoneuvoa ei käytettäisi liikenteessä, ajoneuvoverotuk-
sessa otettiin käyttöön lisävero-niminen hallinnollinen seuraamus. Kun liikennevalvonnas-
sa tavataan rekisteröimätön tai liikennekäytöstä poistettu ajoneuvoveron alainen ajoneu-
vo, Liikenteen turvallisuusvirasto on maksuunpannut ajoneuvoveron lisäveroa verovelvol-
liselle. Nykyisen lain mukaan henkilö, joka kuljettaa ajoneuvoa, josta on erääntynyttä ajo-
neuvoveroa suorittamatta, on tuomittava ajoneuvoverorikkomuksesta sakkoon. Samoin on
tuomittava ajoneuvon omistaja tai haltija, joka on luovuttanut tällaisen ajoneuvon toisen
kuljetettavaksi. Mielestäni tämä on ollut toimiva ratkaisu, vaikkakaan ei estä millään ta-
voin ajoneuvolla ajamista.

Hallituksen esityksen tavoitteena on mahdollistaa muun muassa ajoneuvoveron valvon-
nan automatisointi. Valvontaa voidaan automatisoida ja tehostaa hyödyntämällä poliisin
automaattisen liikennevalvonnan kameroita ja rekisterikilpien lukulaitteita. Tavoitteena
tulee olla, että liikkuvaa valvontaa harjoittavan viranomaisen järjestelmä lähettäisi Liiken-
 Tarkistettu
4.0



Pöytäkirjan asiakohta PTK 105/2017 vp
teen turvallisuusvirastolle tiedon liikenteessä havaitusta liikennekäytöstä poistetusta ajo-
neuvosta automaattisesti. Tiedän, että tällainen toiminta on jo nyt osittain mahdollista.
Tämä vapauttaa valvovien viranomaisten resursseja muihin tehtäviin ja mahdollistaa val-
vontatietojen käsittelyn nykyistä laajemman automatisoinnin. Uskon, että tämä voi jopa
onnistua kokonaisuutena, mikäli oppia käydään hakemassa niistä maista, missä tekniikka
on jo pitkällä. Näistä hyvänä esimerkkinä on Norja, jossa ollaan Suomea edellä monessa
asiassa nimenomaan automaattisessa liikennevalvonnassa. Meidän ei tarvitse keksiä pyö-
rää enää itse, koska se on jo esimerkiksi Norjassa keksitty.

Yleiskeskustelu päättyi.

Eduskunta hyväksyi hallituksen esitykseen HE 81/2017 vp sisältyvien 1.—4. lakiehdotuk-
sen sisällön mietinnön mukaisena. Lakiehdotusten ensimmäinen käsittely päättyi.
2


