















































DEME4D7.tmp.xml


Pöytäkirjan asiakohta PTK 123/2018 vp
Pöytäkirjan asiakohta 

PTK 123/2018 vp

Täysistunto

Torstai 29.11.2018 klo 16.00—18.17

6. Lakialoite laiksi perusopetuslain 29 §:n, lukiolain 21 §:n ja ammatillisesta koulutuksesta 
annetun lain 80 §:n muuttamisesta

Lakialoite LA 29/2018 vp Tiina Elovaara sin ym.

Lähetekeskustelu

Toinen varapuhemies Tuula Haatainen: Lähetekeskustelua varten esitellään päiväjär-
jestyksen 6. asia. Puhemiesneuvosto ehdottaa, että asia lähetetään sivistysvaliokuntaan.

Keskustelu

17.39 Tiina Elovaara sin (esittelypuheenvuoro): Arvoisa puhemies! Tämä on toinen la-
kialoite koskien koulukiusaamista, jonka olen laatinut, ja tällä aloitteella haluan tuoda li-
sää velvoitteita puuttua koulukiusaamiseen ja tuoda lainsäädäntöön velvoitteita koskien
myös toisen asteen koulutusta eli lukiota ja ammattikoulua.

Tämä on oikeastaan lakialoitepaketti, jos näin voi sanoa, ja keskeistä tässä on ilmoitus-
menettely. Koulutuksen järjestäjällä olisi oltava sovittu menettely, jolla sekä opiskelijat
että koulun henkilökunta voivat kertoa näkemästään tai kokemastaan häirinnästä, kiusaa-
misesta, väkivallasta tai muusta epäasiallisesta kohtelusta. 

Sitten tässä edellytetään ohjeistusta siihen, miten rehtori ja opettajat puuttuvat tiedossa
olevaan häirintään tai muuhun kiusaamiseen. 

Sitten tässä on myös puuttumisvelvollisuus, mutta myöskin velvollisuus arvioida opis-
keluympäristön turvallisuutta, järjestelyjä, puuttumistoimia ja kurinpitorangaistuksia, jois-
sa pitää aina huomioida lapsen tai nuoren kehitystaso ja ikä. 

Tässä edellytetään myös seurantaa, jotta tilanne saadaan varmasti päättymään.
Lopuksi tässä tuodaan vielä aluehallintovirastolle oikeus oma-aloitteisesti ottaa tutkitta-

vaksi turvallisen opiskeluympäristön toteutuminen, jos on mitään epäilyä siitä, että näin ei
tapahdu.

No, voi kuulostaa siltä, että nämä ovat itsestäänselvyyksiä, mutta valitettavasti näin ei
ole. Tälläkin hetkellä Suomessa Vaasan yliopiston Pelastakaa koulukiusattu -tutkimuksen
mukaan viidesosa koulun tiedossa olleista kiusaamistapauksista saatiin loppumaan. Lisäk-
si olen kiinnittänyt huomiota siihen, että käytäntö, jossa kiusattu joutuu vaihtamaan kou-
lua, lähettää väärän viestin siitä, kuinka kiusaamiseen tulee suhtautua. 

Olen nyt tehnyt kaikkeni, jotta tämä koulukiusaamisasia lainsäädännöllisesti tulee tar-
kennettua ja huomioitua, ja haluan painottaa, että tämä lakialoite on valmisteltu yhdessä
OAJ:n eli Opettajien Ammattijärjestön kanssa ja lisäksi myös Lukiolaisten Liitto on toivo-
nut näitä samankaltaisia asioita, joita tämä lakialoitepaketti pitää sisällään.

Eli tiivistetysti: perusopetuslakiin, lukiolakiin ja ammatillisen koulutuksen lakiin tuo-
daan tarkennuksia, joilla velvoitetaan tilanteeseen puuttumiseen ja seuraamiseen ja vielä
 Tarkistettu
4.0



Pöytäkirjan asiakohta PTK 123/2018 vp
annetaan aluehallintoviranomaisille mahdollisuus tarkistaa, että turvallinen oppimisympä-
ristö toteutuu. 

Tässä lyhyesti, ja olisi hienoa, jos joku salissa olevista haluaisi tätä jotenkin kommen-
toida. — Kiitos.

17.43 Olli-Poika Parviainen vihr: Arvoisa rouva puhemies! Mielelläni kommentoin
edustaja Elovaaran hyviä ja ansiokkaita aloitteita ja haluan kiittää edustaja Elovaaraa siitä,
että te olette pitänyt koulukiusaamisen vastaista teemaa esillä vahvasti koko tämän edus-
kuntakauden ajan. Nähdäkseni ihan valtakunnallisestikin koulukiusaamisen vastainen työ
on saanut uutta tuulta siipiensä alle myös teidän ansiostanne, ja siitä koen, että olette kii-
toksen ansainnut.

Se, että koulukiusaaminen otetaan vakavasti kaikilla tasoilla ja siihen puututaan paitsi
perusopetuksessa myös toisella asteella, on äärimmäisen tärkeää ja se ruokkii paitsi turval-
lista tilaa myös ylipäätään kiusaamisen vastaista kulttuuria koko yhteiskunnassa, sillä ih-
miset, jotka valmistuvat kouluista, siirtyvät myös työelämään, ja meillä on paljon kysy-
myksiä esimerkiksi työpaikkakiusaamiseen liittyen. Samalla tietenkin kaikkien meidän
olisi hyvä olla positiivisina roolimalleina kiusaamiseen puuttumisessa ja kiusaamisen en-
nalta estämisessä.

On tärkeää, että olette aloitteessanne ottanut esille myös sen vaihtoehdon, että viran-
omaiset voivat tarvittaessa puuttua yksittäisen koulun tilanteeseen, sillä vaikka uskon, että
opetushenkilökunta tekee parhaansa, on kuitenkin tässäkin maassa syntynyt tilanteita, joi-
ta voidaan pitää hyvin vaikeina yksilöille ja joissa ei ole löydetty koulutasolla ratkaisuja.
Myös seuranta on tämän vuoksi tärkeää, jotta koulukiusaamistapausta esimerkiksi silloin,
kun se menee pintaa syvemmälle, ei niin sanotusti lakaista asia nopeasti käsittelemällä
maan alle tai jotta ei kuvitella, että asiat hoituvat, kun niihin hieman puututaan, sillä joskus
on tilanteita, joissa koulukiusaaminen on aidosti sellaista, että se vaatii pitkäjänteisempää
puuttumista.

Näin yksittäisenä kansalaisena itsekin olen aina kummastellut sitä käytäntöä, jossa kiu-
sattu on se, joka laitetaan vaihtamaan koulua. Ymmärrän argumentaatiota, jota tähän liit-
tyy, mutta sitä on kovin vaikeaa omaan oikeustajuun osoittaa, erityisesti, jos kiusaamiseen
liittyy jatkuvuutta tai jotain muuta sellaista. Kiusatun perhe kärsii siitä ja kiusattu itse kär-
sii siitä, että he ovat joutuneet usein täysin odottamatta tällaisen tilanteen kohteeksi, ja esi-
merkiksi koulun vaihto on varmasti hyvin stressaava toimenpide. Toki meidän on myös
huolehdittava siitä, että yhteiskunnassa on tarjolla kiusaajille riittävästi apua ja esimerkik-
si kiusaamistaipumusten seuraamista ja niihin puuttumista mahdollisimman varhaisessa
vaiheessa, tietenkin niin, että ensin käytössä on pehmeitä keinoja ja sitten askeleittain kat-
sotaan, minkälaisia puuttumisen tapoja tarvitaan.

Tämä on tervetullut avaus Suomen politiikkaan.

17.45 Sari Essayah kd: Arvoisa rouva puhemies! Arvostan myöskin edustaja Elovaaran,
voisiko sanoa, jatkuvaa työtä ja ponnistelua koulukiusaamista vastaan, ja hän on tosiaan-
kin tehnyt tällä kaudella useampia lakialoitteita, joilla on halunnut tähän asiaan puuttua.

Tietenkin eräs koulukiusaamisen muoto ja kiusaamisen muoto ylipäätänsäkin yhteis-
kunnassa on hyvin yleinen, ja siihen on ehkä vaikeampi puuttua kuin fyysiseen tönimiseen
koulun pihalla tai huuteluun, jota aiemmin useimmiten pidettiin koulukiusaamisen tunnus-
merkkinä. Elikkä puhun nyt sosiaalisesta mediasta ja sitä kautta tapahtuvasta kiusaamises-
2



Pöytäkirjan asiakohta PTK 123/2018 vp
ta, jossa on paljon myös nimettömänä ja tuntemattomasta lähteestä tulevaa viestintää ja
vastaavaa, josta kuitenkin kiusaamisen kohde voi päätellä, että henkilö on sellainen, joka
on hänen elämänpiirissään ja tietää sellaisia yksityiskohtia, joita voi nostaa näissä kiusaa-
misviesteissä esille.

Siinä mielessä ajattelin, että esimerkiksi tässäkin esityksessä vaikeus on ehkä juuri se,
miten tämäntyyppisiin asioihin voidaan oikeasti puuttua. Toki varmasti useimmilla kou-
luasteilla oppilashuolto käy tämäntyyppisiä keskusteluja ja kouluissa pyritään seuraamaan
sitä kouluhenkilökunnan puolelta laajasti ja poimimaan sieltä ne tapaukset esille, mutta
luulen, että hyvästä tahdosta huolimatta tähän nykyaikana valtavan yleiseen somessa ta-
pahtuvaan kiusaamiseen ja sieltä häiritsemiseen on tietyllä tavalla aika vaikea puuttua, ja
se jää jollakin tavalla näissä pyrkimyksissä katvealueelle.

Mutta olisinkin kysynyt edustaja Elovaaralta siitä, miten hän näkee nykyisen oppilas-
huoltotyön, mitä kouluissa tehdään, ja pystytäänkö tähän somekiusaamiseen puuttumaan
tarpeeksi tälläkään lakialoitteella.

17.47 Satu Taavitsainen sd: Arvoisa puhemies! Kiitos, edustaja Elovaara, että olette teh-
nyt tämän lakialoitteen. Erityisen arvokasta on se, kuten kerroitte, että tämä on valmisteltu
yhdessä OAJ:n ja ammattilaisten kanssa, jolloin myöskin se myönteinen vastaanotto siellä
koulumaailmassa on, ja tätä varmasti suorastaan myös odotetaan, joten toivon, että tämä
etenisi.

Haluan ottaa esille sen ikävän asian, mikä meidän koulumaailmaa — ja erityisesti olen
huolissani peruskoulusta — vaivaa tällä hetkellä, elikkä sen, että opettajien poissaolon
ajaksi ei enää palkata sijaisia. Eli hyvin moni kunta tekee sitä, että jos opettaja on sairaana
lyhyen pätkän, 1—3 päivää tai noin viikon, tai hän on koulutuksessa, niin toinen opettaja
siellä koulussa hoitaa tämän poissa olevan opettajan luokan oman työnsä ohella, eli puhu-
taan ototuksesta. Nämä ototuksen kohteena olevat lapset ovat sellaisessa tilanteessa, että
heillähän ei ole luokassa aikuista läsnä koko ajan, kun opettaja ravaa kahden luokan välil-
lä, elikkä siinä kaksi luokkaa kärsii tästä tilanteesta, ja tämä on nykyään kouluissa jatkuvaa
arkea. Tällöinhän näissä luokissa, jotka ovat ilman aikuista, voi olla myöskin työrauhaon-
gelmia, ja kun näissä luokissa on myöskin erityistä tukea tarvitsevia oppilaita, niin hehän
eivät sitten saa kaikkea sitä perusopetuslain mukaista tukea ja ohjausta, mitä he tarvitsisi-
vat, ja myöskin kiusaaminen mahdollistuu. 

Tämä pitäisi toimintatapana lopettaa ja vaatia kaikkia kuntia siihen, että aina kun on
opettaja poissa, niin hänen tilalleen palkataan sijainen. Ototus voi tulla kyseeseen vain sel-
laisessa tilanteessa, että opettaja aamulla ilmoittaa, että on sairaana, ja sitten siinä menee
ehkä 1—2 tuntia, että hänelle saadaan sijainen palkattua, mutta ei missään nimessä vaikka
kolmea päivää tai jopa viikkoa niin, että ototetaan. Jos kuvitellaan, että tämä laki, mitä
edustaja Elovaara on nyt esittämässä, menisi eteenpäin ja hyväksyttäisiin, niin käytännös-
sä sen toteuttaminen romuttuu, koska siellä aikuisten pitää olla lasten kanssa läsnä, jotta
nämä lakialoitteen hyvät tavoitteet toteutuvat.

Tämän halusin nostaa esille omana huolenaiheenani. Toivon tälle lakialoitteelle menes-
tystä.

17.50 Tiina Elovaara sin: Arvoisa puhemies! Mieltäni lämmittää, että näin pikkujouluil-
tana täällä muutama kollega ottaa kantaa tähän tärkeään aiheeseen. Se on hyvin sydäntä
lämmittävää, ja tärkeitä huomioita jokainen teistä nosti esiin. 
3



Pöytäkirjan asiakohta PTK 123/2018 vp
Haluaisinkin tuoda ilmi, että ministeriöhän on asettanut koulukiusaamistyöryhmän, jon-
ka työ käsittääkseni valmistuu aivan lähiaikoina. Odotan kovasti sen lopputuloksia ja sitä,
mitä siitä seuraa. Oletan, että tämä edustaja Essayahin nostama verkkokiusaaminen ja so-
siaalisen median rooli on ollut työryhmän pohdinnan alainen — näin ainakin toivon, että
koska se koostuu asiantuntijoista, niin sieltä myös joitakin työkaluja tämän kitkemiseksi
löytyisi. 

Mutta samaan aikaan tuon esiin myös sosiaalisen median sen hyvän puolen, että esimer-
kiksi valtakunnallinen Sekasin-chat on toiminut tutkitusti hyvänä työkaluna siinä, että kun
meillä on kovat jonot ja nuori ei tavoita ketään pahassa olossaan, niin tällaisen chat-palve-
lun kautta hän on voinut hyvin nopeallakin aikataululla päästä keskustelemaan jonkun ai-
kuisen kanssa senhetkisestä tilanteesta. Tällä voi olla vaikutusta muun muassa siinä koh-
taa, jos kyseessä on itsetuhoisuutta tai hyvin hankala tilanne. Eli toisaalta me voimme tällä
digitaalisuudella myös auttaa, jos me kohdennamme sitä oikein. 

Opettajan sijaisuusongelmat, jotka edustaja Taavitsainen nosti esiin, ovat totta. Olen it-
sekin toiminut opettajan sijaisena useasti. Sijaiset tuovat esiin sitä huolta, että he haluaisi-
vat kohdata oppilaan mutta saattavat olla vaikka viidessä eri oppilaitoksessa kuukauden si-
sällä. Aikaa on vähän, ja sen pitkäjänteinen seuraaminen, mitä lapselle tapahtuu, jos huo-
maan, että ongelmia on, ja menettely, mille kaikille tahoille minun tulee ilmoittaa tästä, on
hieman raskasta, mistä tullaan sitten viranomaisten tietojenvaihtoon. Tästä on täällä salis-
sa puhuttu ennenkin. Eli viranomaisten ja ohjaavassa työssä olevien ihmisten tulisi pystyä
ja uskaltaa vaihtaa tietoja herkemmin tämmöisissä tilanteissa, joissa lapsen tai nuoren elä-
mä on jollakin tavalla haavoittuvaisessa tilanteessa. 

Tiedämme nimittäin jo 8-vuotiaista tutkitusti, ketkä ovat riskiryhmässä syrjäytyä, tulla
kiusatuksi, ja mielestäni on aika erikoista, että jos me tiedämme jo 8-vuotiaista, ketkä ovat
niitä, jotka tarvitsevat tukea, niin miksi me emme toimi tiukemmin, koska me säästäisim-
me ensinnäkin inhimillisiä resursseja mutta myös taloudellisia resursseja aivan valtavasti
tässä kohdassa. [Puhemies koputtaa]

Kiitokset vielä Parviaiselle hyvistä kommenteista. Palataan niihin tarvittaessa myöhem-
min. 

17.54 Satu Taavitsainen sd: Arvoisa puhemies! En malta olla tarttumatta tuohon, mitä
edustaja Elovaara sanoi koulussa työskentelevien aikuisten yhteistyöstä ja tietojen vaih-
dosta. Mielestäni nykyään ollaan menty tässä jo aivan liian pitkälle, enkä oikein tiedä, onko
kyse liian tiukasta lain tulkinnasta vai mistä, elikkä kouluterveydenhoitaja ei saa kertoa
enää yhtään mitään opettajalle. Jos lapsi on terveydenhoitajan luona normaalissa terveys-
tarkastuksessa, niin vanhemmille tulee Wilma-merkintä, että lapsi on ollut poissa tunnilta
— opettaja ei tiennyt, että lapsi on siellä terveydenhoitajalla — ja vanhemmat joutuvat se-
littelemään sitten Wilma-merkintöihin, että ei ole ollut luvaton poissaolo, että lapsi on ol-
lut terveydenhoitajalla. Kun vanhemmat sitten ihmeissään kysyvät terveydenhoitajalta,
että ettekö te aikuiset siellä koulussa keskustele keskenänne, että tällaisia turhia merkintö-
jä meille tänne tuodaan, niin vanhemmille sitten vastataan, että se ei kuulu opettajalle, jos
lapsi on terveydenhoitajan luona, ja että terveydenhoitaja ei saa kertoa mitään lapsen asioi-
ta opettajalle. 

Tässä on minun mielestäni todella suuri virheellinen lain tulkinta, jos ajatellaan, että päi-
vän aikana kaikessa toiminnassa koulun sisällä pitäisi ajatella lapsen etua. Pitääkö meidän
laissa myöskin jollakin tavalla täsmentää tätä, vai pitääkö ministeriön antaa uudenlaiset
4



Pöytäkirjan asiakohta PTK 123/2018 vp
toimintaohjeet kentälle? Tämä asia varmasti vaikuttaa koulukiusaamisen selvittelyyn. Jos
lapsi kertoo terveydenhoitajalle kiusaamisesta ja terveydenhoitaja ei saakaan kertoa siitä
mitään opettajalle, niin eihän se ole normaali tilanne.

Keskustelu päättyi.

Asia lähetettiin sivistysvaliokuntaan.
5


