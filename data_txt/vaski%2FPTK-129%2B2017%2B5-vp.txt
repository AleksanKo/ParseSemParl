















































DEM9684.tmp.xml


Pöytäkirjan asiakohta PTK 129/2017 vp
Pöytäkirjan asiakohta 

PTK 129/2017 vp

Täysistunto

Maanantai 4.12.2017 klo 14.00—21.50

5. Hallituksen esitys eduskunnalle laeiksi yliopistolain ja ammattikorkeakoululain muutta-
misesta sekä laiksi yliopistolain muuttamisesta annetun lain voimaanpanosta

Hallituksen esitys HE 73/2017 vp
Valiokunnan mietintö SiVM 15/2017 vp

Ensimmäinen käsittely

Ensimmäinen varapuhemies Mauri Pekkarinen: Ensimmäiseen käsittelyyn esitellään
päiväjärjestyksen 5. asia. Käsittelyn pohjana on sivistysvaliokunnan mietintö SiVM 15/
2017 vp. Nyt päätetään lakiehdotusten sisällöstä.

Keskustelu

15.54 Li Andersson vas: Arvoisa puhemies! Tämä käsittelyssä oleva lakiehdotus liittyy
niin kolmen tamperelaisen korkeakoulun muodostamaan uuteen korkeakoulukonserniin ja
yliopistojen yhdistymiseen kuin yliopistojen ja ammattikorkeakoulujen välisen opetusyh-
teistyön huomattavaan laajentamiseen. Tämä on koulutuspoliittisesti erittäin tärkeä, myös-
kin mielenkiintoinen esitys, koska se käsittelee niin korkeakoulukentän rakennetta ja duaa-
limallia kuin myös perustuslain ja yliopistolain takaamaa korkeakoulujen autonomiaa.

Mistä siis on tarkalleen ottaen kyse? Tampereen yliopisto ja säätiöyliopistona toimiva
Tampereen teknillinen yliopisto yhdistetään uudeksi Tampereen yliopisto -nimiseksi sää-
tiöyliopistoksi. Syntyvään konserniin siirtyy myös Tampereen ammattikorkeakoulu, joka
on uuden yliopiston pääosin omistama. Syntyy siis Suomen olosuhteisiin uudentyyppinen
korkeakoulukokonaisuus, jonka tavoitteena on nostaa korkeakoulujen kansainvälistä pro-
fiilia ja mahdollistaa uudenlaista tieteellistä ja opetuksellista yhteistyötä.

Tämän yhteistyön mahdollistamiseksi tässä esityksessä ehdotetaan muutettavaksi yli-
opistolakia ja ammattikorkeakoululakia, minkä lisäksi yliopistojen yhdistymisprosessista
säädetään voimaanpanolailla. Valitettavasti juuri tätä yhdistymisprosessia ei ole hoidettu
tavalla, joka vastaisi perustuslain ja yliopistolain säädöksiä yliopistojen autonomiasta ja
yliopistoyhteisön aseman huomioimisesta. Vuonna 2009 säädetyn yliopistolain mukaan
yliopiston monijäseninen toimintaelin, joka koostuu yliopistoyhteisön edustajista, valitsee
yliopiston hallituksen, joka osaltaan valitsee rehtorin. Uusi yliopistolaki lisäsi merkittäväs-
ti rehtorin ja hallituksen roolia ja valtaa yliopiston sisäisessä päätöksenteossa ja johtami-
sessa. Säätiöyliopiston hallituksessa on lain mukaan seitsemän jäsentä puheenjohtaja ja va-
rapuheenjohtaja mukaan lukien.

Hallituksen alkuperäisessä esityksessä ehdotettiin poikkeamista tästä säännöksestä si-
ten, että yhdistyvien yliopistojen hallitukset valitsevat uuden yliopiston ensimmäisen siir-
tymäkauden hallituksen. Tätä valintatapaa perusteltiin muun muassa sillä, että haluttiin
turvata sujuva siirtyminen uuteen yliopistoon ennen kuin tämän uuden yliopiston uusi mo-
 Tarkistettu
4.1



Pöytäkirjan asiakohta PTK 129/2017 vp
nijäseninen toimielin on järjestäytynyt. Hallituksen esityksen mukaan näin menettelemäl-
lä saataisiin toimintakykyinen hallitus jo perustamisvaiheessa. Tätä esitettyä toimintata-
paa kritisoitiin jo lausuntokierroksella siitä, että se ei täytä perustuslain ja yliopistolain sää-
döksiä hallituksen valintamenettelystä ja yliopistoyhteisön aseman turvaamisesta siinä.
Vaikka kyse olisi siirtymävaiheen ratkaisusta, tulisi tämä ensimmäinen hallitus päättä-
mään hyvin monesta yliopiston kannalta keskeisestä kysymyksestä, kuten rehtorin valin-
nasta, syntyvän korkeakoulun rakenteesta ja myös sen strategiasta.

Kritiikistä huolimatta yhdistyvien yliopistojen hallitukset valitsivat syntyvän uuden yli-
opiston siirtymäkauden hallituksen. Näin ollen yliopistoyhteisöä ei otettu huomioon kor-
keakoulun kannalta keskeisimpiä päätöksiä tehdessä. Tämä johtuu siitä, että Tampereen
teknillisen yliopiston hallitus koostuu täysin korkeakouluyhteisön ulkopuolisista jäsenistä
ja Tampereen yliopiston hallituksen 11 jäsenestä 5 ovat ulkopuolisia. Tämä valittu menet-
telytapa Tampereen osalta heijastaa valitettavasti niitä tuloksia, jotka ovat nousseet esille
kansallisissa arvioissa vuonna 2009 hyväksytystä yliopistolaista. Yliopistoyhteisö kokee,
että toimivallan ja päätöksenteon keskittyminen on etäännyttänyt yliopistoyhteisöä päätök-
senteosta ja kärjistänyt näkemyseroja yhteisön sisällä. Yhteisöllinen päätöksenteko ja kor-
keakoululaitoksen sisäinen demokratia on vähentynyt merkittävästi muun muassa monijä-
senisten toimielinten heikon ja osittain myös epäselvän aseman takia.

Perustuslakivaliokunta linjasi sivistysvaliokunnalle antamassaan lausunnossa, että lain-
säädäntöä uudistettaessa siirtymäjärjestelyt ja käyttöönottoaikataulut eivät ole hyväksyttä-
viä perusteita perustuslaissa ja kansainvälisissä ihmisoikeussopimuksissa turvattujen pe-
rus- ja ihmisoikeuksien vaatimuksista poikkeamiselle tai niiden toteutumisen siirtämiselle
tulevaisuuteen. Perustuslakivaliokunnan mukaan tämä koskee lähtökohtaisesti myös hal-
linnon järjestämistä. Näin ollen valiokunta näki, että yliopiston itsehallinnon perustuslain-
suojan kannalta perustelluin valintamenettely on turvata yliopistoyhteisöä edustavan mo-
nijäsenisen hallintoelimen keskeinen asema ja päätösvalta myös ensimmäisen hallituksen
valinnassa. Perustuslakivaliokunnan mukaan tämä voidaan toteuttaa esimerkiksi muodos-
tamalla siirtymäkauden väliaikainen hallitus yhdistyvien yliopistojen hallituksista, mikäli
valintaa ei voida osoittaa tavanomaiseen menettelyyn rinnastuvalla tavalla monijäsenisen
hallintoelimen tehtäväksi. Toisin sanoen: Jotta tämä lakiehdotus ylipäätään oli mahdollista
käsitellä tavallisen lain säätämisjärjestyksessä, perustuslakivaliokunta edellytti, että siirty-
mäkauden hallituksen ajallinen kesto rajataan vain välttämättömään. Kaikki siirtymävai-
heen järjestelyt pitää siis rajata vain välttämättömään, jotta mahdollisimman nopeasti voi-
daan palata perustuslain ja yliopistolain edellyttämään normaaliin marssijärjestykseen.

Sivistysvaliokunnan sisällä näkemykset kuitenkin, valitettavasti, erosivat sen suhteen,
mikä olisi paras tapa säätää siirtymävaiheen järjestelyistä. Valiokunnan lopullisen esityk-
sen mukaan yhdistyvien yliopistojen valitsema siirtymäkauden hallitus valitsee uuden yli-
opiston rehtorin. Viimeistään 1.4.2018 järjestäytyvä monijäseninen toimielin valitsee sit-
ten uuden hallituksen. Tämän ratkaisun ongelma on, että se edelleen antaa yliopistolain ja
perustuslain vastaisesti valitulle siirtymäkauden hallitukselle merkittävää valtaa päättää
koko uuden yliopiston tulevaisuuden kannalta ratkaisevista kysymyksistä.

Vasemmistoliiton ja muun opposition näkemys on, että perustuslakivaliokunnan kantaa
ja yliopistolakia paremmin vastaava menettelytapa olisi ollut se, että siirtymävaiheen hal-
litus muodostetaan yhdistyvien yliopistojen olemassa olevista hallituksista, jolloin yliopis-
toyhteisön asema olisi ollut paremmin huomioitu. Siirtymävaiheen hallitukselle annettai-
siin tehtäväksi valmistella uuden rehtorin valintaa, mutta itse valinnan tekisi monijäseni-
2



Pöytäkirjan asiakohta PTK 129/2017 vp
sen toimielimen valitsema uusi hallitus, jolloin yliopistoyhteisön asema ja ääni tulisi huo-
mioitua lain edellyttämällä tavalla. Vaikka tähän ratkaisuun ei ollut mahdollista valiokun-
nassa päätyä, toivon edelleen, että täällä salissa olisi mahdollista yhdessä päätyä ratkai-
suun, joka paremmin toteuttaa korkeakoulujen autonomiaa lain edellyttämällä tavalla.
Tästä syystä tulen myöhemmin kannattamaan edustaja Pilvi Torstin tekemiä esityksiä voi-
maanpanolain muuttamiseksi tältä osin.

Arvoisa puhemies! Tämän lakiehdotuksen myötä muutetaan myös ammattikorkea-
koulujen ja yliopistojen yhteistyömahdollisuuksia niin, että korkeakouluilla on enää vel-
vollisuus järjestää vain pääosa omaan koulutusvastuuseen kuuluvasta opetuksesta itse.
Tällainen muotoilu mahdollistaa sen, että korkeakoulut hankkisivat jopa 49 prosenttia kou-
lutusvastuuseensa kuuluvasta opetuksesta toiselta korkeakoululta. Vaikka yhteistyön lisää-
minen on kannatettava tavoite, näemme, että liian väljä muotoilu saattaa vaarantaa ammat-
tikorkeakoulujen ja yliopistojen erilaisten tehtävien säilymisen. Vaikka tutkintorakentei-
siin ja tavoitteisiin ei suoraan esitetä muutoksia, on silti olemassa riski siitä, että lisääntyvä
opetusyhteistyö johtaa tutkintojen sisältöjen yhdenmukaistumiseen — ja tähän kehityk-
seen, jos näin käy, olisi myöskin vaikeaa enää eduskunnasta käsin puuttua.

Korkeakoulutuksen duaalimalli, jossa yliopistot keskittyvät tutkimukseen perustuvaan
opetukseen ja ammattikorkeakoulut vahvistavat opiskelijoiden ammatillista kehitystä sekä
tiiviitä yhteyksiä työelämään, on perusteltu. Molempien kaltaista koulutusta tarvitaan
myös tulevaisuudessa. Korkeakoulujen välisen yhteistyön laajamittaisempi mahdollista-
minen on kannatettavaa, mutta yhteistyössä on meidän näkemyksemme mukaan syytä ede-
tä asteittain, jotta vaikutukset korkeakoulukentän rakenteeseen ja opetuksen sisältöön on
mahdollista arvioida. Siksi korkeakoulujen mahdollisuus hankkia opetusta toiselta korkea-
koululta olisi ollut tässä vaiheessa järkevää rajata alempaan korkeakoulututkintoon. Ope-
tusyhteistyön laadun ja erilaisten tutkintojen soveltuvuuden kannalta on tärkeää, että kor-
keakoulut tekevät yhteistyötä jo opetuksen suunnitteluvaiheessa. Tulen myöhäisemmässä
vaiheessa tekemään muutosesitykset 1. lakiehdotukseen ja 2. lakiehdotukseen, jotta tämä
opetusyhteistyö tässä vaiheessa olisi rajattu vain alempaan korkeakoulututkintoon.

16.04 Pilvi Torsti sd:  Arvoisa puhemies! "Tieteeltä odotetaan valtavia. Sen pitäisi rat-
kaista ilmastonmuutos, hoitaa vakavimmatkin sairaudet sekä keksiä uusia innovaatioita ta-
louskasvua varten. Odotukset eivät ole turhia, sillä jo runsaat 200 vuotta on länsimaissa ol-
lut vallalla ajatus siitä, että samalla kun tiede tyydyttää inhimillistä uteliaisuutta, se ratkai-
see suurimmatkin ongelmamme." Näin alkoi puheenvuoroni tuoreessa Suomen Kuvaleh-
dessä, ja on tosiaan niin, että tieteellä on yhteiskunnalle ja ihmiskunnalle paljon väliä, ja on
hyvä tunnistaa, että tämänkin käsillä olevan hallituksen esityksen tavoitteena on sekä tu-
kea merkittävää uudistusta suomalaisen tiede- ja korkeakoulukentän organisoitumisen nä-
kökulmasta että mahdollistaa edelleen ehkä nykyistä innovatiivisempaa ja laajempaa yh-
teistyötä korkeakoulujen välillä, jotta tämä laaja tieteen ymmärrys toteutuisi.

Edustaja Andersson kuvasi hyvin prosessia, jonka puitteissa Tampereella todella perus-
tetaan tämän hallituksen esityksen puitteissa uusi säätiöyliopisto Tampereen yliopistosta,
sen pääosin omistamasta Tampereen ammattikorkeakoulusta sekä Tampereen teknillisestä
yliopistosta. Ehkä on hyvä todeta ja huomata, että lakiesitys ei muuta yliopistojen ja am-
mattikorkeakoulujen laissa säädettyjä tehtäviä vaan jatkossakin korkeakoululaitoksemme
muodostuu yliopistoista ja ammattikorkeakouluista, joilla on omat, toisiaan täydentävät
tehtävät ja profiilit.
3



Pöytäkirjan asiakohta PTK 129/2017 vp
Pidämme puhekielellä Tampere kolmosena kulkevaa uutta Tampereen yliopiston koko-
naisuutta ehdottomasti arvokkaana ja hienona hankkeena, myöskin siksi, että siihen sitou-
tuu Tampereella laaja joukko erilaisia taustatahoja. Näin yliopistoihmisenä ja helsinkiläi-
senä voin sanoa, että olen iloinen Tampereen puolesta tästä ja uskon, että tämä tuo entises-
tään semmoista hyvää tervettä kilpailua suomalaiseen korkeakoulukenttään.

Arvoisa puhemies! Yliopisto- ja tiedeyhteisössä on paljon ominaispiirteitä, jotka ovat
hyvän tutkimuksen ja tieteellisen opetuksen varmistamisen ytimessä, ja yksi piirre, jossa
korkeakoulut ovat olleet menneinä vuosikymmeninä muuta yhteiskuntaa edellä, on ollut
sisäinen demokratia eli osallistava päätöksenteko- ja hallintokulttuuri. Keskeisiin elimiin
on kuulunut opiskelija- ja henkilöstöedustus, niin että henkilöstön sisällä on vielä tunnis-
tettu erilaisia ryhmiä, kuten professorit, tutkimus- ja opetushenkilöstö sekä hallintohenki-
lökunta. Tiedämme myös, että juuri tämän yliopistodemokratian kanssa on uuden yliopis-
tolain aikana myös jonkun verran kipuiltu ja eri korkeakouluissa on valittu vähän erilaisia
toteutusmalleja, ja senkin takia tämä asia on tällä hetkellä herkkä.

Siksi valiokuntakäsittelyssä keskeinen kysymys liittyi siihen, millainen Tampereen uu-
den yliopiston päätöksentekomalli on ja ennen kaikkea miten yliopiston perustamisvai-
heen ratkaisut tehdään niin, että niillä on mahdollisimman vahva pohja ja tiedeyhteisön tu-
ki. Tiedeyhteisön mukanaolo varmistaa Tampereen uuden yliopiston mahdollisimman
vahvan alun, ja se oli se meidän ydinhuolemme ja myös -kysymyksemme. Valmisteluvai-
heessa tehtyjen päätöksien täytyy luonnollisesti myös noudattaa voimassa olevaa lakia, täl-
lä hetkellä siis yliopistolakia ja ammattikorkeakoululakia soveltuvin osin.

Hallituksen alkuperäisen esityksen ongelmana sekä laillisuuden että tiedeyhteisön luon-
teen vuoksi pidimme sitä, että laaja valmisteluvalta olisi annettu väliaikaiselle hallituksel-
le, kuten edustaja Andersson hyvin tuossa edellä kuvasi. Tämä väliaikainen hallitus olisi
alkuperäisen esityksen mukaan toiminut käytännössä koko ensi vuoden aina uuden yliopis-
ton aloittamiseen saakka.

Valiokuntakäsittelyn aikana perustuslakivaliokunnan lausunto vaati tekemään pykälä-
muutoksia. Perustuslakivaliokunnan lausunnon olennainen sisältö mutta myös henki oli se,
että väliaikaisen hallituksen toiminta-aika ja toimintavalta pitää rajata välttämättömään.
Monijäseninen hallintoelin, siis sellainen hallintoelin, jossa tämä laaja yliopistoyhteisö on
mukana, tulee valita viipymättä.

Valiokunta tekikin tarvittavia muutoksia siinä, että monijäseninen toimielin on nyt va-
littava viipymättä. Valiokunnan mietintö jäi kuitenkin valitettavan vajaaksi. Esitys olisi
johdonmukainen perustuslakivaliokunnan lausunnon kanssa, jos siihen tehtäisiin vielä
kaksi muutosta. Ensinnä olisi perusteltua, että siirtymäkauden hallitus muodostettaisiin yk-
sinkertaisesti yhdistyvien yliopistojen nykyhallituksista, joissa siis on tiedeyhteisön edus-
tus. Toiseksi olisi perusteltua, että ylivoimaisesti tärkein tehtävä eli uuden yliopiston reh-
torin valinta tehtäisiin varsinaisen hallituksen toimesta eikä syntyisi tilannetta, jossa väli-
aikainen hallitus valitsee rehtorin, jonka sittemmin valittava hallitus voi vaikka halutes-
saan irtisanoa. Luomme siis aivan hullunkurisen tilanteen, joka ei ole ollenkaan välttämä-
tön. Tulen tekemään nämä muutosehdotukset, jotka tulevat siihen 3. lakiehdotuksen
3 §:ään.

Lopuksi, arvoisa puhemies: Huolta rehtorin valinnan valmistelusta tiedeyhteisön luon-
teen tunnistavalla tavalla on aiheuttanut myös se, että lakiesityksen käsittelyn aikana julki-
suuteen on tullut tieto siitä, että uudelle yliopistolle alettiin jo etsiä rehtoria. Hakijoille esi-
tettyihin vaatimuksiin ei kuulunut tohtorin tutkinto. Nyt kun väliaikainen hallitus tulee toi-
4



Pöytäkirjan asiakohta PTK 129/2017 vp
mimaan vain välttämättömän ajan, olisi siis todella perusteltua jättää rehtorin valinta ta-
vanomaisessa menettelyssä muodostettavan hallituksen tehtäväksi ja pohtia myös nämä
kriteerit ja pätevyysvaatimukset kertaalleen.

Aivan lopuksi haluan sanoa, että riippumatta säädettävän lain pykälien yksityiskohdista
luotan, että Tampereen valmistelun avainhenkilöt tämän käsittelyn jälkeen tunnistavat
asiat, jotka ovat tulevan yliopiston toiminnan onnistumisen ytimessä. — Kiitos.

16.11 Pekka Puska kesk:  Arvoisa herra puhemies! Ensimmäiseksi on todettava, että
suunnitelma muodostaa Tampereen korkeakouluista yhtenäinen kokonaisuus on kaikin
puolin kannatettava ja monella tavalla hyödyllinen. Todellakin tässä mielessä lakiesitys on
ilman muuta kannatettava, mutta esitykseen liittyy asioita, joista on tärkeä keskustella, ja
myös eräitä ongelmia, jotka puhuttivat valiokuntaa pitkään ja joita edelliset puhujat käsit-
telivät.

Keskeinen asia on, että tässä tehdään eräänlainen ennakkotapaus yliopistojen ja ammat-
tikorkeakoulujen välisestä suhteesta, joka tullaan valtakunnallisesti käsittelemään vasta
niin sanotun korkeakouluvision yhteydessä. Suuri yksimielisyys vallitsee siitä, että mo-
lempia tarvitaan, sekä yliopistoja että ammattikorkeakouluja, ja että molemmilla on omat
roolinsa ja että yhteistyö, varsinkin alueellinen sellainen, on hyödyllistä. Tällä lailla edis-
tetään yliopistojen ja ammattikorkeakoulujen yhteistyötä niin, että tutkintoihin voidaan
helpommin ottaa toisen korkeakoulun kursseja. Samalla kun tämä on ilman muuta hyödyl-
listä, tulee varoa kehitystä, että molempien opetus tulee liikaa lähestymään toisiaan. On
myös tärkeää huolehtia opiskelijoiden oikeusturvasta näissä järjestelyissä.

Tampereen kuvioissa uusi yliopisto tulee omistamaan ammattikorkeakoulun. Kun tämä
kehitys tullee valtakunnallisesti yleistymään, on sen seurauksia myös pohdittava. Yleensä-
hän tulee mieleen, että omistaja päättää omistamastaan. Tässä tapauksessa on kuitenkin
painokkaasti muistutettu, että ammattikorkeakouluista on oma laki. Se säätää ammattikor-
keakoulun hallinnosta ja toiminnasta, eikä omistava yliopisto voi tähän puuttua. Tämä on
kuitenkin asia, joka tulevissa pohdinnoissa vaatii lisää huomiota.

Suurin keskustelu valiokunnassa käytiin uuden yliopiston hallinnollisesta liikkeelleläh-
döstä. Siinä asiassahan esitys sisältää kiireellisen liikkeellelähdön, jossa hallinnon käyn-
nistyminen poikkeaa yliopistolain vaatimuksista, aiheuttaa myös perustuslaillista pohdin-
taa. Perustuslakivaliokunnan käsittelyn jälkeen aikataulua muutettiin, niin että laki voi-
daan säätää normaalisti, mikä ei kuitenkaan poista järjestelyn ongelmallisuutta. Kysymys
on erityisesti uuden yliopiston ensimmäisen hallituksen valinnasta. Yliopistolain mukaan-
han yliopiston monijäseninen elin valitsee yliopiston hallituksen, joka taas valitsee yliopis-
ton rehtorin. Tässä tapauksessa esitetään, että vanhojen yliopistojen hallitukset valitsevat
väliaikaisen hallituksen, joka taas valitsee ensimmäisen rehtorin. Näin ollen uuden yliopis-
ton ensimmäinen monijäseninen elin ei nyt pääse valitsemaan hallitusta, joka valitsee uu-
den rehtorin ilmeisesti useaksi vuodeksi. Tällä paljon keskustelua herättäneellä poikkeuk-
sellisella ratkaisulla on suuri periaatteellinen merkitys, kun rehtori on yliopistoa johtava
keskeinen henkilö ja ratkaisu todella tehdään todennäköisesti useaksi vuodeksi. Ongelmal-
le esitettiin useampia vaihtoehtoja, joihin ei kuitenkaan haluttu mennä.

Vaikka tämä Tamperetta koskeva laki on syytä tässä hyväksyä, on tässä yhteydessä hyvä
muistuttaa siitä tähän liittyvästä ja yleisesti yliopistojamme koskevasta ongelmasta, että
yliopistolain myötä yliopistojen opettajat, tutkijat ja muu henkilökunta ovat kokeneet ylei-
sestikin vaikutusmahdollisuuksiensa puutetta omissa yliopistoissaan. Tämä asia taas liit-
5



Pöytäkirjan asiakohta PTK 129/2017 vp
tyy yliopistolain arviointiin, mikä on edelleen sivistysvaliokunnan pöydällä. Samalla kun
yliopistojemme hallinto on nykylain perusteella kiistattomasti jäntevöitynyt, tyytymättö-
myys yliopistojen henkilökunnassa on taas kiistattomasti lisääntynyt. Tähän huolestutta-
vaan kehitykseen on toki muitakin syitä, mutta eräänä keskeisenä on nähty juuri monijäse-
nisen elimen, yliopistokollegion, vaikutusmahdollisuuksien vähäisyys. On huolestuttavaa,
jos yliopiston henkilökunta kokee vieraantumista oman yliopistonsa asioista. Kun yliopis-
tojen tärkein tehtävä on korkein opetus ja tutkimus, on tärkeää, että tätä työtä tekevät opet-
tajat ja tutkijat — yliopistojen tärkein voimavara — voivat kokea olevansa yliopiston pää-
töksenteossa keskeisesti mukana, ja tässä mielessä on tärkeää, että tästä Tampereen ta-
pauksesta ei muodostu mitään ennakkotapausta yliopistojemme hallinnon kaventamisesta
edelleen vaan että päinvastoin jatkossa voidaan yliopistojemme johtamista edelleen kehit-
tää niin, että tieteellisen tutkimuksen ja opetuksen sana painaa.

Tässä yhteydessä on myös syytä toivoa, että puhuttu ja hyvä yliopistojemme autono-
mian lisääntyminen näkyy myös valtiovallan yksityiskohtaisen ja usein nopeasti muuttu-
van ohjauksen vähenemisenä. Vapautetaan yliopistojen luovaa tiedettä, koska paljon pu-
hutut tärkeät kansalliset innovaatiot eivät tule ylhäältä käsketysti vaan yliopistojemme luo-
vassa tieteellisessä yhteisössä.

Herra puhemies! Tamperetta on siis syytä onnitella hyvästä hankkeesta, joka tulee muo-
dostamaan entistä yhtenäisemmän korkeakoulukokonaisuuden. Näistä eräistä kriittisistä ja
erityisesti tulevia ratkaisuja varten lausutuista kommenteista huolimatta, ja kun liikkeel-
lelähdöllä on kiire, kannatan siis esitettyä lakipakettia.

16.17 Jukka Gustafsson sd:  Arvoisa puhemies! Tämä hallituksen lakiesitys, jota sivis-
tysvaliokunta kannattaa, merkitsee siis sitä, että Tampereelle muodostuu entistäkin vah-
vempi korkeakoulukokonaisuus. Esityksen mukaan perustettava uusi yliopisto ja ammatti-
korkeakoulu ovat strategisesti yhtenäisesti johdettu kokonaisuus. Haluan korostaa, että
tämä uudistus on lähtenyt kyseisten koulutuksenjärjestäjien omasta aloitteesta. Se on tar-
koitus mahdollistaa nyt ehdotettavalla lainsäädännöllä yliopistojen autonomiaa kunnioit-
taen.

Arvoisa puhemies! Pitkäaikaisena tamperelaisena ja pirkanmaalaisena kansanedustaja-
na, ja myöskin toimiessani opetusministerinä, pyrin tukemaan, kannustamaan tämän hank-
keen eteenpäinmenoa ja tunnen myöskin henkilökohtaista tyydytystä ja iloa siitä, että tämä
— mielestäni jopa historiallinen — uudistus on nyt etenemässä. Tämän tarkoituksenahan
on vahvistaa koko alueen korkeakoulutuksen kansainvälistä arvostusta sekä palvella suo-
malaista yhteiskuntaa ja työelämää. Monimuotoisen ja vahvan korkeakoulukokonaisuu-
den odotetaan houkuttelevan kansainvälisiä tutkijoita, opettajia, asiantuntijoita ja myös
opiskelijoita, ja tämä jos mikään on myöskin johtamassa parempaan laatuun ja vaikutta-
vuuteen.

Sosiaalidemokraatit pitävät uudistusta perusteltuna ja hyvänä. Voimavarat yhdistämällä
voidaan saada aikaan entistä laadukkaampaa ja kilpailukykyistä opetusta sekä tutkimusta,
ja tällä on varmasti merkitys koko Pirkanmaan alueen mutta myös koko Suomen elinkei-
noelämän vahvistumiselle. Tässä edustaja Pilvi Torsti totesi, että hän helsinkiläisenä kan-
sanedustajana ja korkeakoulupolitiikkaa hyvin tuntevana henkilönä on iloinen tästä uudis-
tuksesta. Haluan näin ystävällisesti myöskin todeta vastavuoroisesti sen, että tämä uusi
korkeakoulukokonaisuus kyllä tulee haastamaan niin Aalto-yliopiston kuin Helsingin yli-
opistonkin, että pitää sitten petrata täällä Helsinginkin suunnalla.
6



Pöytäkirjan asiakohta PTK 129/2017 vp
Arvoisa puhemies! Tässä aiemmassa keskustelussa jo on noussut esille kovin tämä yli-
opiston järjestäytymisasia ja koko se aika vaativa prosessi, mitä tässä nyt on jo harjoiteltu
ja tehtykin jo monta kuukautta. Meillähän on tässä yksittäisessä asiassa keskeisten opposi-
tiopuolueitten eriävä mielipide, erilainen näkemys olemassa. Ja ilahduin kovin, kun sain
sähköpostia Tampereen yliopiston ylioppilaskunnan hallituksen puheenjohtaja Mikko
Lampolta. En nyt usko, että hän pitää huonona, jos tästä paria kohtaa lainaan — oletan, että
se jakelu on voinut olla laajempi kuin että se on tullut vain minulle: "Jättämänne vastalause
sivistysvaliokunnan mietintöön on mielestämme selkeästi perustuslakivaliokunnan lau-
suntoa paremmin noudattava. Olemme ymmärtäneet, että valiokunnan äänestys 11+7-mal-
lin ja lopulliseen mietintöön päätyneen siirtymäkauden hallituksen mallin välillä oli tiuk-
ka." No, näitten lukujenkin mukaan se on ollut jo tiukka, mutta asiallisesti ottaen se oli käy-
tännössä hyvinkin lähes fifty-fifty. Mutta näissä nyt myöskin aina vaikuttaa jonkun verran
ikään kuin tämä perinteinen hallituspuolueitten asema, että jotkut, jotka vähän ajattelevat
toisella tapaa, loppumetreillä sitoutuvat hallituspuolueitten esityksiin. Eli olen todella vah-
vasti sitä mieltä: tämä demokraattisempi toimintatapa, josta sitten myöhemmin ääneste-
tään, jossa toivomme, että tämä siirtymäkauden hallitus muodostetaan yhdistyvien yliopis-
tojen hallituksista, jolloin siirtymäkauden hallitus koostuu 11+7 jäsenestä, kuriositeettina
samat luvut mitkä olivat sivistysvaliokunnan äänestyksessä.

Arvoisa puhemies! Tämä on merkittävä hallituksen esitys, ja on hienoa, että se on saa-
nut ja sai mielestäni kuitenkin sivistysvaliokunnassa varsin hyvän ja kunniallisen käsitte-
lyn lukuun ottamatta nyt kahta kolmea asiakohtaa, joista olimme eri mieltä, ja ne nyt ovat
näissä puheenvuoroissa tulleet hyvin esille, että en käy niitä enää sitten enemmälti toista-
maan.

16.24 Sami Savio ps: Arvoisa puhemies! Kuten edustaja Gustafsson tuossa edellä, olen
myös itse erittäin tyytyväinen siihen, että Tampereelle on syntymässä hyvinkin pian myös
kansainvälisesti erittäin kilpailukykyinen yliopistokonserni, joka ottaa erinomaisesti huo-
mioon tulevat tarpeet koulutuksessa, tieteessä ja myös elinkeinoelämän saralla. Ja tämä yli-
opistolain muutos, tämä uudistus, on tältä osin erittäin kannatettava, ja sitä on laajasti kii-
telty sekä Tampereen talousalueella että yleisemminkin koko Suomessa. Tältä osin täytyy
antaa hallitukselle kiitokset, että se on vienyt tätä asiaa eteenpäin.

Arvoisa puhemies! Tämän esityksen tavoite on siis erittäin kannatettava, mutta sen mu-
kaisesti, mitä täällä edellä on puheenvuoroissa tuotu ilmi, olen myös itse hieman ihmeissä-
ni tästä menettelytavasta, jolla tätä tärkeää ja myös suuntaa näyttävää yliopistolain uudis-
tusta ollaan nyt viemässä eteenpäin. Pääasiassa hämmästelyni kohdistuu tähän kiireeseen,
jolla tämä asia sitten sivistysvaliokunnassa lopulta päätettiin hallituspuolueiden enemmis-
tön turvin viedä läpi tässä muodossa.

Tämä pääasiallinen ongelmakohta liittyy tosiaan tähän uuden, syntyvän yliopistokon-
sernin hallituksen valintaan, tähän siirtymäkauden hallituksen valintaan ja sitten myös tä-
hän yliopiston rehtorin valintaan. Mielestäni valiokunnassa olisi tullut pyrkiä siihen, että
kun asiantuntijalausunnoissa oli kyseenalaistettu tämä siirtymäkauden hallitus ja sen mah-
dollisuus valita yliopistolle uusi rehtori, niin olisi sitten keskustelemalla etsitty valiokun-
nassa tapaa löytää aivan yhteisymmärryksessä järkevä ja yksimielinen keino, jolla nämä
ongelmakohdat olisi hoidettu ja myös otettu huomioon tämä perustuslakivaliokunnan lau-
sunnossaan ilmaisema kanta aivan kaikilta osin. Nythän tämä perustuslakivaliokunnan lau-
sunnossaan ottama kanta, että Tampereen yliopiston syntyä edellyttävien siirtymäjärjeste-
7



Pöytäkirjan asiakohta PTK 129/2017 vp
lyjen ajallinen kesto tulee rajata vain välttämättömään, on otettu huomioon, mutta kyllä
rima tältä osin heiluu pahasti ja yli mennään korkeintaan rimaa hipoen. Erityisesti tämä uu-
den rehtorin valinta on niin merkittävä päätös, että se olisi tullut jättää syntyvän yliopiston
ensimmäiselle varsinaiselle hallitukselle eikä tälle siirtymäkauden hallitukselle, kuten mie-
tintöön on nyt kirjattu. Todettakoon vielä tähän tarkennuksena, että myös perussuomalai-
set äänestivät valiokunnassa tältä osin muun opposition mukana, mutta hallitus tietysti
enemmistönsä turvin vei tämän muotoilun haluamallaan tavalla läpi.

Arvoisa puhemies! Tampereen uuden yliopistokonsernin synty on varmasti kaikkien
eduskuntapuolueiden mielestä erinomainen avaus kohti uutta korkeakoulupolitiikkaa ja si-
nänsä siis tosiaan hyvin odotettu. Mutta tietenkin tämä sivistysvaliokunnan menettelytapa
jättää prosessiin hieman ikävän sivumaun, joka toivottavasti kuitenkin unohtuu pikaisesti.

Olemme tilanteessa, jossa suomalaista korkeakoulu- ja tiedekenttää viedään pitkälle
eteenpäin ja tulevaisuuteen tämän parlamentaarisen 2030-visiotyöryhmän työn yhteydes-
sä, ja nyt tämä yliopistolain uudistus on hyvä avaus siihen suuntaan.

Toivon, että tämä Tampere 3 -yliopistokonserni tulee tosiaan jatkossa osoittamaan suun-
taa tulevalle kehitykselle siltä osin, että meillä Suomessa syntyy kansainvälisesti hyvin kil-
pailukykyisiä yliopistoja ja korkeakoulukokonaisuuksia, ja myös siltä osin, että elinkeino-
elämän tarpeet tullaan jatkossa ottamaan koulutuksen kehittämisessä aiempaa paremmin
huomioon.

16.29 Jani Toivola vihr: Arvoisa puhemies! Esityksen keskiössä on vahvasti Tampere 3
-hanke ja Tampereen uuden yliopiston muodostumisen mahdollistaminen, kuten täällä ai-
kaisemmat puhujat ovat tuoneet esille, ja kuten myös on todettu, niin erittäin tärkeä ja kiin-
nostava hanke on kyseessä. Toki samaan aikaan on hyvä mainita ja muistuttaa, että tule-
vaisuuden kannalta me tarvitsemme samaan aikaan vahvan vision sekä yliopistojen että
ammattikorkeakoulujen osalta, kauaskantoisen, pitkälle katsovan vision. Asiantuntijakuu-
lemisissa ehdottomasti saatiin kritiikkiä siitä, että se tulevaisuus ei voi ikään kuin rakentua
yksittäisten ja mahdollisesti alueellisten hankkeiden ja tarpeiden näkökulmasta, mutta siis
tärkeä ja kiinnostava hanke.

Mutta kuten tuotiin esille, niin tämä ei myöskään ole täysin ongelmaton varsinkaan me-
nettelytapa- ja prosessinäkökulmasta. Hallituksen esityksessä on vahvasti sivuutettu yli-
opistoyhteisö, jota muutokset kaikkein eniten koskettavat. Uuden yliopiston järjestäytymi-
nen on aiheuttanut huolta niin henkilöstössä kuin opiskelijoissa, joiden mahdollisuudet
vaikuttaa Tampere 3 -hankkeeseen on supistettu olemattomiin. Esityksessä uuden yliopis-
ton rehtorin valitsisi siirtymäkauden hallitus, jolla ei olisi yhteisön demokraattista legitimi-
teettiä. Yhteisön osallistaminen on kriittistä uuden yliopiston toimivuuden takaamiseksi.

Merkittävimmät ongelmakohdat koko hankkeessa ovat olleet ja ovat nyt käytännön ta-
solla hanketta valmisteleva säätiön hallitus, jolla ei ole yhteisön mandaattia, siirtymäkau-
den hallituksen muodostus sekä uuden rehtorin valinta, joka on hyvin olennainen osa uu-
den yliopiston muodostumista. Rehtorin valmistelu on jo käynnistynyt, ja se on saanut hy-
vin laajaa kritiikkiä yhteisöltä, jota kuitenkaan ei ole kuultu, ja tästä pitäisi olla äärimmäi-
sen huolissaan. Tämä kaikki peilautuu siihen tosiasiaan, mitä asiantuntijakuulemisessa ko-
rostettiin merkittävällä tavalla, että miten tärkeää hankkeen onnistumisen kannalta näkö-
kannoista riippumatta on koko yhteisön kuuleminen ja osallistaminen, ja nyt tämä seikka
sivuutettiin ilman painavia perusteita. Tästä pitäisi olla äärimmäisen huolissaan, ja toivo-
taan, että tälle asialle voitaisiin vielä jotain tehdä, koska muuten me asetamme koko tämän
8



Pöytäkirjan asiakohta PTK 129/2017 vp
hankkeen valtavien riskien [Puhemies koputtaa] äärelle ja myöskin opiskelijoiden ja hen-
kilöstön hyvinvoinnin ja mahdollisuudet.

16.31 Mikaela Nylander r: Arvoisa puhemies! Hallituksen esitys on pääosin todella hy-
vä. Siihen liittyy kuitenkin muutama ongelmakohta, mistä olemme jo aikaisemmin puhu-
neet täällä tänään.

Mielestäni on todella hyvä, että käytetään resursseja hyvin tehokkaasti. Selvää on kui-
tenkin, että duaalimallin tulee säilyä. Ammattikorkeakouluilla ja yliopistoilla on aivan eri-
laiset koulutuspoliittiset tehtävät, ja tämä on äärimmäisen tärkeätä pitää mielessä myös tä-
män Tampere 3 -hankkeen jälkeenkin, ja on todella hyvä, että myös sivistysvaliokunta to-
teaa tämän hyvin selkeästi ja selvästi. Tämän lain tarkoituksena ei ole hävittää duaalimal-
lia. Tämän lain tarkoituksena on sen sijaan mahdollistaa duaalimallin toteuttaminen järke-
västi ja joustavasti.

Arvoisa puhemies! On todella tärkeätä, että laadusta ei tingitä, ja tässä yhteistyömallissa
on todellakin syytä seurata laadun kehittymistä hyvin tarkasti, ja toinen seikka, mitä tulee
hyvin laajasti ja tarkasti seurata, on, miten tämä yhteistyö sitten vaikuttaa tähän opetustar-
jontaan.

Värderade talman! Angående organiseringen av universiteten och valet av rektor har jag
valt att gå med den övriga oppositionen. Jag tycker att den modellen bäst stöder autonomin
och andan i universitetslagen. Gränsdragningen för när samarbetet mellan universitet och
högskolor går för långt eller skadar kvaliteten eller minskar på utbudet är svår att dra via
lagstiftning, men det här är viktiga aspekter som bör följas upp mycket noggrant. Ett vik-
tigt betänkande, och därför var det viktigt att utskottet mångsidigt och mycket grundligt
gick igenom lagförslaget.

16.33 Outi Alanko-Kahiluoto vihr:  Arvoisa herra puhemies! Yhdyn kaikessa siihen,
mitä sivistysvaliokunnan jäsen Jani Toivola puheenvuorossaan sanoi. Minusta olisi ollut
tärkeää tässäkin yhteydessä kunnioittaa yliopistojen autonomiaa, joka niille laissa on sää-
detty, ja olisi ollut hyvin tärkeää, että tämän nyt perustettavan Tampere 3:n tuleva hallitus
olisi voinut itse valita rehtorinsa, mikä olisi paremmin noudattanut yliopistolain autono-
miaperiaatteita, toisin kuin se menettely, jota nyt saamme todistaa.

Pidän myös huolestuttavana sitä, että hallitus ei tässäkään kohtaa ole katsonut tarpeelli-
seksi ottaa riittävän hyvin huomioon perustuslakivaliokunnan kritiikkiä sitä kohtaan, millä
tavalla Tampere 3:a ollaan perustamassa, ja toivon, ettei tällainen menettely yleisty tässä
talossa. Yliopistolaisten kuuleminen olisi hyvin tärkeää, ja sitä pitäisi vahvistaa. Jos kat-
somme yliopistoilla tehtyjä hyvinvointimittauksia ja niitä selvityksiä, joita on tehty yli-
opistolain uudistuksen jälkeen, ne todistavat sitä, että yliopistoilla hyvinvoinnissa ollaan
menty huonompaan suuntaan, ja siksikin tällaisia menettelyjä pitäisi kaihtaa.

Pidän itse erittäin hyvänä sitä, että meillä on ollut duaalimalli. Ammattikorkeakouluilla
ja yliopistoilla on omat korkeakoulupoliittiset ja koulutuspoliittiset tehtävänsä, ja katsoi-
sin, että kaikkein järkevintä meidän on riittävällä rahoituksella vahvistaa molempien edel-
lytyksiä selvitä näistä tehtävistä. Itse pidän hyvänä sitä, että joustavaa yhteistyötä paranne-
taan, ja olen ymmärtänyt, että Tampere 3:a perustetaan nimenomaan [Puhemies koputtaa]
alueellisista lähtökohdista käsin, mutta pidän hyvänä sitä, että meillä jatkossa on erikseen
[Puhemies koputtaa] ammattikorkeakoululaki ja yliopistolaki.
9



Pöytäkirjan asiakohta PTK 129/2017 vp
16.36 Jani Toivola vihr: Arvoisa puhemies! Edellinen puheenvuoro jäi vähän kesken, ja
halusin ottaa vielä toisen puheenvuoron varmistaakseni ja tuodakseni esille vielä tämän lo-
pullisen esityksen, missä mekin olemme mukana.

Eli demokraattisten periaatteiden kunnioittamiseksi toivon, että uuden rehtorin valinta
jätetään uuden yliopiston ensimmäiselle varsinaiselle hallitukselle ja että siirtymäkauden
hallitus koostettaisiin nykyisistä yliopistojen hallituksista. Tämän siirtymäkauden hallituk-
sen tulisi välittömästi käynnistää prosessi monijäsenisen hallintoelimen kokoamiseksi,
jonka ensimmäinen tehtävä taas olisi varsinaisen hallituksen valinta, joka sitten aikanaan
valitsisi tuon uuden yliopiston varsinaisen rehtorin. Joissain puheenvuoroissa ja keskuste-
luissa todettiin, kun näistä kipukohdista puhuttiin, ja täälläkin se taisi tulla esille, että toki-
han rehtoria voi myöhemminkin vaihtaa. Näen, että nimenomaan tällaisilla vaihtoehdoilla,
että todetaan, että se myöhemminkin on mahdollista, luodaan vain jälleen lisää riskejä ää-
rimmäisen tärkeälle hankkeelle, jonka onnistumisen kannalta on äärimmäisen tärkeätä se
osallisuus mutta muutenkin tämän prosessin sujuvuus.

Kuten täällä on todettu ja kun tätä hienoa kokonaisuutta itsekin pohtii, ei voi olla ihmet-
telemättä ja miettimättä, kenen etua tällä esityksellä lopulta ollaan ajamassa, että mikä
meillä lopulta ihan aidosti on se este, ettei näiden yhteisöjen esittämiä toiveita pystyttäisi
kuulemaan ja myöskin konkreettisella tavalla toteuttamaan. Samalla kun me pohdimme
sitä kokonaisuutta meidän pöydällämme ja sitä, miten tärkeätä sen onnistumisen kannalta
olisi, että nämä toiveet nähtäisiin merkityksellisinä, meidän tässä talossa tulisi olla äärim-
mäisen huolissamme tällä hetkellä nimenomaan siitä yhteisön hyvinvoinnista ja ilmapiiris-
tä, koska se on valtavan merkityksellinen osa kaikkia niitä askelia, mitä myös käytännössä
tällä hankkeella on seuraavien kuukausien aikana edessään.

16.38 Mikaela Nylander r: Värderade talman! Jag tror att det är viktigt för hela högsko-
lefältet att den här Tampere 3-modellen förverkligas och lyckas och ger oss goda exempel
för hur man i framtiden kan bedriva högskole- och vetenskapspolitik på ett nytt sätt. Det jag
tycker är synd i det här sammanhanget, när vi talar om högskolorna och högskolepolitiken,
är att det i visionen för högskolorna år 2030 inte överhuvudtaget finns nämnt någonting om
en eventuell gemensam lag för yrkeshögskolesektorn och universitetssektorn. Jag tror att
det här kommer att vara viktigt att utreda i framtiden för att vi ska kunna möjliggöra effek-
tivare användning av gemensamma resurser, utan att på något sätt gå åt dualmodellen. Här
tycker jag att man måste vara jättetydlig. Dualmodellen behövs, och de har helt olika ut-
bildningspolitiska uppgifter, det vill säga yrkeshögskolorna och universiteten. Men ändå
tror jag att det ligger i den finländska högskolepolitikens intresse att skapa någon form av
gemensam högskolelagstiftning i framtiden.

Arvoisa puhemies! Lopuksi: Tämä hallituksen esitys on askel oikeaan suuntaan ja terve-
tullut uudistus korkeakoulukentällä. Toivon todellakin, että Tampere 3 -malli onnistuu, ja
sitten toivon, että jatkossa, kun puhutaan korkeakoulupolitiikasta, voidaan myös puhua yh-
destä korkeakoululainsäädännöstä.

Yleiskeskustelu päättyi ja asian käsittely keskeytettiin.
10


