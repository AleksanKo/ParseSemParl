















































DEMF280.tmpSave.xml


Pöytäkirjan asiakohta PTK 120/2016 vp
Pöytäkirjan asiakohta 

PTK 120/2016 vp

Täysistunto

Torstai 24.11.2016 klo 15.59—21.40

2.4. Suullinen kysymys alkoholilain kokonaisuudistuksesta (Päivi Räsänen kd)
Suullinen kysymys SKT 124/2016 vp

Suullinen kyselytunti

Puhemies Maria Lohela: Seuraava kysymys, edustaja Päivi Räsänen.

Keskustelu

16.41 Päivi Räsänen kd: Arvoisa rouva puhemies! Kuluneella viikolla lähetettiin lausun-
nolle hallituksen alkoholilakiluonnos, ja siihen sisältyvien vaikutusarvioiden mukaan alko-
holin suurkuluttajien määrä tulee kasvamaan, kun vahvempien oluiden ja siiderien saata-
vuutta lisätään, ja myös vuosittaiset alkoholikuolemat lisääntyvät 150:llä. Alkoholin vam-
mauttamia lapsia tulee syntymään nykyistä enemmän.

Me kristillisdemokraatit olemme vaatineet tämän esityksen perumista, jotta useampi
lapsi saisi elää turvallisen lapsuuden ilman vanhempien päihdeongelmaa ja jotta esimer-
kiksi poliisiresurssit riittäisivät. Tällä hetkellä, jo nyt, noin 70 prosenttia kaikesta poliisin
työstä menee alkoholin aiheuttamiin turvallisuusongelmiin. THL ja kaikki alkoholiasian-
tuntijat ja alan järjestöt (Puhemies: Ja nyt!) ovat hallituksen esitystä vastaan.

Kysyn: millä yhteiskunnallista hyvää lisäävällä perusteella hallitus tätä on esittämässä?

16.42 Perhe-  ja peruspalveluministeri  Juha  Rehula  (vastauspuheenvuoro):  Arvoi-
sa rouva puhemies! Edustaja Räsänen esittää, että hallitus peruuttaa esityksensä.

Mikä on tämän hetken tilanne? Ministeriö on lähettänyt lausuntokierrokselle alkoholi-
lain kokonaisuudistussäännökset perusteluineen.

Toisekseen, lainsäädännön valmisteluun kuuluu tässäkin laissa vaikuttavuusarvioinnit.
Niillä tiedoilla, joilla pystytään arvioimaan — niin luotettavasti kuin se tässä tilanteessa on
mahdollista — sitä, minkä verran näitten säännösten jälkeen alkoholin kokonaiskulutus
mahdollisesti kasvaa, on päädytty tuohon, mitä te, edustaja Räsänen, sanoitte.

Mutta kun puhutaan peruuttamisesta, niin nyt on lausuntoaika 16. päivään tammikuuta
asti ja sen jälkeen ruvetaan katsomaan, mitä lausunnot kertovat. Tehdään mahdollisia muu-
toksia, sikäli kuin tarvetta on, esimerkiksi täsmennyksiin — tuossa laissa on useita pieniä
asioita, jotka ovat olleet (Puhemies koputtaa) julkisissa keskusteluissa ja joita pitää täs-
mentää.

Puhemies Maria Lohela: Pyydän niitä edustajia, jotka haluavat esittää lisäkysymyksiä, il-
moittautumaan.
 Tarkistettu
4.0



Pöytäkirjan asiakohta PTK 120/2016 vp
16.43 Päivi Räsänen kd (vastauspuheenvuoro): Arvoisa rouva puhemies! Pidän erittäin
hyvänä sitä, jos hallitus todellakin herkällä korvalla kuuntelee näitä lausuntopalautteita ja
erityisesti asiantuntijoiden, varsinkin kansanterveyden asiantuntijoiden, näkemyksiä.

Tuoreessa muistissa on se, kun edellisen kerran alkoholilakia höllennettiin, pääministeri
Matti Vanhasen hallituksen toimesta 2004. Silloinhan hallituksen esityksen perusteluissa
kerrottiin, että se tulisi lisäämään 600 alkoholikuolemaa vuodessa, ja näin sitten valitetta-
vasti kävikin.

Toivon, että hallitus ei nyt todellakaan tee tätä virhettä vaan mieluummin noudattaa esi-
merkiksi OECD:n tuoretta ohjetta, jossa ehdotetaan, että alkoholiveroa päinvastoin pitäisi
korottaa. Mitä tästä sanotte?

16.44 Perhe- ja peruspalveluministeri  Juha  Rehula  (vastauspuheenvuoro):  Arvoisa
rouva puhemies! Vuonna 2004 muistaakseni oltiin tilanteessa, jossa puututtiin alkoholive-
rotukseen. Silloinhan ei alkoholin sisältölainsäädäntöä muutettu. Tässä menneiden vuo-
sien varrella on puhuttu alkoholimainonnasta ja tehty siihen liittyviä ratkaisuja, mutta al-
koholilain sisältöhän näiltä osin, mihin te viittaatte ja millä oli kulutukseen vaikutuksia,
liittyi verotuksen muutokseen, jossa Suomi laski merkittävällä tavalla alkoholiveron mää-
rää. Tuon jälkeen on matkattu kohti tilannetta, jossa Suomessa nautitun alkoholin määrä on
kiitettävälläkin tavalla ollut vähenemään päin. Nämä ovat niitä viestejä, jotka on tämänkin
lain valmistelun yhteydessä otettu huomioon, jotka ovat esimerkiksi mahdollistaneet sen,
että elinkeinoelämän näkemyksiä on otettu tälläkin tavalla esiin, kuin nyt tuossa ministeri-
ön lausuntokierrokselle lähettämässä esityksessä oli.

16.45 Sari Essayah kd (vastauspuheenvuoro): Arvoisa rouva puhemies! Nyt tätä suuntaa
ei nimenomaan missään tapauksessa pidä kääntää. Elikkä alkoholinkulutukseen vaikutta-
vat aina hinta ja saatavuus, ja nyt hallitus on avaamassa tätä saatavuutta muun muassa ne-
losoluen kohdalta siten, että kun tällä hetkellä sitä saadaan noin 350 Alkosta, niin sen jäl-
keen noin 5 300—5 500 vähittäiskauppaa myy sitä ympäri Suomea. Tänään on jo arvioitu,
kuinka se tulee vaikuttamaan siihen, että myöskin sitten alkoholin hinta lähtee halpene-
maan.

Meillä naapurimaassa Virossa on tällä hetkellä keskustavetoinen hallitus, joka on luvan-
nut, että he aikovat nostaa oluen verotusta yli 60 prosenttia vuoteen 2020 mennessä ja jo
heinäkuussa on tarkoitus nostaa 65 prosenttia nykyisestä. Eikö nytten Suomen keskustave-
toisen hallituksen olisi äärimmäisen tärkeää seurata Viron esimerkkiä ja ottaa käyttöön
kristillisdemokraattien tekemä aloite jo ensi vuoden budjettiin siitä, että alkoholin (Puhe-
mies koputtaa) hintaa korotetaan?

16.46 Perhe- ja peruspalveluministeri Juha  Rehula  (vastauspuheenvuoro):  Arvoisa
rouva puhemies! 2004 tehty veromuutos liittyi siihen, että Viron EU-jäsenyyden ikä tuli
siihen kohtaan, että he joutuivat muuttamaan sitä, mikä heillä oli se malli. Mehän teimme
kertarysäyksellä silloin Suomen eduskunnassa sen ratkaisun, että alkoholiveroa laskettiin.

Nämä uutiset, mitä tuolta Suomenlahden takaa tulee, on otettava kiitollisuudella vas-
taan, koska niillä on suora vaikutus siihen, millä tavalla tuodaan alkoholia Suomen rajojen
ulkopuolelta meidän markkinoille. Tässä alkoholilain kokonaisuudistuksessa yksi sem-
moinen ohjuri on ollut se, että alkoholi nautittaisiin ja sitä ostettaisiin Suomen rajojen si-
säpuolella, jotta verotulot jäisivät meille Suomeen.
2



Pöytäkirjan asiakohta PTK 120/2016 vp
16.47 Valtiovarainministeri Petteri Orpo  (vastauspuheenvuoro):  Arvoisa puhemies!
Minusta tuntuu, että me olemme suomalaisessa alkoholin verotuksessa aika lailla tapissa,
eli varmasti, jos alkoholiveroa korotettaisiin, riski olisi erittäin suuri, että se päinvastoin
ohjaisi yhä enemmän hakemaan alkoholia Virosta tai muualta, mistä sitä saa halvemmalla,
ja kun se ostetaan sieltä, niin se taas on pois meidän verotuloistamme. Siksi tämä Viron rat-
kaisu, kunhan he vielä tekevät sen, on aivan erinomainen ja oikein tervetullut sekä suoma-
laisen alkoholipolitiikan kannalta että sitten myöskin valtion kirstun kannalta. Eli ei muuta
kuin pökköä pesään siellä Virossa.

Kysymyksen käsittely päättyi.
3


