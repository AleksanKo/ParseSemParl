















































DEM9CA8.tmp.xml


Pöytäkirjan asiakohta PTK 66/2015 vp
Pöytäkirjan asiakohta 

PTK 66/2015 vp

Täysistunto

Keskiviikko 18.11.2015 klo 14.06—19.11

8. Hallituksen esitys eduskunnalle laeiksi autoverolain ja ajoneuvoverolain muuttamisesta
Hallituksen esitys HE 33/2015 vp
Valiokunnan mietintö VaVM 5/2015 vp

Toinen käsittely

Ensimmäinen varapuhemies Mauri Pekkarinen: Toiseen käsittelyyn esitellään päivä-
järjestyksen 8. asia. Nyt voidaan hyväksyä tai hylätä lakiehdotukset, joiden sisällöstä pää-
tettiin ensimmäisessä käsittelyssä.

Keskustelu

18.45 Kari Uotila vas: Arvoisa herra puhemies! Autoverolain ja ajoneuvoverolain muu-
tokset on pistetty samaan hallituksen esitykseen. Ne ovat molemmat fiskaalisia veromuu-
toksia, ja mietinnössäkin on todettu, että asiallisesti ne eivät liity toisiinsa mutta ovat osa
tällaista hallituksen liikennepoliittista toimenpide-ehdotusta, jossa jatkossa on nähtävästi
tulossa, jos on tulossa, veneille ja muille ajoneuvoille erillisvero ja raskaan liikenteen tien-
käyttömaksuehdotus. Näillä on kuitenkin yhteys, sillä tässä tilanteessahan hallitus haluaa
toisella kädellä antaa ja toisella kädellä ottaa. Autoveron alentamisella aiheutetaan 2019
vuositasolla noin 200 miljoonan euron veronmenetykset ja toisaalta taas ajoneuvoveroa
korottamalla vuoden 2017 alusta haetaan noin 100 miljoonan euron verotuottojen lisäystä.
Käytännössä tämä tarkoittaa sitä, että kun meillä autokanta uusiutuu ennusteiden mukaan
noin 110 000 autoa vuodessa, niin ne henkilöt, joilla on varaa mennä autokauppaan ja os-
taa uusi auto, hyötyvät tästä autoveron alentamisesta 0—470 euroa siinä autoa ostaessaan,
mutta kaikki muut, noin 2,5 miljoonaa muuta autonomistajaa, kärsivät vuosittain sitten
2017 alkaen tästä ajoneuvoveron korottamisesta.

Kun täällä nyt ei ole perussuomalaisia paikalla, niin tekisi heille erityisesti mieli todeta,
että niitä, joilla tänä päivänä, näinä vaikeina aikoina, on varaa mennä ostamaan tuliterä au-
to, nyt sitten palkitaan ja niitä metsien ja kylien ja maakuntien miehiä ja naisia, jotka aje-
levat niillä vanhoilla datsuneillaan ja volkkareillaan, sitten tässä jatkuvasti rangaistaan. Si-
nällään autovero on rakenteellisesti, niin kuin mietinnössäkin todetaan, oikein rakennettu,
ja tämä ympäristövaikuttavuus on siinä merkittävä. Vaikka se on toisaalta fiskaalinen ve-
ro, niin sillä pyritään tietenkin suosimaan vähäpäästöisiä autoja, keskipäästöisiä autoja.
Siinä mielessä asia on ihan ok.

Arvoisa puhemies! Sekoilin ensimmäisen käsittelyn yhteydessä ja hätäilin hylkyesitys-
tä, mutta onneksi puhemies silloin asiallisesti vähän jeesasi, kiitos siitä. Mutta vastalau-
seenkin mukaisesti — sillä ykköskäsittelyssähän pyrimme estämään tämän autoveron ki-
ristyksen hylkäämällä tämän verotaulukon — nyt kun olemme kakkoskäsittelyssä, ehdo-
tan, että lakiehdotus 1 elikkä autoveron lasku hylätään.
 Tarkistettu
4.0



Pöytäkirjan asiakohta PTK 66/2015 vp
18.48 Matti Semi vas: Arvoisa puhemies! Edustaja Uotila perusteli erittäin hyvin tuon au-
toveroasian, ja kannatan hänen esitystään.

18.49 Pia Viitanen sd: Arvoisa herra puhemies! Arvoisat läsnäolijat! Niin, mehän käsit-
telemme nyt tätä autoveron alennusesitystä, josta käytiin pitkä keskustelu täällä jo lakiesi-
tysten ykköskäsittelyssä. Tuolloinhan kerroin, että SDP:n kantana tässä on se, että kun näi-
nä aikoina elämme taloudellisesti kohtuullisen tiukkoja aikoja ja joudumme tekemään
monta kertaa aika niukkaa politiikkaa, niin olemme katsoneet, että tässä tilanteessa halli-
tuksen tulisi luopua osasta autoveroon kohdistuvasta alennuksesta ja käyttää tätä rahaa
muun muassa VR:n ostopalveluiden turvaamiseen maakunnissa. Tästä maakuntien tilan-
teesta ja junavuorojen lakkauttamisesta, maakuntien asiasta, käytettiin paljon puheenvuo-
roja muun muassa eilisessä välikysymyskeskustelussa, ja tämä asia tietenkin on meillä
esillä myös tässä yhteydessä nyt, kun puhumme autoveroon kohdistuvasta alennuksesta.

Puhemies! Meillä oli tähän pykälämuutoskin, millä olisimme turvanneet juuri tämän
esityksemme, mutta kaikki tiedämme, että niin kävi, että se täällä äänestyksessä sitten hy-
lättiin, ja näin ollen tässä kakkoskäsittelyssä täällä eduskunnassa haluamme esittää kuiten-
kin jatkoa ajatellen ponnen tämän autoveron ja ajoneuvoveron suhteen. Olemme lähteneet
siitä, että näinä aikoina, kun on tiukkaa, emme esitä sitä, että ajoneuvoveroa ei saisi nostaa,
mutta me kaikki tiedämme, että ajoneuvoverossa on niitä ikäviä puolia, että se on tasavero,
tasasuuruinen kaikille, ja monta kertaa esimerkiksi siellä maakunnissa, kun joudutaan au-
toa väkisin käyttämään, kyllähän nämä korotukset aina ajoneuvoveron puolella kirpaise-
vat. Se on epäkohta, ja sen me tiedämme. Mutta meidän esityksemme toden totta lähti sii-
tä, että tästä autoverosta olisi sitten voinut osan perua ja käyttää sen joukkoliikenneyhteyk-
siin.

Mutta nyt tullaan, puhemies, tähän ponteen, eli esitän eduskunnalle seuraavaa pontta:
"Eduskunta edellyttää, että hallitus selvittää autoveroon ja ajoneuvoveroon kohdistuvien
esitystensä tulonjakovaikutukset ja ryhtyy tarvittaviin toimiin epäkohtien ilmetessä."

18.51 Olavi Ala-Nissilä kesk (vastauspuheenvuoro): Arvoisa herra puhemies! Mitä tulee
veropolitiikkaan, niin täällä viime vaalikaudella, kun ei saatu muita uudistuksia aikaan, ve-
rotusta kyllä kiristitte minusta aivan tappiin. Myöskin tätä autoveron kevennystä on täällä
jaettu jo moniin hyviin tarkoituksiin. Sehän alenee vain 50 miljoonaa euroa vuodessa as-
teittain neljänä vuonna. Samaan aikaan ajoneuvovero kiristyy 100 miljoonaa euroa. Nyt-
hän tässä verotuksella on myöskin dynaamisia vaikutuksia: tämä lisää autojen myyntiä, ja
kun autokanta uudistuu, niin se on ympäristön kannalta hyvä asia. Ja sitten tähän kokonai-
suuteen ehkä liittyy myöskin tämä autojen romutuspalkkiokokeilu, jota nyt tämä hallitus ja
eduskunta 5 miljoonalla lisäsi. Se on selvästi uudistanut autokantaa, ja se on myöskin ollut
positiivista selvitysten mukaan valtiontalouden kannalta. Tässä on erittäin maltillisista
asioista verotuksellisesti kysymys, ja tässä on hyvät tavoitteet.

18.52 Pia Viitanen sd (vastauspuheenvuoro): Arvoisa puhemies! Täällähän on ollut kyse
tässä keskustelussa juuri siitä, että kun elämme niukkoja aikoja ja joudumme tekemään ar-
vovalintoja, niin me olemme lähteneet siitä, että tässä tilanteessa tuntuu liian usein siltä,
että rahaa löytyy aika helposti, 200 miljoonaa tämän vaalikauden aikana autoveron alenta-
miseen, kun samaan aikaan niukkuutta jaetaan niin eläkkeensaajille, työttömille kuin lap-
siperheille, moniin tärkeisiin tarkoituksiin. Siksi me haluamme esittää sitä ja olemme esit-
2



Pöytäkirjan asiakohta PTK 66/2015 vp
täneet ja äänestäneetkin siitä, että osa tästä autoveron laskusta, alennuksesta, peruttaisiin ja
käytettäisiin tämä raha muun muassa sinne joukkoliikenneyhteyksien turvaamiseen eri
puolilla Suomea maakunnissa. Tämä oli se meidän esityksemme, ja me näemme tämän
eräänlaisena arvovalintana ja siksi olemme aika useaankin otteeseen tässä salissa kyseises-
tä aiheesta keskustelua käyneet.

18.53 Olavi Ala-Nissilä kesk (vastauspuheenvuoro): Minäkin näen sen arvovalintana,
että ympäristön kannalta tehdään hyviä ratkaisuja. Minä näen, että kun tässä ajoneuvovero
lisääntyy heti 100 miljoonalla ja tämä autoveron kevennys tapahtuu asteittain ja kun tällä
on selvästi dynaamisia vaikutuksia, arvoisa herra puhemies, niin tämä on valtiontalouden
kannalta positiivinen kokonaisuus.

Ensimmäinen varapuhemies Mauri Pekkarinen: Tämän minidebatin maksimi saavute-
taan, kun edustaja Viitanen käyttää vastauspuheenvuoron.

18.54 Pia Viitanen sd (vastauspuheenvuoro): Kiitos, arvoisa puhemies! Minä kyllä kui-
tenkin sanoisin edustaja Ala-Nissilälle, että kun miettii sitten tätä ajoneuvoveron korotus-
ta, niin ei sillä kauhean dynaamista vaikutusta kuitenkaan ole sen henkilön lompakkoon,
joka vaikka siellä maakunnassa joutuu paljon autoa käyttämään ja sitten kohoavaa ajoneu-
voveroa maksamaan, ja siksi me haluamme kiinnittää myös tähän epäkohtaan huomiota.

Jos edustaja Ala-Nissilä on samaa mieltä siitä, että tämähän ei kuitenkaan ole kovinkaan
oikeudenmukainen vero siinä suhteessa, että kaikki maksavat saman ja ne, keillä ei ole va-
raa uusia autoja ostaa, maksavat silti korotettua ajoneuvoveroa, niin te voisitte hyvin kan-
nattaa tätä esitystä, jossa hallitus selvittäisi näiden molempien esitysten tulonjakovaikutuk-
sen. Ja kun epäkohtia ilmenee, niin sitten siinä tilanteessa toimiin ryhdyttäisiin.

Ensimmäinen varapuhemies Mauri Pekkarinen: Puhujalistaan.

18.55 Mikko Kärnä kesk: Arvoisa herra puhemies! Edustaja Ala-Nissilä käytti tässä
erinomaisen puheenvuoron. Olen täysin samaa mieltä, että autoveron alentaminen on pel-
kästään positiivinen toimenpide ja sillä on pelkästään positiivisia vaikutuksia maan talou-
teen. Suomessa autoverotus on varsin korkea, ja on jo hyvä aika, että puututaan siihen.

Edustaja Uotila otti omassa puheenvuorossaan esille maakuntien ihmiset ja ne ihmiset,
jotka siellä ajavat niillä vanhoilla edustaja Uotilan sanoin datsuneilla ja muilla. Ihmettelen
sitä, eikö Uotila pidä positiivisena sitä, että nyt tämän veronalennuksen kautta myös näille
henkilöille tulee edullisemmaksi uusia se oma autokantansa, ei välttämättä enää ajaa sillä
vanhalla Datsunilla vaan hankkia se uusi auto sieltä autokaupasta. Näen, että ei tämä var-
mastikaan ihmeitä tee, tämä on niin pieni veronalennus, mutta se kuitenkin tulee piristä-
mään autojen kauppaa. Hämmästelen sitä, että oppositio ei kykene nyt näkemään näitä po-
sitiivisia vaikutuksia myös ympäristölle, joita tästä seuraa.

18.56 Kari Uotila vas (vastauspuheenvuoro): Arvoisa puhemies! On tosi hyvä, että maa-
kuntien miehet ja naiset pystyvät myöskin autojaan uusimaan ja vaihtamaan niitä vähä-
päästöisempiin ja uusimpiin autoihin. Mutta olen huolissani näinä ankeina aikoina siitä,
että kun niin moni on työttömänä, joutuu tulemaan toimeen perusturvan varassa, niin onko
ihan oikeasti mahdollisuutta mennä sinne autokauppaan ostamaan 20 000:n, 25 000:n,
3



Pöytäkirjan asiakohta PTK 66/2015 vp
30 000 euron autoa. Pelkäänpä niin, että niistä maakuntien miehistä ja naisista näinä ankei-
na aikoina aika pienellä osalla on tämä käytännön mahdollisuus mennä maksimissaan rei-
lun 400 euron hyöty kuittaamaan.

Ensimmäinen varapuhemies Mauri Pekkarinen: Nyt siirrymme listaan, ja toivon, että
sitä kautta pyydetään ne loput puheenvuorot. 

18.57 Kristiina Salonen sd: Arvoisa puhemies! Kannatan edustaja Viitasen tekemää pon-
siesitystä.

18.57 Maarit Feldt-Ranta sd: Arvoisa puhemies! Hyvät kollegat! Miksi tällainen vastak-
kainasettelu? Miksi tällainen vastakkainasettelu? Tein jokunen viikko sitten rakentavan
esityksen tässä salissa siitä, emmekö voisi tässä tilanteessa — me olemme käyneet paljon
liikennepoliittista keskustelua, meillä on laaja maa, pitkät etäisyydet — huolehtia siitä, että
kyllä, toteutetaan tämä autoveron alennus, mutta turvataan myös se julkinen liikenne, joka
vie suomalaisia itään, pohjoiseen, länteen ja poikittain tässä maassa. Kun katsotaan, miten
tämä on toteutettavissa, niin kyllä, keskipäästöisestä autosta, jonka hinta on 32 000 euroa,
tänä vuonna maksetaan veroa 6 660 euroa ja ensi vuonna tuo vero olisi VM:n mukaan tä-
män veronalennuksen jälkeen 6 380 euroa. Se tarkoittaa noin 280 euroa per tämmöinen
keskipäästöinen 32 000 euron auto. Jos tästä verosta annettaisiin tämä 200 euroa autovero-
alennusta ja käytettäisiin sitten tämä 80 euroa julkiseen liikenteeseen, me voisimme tällä
mallilla pelastaa kaikki, siis kaikki ne junaliikenteen yhteydet, joista eilen tässä salissa käy-
tiin aika raastavaa keskustelua, kaikissa niissä maakunnissa, niin pohjoisessa, idässä, kes-
kisessä, läntisessä kuin eteläisessäkin Suomessa. 

Jotenkin tuntuu erikoiselta, että nyt ollaan haluttu vain yhtä väestöryhmää — eli niitä,
joilla on mahdollisuus ostaa yli 30 000 euron pienipäästöinen auto — tukea tässä maassa.
Vierastan sellaista vastakkainasettelua, ja minusta tämä olisi paitsi oikeudenmukaista
myös aluepoliittisesti oikeudenmukaista ja myös ympäristön kannalta kestävää. Voisi sa-
noa tavallaan, että jos eduskunta tällaisen kompromissiratkaisun tekisi, se olisi ihan var-
masti Suomelle, suomalaisille ja alueille varsinainen jackpot, ja myös sillä perusteella kan-
natan tätä edustaja Viitasen tekemää ponsiesitystä.

18.59 Mikko Kärnä kesk: Arvoisa herra puhemies! Edustaja Feldt-Ranta puheenvuoros-
saan totesi, että vastakkainasettelua tulee välttää. Olen samaa mieltä. Mutta nyt valitetta-
vasti edustaja itse syyllistyy tässä vastakkainasetteluun asettamalla tämän autoveron alen-
nuksen ja maakuntien liikenneyhteydet vastakkain. Näinhän ei missään tapauksessa ole.
Kuten hallituksen vastauksesta opposition välikysymykseen ilmeni, hallitus tulee turvaa-
maan myös nämä maakuntien liikenneyhteydet sen käytettävissä olevilla keinoilla.

Edustaja Uotilalle taas vielä totean, että olette aivan oikeassa siinä, että varmastikaan
kaikilla ei tule tulevaisuudessakaan olemaan mahdollisuutta siihen, että voivat käydä uu-
den auton hankkimassa. Mutta autoveron alentamisen myötä yhä suuremmalla joukolla se
mahdollisuus sitten on, ja itse pidän sitä ainoastaan positiivisena asiana.

19.00 Matti Semi vas: Arvoisa puhemies! Edustaja Kärnälle sen verran, että minäkin tu-
len maakunnasta. Minä tulen rakennetyöttömyyspaikkakunnalta, missä työttömyyspro-
sentti on jotain 17—18 prosenttia. Siellä niistä työttömistä noin tuhat on työttömyysturvan
4



Pöytäkirjan asiakohta PTK 66/2015 vp
alemmalla asteella, ja tällä työmarkkinatuella he tulevat toimeen. He ovat pitkäaikaistyöt-
tömiä. Kun mietitään heidän lapsiaan ja näitä, jotka käyvät opiskelemassa — siellä käy
erittäin paljon Joensuussa opiskelemassa, ja heidän junayhteytensä katkeavat hallituksen
päätöksellä lähiaikoina — niin ei heillä ole varaa ostaa sitä uutta autoa. Siinä mielessä tun-
tuu pahalta tämmöinen verohelpotus, joka kohdistuu selvästi rikkaampiin ja hyvätuloisiin.

19.02 Pia Viitanen sd: Arvoisa herra puhemies! Oikeastaan haluaisin sanoa myös sen
asian tässä ääneen, että kun paljon puhutaan tästä ympäristöystävällisyydestä, niin kuin äs-
kenkin täällä kuulimme, niin kyllähän se jos mikä on myös ympäristökysymys, jos hallitus
nyt toimii niin, että se lakkauttaa nimenomaan joukkoliikenteen vuoroja, junavuoroja maa-
kunnissa. Sehän on hyvin ekologista käyttää raiteita, liikkua junalla, ja kyllä minä näen,
että tämä on myös ympäristökysymys mitä suurimmassa määrin, puhumattakaan siitä, että
kyllä meillä Pirkanmaalla, esimerkiksi kun matkustimme Pirkanmaan demarikansanedus-
tajien kanssa lakkautettavalla aamujunalla Mänttä-Vilppulasta Tampereelle ja juttelimme
ihmisten kanssa, siellä kaikki olivat kovin pöyristyneitä, että miksi heiltä viedään junavuo-
ro alta. Siksi olemme esittäneet omassa vaihtoehdossamme sitä, että osa tästä autoveron
alennuksesta peruttaisiin ja käytettäisiin niin ikään hyvin ympäristöystävällisen raidelii-
kenteen säilyttämiseen. Tämä oli mielestäni ihan erinomainen tämä edustaja Feldt-Rannan
huomio juuri tästä, että ylipäätään asioita ei kannata pistää vastakkain, ja myös tätä ajatte-
lua kannatan.

19.02 Maarit Feldt-Ranta sd: Arvoisa puhemies! Minä halusin pyytää vielä puheenvuo-
ron, kun edustaja Kärnä, edustaja Enontekiöltä ymmärtääkseni, täällä asettaa tavallaan au-
toilijoita ja julkista liikennettä vastakkain. Olin viikonloppuna Lapissa työmatkalla ja So-
dankylässä kokoustamassa. Tapasin siellä laajasti Lapista ihmisiä: Itä-Lapista, Meri-La-
pista, Pohjois-Lapista, Rovaniemen seudulta ja niin edelleen. Suurin huoli — miettikää,
tässä maassa tehdään valtavia leikkauksia ja sote-uudistusta, ja oli valtavat terroriteot Pa-
riisissa — mikä lappilaisilla oli, oli se, että Lapista on muodostumassa pussinperä, suuri
huoli Rovaniemen ja Kolarin yöjunaliikenteestä, seuraavana liipaisimella ehkä lentokent-
täliikenne. Toivoisin, edustaja Kärnä, että tekin sen lisäksi, että haluatte olla autoilijoitten
puolella — mistä teille kaikki kunnia — ette unohtaisi sitä, että kyllä julkinen liikenne on
harvaan asutun Lapin ja muitten haja-asutusalueitten etu, se, että se toimii Suomessa. Sil-
loin sen alasajaminen on kyllä erittäin lyhytnäköistä. Me olemme esittäneet hyvin rakenta-
vaa vaihtoehtoa, jossa voitaisiin molempia liikennemuotoja tasapainoisesti tukea. Toivoi-
si, että tälle löytyisi eduskunnasta tukea sillä tavalla, että voidaan huolehtia myös jatkossa
siitä, että Suomi, joka on pitkien etäisyyksien harvaan asuttu maa, voisi olla maa, jossa
koko maa pidetään asuttuna. Ja uskon ja toivon, että lappilaisten puolesta myös tätä viestiä
täällä eduskunnassa pidätte esillä, edustaja Kärnä.

19.04 Mikko Kärnä kesk: Arvoisa herra puhemies! Edustaja Feldt-Ranta käytti aivan hy-
vän puheenvuoron tässä, ja on tietysti täysin selvää, että Lapissa kannetaan myös huolta
tästä joukkoliikenteestä. Valitettavasti kokonaisuutena Lapin joukkoliikenne on ajettu alas
jo edellisten hallitusten toimesta. Esimerkiksi Enontekiöllä, jos lähden vaikkapa Leppäjär-
vestä Hetan kirkonkylälle, siinä menee viikko, että pääsen takaisin sinne 40 kilometrin pää-
hän, mikäli yritän käyttää joukkoliikennettä, ja tämän vuoksi se autoilu on siellä erittäin
tärkeää, ja autottomuus on Lapissa valitettavasti usein synonyymi sitten työttömyydelle.
5



Pöytäkirjan asiakohta PTK 66/2015 vp
Kannan suurta huolta tietysti Lapin liikennejärjestelyistä, ja toivottavasti tätä voidaan
viedä eteenpäin yli hallitus—oppositio-rajojen, mutta uskon myös siihen ja olen vakuuttu-
nut siitä, että maan istuva hallitus nyt tulee kaikin käytettävissä olevin keinoin turvaamaan
joukkoliikenteen säilyvyyden koko maassa, myös syrjäisillä ja harvaan asutuilla seuduilla,
siinä määrin kuin se on mahdollista. Edustaja Feldt-Rannan esille nostama lentoliikenne on
tietysti toinen asiakysymys, ja sen kehittäminen on äärettömän tärkeää meidän pohjoisille
maakunnillemme niin, totta kai, paikallisten liikkuvuuden kuin myös matkailun kehittämi-
sen kannalta.

Keskustelu päättyi ja asian käsittely keskeytettiin.
6


