















































DEMB651.tmp.xml


Pöytäkirjan asiakohta PTK 88/2017 vp
Pöytäkirjan asiakohta 

PTK 88/2017 vp

Täysistunto

Perjantai 15.9.2017 klo 13.00—13.31

3. Hallituksen esitys eduskunnalle laiksi liiketoimintakiellosta annetun lain muuttamisesta 
sekä eräiksi siihen liittyviksi laeiksi

Hallituksen esitys HE 269/2016 vp
Valiokunnan mietintö LaVM 8/2017 vp

Ensimmäinen käsittely

Puhemies Maria Lohela: Ensimmäiseen käsittelyyn esitellään päiväjärjestyksen 3. asia.
Käsittelyn pohjana on lakivaliokunnan mietintö LaVM 8/2017 vp. Nyt päätetään lakiehdo-
tusten sisällöstä.

Keskustelu

13.04 Kari Tolvanen kok (esittelypuheenvuoro):  Arvoisa puhemies [Hälinää — Puhe-
mies koputtaa] ja kunnioitettu edustajakollegani Kanerva ja muut edustajat! Palaamme ar-
keen ja esittelen lyhyesti lakivaliokunnan mietinnön, jossa on kyse liiketoimintakieltoa
koskevan sääntelyn osittaisuudistuksesta. Esityksessä ehdotukset liiketoimintakiellosta
annetun lain muuttamisesta perustuvat tehostettuun harmaan talouden ja talousrikollisuu-
den torjunnan toimintaohjelmaan vuosille 2012—2015, lukuun ottamatta ehdotusta lain
soveltamisalan laajentamisesta.

Ehdotuksessa ehdotetaan liiketoimintakiellosta annetun lain soveltamisalan laajenta-
mista yksityisen elinkeinonharjoittajan kirjanpitolaissa tarkoitettuun ammattitoimintaan.
Merkitystä siis ei enää ole sillä, harjoittaako elinkeinonharjoittaja liike- vai ammattitoimin-
taa. Ehdotus perustuu kirjanpitolain muutoksiin, jotka ovat tulleet voimaan vuoden 2016
alussa. Uudistetussa kirjanpitolaissa liike- ja ammattitoimintaa koskevat samat velvolli-
suudet, eikä näiden kahden toiminnan luonnetta tarvitse enää erottaa toisistaan. Vastaavaa
ratkaisua ehdotetaan liiketoimintakiellosta annettuun lakiin. Jotta soveltamisalan laajen-
nus ei johtaisi yksittäistapauksessa kohtuuttomuuteen, esityksessä ehdotetaan, että tuo-
mioistuin voi erityisestä syistä määrätä, ettei liiketoimintakielto koske tietynlaajuista toi-
mintaa.

Rajanveto liike- ja ammattitoiminnan käsitteiden välillä on vaikeaa. Valiokunta katsoo,
että esityksessä ehdotettu toimintojen rinnastus on omiaan lisäämään oikeusvarmuutta, jol-
la on liiketoimintakiellosta annetun lain soveltamisessa keskeinen merkitys. Yhdenmukai-
nen kohtelu on perusteltua myös harmaan talouden torjunnan tavoitteen kannalta. Jos yk-
sityinen elinkeinonharjoittaja toimii tavalla, joka täyttää liiketoimintakiellon edellytykset,
on myös yhdenvertaisuuden kannalta vaikea esittää perusteluja sille, että ammatinharjoit-
tamiseksi luokiteltava toiminta olisi eri asemassa kuin liiketoiminnaksi luokiteltava toi-
minta.
 Tarkistettu
4.3



Pöytäkirjan asiakohta PTK 88/2017 vp
Esityksessä ehdotetaan myös, että liiketoimintakiellon määräämisen edellytyksiä muu-
tetaan siten, että liiketoimintakiellon määräämisen perusteena ei voi olla lakisääteisten vel-
vollisuuksien olennainen laiminlyönti, jos laiminlyönti johtuu maksukyvyttömyydestä.
Lakiin omaksutaan periaate, jonka mukaan yksinomaan normaalin yrittäjäriskin toteutumi-
nen ja yritystoiminnan muuttuminen kannattamattomaksi ei voi olla liiketoimintakiellon
määräämisen perusteena. Lakivaliokunta pitää ehdotettuja liiketoimintakiellon määräämi-
sen edellytysten tarkistuksia kannatettavina. Epäsuhtaisten ja kohtuuttomien tilanteiden
välttämiseksi on tärkeää, että maksukyvyttömyydestä johtuva lakisääteisten velvoitteiden
laiminlyönti ei johda liiketoimintakiellon määräämiseen.

Arvoisa puhemies! Lakivaliokunta kiinnittää huomiota siihen, että voimassa olevan
säännöksen sanamuodosta "liiketoimintakieltoon voidaan määrätä" ilmenee, että liiketoi-
mintakieltoon määrääminen on harkinnanvaraista. Tähän periaatteeseen ei esityksessä eh-
doteta muutosta. Lain 3 §:n 1 momentissa tarkoitetuissa tilanteissa liiketoimintakieltoon
määräämisen edellytykset määrittyvät pitkälti momentissa tarkoitetun toiminnan vahingol-
lisuutta koskevan kokonaisarvion perusteella. Esityksessä on todettu, että liiketoiminta-
kielto merkitsee varsin tuntuvaa puuttumista kansalaisten toimintavapauteen ja sitä tulisi
käyttää vain niissä tapauksissa, joissa velkojien, sopimuskumppaneiden ja julkisen talou-
den suojaamiseen on ilmeistä tarvetta. Vastaavasti jos toimintaa voidaan pitää pienimuo-
toisena ja laiminlyönnit perustuvat enemmänkin taitamattomuuteen tai liiketoimien epäon-
nistumiseen kuin suunnitelmalliseen edun tavoitteluun, sitä vähemmän on tarvetta liiketoi-
mintakiellon määräämiseen. 

Ja vielä muutama sana liiketoimintakiellon tutkimisesta. Esityksessä ehdotetaan muu-
toksia myös menettelysäännöksiin siten, että liiketoimintakiellosta annetussa laissa tarkoi-
tetuille valvontaviranomaisille lukuun ottamatta konkurssiasiamiestä annetaan oikeus pyy-
tää liiketoimintakiellon edellytysten tutkintaa. Myös konkurssilaissa tarkoitettu pesänhoi-
taja voi ehdotuksen mukaan tehdä tutkintaa koskevan pyynnön. Voimassa olevan lain mu-
kaan vain syyttäjä voi esittää tällaisen pyynnön. Tässä tarkoitettu tutkinta koskee tilanteita,
joissa on kyse liiketoimintaan liittyvien lakisääteisten velvollisuuksien olennaisesta lai-
minlyönnistä mutta joissa ei ole syyllistytty rikolliseen menettelyyn. Edellytykset tutkisi
poliisi taikka tulliviranomainen toimialaansa kuuluvissa kysymyksissä. Valvontaviran-
omainen ja pesänhoitaja voisi esittää pyynnön, jos sillä olisi perusteltu syy epäillä, että lais-
sa tarkoitettu henkilö voidaan määrätä liiketoimintakieltoon.

Lakivaliokunta katsoo edellä todetun tavoin, että esityksessä ehdotettu ratkaisu liiketoi-
mintakiellon edellytysten tutkintaa pyytävistä tahoista on perusteltu. Syyttäjä voi pyytää
tutkintaa ainoastaan, jos hänellä on tieto liiketoimintakieltoasian tutkinnan tarpeellisuudes-
ta. Ehdotettu toimintamalli perustuu aiempana mainittuun harmaan talouden ja talousrikol-
lisuuden torjunnan toimintaohjelmaan.

Kaiken kaikkiaan lakivaliokunta teki tässä perusteellisen työn jälleen kerran ja suoritti
perusteelliset asiantuntijakuulemiset ja päätyi tässä mietinnössä tällaiseen lopputulokseen.
Tämä meidän mietintömme on yksimielinen. — Kiitoksia. 

13.10 Antti Lindtman sd: Arvoisa puhemies! Täytyy kiittää ja onnitella lakivaliokuntaa
ja sen puheenjohtajaa, että he ovat saaneet tästä sinänsä selkeästä asiasta hyvän ja yksimie-
lisen mietinnön aikaiseksi, ja uskon, että se täällä salissa voidaan suurella yksimielisyydel-
lä hyväksyä.
2



Pöytäkirjan asiakohta PTK 88/2017 vp
Itse asiassa tämä lakiesitys perustuu, niin kuin valiokunnan puheenjohtajakin totesi,
edellisen hallituksen harmaan talouden ja talousrikollisuuden vastaiseen torjuntaohjel-
maan eli harmaan talouden torjuntaohjelmaan. Se ohjelma muuten on tuottanut yhteiskun-
nalle verotuloja jo satoja miljoonia euroja. Harmaa taloushan on siitä viheliäinen, että kun
joku jossain välttelee veroja tai kiertää lakeja, harrastaa vilunkia, niin me muut maksamme
sen. Pienituloiset maksavat harmaan talouden vilunkimiesten pelin. Tämän takia voikin to-
deta, että valitettavasti tämän hallituksen aikana harmaan talouden torjuntaohjelmassa on
siirrytty edellisen hallituksen loikka-askelista tämmöisiin ehkä babysteppeihin tai mentiin
jopa jossakin tapauksessa taaksepäin. Onneksi esimerkiksi veropakolaisten armahduslaki
saatiin peruttua.

Sen sijaan SDP on esittänyt, että Suomi jatkaisi harmaan talouden torjuntaohjelmaa jy-
kevästi ja kärjessä. Olemme esittäneet 21 kohdan ohjelman, jolla hallitus voisi jatkaa. Kri-
minalisoitaisiin alipalkkaus, pidettäisiin huolta siitä, että eri tilaajaketjuissa läpinäkyvyys
olisi nykyistä parempi. Näitä esityksiä ei valitettavasti ole kuulunut. Tämäkin, niin kuin on
todettu, perustuu edellisen hallituksen harmaan talouden torjuntaohjelmaan. Odotamme,
että hallitus ottaisi jykevämmän otteen tähän työhön. Osa harmaata taloutta on verotuksen
välttely ja veronkierto. Nyt tätäkin varten SDP on esittänyt juuri eilen 23 kohdan veron-
kierron vastaisen torjuntaohjelman, jonka on valmistellut SDP:n veroasiantuntija Harak-
ka. Toivoisin, että hallitus ryhdistäytyisi harmaan talouden [Puhemies koputtaa] torjunnas-
sa ja veronkierron vastaisessa työssä.

13.12 Ben Zyskowicz kok: Arvoisa rouva puhemies! On tärkeää, että nykyinen hallitus
jatkaa edellisten hallitusten toimintaa harmaan talouden ja talousrikollisuuden torjumisek-
si. Nyt puheena oleva muutos liiketoimintakieltoasiaan on yksi osa tätä harmaan talouden
ja talousrikollisuuden torjuntaa. Tämä on todella tärkeätä toimintaa. Harmaan talouden
huijarit ja veijarit jättäessään verot ja lakisääteiset maksut maksamatta käytännössä langet-
tavat näiden maksujen maksamisen muiden veronmaksajien kontolle, aivan kuten edustaja
Lindtman äskeisessä puheenvuorossaan totesi. Toinen puoli tällaisten yrittäjien toiminnas-
sa on se, että he laittomalla, rikollisella toiminnallaan saavat ylivertaista kilpailuetua sa-
malla sektorilla toimiviin muihin yrittäjiin nähden, jotka huolehtivat velvoitteistaan.

Kun harmaan talouden torjunnassa aika lailla keskeisessä asemassa on tämän vero- ja ta-
lousrikollisen lompakko, niin on erinomainen asia, että tällä vaalikaudella olemme voineet
säätää niin sanotun käännetyn todistustaakan tiettyihin tilanteisiin, joissa ihminen on jo
tuomittu talousrikollisuudesta mutta on kyse siitä, minkälaisia seuraamuksia, korvausvel-
voitteita, menettämisseuraamuksia asianomaisille voi vielä siihen liittyen koitua. Tämä oli
eräs tärkeä tällä vaalikaudella tehty muutos. Ja muutenkin nykyinen hallitus jatkaa tärkeä-
tä työtä talousrikollisuuden ja harmaan talouden torjumiseksi ja ehkäisemiseksi. Se on
hyvä ja tärkeä asia.

13.14 Timo Harakka sd: Arvoisa puhemies! Tämä esitys on siis osa tehostettua harmaan
talouden vastaista ohjelmaa, jonka edellinen hallitus sai aikaan. Olennaistahan on tässä se,
että liiketoimintakieltoa ei määrätä vain taitamattomuudesta vaan entistä selkeämmin ta-
hallisuudesta, kun tavoitellaan suurta taloudellista hyötyä esimerkiksi pimittämällä varoja
ja voittoja ja kiertämällä veroja. Kun veronkiertosäädökset ovat kauttaaltaan tiukentuneet
ei vain Suomessa vaan myös koko Euroopassa muun muassa EU:n viime kesänä hyväksy-
män veronkiertodirektiivin mukaisesti, on paikallaan, että seuraamukset myöskin näissä
3



Pöytäkirjan asiakohta PTK 88/2017 vp
vilunkitapauksissa ovat aikaisempaa vakavammat silloin, kun kyseessä on tavoitteellinen
taloudellinen väärinkäytös.

On tapahtunut suuri eurooppalainen ja, voisi sanoa, ehkä OECD:n myötä maailmanlaa-
juinenkin poliittisen tahtotilan muutos, kun on oltu huolissaan siitä, että aggressiivinen ve-
rosuunnittelu pimittää julkisen vallan ja julkisten palveluiden rahoittamiseen tarvittavaa
oikeudenmukaista verotuottoa. On ikävää, että tämä maailmanlaajuinen tahtotila ei heijas-
tu Suomen hallituksen työhön, ja tästä on huolestuttavana esimerkkinä juuri tuo mainitse-
mani EU:n veronkiertodirektiivin kansallisen toimeenpanon aikataulu. Siis tämä direktii-
vihän tulee panna kansallisesti toimeen ensi vuoden aikana. Ruotsi on jo ilmoittanut, että se
aikoo soveltaa korkovähennyslainsäädäntöä tiukempana kuin tämä EU:n minimilainsää-
däntö, mikä on erittäin tervetullutta, ja on pannut lainsäädäntötyön jo vireille. Hollannissa
ollaan lausuntokierroksella. Mutta Suomessa tämä ei kuulu ainakaan tämän syksyn ohjel-
maan valtiovarainministeriössä, mahdollisesti se tulee vasta ensi keväänä valmisteille.
Lausuntokierros pahimmassa tapauksessa alkaa juhannuksena, sitten nopea, riitaisa, huti-
loitu valmistelu ensi syksynä, ja vaalit kaatuvat päälle, jolloin kaikki muut asiat ovat tär-
keämpiä kuin se, että onnistuttaisiin verovälttelyä [Puhemies koputtaa] suitsimaan.

13.17 Timo Heinonen kok: Arvoisa rouva puhemies! Nyt käsittelyssä oleva hallituksen
esitys on hyvä esimerkki siitä, että nykyinen hallitus on halunnut jatkaa toimenpiteitä har-
maan talouden kitkemiseksi. Tosiasia on toki hieman erilainen kuin edustaja Harakka edel-
lä kertoi. Kyllä harmaaseen talouteen ja veronkiertelyyn on puututtu jo edellistä hallitusta-
kin aiemmin, toimenpiteitä on tehty aiempienkin hallitusten aikana. Hyvä, että viime kau-
della otettiin käyttöön tämä harmaan talouden ohjelma, jota nyt on jatkettu, mutta näitä toi-
menpiteitä on tietysti tehty jo useammillakin hallituskausilla, niin kuin on pitänyt tehdäkin.

Harmaan talouden kitkemiseksi pitää jatkaa työtä. Niin kuin edellä edustajakollegat ovat
todenneet, joku lopulta maksaa nekin verot, jotka jätetään maksamatta. Tätä harmaata ta-
loutta ja veronkiertoa tapahtuu niin pienempää kuin isompaakin, ja toimenpiteitä on osoi-
tettu näihin kaikkiin eri kohtiin. Esimerkiksi kotitalousvähennys on ollut yksi toimiva kei-
no vähentää veronkiertoa ja pimeää työtä, ja se on toiminut erinomaisen hyvällä tavalla.

Tässä esityksessä liiketoimintakieltoa tehostetaan. Niin kuin valiokunnan puheenjohta-
ja edustaja Tolvanen totesi, se on kova toimenpide ja sitä pitää käyttää oikealla tavalla.
Niin kuin hän toi esille, on tilanteita, missä ongelmat saattavat johtua tahattomuudesta sel-
keästi, ja silloin tällaisissa tilanteissa pitää olla myös keinoja inhimillisyyttä pitää esillä ja
antaa myös uusi mahdollisuus yrittäjille nousta sieltä vaikeuksistakin ylös. Mutta liiketoi-
mintakielto on tehokas keino puuttua myös harmaaseen talouteen, ja tämä esitys on yksi
erinomainen lisätoimenpide jälleen.

13.19 Timo Harakka sd (vastauspuheenvuoro):  Arvoisa puhemies! Edustaja Heinonen
tässä nyt vähän kummallisesti tulkitsi sitä, mitä sanoin. Nimenomaan se suuri ristiriitahan
on tässä se, että aikaisemmat hallitukset ja erityisesti edellinen hallitus olivat aktiivisia har-
maan talouden vastaisessa työssä silloin, kun sitä ei vielä muualla Euroopassa tai muualla
maailmassa pidetty niin tärkeänä. Valtiovarainministeri Jutta Urpilainen oli ensimmäinen
EU-valtiovarainministeri, joka kokosi kollegansa tänne Helsinkiin keskustelemaan aggres-
siivisesta verosuunnittelusta vuonna 2013. Silloin Suomi oli etulinjassa [Timo Heinonen:
Kyllä!] ja muut seurasivat perässä. Nyt se, mikä herättää tässä huomiota, on se, että nyt kun
muu maailma on aggressiiviseen verosuunnitteluun puuttumassa ihan kaikkia maita myö-
4



Pöytäkirjan asiakohta PTK 88/2017 vp
ten, niin Suomi on se, joka tässä ei ole enää aktiivinen. Tämä muutos, joka heijastuu myös-
kin harmaan talouden ohjelman voimavaroihin, joista olemme täällä salissa monta kertaa
keskustelleet, on silmiinpistävä, ja se ei ole Suomelle kunniaksi.

13.20 Ben Zyskowicz kok (vastauspuheenvuoro): Arvoisa rouva puhemies! Edustaja Ha-
rakan puheenvuorossa noin puolet oli asiaa, [Eero Heinäluoma: Kukas sen määrittelee?] ja
se puoli oli se, että edellinen hallitus ja sen valtiovarainministeri Jutta Urpilainen ansaitsee
kehut siitä, miten aktiivisesti ja tarmokkaasti hän pyrki toimimaan sekä unionin tasolla että
kansallisella tasolla harmaan talouden ja talousrikollisuuden torjumiseksi. Sen sijaan ei ole
millään tavoin silloisen ministeri Urpilaisen toimintaa vähättelevää, jos toteamme sen to-
siasian, että myös nykyinen hallitus on jatkanut toimintaa harmaan talouden ja talousrikol-
lisuuden torjumiseksi. Kerroin aikaisemmin siitä muutoksesta, jonka teimme: tuli tietty
käännetty todistustaakka tämän rikoshyödyn selvittämisessä, joka on tärkeä elementti, jol-
la päästään kiinni harmaan talouden tekijän arimpaan paikkaan eli lompakkoon.

13.21 Antti Lindtman sd (vastauspuheenvuoro):  Arvoisa puhemies! On kyllä pakko to-
deta, että jos tämä hallitus käyttäisi harmaan talouden torjuntaan edes osan siitä innosta ja
aktiivisuudesta, jonka se on käyttänyt räätälöidäkseen esimerkiksi uusia veronkevennyk-
siä omille taustaryhmilleen, kuten apteekkareille, niin uskon, että Suomessa olisi tälläkin
hetkellä, tänä vuonna satoja miljoonia enemmän verotuloja. On todella niin, että viime
kaudella tehtiin uraauurtavaa työtä: ministeri Urpilainen ja täällä istuva ministeri Ihalainen
veivät tarmokkaasti ja nostivat kärkitavoitteeksi harmaan talouden torjuntaohjelman, ja
Suomi oli etujoukoissa kansainvälisen veronkierron torjunnassa. Nyt kysyn teiltä, arvoisat
kokoomuslaiset: Eikö lyödä kättä päälle ja nosteta Suomi uudelleen tämän joukon kär-
keen? Sovitaanko, että tässä salissa mahdollisimman nopeasti hallitus tuo esityksen kan-
sainvälisen veronkiertodirektiivin toimeenpanosta ja korkovälttelyn kitkemisestä? Sopii-
ko näin, että laitetaan tässä vähän pörinää pyttyyn ja [Puhemies koputtaa] keskitytään vä-
hemmän pienituloisilta leikkaamiseen?

13.22 Ben Zyskowicz kok (vastauspuheenvuoro): Arvoisa rouva puhemies! Kaikkia näi-
tä asioita ja niiden valmisteluvaiheita, joihin tässä on viitattu, en tunne enkä tiedä, missä
mennään, mutta sen tiedän, että jos harmaan talouden uusilla toimenpiteillä ja säädöksillä
olisi helposti poimittavissa tällaisina matalalla olevina omenina satoja miljoonia lisää val-
tiolle verotuloja, niin varmasti edellinen hallitus ja se näissä asioissa erittäin tarmokas val-
tiovarainministeri Jutta Urpilainen olisivat ryhtyneet näihin toimiin ja nämä matalalla ole-
vat, helposti poimittavissa olevat sadat miljoonat olisi jo siinä vaiheessa otettu parempaan
talteen. Eli nykyinen hallitus on jatkanut tätä työtä, ja se jatkaa sitä edelleen. Ei ole mieles-
täni mitään syytä väheksyä sitä työtä, mitä jatketaan, ja jos sitä jatketaan yhdessä, sitä pa-
rempi.

Puhemies Maria Lohela: Ja nyt mennään jo puhujalistaa eteenpäin.

13.23 Antero Laukkanen kd: Arvoisa rouva puhemies! Tämä laki liiketoimintakiellosta
on varsin tervetullut, ja yhteen asiaan olisin tässä erityisesti kiinnittänyt huomiota: samalla
kun haluamme estää harmaan talouden elintilaa tiukemmalla lainsäädännöllä, on myös
5



Pöytäkirjan asiakohta PTK 88/2017 vp
varmistettava se, että rehellisen yrittäjän toiminnan edellytykset myös silloin, kun yrittä-
minen ei ole kannattavaa ja se saattaa johtaa konkurssiin, pystytään turvaamaan.

Tässä esityksessä tämän yrittäjäriskin toteutumiseen kiinnitetään paljon huomiota ja eri-
tyisesti siihen, että jotta tällainen liiketoimintakielto voitaisiin asettaa, niin sitä kynnystä on
tässä nostettu. Valiokunta kävi tästä erittäin huolellisen, hyvän keskustelun, että Suomessa
tämä yrittäjähenkinen ilmapiiri voisi yhä parantua. Konkurssihan on lain suoma mahdolli-
suus lopettaa kannattamaton liiketoiminta. Se ei tarkoita sitä, että henkilö, joka ajautuu
yrittäjänä konkurssiin, tekisi jotain väärää — näin voi vain käydä. Minusta hallitus jatkaa
tällä hyvällä linjalla. Tässä tämä yrittäjämyönteisyys näkyy, ja liiketoimintakielto ei ole
sellainen herkästi ikään kuin hihasta otettava keino, jolla sitten estetään tulevaa yrittäjyyt-
tä. Siinä mielessä olen tähän lakivaliokunnan yksimieliseen esitykseen erittäin tyytyväi-
nen, että tähän kiinnitettiin niin paljon huomiota. [Timo Heinonen: Rakentava oppositio!]

13.25 Pia Viitanen sd: Arvoisa puhemies! Puhumme todella tärkeästä asiasta, harmaan
talouden torjunnasta, ja haluaisin nyt muistuttaa tälle salille, että tämähän sai alkunsa jo ai-
kanaan tarkastusvaliokunnasta tällaisesta Matti Ahteen työstämästä 20 toimenpiteen listas-
ta, joka haluttiin ottaa tosissaan. Tästä otettiin ponnin edelliselle, Kataisen hallitukselle,
jossa tässäkin kuullusti ministeri Urpilainen erittäin erittäin aktiivisesti tarttui näihin toi-
miin, sai aikaan edelläkävijyyttä ja lukuisia toimia. Tällä hetkelläkin tämä harmaan talou-
den torjunta on tarkastusvaliokunnan työlistalla — edustaja Heinäluoma tässä vieressä on
puheenjohtajana — ja valiokunta järjesti muun muassa viime syksynä avoimen kuulemi-
sen tästä harmaan talouden torjunnasta [Ben Zyskowicz: Hyvä!] ja veronkierron ehkäisys-
tä ja työstää edelleen tätä asiaa hyvin aktiivisesti eteenpäin valiokunnan voimin.

Mutta se, mikä on olennaista: Tämä asento on nyt muuttunut viime hallituskauteen näh-
den tällaisesta edelläkävijyydestä perässä hiihtämiseksi, eli tämä hallitus on ollut passiivi-
nen. Alkuun se jopa meinasi leikata massiivisia määriä harmaan talouden torjuntarahoja,
mikä oli täysin käsittämätöntä, pöyristyttävää jopa. [Välihuutoja kokoomuksen ryhmästä]
Mutta onneksi hallitus osaa myös joissain asioissa peruuttaa, kuten tiedämme. Puhemies,
joskus on hyvä peruuttaa leikkauksia. 

Hallitus on sinänsä tehnyt muutamia hyviä ratkaisuja, ja tässä tapauksessa tämä har-
maan talouden resurssileikkauksen peruutus oli tietenkin tärkeä asia. Mutta ehkä jos sekin
aika, mikä kulutettiin esimerkiksi siihen, että valmisteltiin tätä veropakolaisten armahdus-
säännöstöä, oltaisiin käytetty vaikka tähän veronkiertodirektiivin kansallisen ohjelman toi-
meenpanoon, mistä edustaja Harakka tuossa kantoi aiheellista huolta, niin varmasti olisim-
me jo paljon pitemmällä. Ja kyllähän se nyt, puhemies, jotain kuvaa, että jos tässä hallitus
on istunut 2,5 vuotta, niin täällä pystyivät hallituspuolueiden edustajat luettelemaan tasan
yhden toimen, mitä hallitus on nyt suurin piirtein tehnyt, [Ben Zyskowicz: Ei kaikki vaadi
lainmuutoksia!] kun kuitenkin toimenpiteitä on paljon valmiina. Ohjelma on valmiina vii-
me hallituskaudelta, [Puhemies koputtaa] osin toteutettu, ja nyt sitä pitäisi vain aktiivisesti
jatkaa.

13.27 Pekka Haavisto vihr: Arvoisa puhemies! On hyvä, että tämä laki liiketoimintakiel-
losta nyt ajanmukaistetaan ja harmaan talouden vastainen työ saa tästä uusia työkaluja. On
erittäin tärkeää, että puutumme veronkiertoon ja harmaaseen talouteen myös kansainväli-
sesti. Mutta olisin ottanut kaksi asiaa, joista kansalaiset ottavat yhteyttä meihin kansan-
edustajiin tänä päivänä ja joissa selvästi ehkä petraaminen olisi paikallaan.
6



Pöytäkirjan asiakohta PTK 88/2017 vp
Yksi on se, että sähköisillä kauppapaikoilla tapahtuu paljon petollisuutta. On kaikenlais-
ta internetkauppiasta, joilla ei tätä tavaraa ole olemassakaan, ja viranomaisten keinot puut-
tua tämäntyyppiseen kauppaan näyttävät puuttuvan tai olevan vähissä, ja kun maailma
muuttuu enemmän tämän digitaalisen ja sähköisen kaupankäynnin suuntaan, niin pitäisi
miettiä tähän tehokkaita keinoja.

Toinen asia, josta olen itse iloinen, on oikeusministeriön nyt kesällä valmistunut mietin-
tö ulosottoon liittyvien työllistymisen kannustinloukkujen käsittelystä. Tänne ottaa paljon
yhteyttä sinänsä aivan rehellisiä yrittäjiä, jotka valitettavasti silloin 90-luvun laman aikaan
tai myöhemmin ovat joutuneet maksukyvyttömään tilanteeseen, ja sitten kun heillä olisi
halu palata takaisin työelämään, niin nämä ulosottoon liittyvät kannustinloukut tämän es-
tävät. Olisi hyvin tärkeää, että myöskin tähän — vähän edustaja Laukkasen täällä esittä-
mässä hengessä — puututtaisiin niin, että ketään ei tahallaan passivoitaisi tässä yhteiskun-
nassa.

Puhemies Maria Lohela: Muistutan, että suuren valiokunnan kokous lähestyy, mutta vie-
lä edustaja Harakka.

13.29 Timo Harakka sd: Arvoisa puhemies! Haluaisin nyt vedota salin toisella puolella
oleviin henkilöihin, että tarttukaa nyt edustaja Lindtmanin ojentamaan käteen, tarttukaa
nyt tähän tarjoukseemme, että tehdään yhteistyötä, jos teillä kerran on se tavoite, jos meillä
on yhteinen tavoite aggressiivisen verosuunnittelun laittomaksi tekemisestä ja varojen pii-
lottelun mahdottomaksi tekemisestä, joka on tämän meidän toissa päivänä julkaisemamme
23 konkreettisen toimenpiteen listan [Pia Viitanen: Siihen voi tarttua!] ytimessä. Tämä oli-
si hyvä pohja saada aikaan se kunnianhimoinen ja aito historiallinen mahdollisuus, että me
voimme lopettaa aggressiivisen verosuunnittelun Suomessa. Miksi tämä ei teille kelpaa?
Sehän juuri kaikkein eniten hyödyttää suomalaista rehellistä kotimarkkinayrittäjää, joka
esimerkiksi hankintalain tapauksissa joutuu kilpailemaan kansainvälisiä konserneja vas-
taan, joilla on käytettävissään satojen lakimiesten armeija, jotka näitä verosuunnitteluoh-
jelmia tekevät. Ja jos te haluatte todistaa, että hallitus on tässä tosissaan eikä esimerkiksi —
kuten edustaja Viitanen tuossa totesi — se, että harmaan talouden ohjelmasta haluttiin lei-
kata merkittävästi pois, ollutkaan teidän varsinainen tarkoituksenne, tai tämä veronkiertä-
jien armahduslaki, jonka jouduitte vetämään pois täältä, tai se hallintarekisteröinti, jonka
avulla varoja voidaan jatkossakin piilotella ulkomaille, jos ei se olekaan teidän varsinainen
ohjelmanne, niin todistakaa se, tulkaa tähän yhteiseen työhön aggressiivisen verosuunnit-
telun ja harmaan talouden ehkäisemiseksi.

Yleiskeskustelu ja asian käsittely keskeytettiin.
7


	3
	13.04
	13.10
	13.12
	13.14
	13.17
	13.19
	13.20
	13.21
	13.22
	13.23
	13.25
	13.27
	13.29


