















































DEMB2B.tmp.xml


Pöytäkirjan asiakohta PTK 38/2019 vp
Pöytäkirjan asiakohta 

PTK 38/2019 vp

Täysistunto

Torstai 26.9.2019 klo 16.00—18.41

4. Suomen itsenäisyyden juhlarahasto Sitran toimintakertomus vuodelta 2018
Kertomus K 1/2019 vp
Valiokunnan mietintö TaVM 1/2019 vp

Ainoa käsittely

Ensimmäinen varapuhemies Tuula Haatainen: Ainoaan käsittelyyn esitellään päiväjär-
jestyksen 4. asia. Käsittelyn pohjana on talousvaliokunnan mietintö TaVM 1/2019 vp. Nyt
päätetään kannanotosta kertomuksen johdosta.

Keskustelu

17.03 Mikko Kinnunen kesk: Arvoisa rouva puhemies! Jotta Suomi kukoistaa muutos-
ten tuulessa, tarvitsemme rohkeaa, eduskunnan alaisena toimivaa tulevaisuustalo Sitraa,
jonka tehtävänä on rakentaa huomisen menestyvää Suomea. Suuret kiitokset selkeästä ja
ajatuksia herättävästä vuosikertomuksesta, jonka nimi on osuva: ”Sanoista tulevaisuuste-
koihin”. 

Itse tutustuin Sitraan Suomen 100-vuotisjuhlavuoden Ratkaisu 100 -haastekilpailun yh-
teydessä. Osallistuin Haaste.io-tiimin kanssa kilpailun finaaliin, jonka aikana saimme erit-
täin tasokasta koulutusta ja valmennusta viheliäisten ongelmien ratkomiseen. Hyvin erilai-
set tiimit törmäytettiin toisiinsa, saatettiin oppimaan toisiltaan. Vuorovaikutuksessa syntyi
aivan uutta. Haastekilpailuja kannattaisi koulutusmielessä järjestää jatkossakin, kunhan
idean kanssa aivan alusta lähteville toteutetaan omat sarjat.

Tulevaisuuteen tähtäävä koulutus on yksi Sitran tärkeimmistä tehtävistä, sillä Suomen
menestyminen perustuu huippuosaamiseen ja jokaisen suomalaisen elinikäiseen oppimi-
seen. Tarvitaan myös luottamusta ja kansainvälisyyttä. Sitra on muutoksentekijä, jolla on
valta ja vastuu tarttua tulevaisuuden monimutkaisiin haasteisiin. Sen tehtävä on haistella
maailmaa muovaavia megatrendejä, kartoittaa Suomen tulevaisuuden suuntia, toimia mah-
dollisuuksien maahantuojana ja konseptoida uusia mahdollisuuksia ja sysätä uudistuksia
vauhtiin.

Minua vakuuttaa erityisesti se, että Sitra yhdistää ajattelun ja tekemisen. Se toimii aja-
tus- ja toteutuspajana, jonka tekeminen pohjaa tutkittuun tietoon ja näkemykseen. Näin se
rakentaa vahvaa perustaa muutoksille. Sitra kouluttaa, rahoittaa, tuo yhteen, kutsuu koolle
laajoja verkostoja ja viestii niistä. Kaiken toiminnan ytimessä on yhdessä tekeminen.

Arvoisa puhemies! Sitran esiin nostamat teemat vaihtelevat, ja niiden tuleekin vaihdella
trendien mukaan. Teen tästä ansiokkaasta toimintakertomuksesta kaksi nostoa: toinen on
toimintatapa, ja toinen laajempi, perustavaa laatua oleva periaate.

Sitra on kehittänyt dialogiin perustuvan Erätauko-menetelmän, joka on toimintamalli ra-
kentavan yhteiskunnallisen keskustelun käymiseen. Sitähän meilläkin on tarkoitus täällä
 Tarkistettu
4.1



Pöytäkirjan asiakohta PTK 38/2019 vp
istuntosalissa sivistyneesti harjoittaa. Erätauko on mahdollisuus pysähtyä ja harkita asioita
rauhassa. Roolit, tittelit ja oppiarvot heitetään syrjään ja puhutaan tasavertaisesti. Kuka ta-
hansa voi tuoda eri lähtökohdista tulevia ihmisiä kokoon ja keskustelemaan. Mukaan ha-
lutaan saada myös sellaisia, joita ei yleensä tavoiteta. Tällainen dialogi vahvistaa demokra-
tiaa ja luo luottamusta. Sitä yhteiskuntamme kaipaa kovasti, juuri nyt.

Toisena asiana nostan esille elinikäisen oppimisen, joka on meille kansalaisoikeus ja
myöskin -velvollisuus. Pidetään itsemme ajan tasalla. Ihminen oppii koko elämän ajan,
emme tule koskaan valmiiksi. Kyky oppia uutta on elämää ylläpitävä voima. Sen ansiosta
voimme onnistua, kehittyä ja iloita saavutuksistamme. Se auttaa vaikka läpi harmaan ki-
ven. Elämänmittaisen oppimisen merkitys korostuu, kun digitalisaatio ja globalisaatio
muokkaavat elämäämme, työelämää ja yhteisöjä ennennäkemätöntä vauhtia. Suomen hy-
vinvointi ja kilpailukyky rakentuvat osaamiselle. Emme saa päästää sitä ruostumaan.
Osaamisen uudistaminen on tulevina vuosina yksi yhteiskuntamme keskeinen tehtävä. Uu-
den oppimisen haaste koskee myös työikäistä väestöä koulutustaustasta riippumatta. Sen
takia on tärkeää, että hallitusohjelman mukaisesti jatkuvan oppimisen parlamentaarinen
työryhmä aloittaa työnsä mahdollisimman pian. Odotan innolla tätä työskentelyä.

Arvoisa puhemies! Kuten valiokunnan mietinnössä sanotaan, itsenäinen asema edellyt-
tää Sitralta vastuullisuutta ja avointa suhdetta yhteiskuntaan. Tarvitaan toiminnan läpinä-
kyvyyttä ja arviointia. Tarvitaan toimivaa keskusteluyhteyttä eduskunnan ja Sitran välillä.
Tarvitaan yhteistyötä eri toimijoiden kesken.

Vuonna 2018 eduskunta täsmensi Sitran roolia julkisena toimijana. Se oli tarpeen. Sit-
ran kannattaa olla riittävässä määrin jatkossakin oman tien kulkija, joka ottaa myös riske-
jä. Sitran tulee saada säilyttää itsenäinen, kokeileva ja tulevaisuuteen katsova toimintata-
pansa. Näin se tuo Suomeen ja päätöksentekoon kokeilevaa kulttuuria ja yrittävää asennet-
ta.

17.10 Antero Laukkanen kd: Arvoisa herra puhemies! Sitra on tuonut paljon lisäarvoa
suomalaisen yhteiskunnan tapaan keskustella, uudistaa ja myös lisätä kokeilukulttuuria.
Sitran varallisuuspääoma on antanut hyvän mahdollisuuden sille katsoa rohkeasti monen-
laisia uusia lähestymiskulmia suomalaisen talouden kannalta.

Olin mukana tässä parlamentaarisessa työryhmässä, jonka tehtävä oli arvioida Sitran
tehtävää, hallintoa ja rahoitusta. Tuossa työryhmässä kävimme hyvin perusteellisesti Sit-
ran tehtävää läpi. Tämän arviointityöryhmän pohjalta meillä sitten kohta on edessämme
jälleen Sitraa uudistavat lakihankkeet, jotka tulevat yhä enemmän parantamaan Sitran toi-
mintakykyä. Yksi keskeinen asia tässä Sitran tulevaisuustoiminnassa on se, että sen parla-
mentaarista otetta myös lisätään. Tämän työryhmän yksi keskeisiä asioita oli se, että se to-
tesi sen, että on hyvä, että Sitran hallintoneuvostossa on kaikkien puolueiden edustus eikä
vain joidenkin suurien ryhmien edustus. Minusta tämä on oikea tapa silloin, kun käsitel-
lään sellaista yhteisöä, joka on täysin eduskunnan määräysvallan alla ja joka käyttää julki-
sia varoja, joita sille on runsaasti siunaantunut. Odotan tätä lakiesitystä ja toivon, että se
esitys huomioi kaiken sen, mitä tämä parlamentaarinen työryhmä mietinnössään tänä ke-
väänä jätti tiedoksi ja toiveiksi.

17.12 Sari Essayah kd: Arvoisa puhemies! Kiinnitän huomiota samaan asiaan, mihin
edustaja Laukkanen tuossa edellä, elikkä siihen, että Itsenäisyyden juhlavuoden rahasto on
koko eduskunnan rahasto ja, voisi sanoa, koko kansan rahasto, ja siinä mielessä se, että par-
2



Pöytäkirjan asiakohta PTK 38/2019 vp
lamentaariset hallintomallit toteutuvat, on äärimmäisen tärkeää. Ja tietenkin jos ajatellaan
Sitran tehtävää olla uudenlaisten ideoitten, avauksien, koulutuksen, verkostoitumisen mah-
dollistajana, niin siinäkin mielessä on aika hankalaa ajatella, että hallintomalli voisi olla
jollakin tavalla kallistunut. 

No, ehkä näistä Sitran viimeaikaisista tutkimuksista erityisesti nämä ilmastoon liittyvät
avaukset ovat olleet julkisenkin keskustelun aiheina. Tietysti on hyvä, että räväytetään ja
saadaan keskustelua aikaiseksi, mutta täytyy sanoa, että tuossa keväällä, kun Sitra tuli ulos
— en tiedä, oliko osittain median värittämääkin — sillä viestillä, että suomalaisten pitäisi
lopettaa yksityisautoilu ja lopettaa lihansyönti ja maidonjuonti, niin on aivan selvää, että
tämäntyyppiset avaukset entisestään kärjistävät sitä keskustelua, mitä Suomessa aiheen
ympäriltä käydään. Siinä mielessä aina toivoo, että kun tehdään tämmöisiä keskusteluna-
vauksia, niin myöskin muistetaan, mihin ilmastoon niitä tuodaan. Ja sitten toisaalta myös-
kin se, että jos on tarkoitus edistää nimenomaan ilmastonmuutoksen ehkäisyä, niin silloin
ehkä myöskin sillä, miten viesti puetaan, on merkitystä.

Tuossa 30 askeleen ohjelmassa tässä Sitran avauksessa haluttiin osoittaa, millä tavalla
Suomi pystyy entistä suurempiin päästövähennyksiin, ja ajateltiin, oliko peräti vuoteen
2030 mennessä, että noin 75 prosenttia pitäisi suomalaisten tehdä näitä päästövähennyksiä
— olivathan ne monetkin näistä avauksista aika radikaaleja. Ja jos ajatellaan Suomen il-
mastoa, niin kyllähän se, että siellä tosiaankin tästä yksityisautoilusta ajateltiin, että noin
vain siirryttäisiin sähköpyöräilyyn tai pyöräilyyn ylipäätänsä, melkoinen utopia on ottaen
huomioon olosuhteet eri puolilla Suomea ja se, ettei meillä esimerkiksi julkista liikennettä
kovin paljon tuolla maaseudulla ole tarjolla.

Ja myöskin sitten tässä tutkimuksessa tuli tällainen vastakkainasettelu, missä lähdettiin
vahvasti maatalouselinkeinoa syyllistämään. Kuitenkin nyt sen jälkeen on tullut muita ra-
portteja, joissa on kerrottu, että itse asiassa nämä maatalouden päästöt ovat huomattavasti
vähäisemmät, mitä on kuviteltu, ja siinä mielessä tämä yhden elinkeinon tikunnokkaan
nostaminen ei tässäkään palvellut sitä. 

Mutta kaiken kaikkiaan voisi sanoa, että Sitra on tehnyt vuosikymmenten aikana erin-
omaisen hyvää työtä, ja täytyy toivoa, että nimenomaan se sellainen tutkimuksen riippu-
mattomuus säilyy Sitrassa. Se on kaikkein parasta tulevaisuustyötä, mitä Suomessa voi-
daan tehdä.

17.15 Hannu Hoskonen kesk: Arvoisa herra puhemies! Sitra on vahva tulevaisuudente-
kijä. Yli puolen vuosisadan toimintansa aikana Sitra on tehnyt erittäin ansiokasta tutkimus-
työtä riippumattomasti ja itsenäisesti, ja nyt kun lakeja ollaan Sitraa koskien uudistamassa,
niin toivoisin, että tämä sama ote säilyy. Eduskunta on toki siinä valvovana elimenä, mutta
se myös mahdollistaa sen, että eduskunta antaa vapaat kädet Sitralle toimia, koska Suomes-
sa tarvitaan sellainen tutkimuslaitos, joka uskaltaa ottaa riskejä, tutkii sellaisia asioita, joi-
hin muut eivät ehkä lähtisi ollenkaan mukaan, koska siihen sisältyy taloudellinen riski.
Tämä on mielestäni se ensimmäinen edellytys, joka pitää säilyttää, riippumattomuus, itse-
näisyys toimia tutkijana erilaisissa projekteissa, tutkia uusia asioita, sellaisiakin asioita,
joita esimerkiksi niin sanotulla yritysrahalla ei lähdettäisi ollenkaan tutkimaan ja joihin jul-
kisen rahan saantikin esimerkiksi joidenkin hankkeiden kautta voisi olla vaikeaa. 

Sitralla pitää säilyä itsenäinen toimintakyky, ja se varmistetaan vain sillä, että sillä on it-
senäinen rahojen käyttö edelleenkin. Sitraan tehtiin aikanaan yli viisi vuosikymmentä sit-
ten pääomittaminen, ja sen pitää säilyä edelleen itsenäisenä. Se pystyy omilla tuotoillaan
3



Pöytäkirjan asiakohta PTK 38/2019 vp
hoitamaan tietenkin nämä normaalit toimintaan liittyvät palkka- ja muut kustannukset ja
sitten rahoittamaan näitä mainittuja projekteja, erilaisia hankkeita ja tutkimuksia, joiden-
kin mielestä jopa vähän hurjiakin ideoita. Sellainen vapaus pitää tällaisella toimijalla olla,
ja se oikein hyvin kuvaa sitä Sitran alkuperäistä toimintaideaa, jolla se lähti liikkeelle, että
meillä on Suomessa toimija, joka pystyy ennakkoluulottomasti katsomaan kohti tulevai-
suutta. Sitra on tulevaisuuden talo, ja sellaisena sen tulee ehdottomasti säilyäkin.

17.17 Mari Holopainen vihr: Arvoisa puhemies! Sitra on tosiaankin tulevaisuustalo, jon-
ka tehtävänä on katsoa rohkeasti eteenpäin, uudistaa ajattelua ja kyseenalaistaa nykyisiä
toimintamalleja samalla hakien uudenlaisia ratkaisuja aikamme ja etenkin tulevaisuuden
haasteisiin. Näin Sitra on itse roolinsa määritellyt ja kertonut siitä. 

Voin yhtyä näihin puheenvuoroihin siitä, että Sitran itsenäinen ja riippumaton toiminta-
malli todellakin pitää taata. Sitra ei itse varsinaisesti tee laajaa tutkimustyötä vaan hyödyn-
tää tutkimustyötä, jota tehdään yliopistoissa, ja silloin yhteistyö yliopistojen kanssa ja tie-
don kriittinen arviointi on Sitran työn keskiössä. 

Täällä tuotiin esiin myös, että Sitran toimintaa pitää pystyä arvioimaan. Yliopistoissa ja
tiedeyhteisössä tämä tapahtuu muun muassa vertaisarvioinnin kautta. Tuskin mitään pa-
rempaa mallia myöskään Sitran tutkimustiedon arviointiin on kuin se, joka yliopistoissa
yleisesti on käytössä. Täytyy olla siinä mielessä tarkkana tosiaankin, ettei sitten tule sellai-
sia tilanteita, joissa toimittaisiin jollain muulla toimintamallilla kuin hyvään ja luotetta-
vaan tietoon perehtyen myöskään jatkossa.

On hienoa, että täällä tuotiin esiin jatkuva oppiminen ja koulutus, ja itse asiassa valtio-
varainministeriökin toi sen tässä kyselytunnilla esiin. Tiedetään, että koulutus takaa jo nyt
paremman työllisyyden, ja myös kaikki ihan viimeisimmät asiantuntijakuulemiset meille
ovat kertoneet OECD:stä lähtien, että tulevaisuudessa suurin osa työpaikoista syntyy sel-
laisille aloille, joihin tarvitaan koulutusta. Tätä on äärimmäisen tärkeää myös miettiä, kun
arvioimme, mihin valtion kannattaa investoida.

On hienoa, että talousvaliokunnan lausunnossakin korostetaan tätä riippumatonta roo-
lia. Varmasti myös Sitran hallintoneuvostossa ja tulevissa hallintoneuvostoissa, joissa to-
siaankin on laajempi parlamentaarinen edustus, pohditaan kysymyksiä siitä, millä tavoin
tämä riippumaton ja oikein laadukkaaseen tutkimustietoon nojautuva asema Sitrassa säi-
lyy ja miten sitä voidaan edelleen kehittää. Täytyy olla myös kriittinen siihen, mikä se
oman työn tulos on. Sitä kautta aina kehitytään. Ja täytyy todeta, että myöskään teknolo-
giaoptimismi ei saa liikaa vallata mieltä, vaan täytyy myös aina punnita, mitkä ovat kunkin
teknologian tai kunkin idean haittapuolet, mitkä ovat sen edut ja miten voisimme entises-
tään parantaa. — Kiitoksia.

17.20 Toimi Kankaanniemi ps: Arvoisa herra puhemies! Kun Sitra perustettiin 1967,
niin se kytkettiin Suomen Pankkiin tietyllä tavalla. Sitä ei kuitenkaan muodostettu siis osa-
keyhtiöksi eikä yhdistykseksi eikä säätiöksi, vaan se jäi hieman epäselväksi asemaltaan ju-
ridisessa mielessä. Tämä asema tuli tässä muutama vuosi sitten testatuksi sillä tavalla, että
joku toimittaja halusi Sitran jonkun hankkeen asiakirjat nähtäväkseen ja silloin jouduttiin
Sitrassa ratkaisemaan, koskettaako julkisuuslainsäädäntö Sitraa vai ei. Se taisi olla siinä
yksi moottori, joka sitten pyöräytti käyntiin sen Sitran hallinnon uudistamisen, ja siitä nyt
lainsäädäntöä sitten ollaan saamassa aikaan. Tämä selkeyttää Sitran hallinnollista asemaa
4



Pöytäkirjan asiakohta PTK 38/2019 vp
ja tietysti irrottaa sen myös Suomen Pankin kytkennästä niin, että Sitra saa oman hallinto-
neuvoston ja tätä kautta ehkä itsenäisyyden vielä selkeämmin.

Täällä talousvaliokunta on mietintönsä viimeisessä kappaleessa otsikolla ”Kokoavia
huomioita” käynyt läpi näitä tilanteita ja korostaa Sitran itsenäistä asemaa, sen vastuulli-
suutta, avointa suhdetta yhteiskuntaan ja toiminnan läpinäkyvyyttä ja arviointia. Nämä
ovat tärkeitä asioita, kun ajatellaan Sitran toisaalta tällaista julkista asemaa ja toisaalta sen
käytössä olevien resurssien määrää ja sitten niitä asioita, joihin se niitä varoja ja henkisiä
voimavarojaan käyttää. On tärkeää, että on toisaalta tällainen itsenäinen, riippumaton ase-
ma mutta myös avoimuus ja läpinäkyvyys kaikessa, niin varojen käytössä kuin tutkimuk-
sessakin. Ja toisaalta tällaisen toiminnan osalta meidän on hyväksyttävä se, että niin kuin
täällä mietinnössä todetaan, toimintaan sisältyy myös epäonnistumisen riski, ja sitä tietysti
pitää välttää, ja siihen pitää aina puuttua, mutta toisaalta sellainen on tämäntyyppisen toi-
minnan yksi ominaispiirre.

Toivottavasti Sitra tekee koko yhteiskuntaa hyödyttävää työtä jatkossakin, niin kuin tä-
hänkin asti on pääosin tehnyt.

17.23 Jani Mäkelä ps: Arvoisa puhemies! Tähän Sitran aihepiiriin ja siihen liittyvään
keskusteluun on tullut viime aikoina perehdyttyä runsaastikin hallintoneuvoston jäsenen
ominaisuudessa, joka ominaisuus itse asiassa kohdaltani päättyi edellisessä asiakohdassa,
joten kommentoin tätä asiaa vapautuneesti ja valistuneesti ulkopuolisen konsultin näkökul-
masta.

Sellainen havainto tänä aikana tuli tehtyä, että Sitran imago ei ole tällä hetkellä kansa-
laisten keskuudessa, tuolla ihan kadulla puhuttaessa, mikään paras mahdollinen. Usein tu-
levat ihmiset sanomaan, että he eivät oikeastaan tiedä, mitä Sitra ylipäänsä tekee, mitä hyö-
dyllistä se tuottaa suomalaisille, ja että se on vain entisten poliitikkojen loppusijoituspaik-
ka ja suojatyö. Fokus on siis hukassa, ja se pitäisi löytää uudestaan. Tulevaisuuteen kat-
soen olisi erittäin tärkeää, että talossa itsessään tehtäisiin itsetutkiskelua siitä, mitä Sitran
tulisi tehdä, mikä sen rooli on yhteiskunnassa ja mihin sen pitäisi keskittyä. Ei se, että voi-
daan lähteä asioihin, joihin kukaan muu ei lähde, koska se ei ole taloudellisesti kannatta-
vaa, voi johtaa kuitenkaan siihen, että rahaa tuhlataan joutavaan.

Nyt tälle työlle ja ajattelumallille tuli mielestäni kohtuullisen raskas takapakki, kun yli-
asiamieheksi valittiin entisen säilyttämiseen pyrkivä virkamiestyyppi. Kun vetoapua yli-
asiamiehen suunnalta ei tämän asian parantamiseen ilmeisestikään ole tulossa, niin se en-
tisestäänkin vastuuttaa tätä uudentyyppistä hallintoneuvostoa, joka Sitralle tullaan valitse-
maan. Näiden kansanedustajien täytyy ohjata Sitran työtä siihen suuntaan, että kansalaiset
kokevat sen oikeasti olevan itselleen hyödyllinen taho yhteiskunnassa.

17.24 Satu Hassi vihr: Arvoisa puhemies! Arvostan erittäin paljon Sitran työtä erityisesti
hiilineutraalin kiertotalouden edistämisessä. Sitrahan perustettiin silloin kun Suomi täytti
50 vuotta, minkä sen nimikin kertoo: Suomen itsenäisyyden juhlavuoden rahasto. Nyt kun
Suomi on jo täyttänyt yli 100 vuotta, on selvää, että ilmastonmuutosta hillitään ja teollisia
yhteiskuntia kehitetään sellaisella tavalla, että me emme heitä materiaaleja haaskuun vaan
kierrätämme kaiken sen aineen, joka alkuperäisessä käytössään tällaisessa putkiajattelussa
olisi joutumassa jätteeksi. Tässä työssä Sitra on toiminut erittäin ansiokkaasti, neuvonut
poliittisia päättäjiä, yrityksiä ja myös kansalaisia.
5



Pöytäkirjan asiakohta PTK 38/2019 vp
Tämä Sitran työ tukee myös sitä linjaa, minkä seitsemän nykyistä eduskuntapuoluetta eli
nykyisen hallituksen viisi puoluetta ja nykyisistä oppositiopuolueista kokoomus ja kristil-
lisdemokraatit hyväksyivät viime joulukuussa yhteisessä ilmastolinjauksessaan, jossa si-
touduttiin muun muassa siihen, että Suomi saavuttaa 40-luvulla tilanteen, jossa kasvihuo-
nekaasupäästömme ovat selvästi negatiiviset eli Suomi poistaa nielujen avulla ilmakehäs-
tä enemmän kasvihuonekaasupäästöjä kuin tuotamme, ja että sähkön- ja lämmöntuotan-
non tulee olla lähes päästötöntä ensi vuosikymmenen loppuun mennessä. Näiden tavoittei-
den pohjalta niitä hieman täsmentäen ja tiukentaen on myös hallitusohjelma rakennettu, ja
Sitran työ on mielestäni erittäin tärkeä tuki meille poliittisille päättäjille tässä.

Mitä tulee kansalaisille annettuihin vinkkeihin, niin sellaisiakin kansalaiset koko ajan
kysyvät. Sinänsä minua harmittaa se, että niin moni tuntuu ajattelevan, että ilmastonmuu-
toksen hillitseminen olisi ensisijaisesti kansalaisten vapaaehtoisten valintojen vastuulla. Ei
aikaisempiakaan isoja ympäristöuudistuksia, kuten vaikka tehtaiden jäteveden puhdistami-
nen tai otsonikerrosta tuhoavien freonien poistaminen käytöstä, tehty kansalaisten vapaa-
ehtoisten valintojen voimin vaan säätämällä lakeja ja päästörajoja. Sitä tarvitaan myöskin
ilmastotoimissa.

Sitran seuraavalle johtajalle Jyrki Kataiselle toivon onnea ja menestystä työssään. Hän
on EU-komissiossa ollut se komission varapuheenjohtaja, joka on vastannut juuri [Puhe-
mies koputtaa] ilmastoneutraalin kiertotalouden asioista. Eli se puoli hänen työssään on
kyllä antanut hyvin arvokasta kokemusta myös Sitraan.

17.28 Tuula Väätäinen sd: Arvoisa puhemies! Sitra on todella vakiinnuttanut omaa toi-
mintaansa suomalaisessa yhteiskunnassa riippumattoman tutkimuksen tekemisessä ja tuot-
tamisessa, ja tuosta riippumattomuudesta täytyy tietysti pitää jatkossakin huolta.

Nyt ollaan kuitenkin tekemässä Sitralle omaa hallintoneuvostoa, joka on parlamentaari-
sella pohjalla rakennettu. Kun ministeri Lintilä on nyt paikalla, niin käytän tilaisuutta hy-
väkseni ja kysyn: kun nämä uudet säännökset, ohjeistukset, ovat tulossa, millä tavalla ne
tulevat vaikuttamaan Sitran toimintaan? — Ministeri nostaa siellä kätensä pystyyn, että
väärä ministeri, mutta jos tähän olisi jotakin tietoa, niin en olisi yhtään pahoillani.

17.29 Mari Holopainen vihr: Arvoisa puhemies! Sitra on tehnyt paljon tärkeätä työtä,
jonka vaikuttavuutta voidaan mitata. Mutta kuten täällä on aikaisemmin tuotu esiin, niin
olen sitä mieltä ja samaa mieltä niiden puheenvuorojen kanssa, että pitää myös uskaltaa ot-
taa riskejä ja tehdä sellaisia kokeiluja, joista me emme oikeastaan tiedä, mitä niistä ajatella
vielä. Nimittäin kaikki toki tiedämme, että kiertotalous on sellainen asia, joka tulee vakiin-
tumaan tässä meidän yhteiskunnassamme ja taloudessamme ja sitä tulee edistää, mutta Sit-
ran kaltaisen organisaation tehtävä on myös uudistaa esimerkiksi toimintatapoja ja ajatella
myös niitä sellaisia ilmiöitä, joista me emme tiedä vielä oikeastaan juuri mitään, joten ehkä
vieläkin kiinnostavampaa kuin kiertotalous on se, mitä seuraavaksi.

Keskustelu päättyi.

Eduskunta hyväksyi valiokunnan ehdotuksen kannanotoksi kertomuksen K 1/2019 vp joh-
dosta. Asian käsittely päättyi.
6


	4
	17.03
	17.10
	17.12
	17.15
	17.17
	17.20
	17.23
	17.24
	17.28
	17.29


