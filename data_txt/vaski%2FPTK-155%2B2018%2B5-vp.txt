















































DEMCB6C.tmp.xml


Pöytäkirjan asiakohta PTK 155/2018 vp
Pöytäkirjan asiakohta 

PTK 155/2018 vp

Täysistunto

Torstai 7.2.2019 klo 16.01—20.03

5. Hallituksen esitys eduskunnalle sakon muuntorangaistuksen määräämistä koskevan 
sääntelyn muuttamiseksi

Hallituksen esitys HE 178/2018 vp
Valiokunnan mietintö LaVM 16/2018 vp

Ensimmäinen käsittely

Toinen varapuhemies Tuula Haatainen: Ensimmäiseen käsittelyyn esitellään päiväjär-
jestyksen 5. asia. Käsittelyn pohjana on lakivaliokunnan mietintö LaVM 16/2018 vp. Nyt
päätetään lakiehdotuksen sisällöstä.

Keskustelu

17.23 Ville Tavio ps: Arvoisa puhemies! Rikoksesta pitää rangaista. Sakkojen piiriin kuu-
luvasta rikollisuudesta ei kuitenkaan Suomessa aina rangaista, vaan vallitsee rankaisemat-
tomuus. Siis myymälävarkaat kävelevät Suomessa röyhkeästi kauppaan ja poimivat hyl-
lystä mitä tahtovat. Näin tapahtuu maassamme joka päivä. Nykyisin poliisin määräämää
maksamatonta sakkoa kun ei voida muuttaa vankeudeksi, vaan teko jää rankaisemattomak-
si, jos sakkoa ei makseta. Samaa käytäntöä aiotaan nyt jatkaa vastoin perussuomalaisten
tahtoa. Korostan tässä kuitenkin, että tämä on siis perustuslakivaliokunnan linjaus, että po-
liisin tai syyttäjän määräämää sakkoa ei voida muuttaa vankeudeksi vaan se tulisi viedä
tuomioistuimeen, jotta voitaisiin sakon muunto toteuttaa. Perussuomalaisten tahto on siis
kuitenkin, että järjestelmä muutettaisiin niin, että niitä voitaisiin viedä sinne tuomioistui-
men päätettäväksi ja siten myös vankeusrangaistuksiksi muuttaa niitä sakkoja. 

Tämä hallituksen esitys käsiteltiin lakivaliokunnassa, ja perussuomalaiset jättivät mie-
tintöön vastalauseen, ja siinä vastalauseessa painotetaan, että meidän mielestämme sakon
muuntorangaistusta pitää voida käyttää tapauksissa, joissa sakkoa ei saada perittyä. Nyt
tämä järjestelmä syrjii työssäkäyviä, kun vain työssäkäyvien pitää maksaa sakkonsa. Siis
sosiaaliturvan varassa elävien varattomien ei tarvitse maksaa. Eikö tämä ole syrjivää ran-
gaistuspolitiikkaa? 

Nyt tämän hallituksen esityksen mukaan rikkomus käsitellään jatkossa tuomioistuimes-
sa, jos tekijälle on rikkomusta edeltävän vuoden aikana tehtyjen tekojen perusteella mää-
rätty vähintään kuusi sakkorangaistusta. Siis miettikää, mikä määrä: kuusi sakkorangais-
tusta. Kuusi rikosta saa Suomessa tehdä vuodessa ilman seuraamusta. Tuo hallituksen esi-
tykseen ja valiokunnan mietintöön kirjattu kuuden sakon raja on kuitenkin jo nykyisin voi-
massa. Se on poliisien käsikirjassa ja se on poliisien käytössä. Sitä sovelletaan jo nykyisin,
eli sinänsä tämä laki ei tuo nyt oikeustilaan mitään kovin merkittävää muutosta. Ilmeisesti
tarkoituksena on siis vain tältä osin kirjata olemassa oleva nykytila lakiin. 
 Tarkistettu
3.0



Pöytäkirjan asiakohta PTK 155/2018 vp
Ihmettelen kuitenkin, että hallituksen mielestä vasta seitsemäs rikos vuodessa osoittaa
piittaamattomuutta laista. Vasta seitsemäs sakko rikoksesta vuoden sisällä voi johtaa sii-
hen, että sakko pitää maksaa tai joudut vankilaan. Perusteluna tälle on jälleen hallitukselta
usein kuultu kustannusvaikutukset, eli se, että ei voida laittaa ihmisiä vankilaan, kun van-
kimäärän kasvu maksaa. Perussuomalaiset ovat huolissaan tästä fiskaalisesta oikeuspolitii-
kasta. Oikeusjärjestelmää pitäisi kehittää ennen kaikkea oikeudenmukaisuuden kautta eikä
vain fiskaalisiin perusteisiin keskittyen. Lisäksi tässä tapauksessa on huomioitava, että esi-
tyksessä arvioidut kustannukset ovat huomattavasti pienemmät kuin se rahasumma, jonka
valtio menettää vuosittain arvonlisäverotuloina kaupan alan varkaushävikin takia. 

Arvoisa puhemies! Lainsäädännön tavoitteeksi tulee pidemmällä aikavälillä ottaa, että
perustuslain vaatimuksia noudattaen kehitetään järjestelmä, jossa kaikki sakot menevät
tuomioistuimeen vahvistettaviksi siinä tapauksessa, että niitä ei makseta. 

Tähän hallituksen esitykseen perussuomalaiset esittävät tiukennusta, että hallituksen
esittämä sakonmuunto aloitettaisiin tämän kuuden sakon sijasta kolmen sakon kohdalla.
Eli esitämme siihen kiristystä kuudesta kolmeen. 

17.28 Timo Heinonen kok: Arvoisa rouva puhemies! Tämä sakon muuntorangaistuksen
palauttaminen Suomeen on osa oikeusministeri Antti Häkkäsen rangaistuksien kiristämis-
pakettia, kokonaisuutta, jossa on ryhdytty sanoista tekoihin.

Meille on tullut esityksiä eduskuntaan ja jo päätettykin asioita, esimerkiksi lapsiin koh-
distuneiden seksuaalirikosten kohdalla uutena lakiin kirjattiin lapsen raiskaus, ja näin
myös tosiasiallisesti nuo rangaistusten alarajat nousivat, eli rangaistukset tiukkenevat
myös tätä kautta. Pelkkä ylärajan korottaminen ei tällaisia toimenpiteitä, mitä ihmiset odot-
tavat, olisi saanut aikaan. Myös ensikertalaisuusmääritelmää on tässä kokonaisuudessa uu-
distettu, kuten myös ehdollisia tiukennettu oheisseuraamuksilla. Myös vaarallisuusarvi-
ointeja on laajennettu, ja nyt vielä käydään keskustelua siitä, että vaarallisuusarviointien si-
tovuutta voitaisiin vahvistaa niin, että ammattilaisten vaaralliseksi toteamia vankeja ei voi-
taisi vapauttaa. Nyt on käynyt usein niin, että Helsingin hovioikeus on kävellyt yli näiden
päätösten ja vapauttanut sellaisia henkilöitä, jotka ammattilaiset ovat vaarallisuusarvioin-
neissa todenneet edelleen toisten ihmisten turvallisuudelle vaarallisiksi.

Ja sitten tämä tänään käsittelyssä oleva sakon muunnon palauttaminen.
Sakon muunnostahan luovuttiin Suomessa vuonna 2008, kun oikeusministerinä toimi

vihreiden Tuija Brax, ja tämän jälkeen myymälävarkaat käyttäytyivät hyvinkin välinpitä-
mättömästi kaupoissa, myymälävarkaiden toimintaa kuvattiin jopa röyhkeäksi. He tiesi-
vät, että he eivät joudu minkäänlaiseen vastuuseen näistä teoistaan. Ja mitä se tarkoitti kau-
pan laskussa? Kaupalle kertyi vuositasolla noin 550 miljoonaa euroa kustannuksia näistä
näpistyksistä, pienistä varkauksista, joita tämän muutoksen jälkeen tehtiin. Eli yli kymme-
nen vuoden aikana 550 miljoonaa joka vuosi syntyi kustannuksia kaupalle. Ja kuka ne
maksoi? Rehelliset, tavalliset kaupan asiakkaat maksoivat ne kaupan muiden tuotteiden
hinnoissa, ja on hyvä, että tämä röyhkeä toiminta nyt saadaan kaupoissa jollain tavalla ku-
riin.

Jatkossa siis sakot voidaan muuttaa vankeudeksi, eli jos henkilö ei sakkoja maksa, niitä
ei saada perittyä, niin sakko voidaan muuttaa vanhaan hyvään tapaan vankeudeksi. Tämä
on yleisen oikeustajun mukaista, että jokaiselle tulee rangaistus tehdystä rikoksesta ja ku-
kaan ei pääse kuin koira veräjästä. [Ville Tavio: Semmoista populismia!]
2



Pöytäkirjan asiakohta PTK 155/2018 vp
17.31 Jani Mäkelä ps: Arvoisa puhemies! Tämä tärkeä ja lainkuuliaisuuden säilyttämi-
sen kannalta keskeinen muuntorangaistuksen palautuksen esitys on nyt eduskunnan päätet-
tävissä. Hyvä näin. Perussuomalaiset ovat tätä asiaa jo vuosikaudet ajaneet, ja nyt hallitus
lähti linjoillemme. Valitettavasti kuitenkin jo lähetekeskustelussa todetut turhat loivennuk-
set ja vesitykset ovat edelleen mietinnössä mukana. Perussuomalaisten ryhmän esittämäs-
sä pykälävastalauseessa on tätä ongelmaa korjattu kaikkein räikeimmältä osalta eli siltä,
että vuoden aikana kolme maksamatonta sakkoa riittäisi muuntorangaistukseen kuuden
asemasta. Tämä esitys on kannatettava, ja ihmettelen, miksi valiokunta ei sitä mietintöön-
sä hyväksynyt. Kenties hallituspuolueiden edustajat voisivat kertoa tästä lisää. 

Mutta aivan erityisesti ihmettelen kuitenkin sitä, mikä on tälle esitykselle hylkäysesityk-
sen laatineiden puolueiden arvopohja. Nyt kun hallitus on viimein, vuosia kestäneen vet-
kuttelun jälkeen saanut edes tämän esityksen tehtyä, niin sitten sekään ei kelpaa. Onko vih-
reiden ja vasemmistoliiton mielestä oikein, että tavallinen kansalainen joutuu hoitamaan
sakkonsa mutta asiansa tarpeeksi pahasti sotkenut vapautuu niistä vastuistaan ja voidaan
vaikka sakkolappu repiä poliisin edessä ilman mitään käytännön seuraamuksia? Tämäkö
mielestänne edistää lainkuuliaisuutta?

17.33 Johanna Karimäki vihr: Arvoisa puhemies! Tämän hallituksen esityksen mukaan
seitsemään samankaltaiseen sakkorikokseen vuoden sisällä syyllistyvien henkilöiden teot
olisi käsiteltävä tuomioistuinmenettelyssä. Tällöin henkilölle tuomittu sakkorangaistus oli-
si mahdollista muuntaa vankeudeksi, jos sitä ei saada ulosmitatuksi tuomitulta. 

Muutosta on perusteltu ennen kaikkea rikosoikeusjärjestelmän uskottavuudella, lain
kieltojen ja käskyjen noudattamisella sekä yleisellä lainkuulaisuudella. Nämä ovatkin var-
teenotettavia perusteluita, ja haluan muistuttaa siitä, että juuri tänäkin päivänä poliisi voi
harkintansa mukaan viedä sakot syyttäjälle ja tuomioistuinmenettelyyn. Poliisin ohjekir-
jan mukaan toimitaan juuri näin, että seitsemäs samankaltaisesta rikoksesta saatu, toistuva
sakko vietäisiin tuomioistuimeen, ja haluan kyllä luottaa tässä tilanteessa Suomen poliisiin
siinä, että sellaiset röyhkeät tilanteet, joita esimerkiksi edustaja Heinonen edellä kuvasi,
ovat juuri sellaisia, joissa luotan, että poliisi harkintansa mukaan sitten toimittaa sakot
syyttäjälle.

Tämä hallituksen ehdotus merkitsee työmäärän lisäystä poliisille, syyttäjälle ja tuomi-
oistuimelle juuri senkin vuoksi, että tuomioistuimen olisi lisäksi käsiteltävä sellaisetkin ta-
paukset, joissa sakotettu maksaa sakkonsa joka tapauksessa. Maksamattomat sakothan me-
nevät aina perintään, joten tämä esitys kohdistuu vain niihin, jotka ovat maksukyvyttömiä
ja luottotietonsa menettäneitä. Voidaankin kysyä, onko oikein, että muuntorangaistus koh-
distuu vain maksukyvyttömiin henkilöihin. Useampi kuin kaksi kolmesta sakkovangista
on päihteiden suurkuluttaja, ja puolet heistä on erityisen vaikeasti päihteistä riippuvaisia.
Sakkovangeilla on suuri tarve terveydenhuoltoon, erityisesti päihdekuntoutukseen. 

Esityksen ydinperusteluna ja tarkoituksena on edistää rikosoikeusjärjestelmän uskotta-
vuutta, lain kieltojen ja käskyjen noudattamista sekä yleistä lainkuuliaisuutta. Asiantunti-
jat toteavat, että tällä tavoitteella voi perustella mitä hyvänsä rikoslain kovennusta. Asian-
tuntijakuulemisessa on nostettu esille kysymyksiä, korjaako tarjottu keino tuon uskotta-
vuuden ja onko näin aikaansaatu muutos hintansa arvoinen, olisiko sama voitu saada ai-
kaan jollakin toisella toimella ja millaiset olisivat näiden toimien muut edut ja niiden tuot-
tamat kustannukset. Nämä rikoslain järkevää käyttöä ohjaavat kysymykset on jätetty esit-
tämättä ja vastaukset saamatta. Asiantuntija-arvioissa on todettu esityksen pulmaksi se,
3



Pöytäkirjan asiakohta PTK 155/2018 vp
että rikos, esimerkiksi näpistys, jonka vakavuus edellyttää lievää sakkorangaistusta, joh-
taakin vankeusrangaistukseen. 

Päihdeongelmaiset tekijät suorittavat muuntorangaistuksen vankilassa, ja he ovat pää-
osin [Puhemies koputtaa] syrjäytyneitä ja vakavasti terveysongelmaisia. [Puhemies koput-
taa] Heidän osaltaan on olemassa tarve tukitoimille ja hoidolle. 

Arvoisa puhemies! Jatkan vielä hetken. — Asiantuntijat ovat muun muassa esittäneet,
että päihdeongelmaisten osalta vankeusrangaistukselle käytössä olevien vaihtoehtoisten
rangaistusmuotojen lisäksi tuomioistuimella tulisi olla mahdollisuus määrätä esimerkiksi
sopimushoitoseuraamus, jos tuomitun terveydellinen ja sosiaalinen tilanne sitä puoltavat.
Se olisi parempi vaihtoehto kuin nyt esitetty laki.

17.36 Markus Lohi kesk: Arvoisa puhemies! Täällä on ihan hyvin perusteltu tämän hal-
lituksen esityksen tarpeellisuutta. Kysymyshän ei viime kädessä ole siitä — eikä oikeas-
taan kukaan meistä sitä varmaan uskoisi — että tällä olisi semmoista erityisestävää vaiku-
tusta, että näitä rikoksia isossa kuvassa pystyttäisiin tällä säännöksellä estämään, vaan ky-
symys on ennen muuta tämän järjestelmän uskottavuudesta ja yleisestä lainkuuliaisuudes-
ta. Ei voi olla semmoinen tilanne, että jos rikot lakia, pieniä rötöksiä teet, niin siitä sitten ei
seuraa mitään. Tämähän rapauttaa yleistä uskoa tähän järjestelmään, ja sen takia on tär-
keää, että palautetaan tämä muuntorangaistus rikoslakiin.

Kun katson tätä lakivaliokunnan mietintöä, niin huomaan, että täällä on tehty pieniä
muutoksia hallituksen esitykseen. Ne ovat hieman kiristäviä. Siellä on laskettu päiväsak-
kojen määrää 20:sta 16:een, jotka mahdollistaisivat muuntorangaistuksen. Minimissään-
hän muuntorangaistuksen pituus olisi 4 päivää, enintään 40 päivää. Tämäkin on minusta
ihan perusteltua, ja se on hyvin perusteltu tässä lakivaliokunnan mietinnössä.

Täällä käy ilmi myös sama seikka, joka oli hallituksen esityksessä, että on tosi, että
useinhan nämä henkilöt, jotka joutuisivat muuntorangaistuksen kohteeksi, todella ovat
ehkä päihdeongelmaisia, joka tapauksessa varattomia sen takia, että ei ole saatu perittyä
niitä sakkoja edes ulosotossa, mutta ei tämä kuitenkaan minusta vähennä sitä merkitystä,
vaan kyllä yleisen lainkuuliaisuuden takia tämä esitys on järkevä ja hyvä. Ei voi niinkään
olla, että jos olet pienituloinen, niin ei tarvitse lakia noudattaa. Tällä hetkellähän tilanne on
käytännössä vähän sen tyyppiseen johtanut. Totta kai me edellytämme, että kaikki lakia
noudattaisivat, mutta jos siitä ei mitään seuraa, niin silloin se johtaa tavallaan semmoiseen
käsitykseen kansalaisten näkökulmasta, ettei olekaan mitään seuraamusta, vaikka teetkin
paljon pieniä rötöksiä.

Silti pitää tunnustaa, että tämä esitetty muutos ei ollenkaan vähennä tarvetta kohdistaa
päihdehuollon ja sosiaalipuolen toimenpiteitä näihin henkilöihin, jotka ovat näihin syyllis-
tyneet, ja pyrkimystä auttaa heitä, että he pääsisivät irti siitä. Me tiedämme, että eihän van-
kila ketään auta sinänsä, vaan tarvitaan tähän ohelle erityisesti toimenpiteitä, joilla me pys-
tyisimme puuttumaan siihen, että tämäntyyppinen toiminta voisi loppua ja saataisiin myös
mahdollisesti tarvittavia sosiaali- ja terveydenhuollon palveluita näille henkilöille.

Kokonaisuutena hallituksen esitys ja lakivaliokunnan mietintö on mielestäni hyvä ja pe-
rusteltu.

17.39 Ville Tavio ps: Arvoisa puhemies! Kokoomuksen populismilla ei ole näköjään mi-
tään rajaa. Tämä hallituksen esitys ei ota käyttöön mitään uutta sakon muuntoa. Tämä hal-
lituksen esitys ei muuta nykytilaa — nykytilassa poliisin käsikirjassa on tämä sama kuu-
4



Pöytäkirjan asiakohta PTK 155/2018 vp
den sakon raja, jonka jälkeen ne viedään tuomioistuimeen ja ovat muuntokelpoisia. Ja tätä
rajaa ei tässä muuteta.

Itse asiassa kokoomuksen Stubbin hallituksen aikainen aiempi linja oli puolta tiukempi
kuin tämä oikeusministeri Häkkäsen linja. En tiedä, millä hallituspuolueen edustajat tä-
män nyt sitten oikein perustelevat, mutta ne perustelut, joita itse olen kuullut, ovat ihan
täyttä populismia, ja niissä annetaan väärää tietoa, että sakonmuunto nyt otettaisiin joten-
kin käyttöön. Kyllä se on nykylainkin mukaan ihan olemassa.

17.41 Toimi Kankaanniemi ps: Arvoisa rouva puhemies! Muistan hyvin sen joulukuun
alun vuonna 2006, kun täällä silloisen hallituksen esitystä käsiteltiin, jolloin tästä muunto-
rangaistuksesta kokonaan tai ainakin suurelta osin luovuttiin. Siitä käytiin silloin vilkas
keskustelu, ja muun muassa bensiinikauppiaat olivat hyvin voimakkaasti vastaan sitä muu-
tosta ja varoittivat, että siitä tulee huonoja seurauksia, kun välinpitämättömyyttä ruokitaan
sillä tavalla — se oli Vanhasen ensimmäinen hallitus, jonka aikana se siis tehtiin. Näin kui-
tenkin tapahtui. Bensiinikauppiaitten osalta taisi käydä niin, että he panivat mittarit sellai-
siksi, että siellä on se enimmäiseuromäärä rajoittamassa, ettei voi ihan mahdottomia ottaa,
mutta toisaalta kuitenkin sakkojen osalta jäi perintä usein suorittamatta, ja rangaistuksia ei
näistä tullut. 

Olisi nyt tietysti odottanut, niin kuin tässä edustaja Tavio perustellusti sanoi, että tähän
tehtäisiin sellainen muutos, että se olisi todellinen ja parantaisi sitä yhteiskuntamoraalia
tältäkin osin. Vaikka tiedämme, että vankila ei ketään paranna eikä ole mikään hyvä rat-
kaisu monissakaan tapauksissa, kuitenkin ilman rangaistuksiakin pääseminen on vahingol-
lista koko yhteiskunnan kannalta.

17.42 Teuvo Hakkarainen ps: Arvoisa rouva puhemies! Jatkan tuosta, mistä edustaja
Kankaanniemi puhui, näistä bensavarkauksista. 

Semmoinen yleinen oikeustaju on kansalaisilla kuitenkin, ja eivät he hyväksy tätä. Jos
minä teen konnuuden, eivät he hyväksy sitä eikä kukaan muukaan. 

Mutta kun asiantuntijat ovat antaneet lausuntoja ja kaikkia, niin ovatko asiantuntijat nyt
perehtyneet siihen yrittäjän arkeen? Tapasin tässä toissa syksynä erään bensayrittäjän, siel-
lä juuri oli käynyt bensavaras, ja hän sanoi, että kahden päivän kate meni tuossa tankkauk-
sessa — se vaan lähti pois, ja kuusi kertaa bensavaras saa tehdä sen. Hän sanoi, että tuo
sama käy siellä vakituisesti tankkaamassa ja se menee hänen piikkiin. Minä en kyllä täm-
möistä hommaa ymmärrä, että näille ei saa minkäänlaista kuria. Ja oliko se nyt Ilta-Sano-
missa se juttu siitä, kun yrittäjä julkaisi kamerakuvat julkisuuteen tällaisesta varkaudesta,
niin yrittäjä sai tuomion. Ja kyllä ne sakot joutuu valitettavasti maksamaan. Siinä ei ole
vaihtoehtoja, tai ne menevät perintään, ja ne otetaan kyllä pois. Tämmöisen yleisen oikeus-
tajun mukaan minä en ymmärrä tuommoista hommaa, että täällä nyt puhutaan, että joku on
muka muuttunut. Kuusi kertaa vuodessa voi käydä auton tankkaamassa yrittäjän piikkiin
ihan vapaasti, seuraavana vuonna aloittaa taas uudestaan. Ei siinä sen kummempaa ole. Ja
kun muuntorangaistusta ei ole, niin jatkaa vaan hommaa.

Vielä sen verran poliisin toiminnasta — tästä ei ole kauan aikaa — että kun huoltamolla
kävi varkaita, niin yrittäjä ampui ilmaan, ja tietysti poliisit tulivat tutkimaan sitä, ja kun he
etsivät niitä hylsyjä sieltä maasta, niin yrittäjä sanoi, että alkakaa nyt jo etsimään niitä var-
kaitakin, kyllä niitä hylsyjä siinä maassa on, ja minäkin voin ne kerätä teille.
5



Pöytäkirjan asiakohta PTK 155/2018 vp
17.45 Jani Mäkelä ps: Arvoisa puhemies! Olen siitä ehdottomasti edustaja Hakkaraisen
kanssa samaa mieltä, että eihän se käy mitenkään laatuun, että bensavarkaasta julkisuudes-
sa raportoinut kauppias on yhteiskunnan mielestä suurempi rikollinen kuin se bensavaras.
Se vain ei ole oikein. Ja on myös niin, että lain rikkomisella tulee olla seuraamukset. Johan
vaalirahakohukin lähti aikanaan liikkeelle siitä, että keskustan kansanedustaja ilmoitti jul-
kisuudessa, että lakia voi jättää noudattamatta, koska lain noudattamatta jättämisellä ei ole
seurauksia. Tämä vain ei oikeusvaltiossa käy. 

Mutta kun pyysin hallituspuolueiden edustajia kertomaan, miksi lain rajana olisi kuusi
eikä kolme sakkoa, niin paradoksaalista kyllä, sain asiaan vastauksen lähinnä edustaja Ka-
rimäen puheesta. Jo nyt poliisin käytäntö useissa tapauksissa noudattaa sitä, mitä tässä lais-
sa nyt säädetään. Aidosti tämä kokoomuksen suuresti hehkuttama laki ei siis juurikaan
muuta mitään.

17.46 Johanna Karimäki vihr: Arvoisa puhemies! Minusta tämä on hyvä ja rehellinen
keskustelu. Haluan kiittää edustaja Taviota siitä, että hän toi esille sen, että itse asiassa täs-
sä sakon muuntoa ei millään tavalla palauteta, että nyt tälläkin hetkellä toimitaan näin po-
liisin ohjekirjan mukaan. 

Edustaja Lohi käytti myös hyvän, rakentavan puheenvuoron siitä, että tällaiset sarjanä-
pistelijät, jotka ovat päihdeongelmaisia, ovat päihdehuollon tarpeessa. Toivon, että jatkos-
sa pohditaan vaihtoehtoisia ratkaisuja suorittaa tätä sakon muuntoa, kuten esimerkiksi tätä
sopimushoitoseuraamusta, mitä tässä kahden puolueen vastalauseessa ehdotetaan. On ai-
van päivänselvä, että tässä maassa tulee kaikkien saada oikeutta. Kauppiaiden ja yrittäjien
puolella olen totta kai sellaisissa tilanteissa, kun he kokevat, että ovat voimattomia jatku-
van varastelun tai näpistelyn edessä. Juuri siksi minusta onkin tärkeää, että poliisin ohje-
kirjassa neuvotaan, miten näissä tilanteissa tulee toimia ja poliisilla on sitten harkinta vie-
dä asiat eteenpäin syyttäjälle ja syyttäjä voi tehdä syyttämispäätöksen, ja sillä tavalla kaik-
kein räikeimpiin epäkohtiin voidaan puuttua. Mutta samalla toisaalta peräänkuulutan sitä,
että aidosti maksukyvyttömiä päihdeongelmaisia, yhteiskunnan turvaverkoston ulkopuo-
lelle täysin pudonneita ihmisiä pitäisi voida paremmin auttaa päihteettömään elämään.

17.47 Veera Ruoho kok: Arvoisa puhemies! Arvoisat perussuomalaiset, te olitte hallituk-
sessa silloin, kun oli mahdollista tähän sakon muuntoon puuttua. Varmaan muistatte: me
poliisikansanedustajina tuotiin tätä asiaa monta kertaa esille. Mitä teitte? Ette tehneet mi-
tään. Ja nytten kokoomus ja muut tässä sentään tekevät jotain asialle — kiristävät. [Väli-
huutoja perussuomalaisten ryhmästä] Käytäntö osoittaa, me poliisit tiedämme, että he ovat
monta kertaa niitä ihmisiä, jotka syyllistyvät monta kertaa, useasti lyhyenkin ajan sisällä
näihin rikoksiin. Toki myönnän sen, että tämä ei ihan täysin vastaa sitä, mitä kentällä tar-
vittaisiin, mutta on tämä sentään parannusta, parannusta siihen, mihin te kykenitte silloin,
kun te olitte hallitusvastuussa. Ette tehneet mitään. [Ville Tavio: Taisitte olla itsekin perus-
suomalainen silloin! — Veera Ruoho: Kyllä!]

17.48 Markus Lohi kesk: Arvoisa puhemies! Edustaja Ruoho tässä puhuu kyllä totta.
Totta näin, että kyllä tässä on vähän niin kuin mieli muuttunut ja nyt sitten ehkä viisaus on
perussuomalaisillakin lisääntynyt sen jälkeen, kun he jättivät hallituksen. Totta kai silloin-
kin näitä yritettiin.
6



Pöytäkirjan asiakohta PTK 155/2018 vp
Haluaisin oikeastaan edustaja Karimäelle todeta kuitenkin, että kuulosti siltä, että te
olette tavallaan hyvin pitkälle samaa mieltä tämän esityksen kanssa, mutta olette kuitenkin
jättänyt tähän vastalauseen ja esitätte, että tämä pitäisi hylätä. Minusta tämä kuulostaa vä-
hän erikoiselta. Henkilökohtaisesti on tunnustettava, että ymmärrän hyvin ne perusteet,
mitä täällä on käytetty näitten pientenkin rikosten rangaistavaksi saamiseksi — tai rikollis-
ten, jotka niitä tekevät. Sehän on totta näin, mutta kyllä yhteiskunnassa pitää katsoa myös
kokonaisarviota: mikä on järkevää kokonaisuuden kannalta ja myös resurssien käytön kan-
nalta. Jos me ohjaamme poliisien resursseja liikaa aivan pieniin rikoksiin, niin sitten näi-
hin merkittävimpiin ja vakavampiin rikoksiin ei riitä. Meillä on kuitenkin rajalliset talou-
delliset voimavarat. Poliisin voimavaroja on tällä kaudella lisätty, ja mekin olemme esittä-
neet, että myös ensi kaudella pitää merkittävästi lisätä — toivottavasti näin käy. Mutta kai-
kella on rajansa, ja kun muistamme myös vaihtoehtobudjettianne ja keskustelua täällä,
missä olette esittäneet, että turvapaikanhakijatkin pitäisi panna selleihin, niin sehän jos
joku on järjetöntä resurssien hukkaamista.

Eli ymmärrän kyllä, että nyt on tehty tämmöinen esitys. Tämä ei ehkä mene niin pitkälle
kuin olisi monen meidänkin mielestä järkevää, mutta näissä joudutaan tekemään kompro-
misseja. Tämä on selvä edistysaskel ja järkevä sellainen.

17.50 Toimi Kankaanniemi ps: Arvoisa rouva puhemies! Ensin totean, että 5. joulukuu-
ta 2006 äänestimme tästä ja äänestin silloin sitä huonoa esitystä vastaan eli hylkäyksen
puolesta, mutta enemmistö — johon taisi kyllä kokoomuskin silloin oppositiosta kuulua —
äänesti sen lain puolesta. Silloin mentiin väärille raiteille.

Edustaja Ruoho, ottakaa nyt ihan rauhallisesti. Te olitte perussuomalaisten eduskunta-
ryhmän jäsen [Veera Ruoho: Ja toin esille! Usein toin esille!] keväästä 2015 kesäkuuhun
2017, ja te poliisikoulutuksen saaneena olisitte tässä asiassa voinut olla [Veera Ruoho:
Kyllä olin!] paljon aktiivisempi kuin mitä silloin ryhmässä olitte. Muistan tuon ajan kui-
tenkin vielä, vaikka muisti välillä vähän harhaileekin.

Ja nyt te, edustaja Ruoho, olette kokoomuksen eduskuntaryhmän jäsen. Kokoomuksella
on nyt oikeusministeri. Miksi te ette hoitanut niin, että tämä esitys olisi parempi ja vastaisi
edes teidän tavoitettanne? Meidän tavoitettamme se ei todellakaan vastaa, koska tämä ei
ole niin kuin me olisimme halunneet, mutta hallituksessa kokoomuksella on aika vahva
asema, ja sitä valtaa olisi tietysti mahdollista käyttää, mutta ilmeisesti joku vastustaa ja te
alistutte.

17.52 Jani Mäkelä ps: Arvoisa puhemies! Totean tuohon edustaja Ruohon puheenvuo-
roon, että tarkalleen ottaen ei ole kyllä olemassa poliisikansanedustajia, niin kuin ei ole
olemassa myöskään järjestelmäasiantuntijakansanedustajia, vaan täällä on ihan samanlai-
sia kansanedustajia, jotka ovat kaikki kansanedustajia. Ja kyllä poliisillakin on petraamista
tuossa omassa lain noudattamisessaan, sen verran poliisin ylintä johtoa on tälläkin hetkellä
leivättömän pöydän ääressä oikeussalissa.

Mutta mitä tulee tähän muuntorangaistukseen, niin perussuomalaiset ovat tuoneet asiaa
koko ajan esille ja pyrkineet sitä hallituksen ohjelmaan tuomaan. Miksi se ei edistynyt
aiemmin tällä kaudella, sitä sopii kysyä esimerkiksi aikanaan oikeusministerinä toimineel-
ta ministeri Lindströmiltä ja myöskin ministeri Häkkäseltä. Miksi se tulee esille vasta nyt
tässä vaalien alla?
7



Pöytäkirjan asiakohta PTK 155/2018 vp
17.52 Johanna Karimäki vihr: Arvoisa puhemies! Edustaja Lohi tosiaan totesi ja havait-
si sen, että ajatuksemme eivät todellakaan ole kovinkaan kaukana toisistaan. Ja jos luette
huolella tämän valiokunnan mietinnön, jossa enemmistö kuitenkin puoltaa esitystä, niin
tämä on hyvin kriittinen ja tuo esiin asiantuntijoiden esittämiä havaintoja, puutteita ja on-
gelmia tässä esityksessä.

Yksi tosiasia on se, että kukaanhan ei ole kyseenalaistanut sitä, että nyt poliisilla on val-
ta menetellä niin, että seitsemäs toistuva sakko tuodaan tuomioistuinmenettelyyn ja sitä
kautta tuomioistuinten arvioitavaksi. Myös tässä lakivaliokunnan mietinnössä pohditaan
hyvinkin pitkälle vaihtoehtoisia seuraamuksia, päihdehuollon tukitoimia. Valiokunta pai-
nottaa niiden merkitystä ja myös sitä, että jo vuosia on etsitty sellaisiin tilanteisiin, joissa
jatkuvasti näpistelyihin syyllistyville syrjäytyneille ja päihdeongelmaisille henkilöille voi-
taisiin luoda jonkinlainen toisen tyyppinen järjestelmä, jolla voidaan puuttua siihen heidän
tilanteeseensa ja toki myös siihen jatkuvaan näpistelyyn. Keskeistä on toki se, että oikeus-
valtiossa laki ja oikeus ja kohtuus toteutuvat.

Nythän menettely toteutuu poliisin ohjekirjan kautta, mutta nyt tässä tilanteessa, kun
esitys tuodaan lakiin, se tarkoittaa myös sitä, että sellaisetkin tapaukset, joissa sakko mak-
setaan joka tapauksessa, menevät kuormittamaan sitten tuomioistuimia, pienet näpistykset
ynnä muut. Me tiedämme, että tuomioistuinten resursseja on todella leikattu rankasti
useamman vuoden ajan, ja se on johtanut tilanteeseen, jossa voidaan kysyä, toteutuuko oi-
keusturva enää tässä maassa kaikille uhreille, jotka tarvitsevat nopeaa oikeutta ja oikeus-
turvaa asiansa edistämiseksi.

17.55 Veera Ruoho kok: Arvoisa puhemies! Täytyy vastata kollegoille tässä näin: 
Minä toin asiaa useinkin esille ryhmässä. Muistan sen varsin hyvin sen takia, koska mi-

nun entinen maajoukkuekaverini, joka on kauppias, antoi minulle yksityiskohtaista tietoa
siitä, miten se vaikuttaa elinkeinoon, kun on näitä näppäreitä ja ei pystytä sakon muuntoja
käyttämään. Että varmasti toin sen esille. 

Mutta täytyy sanoa, että sitten meillä on monia muita asioita, mitä vain hallituksessa
pystyy edistämään. Maastakarkoitusprosessin nopeuttaminen: Itse olen tehnyt maastakar-
koitusesityksiä ja työkseni sitä työtä. Se oli tarpeen, ja se saatiin jo hallitusohjelmaan. Ja
mitä se on? Se on nytten voimassa. Maahantulokiellon rikkomisen maksimirangaistuksen
korottaminen: Ulkomaalaislain 185 §:n ja rikoslain 17 luvun muuttamiseksi tein lakialoit-
teen 29.3.2017, mistä tänään yllätys yllätys on edustaja Kankaanniemellä aivan samalla ot-
sikolla lakialoite käsittelyssä. Mutta voin kertoa sinulle sellaisen iloisen asian, että tämä on
tämän vuoden alusta tullut jo voimaan. Tänään keskustellaan myöhemmin siitä sitten. 

Mutta varmasti ollaan tehty. Poliisikansanedustajan näkökulmasta edustaja Jani Mäkelä
tuolla erittäin kummallisesti otti esimerkkejä siitä, että jotkut poliisit ovat käräjillä ja jotkut
vankilassa. Sehän osoittaa vain sitä, että meidän oikeusjärjestelmä toimii. Täällä yksikään
ei ole lain yläpuolella — eivät ole lainsäätäjät, eivät ole myöskään lain täytäntöönpanijat.
[Jani Mäkelän välihuuto — Kari Kulmala: Hyvä puhe!]

17.57 Ville Tavio ps: Arvoisa puhemies! Edustaja Ruoho, te perussuomalaisten edustaja-
na ollessanne moititte usein kovin sanoin kokoomuksen politiikkaa. Nyt kokoomuksen
edustajana taas te moititte näköjään kovin sanoin senaikaista perussuomalaisten politiik-
kaa, jolloin omien sanojenne mukaan hoiditte itse tätä asiaa perussuomalaisissa, eli moitit-
te siis suoraan itseänne. Sitä ette kuitenkaan kertoneet, että jos kerran pidätte tätä hallituk-
8



Pöytäkirjan asiakohta PTK 155/2018 vp
sen esitystä liian löysänä — kuten mekin pidämme ja mitä se on, ja jopa Stubbin hallituk-
sessa linja oli kokoomuksella huomattavasti kireämpi — niin miksette te sitten kannata tätä
perussuomalaisten tiukempaa esitystä. Onko esittäjä tässä nyt teille sitten väärä?

17.58 Markus Lohi kesk: Arvoisa puhemies! Kun tätä keskustelua kuuntelee, niin isossa
kuvassa näyttää, että kaikki ovat suurin piirtein samaa mieltä tästä asiasta. Kaikki tosiasias-
sa kannattavat tätä. Osa toteaa, että no tämähän on aika lähellä nykykäytäntöä, mutta tämä
on ihan ok ja hyvä. Toiset sanovat, että no hyvä on, hyvään suuntaan, muttei ihan tarpeeksi
kireä. Eikö tämä siis kannattaisi nyt yksimielisesti hyväksyä ja katsoa sitten seuraavalla
kaudella, onko tarvetta tehdä joitain toisia muutoksia? Jätetään erimielisyydet isompiin
asioihin. Tässä menee hyvä riitely hukkaan pikkuasiassa, kun ollaan kaikki samaa mieltä.
[Naurua] 

17.58 Veera Ruoho kok: Arvoisa puhemies! Edustaja Taviolle täytyy vastata, että sa-
noin, että puolueena perussuomalaiset antoivat periksi kokoomukselle. Voitte nostaa sit-
ten muita asioita, mitä minä en ainakaan tiedä, onko tullut. Muistelen, että hallintarekiste-
rikysymys oli semmoinen, jossa poliisikansanedustajat olimme... Siellä edustaja Kulmala
nyökkäilee ja muistaa hyvin, kuinka te perussuomalaiset, silloin minun puoluetoverini, ää-
nestitte vastoin äänestäjien tahtoa, vastoin asiantuntijoitten tahtoa. Hallintarekisteriasia oli
varmaan kysymyksessä silloin kun puhuitte tästä kokoomuksen ja perussuomalaisten lin-
jasta. Kokoomushan on tehnyt loistavaa työtä muuten koko hallituskauden ajan.

17.59 Arto Satonen kok: Arvoisa puhemies! On erittäin hyvä, että tämä sakon muunto-
rangaistusasia nyt vihdoin tulee täältä läpi, ja kiitokset siitä oikeusministeri Häkkäselle ja
tietysti valiokunnalle, joka tämän asian on käsitellyt ja eteenpäin vienyt.

Kun tätä sakon muuntorangaistusta ei vähään aikaan ole ollut, niin voin sanoa, että sillä
on ollut kyllä demoralisoiva vaikutus. Siis se on kyllä erittäin huono viesti, jos henkilölle,
joka on menettänyt kaikki luottotietonsa, varastamisesta ei seuraa minkäänlaista rangais-
tusta — se on äärimmäisen huono viesti. Kun tästä olen keskustellut esimerkiksi pienyrit-
täjien kanssa, niin yksi huoltoasemayrittäjä kuvasi hyvin tilannetta, että kun hänellä maa-
seudulla, minun kotikunnassani, on sellainen bensa-asema, jossa voi yhdestä mittarista tan-
kata myös ilman, että siinä on automaatti — eli saa tankata ja sitten maksetaan huoltoase-
maan sisälle — niin kun ne, jotka ovat kaikkein härskeimpiä, tankkaavat, niin he morjes-
tavat turvakameraan samanaikaisesti. Eli se kuvaa sitä, mikä on asenne siihen juttuun.

Tämä on äärimmäisen hyvä uudistus, kun nyt palautetaan se, että kun useamman kerran
syyllistyy tällaiseen tekoon ja saa sitä sakot, niin sitten se myöskin muunnetaan vankeu-
deksi. Tämä on tärkeä asia ja antaa ennen kaikkea sen moraalisen viestin, että rikoksesta pi-
tää aina seurata rangaistus. Tämä on erittäin hyvä asia, ja hienoa, että se nyt saadaan vih-
doinkin eteenpäin.

18.01 Ville Tavio ps: Tahdon edustaja Satoselle selventää, että näinhän ne bensavarkaat
tulevat jatkossakin tankkaamaan siellä härskisti, morjestamaan kameraan yrittäjiä. Niitä
sakon muuntoja ei tämän uuden lain mukaan tulla tekemään yhtään sen enempää kuin voi-
massa olevan nykyisen lain mukaankaan.

Nykyisen lain mukaan poliisin käsikirjassa on, että vuoden sisällä kuuden annetun sa-
kon jälkeen ruvetaan sitten viemään niitä tuomioistuimeen ja muuntamaan sakkoja, ja tätä
9



Pöytäkirjan asiakohta PTK 155/2018 vp
poliisin käsikirjan ohjetta sovelletaan jo tällä hetkellä. Eli näin ollen tämä hallituksen esi-
tys ei tuo mitään muutosta tähän nykytilaan. Noista kovista puheistanne huolimatta tilanne
ei siis muutu, vaan kuten edustaja Hakkarainen tuossa aiemmin kuvaili, niin hyvin härskis-
ti, kuusi kertaa joka vuosi vähintään — kuinka monta kertaa siitä sitten jää todellisuudessa
kiinni — voi käydä näitä varkauksia ja näpistyksiä tekemässä.

Me perussuomalaiset sen sijaan olemme esittäneet täällä tiukempaa linjaa, ja tiukempaa
linjaa myös kokoomus kannatti aikoinaan. Silloin nimittäin, kun Stubbin hallitus 2014 an-
toi tästä hallituksen esityksen, siinäkin oli paljon tiukempi linja, [Veera Ruoho: Miksette
esittäneet silloin hallituksessa?] ja sen tulisi olla vähintään se vähimmäismäärä, mitä tälle
sakon muunnolle tehdään, joten miksette te, edustaja Satonen, kannattaisi perussuomalais-
ten tiukempaa linjaa? Miksi te sallitte kuusi rankaisematonta per vuosi?

18.03 Arto Satonen kok: Arvoisa puhemies! Se, että se tänne lakiin kirjataan, on todella
tärkeä asia lähtökohtana. Minulle sopii toki, että tämä rangaistuskäytäntö voi olla tiukem-
pikin, mutta se on äärimmäisen tärkeätä, että se on tänne kirjattu ja nyt se on täällä eikä vain
missään poliisin omissa ikään kuin toimintaohjeissa. Kyllä tämä on merkittävä ratkaisu, ja
onneksi — voi näin sanoa — tämä hallitus tarttui tähän asiaan sen jälkeen, kun Antti Häk-
käsestä tuli oikeusministeri. Silloin, kun hallitusohjelmaneuvotteluja käytiin, tämä asia ei
edennyt, vaikka edustaja Tavio ja hänen edustamansa ryhmä oli myös hallituksessa. Sil-
loin tämä asia ei noussut merkittävästi esille, mutta nyt onneksi on päästy tässä eteenpäin.

Ihan hyvä, jos te olette tukemassa — ette ehkä ihan tätä, mutta vähän samantyyppistä.
Tärkeintä on se, että meiltä tulee täältä yhteinen viesti, että rikoksesta pitää seurata rangais-
tus, koska tiedän, että täällä on ainakin aikaisemmin ollut sellaisiakin puheenvuoroja, jois-
sa on ylipäätään pidetty vääränä, että missään tilanteessa voidaan sakko muuttaa vankeu-
deksi. Se on hyvä, jos nyt on keskustelu menossa siihen suuntaan, että keskustellaan vain
siitä, kuinka nopeasti se pitäisi muuttaa ja missä on se kynnys, jolla se muutetaan, eikä kes-
kustella enää siitä, että olisi väärin, että ylipäätään muutetaan näitä sakkoja vankeudeksi.

18.04 Ville Tavio ps: Arvoisa puhemies! Tässä meillä on tosiaan myös onneksi yhteistä
maaperää, koska mehän emme ole esittämässä tämän hallituksen esityksen hylkäystä toi-
sin kuin vihervasemmisto [Veera Ruoho: Kiitos!] on yhä esittämässä. Vihervasemmisto-
han ei halua, että sakon muuntoa tehdään ollenkaan. 

Siihen tietenkin näin jälkiviisastellen on vaikea itsenikään antaa vastausta, miksi silloi-
nen työ- ja oikeusministeri Jari Lindström ei tätä jo tuonut ja miksei tuonut sitä astetta tiu-
kempana kuin oikeusministeri Häkkänen. Tämä on asia, mitä varmaan monessa kohtaa
olen joutunut itseltäni kysymään, ja ehkä edustaja Ruohokin on joutunut kysymään [Veera
Ruoho: Kaksi salkkua oli liian raskasta!] siinä ryhmässä toimineena, miksi nykyinen sinis-
ten ministeri Lindström, joka kuitenkin kannattaa kuolemanrangaistusta ja on sillä tavalla
kovan rangaistuspolitiikan kannattaja, ei silloin tuonut jo aikaisemmin tätä kunnollista esi-
tystä, koska nyt joudutaan ikään kuin tyytymään tällaiseen populisti-oikeusministerin aika
loivennettuun linjaan, joka on aika vesitetty ratkaisu jopa siitä Stubbin aikaisesta ratkaisus-
ta. 

Mutta mukava kuulla, että te, edustaja Satonen, järkimiehenä kannatatte tätä perussuo-
malaisten jopa kireämpää linjaa. Kolmehan olisi aika kireä, ei sekään mikään huippukireä
linja ole, mutta puolta kireämpi kuin tämä hallituksen linja. Se on valitettavaa, että teillä
10



Pöytäkirjan asiakohta PTK 155/2018 vp
kokoomuksessa on nyt sitten niin tiukka ryhmäkuri, että ette voi tätä esitystämme tuon
enempää tukea, mutta otamme tämänkin tuen osoituksen lämpimästi vastaan.

Yleiskeskustelu päättyi ja asian käsittely keskeytettiin.
11


