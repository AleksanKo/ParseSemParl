















































DEM3D38.tmp.xml


Pöytäkirjan asiakohta PTK 91/2018 vp
Pöytäkirjan asiakohta 

PTK 91/2018 vp

Täysistunto

Torstai 27.9.2018 klo 16.00—18.29

6. Lakialoite laiksi saatavien perinnästä annetun lain muuttamisesta
Lakialoite LA 26/2018 vp Satu Taavitsainen sd ym.

Lähetekeskustelu

Puhemies Paula Risikko: Lähetekeskustelua varten esitellään päiväjärjestyksen 6. asia.
Puhemiesneuvosto ehdottaa, että asia lähetetään lakivaliokuntaan.

Keskustelu

17.48 Satu Taavitsainen sd (esittelypuheenvuoro): Arvoisa puhemies! Hyvät edustaja-
kollegat! Aivan aluksi totean, että otin ilolla vastaan Etelä-Savon kauppakamarista kir-
jeen, jossa he kertoivat myönteisen kantansa tähän lakialoitteeseen. He kirjoittavat näin:
”Hyvä kansanedustaja Satu Taavitsainen, Mikkelin kauppakamariosasto kannattaa lakia-
loitetta, jossa yrityssaataviin kohdistuvat perintäkulut saatetaan samalle tasolle kuin ne
ovat kuluttajasaatavien kohdalla.”

Meillä on nyt lähetekeskustelussa siis tekemäni lakialoite laiksi saatavien perinnästä an-
netun lain muuttamisesta. Kiitos teille kaikille kansanedustajille, jotka allekirjoititte tä-
män. Meitä on yhteensä 48. Myös Suomen Yrittäjät tukee tätä lakialoitetta.

Lakialoitteessa esittämämme muutos merkitsisi sitä, että myös yrityksille kohdistuvien
laskujen perintäkuluille asetettaisiin katto. Tällä hetkellä perintäkuluja rajoittava sääntely
koskee vain kuluttajia. Esitämme lakialoitteessa, että yritysten perintäkulujen enimmäis-
maksut säädettäisiin samantasoisiksi kuluttajasaatavien kanssa. Näin on Ruotsissakin.

Tässä lakialoitteen kirjoittamisessa piti kuitenkin huomioida myös EU:n maksuviiväs-
tysdirektiivi, jonka mukaan velkojalla on oikeus saada elinkeinonharjoittajalta 40 euroa
vakiokorvauksena perintäkuluista. Eli velkojalla on tämän direktiivin nojalla siis oikeus
saada korvausta perintäkuluista yrityksiltä aina vähintään 40 euroa, joten tämä direktiivin
säännös piti leipoa tähän lakialoitteeseen mukaan. Kerron vähän myöhemmin nuo summat.

Yritysten osalta nyt voimassa olevassa laissa perintäkuluista on säädetty tulkinnanvarai-
sesti vain niin, että velallisen on korvattava perinnästä aiheutuvat kohtuulliset kulut, mutta
nämä ovat usein sitten olleetkin satoja euroja. Esimerkiksi eräässä aluehallintoviraston kä-
sittelemässä tapauksessa perintätoimisto oli toimittanut yrittäjälle pääomaltaan 1 200 eu-
ron suuruista saatavaa periessään yhden maksuvaatimuksen, jossa perintätoimisto oli vaa-
tinut summan lisäksi 167 euroa perintäkuluja. Kuluttajasaatavien osalta velalliselta olisi
saanut periä lain mukaan perintäkuluja 50 euroa pääomaltaan tuon suuruisesta saatavasta.
Perintätoimisto ei ollut esittänyt selvitystä siitä, kuinka paljon työtä kysymyksessä olevan
asian hoitamiseksi oli tehty perintäkirjeen laatimisen ja lähettämisen lisäksi, ja aluehallin-
tovirasto katsoi, että perintäkuluja voitiin pitää kohtuuttomina, kun perintätoimenpiteenä
 Tarkistettu
4.0



Pöytäkirjan asiakohta PTK 91/2018 vp
oli ollut ainoastaan yhden maksuvaatimuskirjeen lähettäminen, josta koitui siis 167 euroa
laskua yrittäjälle.

Suurten, usein kansainvälisessä omistuksessa olevien perintäyhtiöiden vaatimat perintä-
kulut eivät siis vastaa todellisia perintätoiminnasta aiheutuvia kuluja vaan ovat yleensä nii-
tä huomattavasti suuremmat. Perintätoiminta on taloushallinnon ohjelmistojen kehittymi-
sen myötä huomattavasti muuttunut ja automatisoitunut digitaalisten järjestelmien yleis-
tyessä, ja todellisuudessa perinnässä nykyään entistä vähemmän tehdään aikaa vievää ih-
misten suorittamaa työtä, ja näin ollen kulutkin ovat pienemmät.

Korkeat ja nopeasti kasvavat perintäkulut osuvat ankarasti juuri pieniin yrityksiin, kos-
ka heillä on vain vähän tai ei ole lainkaan neuvotteluvaraa. Yrittäjät kertovat, että äkillinen
maksuvaikeus aiheutuu esimerkiksi siitä, että pienyrityksen omaa, suurehkoa saatavaa ei
ole maksettu ajoissa tai että saatava maksuaika on pakko sopia niin pitkäksi, että riski oman
laskun erääntymiseen pääsee syntymään. Pienyrittäjien tilannetta vaikeuttaa sekin, että
heidän on lähes mahdotonta riitauttaa suuriakaan, kohtuuttomia perintäkuluja, koska mak-
suhäiriölistalle joutuminen vaikeuttaisi yrityksen toimintaa heti ja usein myös pidemmällä
aikavälillä. Yrittäjällä ei käytännössä ole muuta mahdollisuutta kuin jollakin tavalla suo-
riutua perintäkuluista, vaikka ne olisivat tilapäisessä maksuvaikeustilanteessa olevalle yri-
tykselle suuri taloudellinen taakka.

Varmasti tämä lakialoite aiheuttaa perintäyhtiöissä napinaa, koska se pienentää heidän
tulojaan. Tästä ei kuitenkaan pidä välittää, vaan eduskunnan pitää olla pienemmän puolel-
la kohtuullisuutta korostaen. Useat suuret, kansainväliset perintäyhtiöt eivät muutoinkaan
noudata hyvää perintätapaa ja lakia, vaan ne myyvät velkoja eteenpäin, hävittävät alkupe-
räisiä laskuja ja harjoittavat laitonta perintää, ja avi on antanut niille useita huomautuksia.

Arvoisa puhemies! Tässä kohtaa kerron näitä esimerkkejä, kuinka tämä lakialoite vai-
kuttaisi. Elikkä kerroin tuossa äsken, että tämä EU:n maksuviivästysdirektiivi tekee sen,
että vähintään 40 euroa on se perintäkulu silloin, kun se kohdistuu yritykseen. Esimerkik-
si: Kuluttajalle saa osoittaa perintäkuluja enintään 14 euroa, jos saatavan pääoma on enin-
tään 100 euroa; tuo määrä olisi yritykselle 40 euroa tämän direktiivin vuoksi. Kuluttajalle
saa osoittaa 24 euroa, jos saatavan pääoma on yli 100 euroa mutta enintään 1 000 euroa; tuo
määrä olisi yrityksille 40 euroa tämän direktiivin vuoksi. Kuluttajalle saa osoittaa perintä-
kuluja enintään 50 euroa, jos saatavan pääoma on yli 1 000 euroa, ja tämä olisi sama jat-
kossa kuluttajille ja yrityksille. Kaikki tämä lukee tässä lakialoitteessa, ja tämä parantaisi
huomattavasti nykyistä tilannetta ja yrittäjien asemaa. Tämä lakialoite onkin jo herättänyt
paljon toivoa suomalaisissa yrityksissä, erityisesti yksinyrittäjissä ja pienyrittäjissä.

Tänään on torstai, ja torstai on aina toivoa täynnä. Toivon lakivaliokunnan käsittelyssä
valiokunnan suhtautuvan myönteisesti tämän lain muuttamiseksi.

17.56 Ritva Elomaa ps: Arvoisa puhemies! Yrityksiin kohdistuvat perintäkulut eivät ole
läheskään aina oikeassa suhteessa velkapääoman suuruuteen nähden. Varsinkin pienyritys-
ten kohdalla perintäyhtiöiden vaatimia ylisuuria perintäkuluja on käytännössä miltei mah-
doton riitauttaa, koska yritysten voimavarat ja energia kuluvat toiminnan pyörittämiseen ja
kynnys lähteä valitusprosessiin on korkea. Tämä lakialoite, jonka edustaja Taavitsainen on
tehnyt, on kannatettava, ja olen sen myös allekirjoittanut. Siis kannatan edustaja Satu Taa-
vitsaisen lakialoitetta. Siinä pienyrittäjä ja kuluttaja asetetaan yhdenvertaiseen asemaan
perintäkuluja rajoittavaa sääntelyä koskien.
2



Pöytäkirjan asiakohta PTK 91/2018 vp
 Vuonna 2017 ulosotossa oli 560 000 henkilöä, ja vuoden 2018 ennuste on 570 000 hen-
kilöä. Maksuhäiriömerkinnät ovat kasvussa, valitettavasti. Työntekoon kykeneville kansa-
laisille ja yrittäjille pitäisi löytää työtä, jolloin olisi mahdollista selvitä veloista laatimalla
maksusuunnitelma. Tätä kautta moni pääsisi taas elämään kiinni. Seura-lehti julkaisi kir-
joituksen, jonka mukaan matalapalkka-aloille ollaan käytännössä tekemässä taloudellisen
erehtymättömyyden vaatimusta, eli luottotiedot voitaisiin tarkistaa ja niiden nojalla torpa-
ta jopa töihinotto. Ylivelkaantuneiden ahdinko 90-luvun laman takia on vielä tänä päivänä
valitettavasti faktaa. Ja nyt eletään vuotta 2018, joten tämä tilanne on ylivelkaantuneille ai-
van kohtuuton. Perussuomalaiset ja myös edustaja Laura Huhtasaari presidenttivaalikier-
tueellaan nosti asiaa esille. Myös henkilökohtaisesti olen tehnyt asiaan liittyen hyvin mon-
ta kirjallista kysymystä ja myös lakialoitteen, joka tällä hetkellä on siellä jossain valiokun-
nan paperipinossa. Toivottavasti käsitellään.

Arvoisa puhemies! Onko yhteiskunta menossa siihen suuntaan, että ylivelkaantunut,
maksuhäiriömerkattu, konkurssin tehnyt tai ulosotossa oleva on niin sanottu B-luokan kan-
salainen? Heitä olisi siis puolisen miljoonaa. En ikinä lähde tähän ristiinnaulitsijoiden klu-
biin tuomitsemaan ihmisiä. Yhteiskunnan ja yksilöjen etu on löytää todellisia keinoja kan-
salaisille päästä jaloilleen, löytää tavoitteet ja halu olla rakentamassa tätä maata. Yhdessä.
Köyhät kyykkyyn -ajattelu ei ole sivistyneen yhteiskunnan merkki. — Kiitos.

18.00 Ville Skinnari sd: Arvoisa rouva puhemies! Ensinnäkin haluan kiittää edustaja
Taavitsaista oikein hyvästä ja ajankohtaisesta aloitteesta. Olen sen itsekin allekirjoittanut
ja tuen sitä lämpimästi.

On tosi oleellista, että me puhumme tästä tavallisen kansalaisen, kuluttajan näkökulmas-
ta ja tuomme esille niitä epäkohtia ja kohtaloitakin, joita myös edustaja Elomaa tässä hy-
vin kuvasi. Mutta itse haluaisin nostaa esille sen toisen puolen tai toisen näkökulman, joka
koskee yksinyrittäjiä ja sitä, millaiseen kohteluun ja kohtuuttomuuteen monet pienyrittä-
jät, yksinyrittävät joutuvat yrityssaatavien perintäkuluissa. Muun muassa Suomen Yrittä-
jät on jo useampaan otteeseen, muistaakseni jo vuonna 2016, kiinnittänyt huomiota siihen,
että yrityssaatavien perintäkuluille on saatava katto. Se auttaisi etenkin yksinyrittäjiä.

On selvää, että kuluttajalainsäädäntö on sinänsä oma lukunsa, mutta kun me katsomme
yksinyrittäjiä, heidän päivittäistä työtään ja heidän asemaansa, niin itse näkisin, että yksi-
nyrittäjiä tulisi myös suojella lainsäädännöllä, ja miksei pienyrittäjiä kaiken kaikkiaan.

Moni yksinyrittäjä, pienyrittäjä ei välttämättä uskalla tai ei pysty riitauttamaan niitä huo-
mautusmaksuja, perintämaksuja, jotka tulevat. En ole tässä puolustamassa huolimatto-
muutta tai sitä, että yrittäjä ei maksa laskujaan, mutta vetoan kuitenkin siihen, että monella
yrittäjällä saattaa olla siihen hyvä syy, sairaus, loppuun palaminen tai joku muu tekijä, min-
kä takia joku lasku on saattanut jopa vahingossa jäädä maksamatta. Pahimmassa tapauk-
sessa näistä muodostuu täysin kohtalokas kuluerä, jos ajatellaan sitä, että näitä kumuloi-
tuu, kertyy yhteen.

Suomen Yrittäjät muun muassa esittää, että yrityssaatavia koskeva sääntely voitaisiin
toteuttaa noudattaen samoja periaatteita kuin tällä hetkellä noudatetaan kuluttajasaatavien
osalta. Siinä on mielestäni lainsäätäjälle ja hallitukselle hyvä tavoite, koska uskon, että vii-
me kädessä se säästäisi myös yritysten kustannuksia. 

Oikeusministeriössä on tehty — ja täytyy kiittää ministeri Häkkästä siitä — monenlai-
sia hyviä uusia avauksia, kuten esimerkiksi positiivinen luottorekisteri, yksi niistä, eli kai-
ken kaikkiaan on lähdetty kokonaisvaltaisesti katsomaan sitä, miten voimme edistää yh-
3



Pöytäkirjan asiakohta PTK 91/2018 vp
teistyötä kuluttajien, yrittäjien, velkaantuneiden, ylivelkaantuneiden ja sitten pankkisekto-
rin ja pienpankkisektorin kanssa. Mutta jotta me pääsisimme tässä todella eteenpäin, mei-
dän tulisi miettiä myös digitaalisia ja teknologisia ratkaisuja.

Arvoisa puhemies! Siksi toivonkin, että hallitus voisi viipymättä käynnistää sellaisen
valmisteluhankkeen, josta olen myös ministeri Häkkäselle maininnut, että meille syntyisi
esimerkiksi tämmöinen maksualusta 2.0, joka olisi kotimainen, kotimaisesti omistettu ja
siinäkin mielessä luotettava ja hyvin valvottu, että se voisi toimia tällaisena alustana mai-
nitsemaani ilmansuuntaan myös yksinyrittäjien näkökulmasta. Tällaista meillä ei tällä het-
kellä ole, mutta nyt positiivisen luottorekisterin aikana se olisi tulevaisuudessa mahdollis-
ta.

Vielä lopuksi, arvoisa puhemies, yksi näkökulma pienyrittäjän näkökulmasta on se, että
tähän liittyy myös se tosiasia, että isot yritykset usein haluavat ja vaativat pitkiä maksuai-
koja ja silloin se pieni yritys on siinä ketjussa viimeisimpänä. Tämäkin saattaa aiheuttaa
sen ikävän tilanteen, että sillä pienyrittäjällä ei vain ole kassassa sitä rahaa, millä maksaa
vaikka pieni puhelinlasku. Ennen finanssikriisiä Suomessa oli lyhyet maksuajat. Nyt me
olemme luisuneet eteläeurooppalaiseen tyyliin.

18.05 Jani Mäkelä ps: Arvoisa puhemies! Sanotaan, että se, mikä ei ole oikeus ja koh-
tuus, ei voi olla lakikaan, niin ei se myöskään minun mielestäni voi olla perimiskulu. On
hyvä, että kuluttajan velkojen perintää on säädelty tarkasti. Sitä voisi säädellä enemmän-
kin, koska edelleen kuulee tarinoita, että jopa julkisyhteisöt perivät omia saataviaan kulut-
tajiltakin varsin kohtuuttomia maksuja perien yksityisiä perintätoimistoja käyttäen. Mutta
tässä on jo moni puhuja tuonut esille sen, ovatko mikroyrittäjät, yksinyrittäjät lopultakaan
niin erilaisessa asemassa kuin kuluttaja-asiakkaat. Mielestäni eivät välttämättä ole, voivat
olla jopa huonommassa asemassa juurikin näiden mainittujen isojen yritysten pidempien
maksuaikojen takia. Heidän elantonsa on kiinni siitä, että ne rahat saadaan pois niiltä isoil-
ta yrityksiltä.

Näenkin hyväksi sen, että lainsäädännöllä tällaisia kohtuuttomuuksia ja esteitä pyrittäi-
siin purkamaan, koska tosiasia on kuitenkin se, että pienet yritykset, mikroyritykset työl-
listävät tänä päivänä valtavan joukon ihmisiä ja hyvin suuri osa tulevasta työllisyydestä
joudutaan laskemaan näiden pienten yritysten varaan. Näin ollen yrittämisen esteitä tulisi
jokaisella mahdollisella tavalla meidän lainsäätäjien toimesta poistaa.

Niinpä tämä laskujen mukaan 500. puheenvuoroni tässä eduskunnassa on oikein muka-
va käyttää tämän itsekin allekirjoittamani ja kannatettavan aloitteen puoltamiseen.

18.06 Maria Tolppanen sd: Arvoisa rouva puhemies! Ihan ensiksi: Tämä lakialoite, jota
nyt käsittelemme, on erittäin kannatettava. Erittäin hyvää työtä edustaja Taavitsaiselta, ja
mukavaa, että myös toiset oppositiopuolueet kannattavat tätä lakialoitetta.

Syy, miksi pidän tätä aloitetta erityisen hyvänä — nyt annan muutamia lukuja, aika pal-
jonkin oikeastaan: Suomessa on 280 000 yritystä. Niistä 93 prosenttia on alle 10 hengen
yrityksiä, siis niin sanottuja pienyrityksiä. Näistä mikroyrityksiä eli yrityksiä, jotka työllis-
tävät vain yrittäjän itsensä, on 65 prosenttia, eli yksi ihminen työllistää itsensä. Me tiedäm-
me sen, että Suomen systeemi on vähän sen kaltainen, että meillä joudutaan myöskin vä-
hän pakolla yrittäjäksi. Kun työpaikka menee alta, niin silloin halutaan, että henkilö perus-
taa henkilöyhtiön, ja sen jälkeen hänet katsotaan yrittäjäksi ja tulee kaikki yrittäjän velvoit-
4



Pöytäkirjan asiakohta PTK 91/2018 vp
teet, myöskin omaa itseään kohtaan, tietysti eläkemaksut ja muut vastaavat, jotka ovat aika
kohtuullisen suuret täällä.

Pelkästään ulosotossa tässä maassa on 57 000 oikeushenkilöä eli yrityksiä, yhdistyksiä,
henkilöyhtiöitä, säätiöitä, kunnat kuuluvat tähän ja niin edelleen. Näitä on siis 57 000. Tie-
dossa ei ole, kuinka moni pienyritys on perinnässä, mutta perinnässä niitä on, koska me tie-
dämme tuon tien voutiin: se kulkee yksityisten perintäyhtiöitten kautta. Ja kun tähän kier-
teeseen päästään, osasyynä on siinä se, että perintäyhtiöiden kulut nousevat niin suuriksi,
että pääoma jää pienemmäksi kuin kulut. Silloin jos lähtee laukka liikkeelle elikkä menee
korkoa korolle, niin päästään hyvin pian siihen tilanteeseen, että ollaan jo menossa voutiin.
Mutta sitä ennen käydään mutka käräjäoikeudessa ja lisätään vielä käräjäoikeuden kulut
sinne sen pienen yrittäjän päälle. Kun Suomen systeemi on sellainen, että kerran konkurs-
sin tehnyt ei kyllä kovin helposti siitä ahdingosta nouse eikä pääse tekemään uutta yritys-
toimintaa itselleen ja isompaakin yritystoimintaa, missä voisi työllistää sitten useampia, se
on erittäin ikävä asia.

Konkurssihakemuksia tässä maassa oli muuten tänä vuonna elokuuhun mennessä 1 769
eli noin 1 800. Näissä kasvua edellisvuoteen on 22 prosenttia. Näissä yrityksissä henkilö-
kuntaa oli 8 500, kasvua edellisvuoteen 8,5 prosenttia. Näissä yrityksissä oli keskimäärin
viisi työntekijää. Nyt kun me tiedämme, että kun yritys joutuu rahavaikeuksiin, silloin kun
konkurssi kolkuttaa ovelle, niin voimme olla aika lailla varmoja siitä, että ollaan myöskin
siellä perintätoimiston asiakkaana ja voudin asiakkaana, ja siinä tilanteessa tämä yhteis-
kunta ei kyllä tällä hetkellä kättään tarjoa vaan antaa mieluumminkin vauhtia sille yrittä-
jälle, että hän saa sen yrityksensä nurin ja yrittäjä itse jää työttömäksi ja sen lisäksi mah-
dollisesti vielä neljä muuta.

Tämän takia tämä lakiesitys, minkä edustaja Taavitsainen on tehnyt, on erittäin kanna-
tettava. Todella toivon, että tämä otettaisiin vakavasti tässä salissa ja tätä kautta autettai-
siin maata eteenpäin, autettaisiin työllisyyttä, autettaisiin pysyvien työpaikkojen säilymis-
tä.

18.11 Satu Taavitsainen sd: Arvoisa rouva puhemies! Perintätoiminnan lainmukaisuutta
valvoo Etelä-Suomen aluehallintovirasto. Se on todennut, että mikäli perintäyhtiö ei pysty
näyttämään toteen, että toimenpiteet eroaisivat kuluttajaperintään verrattuna, ei ole perus-
teltua vaatia niistä yrittäjiltä suurempia kustannuksia kuin kuluttajilta. Avilla ei kuiten-
kaan ole toimivaltaa alentaa perintätoimiston perimiä perintäkuluja tai määrätä perintätoi-
mistoja maksamaan korvauksia yrittäjälle. Nyt hyvin usein käy niin, että suurin osa yrittä-
jistä, jotka ovat juuri pienyrittäjiä, yksinyrittäjiä, maksavat sitten nämä suuretkin perintä-
kulut mukisematta, koska pelkäävät maksuhäiriömerkintää.

Vuonna 2016 Etelä-Suomen avi antoi tällaisista asioista 26 valvontapäätöstä, joista seit-
semässä se antoi perintäyhtiölle varoituksen, ja lisäksi 15 tapauksessa se katsoi perintäku-
lut kohtuuttomiksi, muttei antanut varoitusta. Eli vaikka meillä on valvova viranomainen,
niin käytännössä perintäyhtiöiden ja näiden kohtuuttomien kulujen valvominen on aika
mahdotonta, ja sen vuoksi on tärkeää, että säädämme lailla nämä yrityksille kohdistuvat
perintäkulut samalle tasolle kuin on kuluttajille määritelty. 

Kertaan vielä tässä, arvoisa puhemies, onko aikaa 2 minuuttia vai 3 minuuttia?

Toinen varapuhemies Tuula Haatainen:  3 minuuttia paikaltaan pidetty puheenvuoro.
— Olkaa hyvä, voitte jatkaa. 
5



Pöytäkirjan asiakohta PTK 91/2018 vp
Kiitos. — Elikkä mikäli tämä lakialoite menisi nyt eteenpäin, niin sellainen esimerkki-
tilanne, jossa eräällä pienyrittäjällä oli 2 000 euron lasku myöhästynyt erinäisistä henkilö-
kohtaisista syistä johtuen, ja hänelle koitui siitä maksumuistutuksesta 400 euroa perintäku-
luja, niin nyt kun on viidakonlait, näin tapahtuu, mutta jos tämä lakialoite tulisi voimaan,
ne perintäkulut olisivat 50 euroa, niin kuin ne ovat tällä hetkellä kuluttajillekin. Yli 1 000
euron suuruisista laskuista saa perintäkulut olla maksimissaan 50 euroa, ja näin se olisi sit-
ten yrityksillekin.

18.14 Ville Skinnari sd: Arvoisa puhemies! Tietysti kun eduskunnassa ollaan ja lainsää-
dännöstä puhutaan, pitää katsoa myös olemassa olevaa lainsäädäntöä, ja kyllähän meillä
oikeustoimilaistakin löytyy pykälä, mikä puhuu kohtuullistamisesta, ja kyllähän sellainen
kohtuullisuusajattelu, kuten äsken sanoinkin, lähtee myös siitä, että jos olet yksinyrittäjä
tai elinkeinonharjoittaja, niin kyllä siinä täytyisi olla kohtuullisuutta. 

Edustaja Taavitsainen avasi hyvin sitä käytännön elämää ja sitä käytännön palautetta,
mitä me aika monet olemme saaneet, ja kyllähän tällaiset huomautusmaksutkin toimini-
miyrittäjälle tai yksinyrittäjälle ovat aika kohtuuttomia, kun puhutaan esimerkiksi puhelin-
laskuista, joista olen kuullut, että myöhästymismaksu on 40 euroa. Se on aika kova, kun
kysymys on yhdestä puhelinlaskusta — joka on saattanut vaikka työmatkan takia, tai ei nyt
pelkästään aina työmatkan takia mutta jostain syystä, jäädä maksamatta. Tietenkään en
tunne näitä yksityiskohtia, mutta sanon vain sen, että 40 euroa vaikkapa 40 euron puhelin-
laskusta on mielestäni huomautusmaksuna erittäin kova. Liian kova.

Mutta kun puhutaan lakialoitteista ylipäätään, niin se on hienoa, että meillä on tällainen
työkalu, että me voimme keskustella lakialoitteen muodossa tästä asiasta — ja siitä vielä
kiitos edustaja Taavitsaiselle — mutta sitten toki me tarvitsemme tähän myös aktiivisen ja
kunnianhimoisen ministerin ja hallituksen, joka tarttuu näihin asioihin, ja kuten sanottu,
toivoisin, että vielä tällä eduskuntakaudella esimerkiksi oikeusministeri Häkkänen ottaisi
kopin tästä asiasta ja valmistelisi ministeriössä sellaista lainsäädäntöä, joka vastaisi niihin
kysymyksiin, mitä me tänään, tässä ja nyt esitämme, ja niihin tosiseikkoihin, mitä me ker-
romme niin kuluttajanäkökulmasta kuin pienyrittäjänäkökulmasta. 

18.16 Hannu Hoskonen kesk: Arvoisa rouva puhemies! Edustaja Taavitsaiselle haluan
kertoa parhaat kiitokset erinomaisesti tehdystä lakialoitteesta ja myös näille 47 allekirjoit-
taneelle kiitokset, että ovat paneutuneet asiaan. Todellakin tämä lakialoitteessa oleva on-
gelma saatavien perinnästä on aivan jättimäinen ongelma. Ne yrittäjät, jotka ovat tähän ti-
lanteeseen joutuneet, ovat todella vapaata riistaa kaikenlaiselle kohtuuttomalle laskutuk-
selle. 

Mielestäni yhteiskunnassa lainsäätäjien, tässä tapauksessa meidän eduskunnassa, pitää
asettua aina sen heikomman puolelle lainsäädäntöä tehdessämme. Elikkä toivoisin kyllä
hartaasti, vaikka tässä lakialoitteessa ei sitä sataa allekirjoittajaa olekaan, että siitä huoli-
matta oikeusministeri Häkkänen ja oikeusministeriö ottaisivat tämän asian vakavasti, kos-
ka todellakin niille yrittäjille, jotka ovat joutuneet tähän kierteeseen, on lähes mahdoton
tehtävä selvitä siellä, saada yritys nousemaan pinnalle ja pysymään pystyssä ja työpaikat
turvattua. Tämän takia toivon, arvoisa puhemies, että tämä lakialoite menestyisit ministe-
riön pöydällä ja oikeusministeri Häkkänen ottaisi tämän asian käsittelyyn. 

Tämähän kuuluu samaan kategoriaan kuin pikavippi. Tässä asiassa on samaa kohtuutto-
muutta kuin niissä pikavipeissä, joissa pienen pikavipin korko voi nousta aivan älyttömiin,
6



Pöytäkirjan asiakohta PTK 91/2018 vp
ja sekin on aivan kohtuutonta. Jos pikavippiasia nyt jostain syystä lähtisi etenemään, niin
toivon kyllä hartaasti, että tämä asia otettaisiin siinä samassa yhteydessä esille, koska näi-
hin tilanteisiin joutuneet yrittäjät ovat kyllä aivan ylipääsemättömissä vaikeuksissa. Isot
yhtiöthän, joilla on omat lakimiehet ja muut näitä varten tehdyt järjestelyt, pystyvät kyllä
tämmöisissäkin asioissa pärjäämään, mutta pienyrittäjä on aivan turvaton. Toivon, että
aloite menestyisi todella hyvin.

Keskustelu päättyi.

Asia lähetettiin lakivaliokuntaan.
7


