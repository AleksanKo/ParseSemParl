















































DEM3B6B.tmpSave.xml


Pöytäkirjan asiakohta PTK 112/2016 vp
Pöytäkirjan asiakohta 

PTK 112/2016 vp

Täysistunto

Torstai 10.11.2016 klo 16.00—21.26

2.1. Suullinen kysymys koulutusleikkauksista (Krista Kiuru sd)
Suullinen kysymys SKT 112/2016 vp

Suullinen kyselytunti

Puhemies Maria Lohela: Edustaja Krista Kiuru.

Keskustelu

16.01 Krista Kiuru sd: Arvoisa puhemies! Eilen salissa käytiin keskustelua siitä, onko
hallituksen politiikalle vaihtoehtoa, ja me sosialidemokraatit esitimme, että 95 prosenttia
suomalaisista palkansaajista ja eläkeläisistä voisi hyötyä SDP:n vaihtoehdosta enemmän.
Kuitenkin ajattelin, että tänään voisimme puhua vielä tulevaisuuspanostuksista, osaami-
sesta ja tulevaisuuteen satsaamisesta. Eilen tulleen tiedon mukaan tiedebarometri toteaa,
että 90 prosenttia, siis yhdeksän kymmenestä suomalaisesta, sanoo suoraan hallitukselle,
että koulutuksesta leikkaaminen on lyhytnäköistä varastamista tulevaisuudelta. Lapset ja
nuoret kärsivät näistä leikkauksista, ja nyt ei riitä selitykseksi hallitusaitiosta eikä esittele-
vältä ministeriltä, että teette täyskäännöstä ja satsaattekin pääomittamisen muodossa yli-
opistoihin ja ammattikorkeakouluihin. Me kysymme nyt pääministerin sijainen Soinilta:
miltä tämä hallituksen lyhytnäköinen politiikka koulutuksesta varastamisesta näyttää? Eli,
herra pääministerin sijainen, kysymys on: onko kansa väärässä?

Puhemies Maria Lohela: Edustaja Krista Kiuru, nyt meni jo reilusti yliajalle. Tästä asias-
ta vastaava ministeri on ministeri Grahn-Laasonen. 

16.03 Opetus- ja  kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Suomen talouden tiukasta ja vaikeasta tilanteesta on tässä salissa
paljon keskusteltu, ja eilen siihen oli jälleen yksi mahdollisuus etsiä niitä vaihtoehtoja ja
ratkaisuja, millä tavalla voimme tätä maata nostaa tästä vaikeasta taloustilanteesta ylös-
päin. Siihen liittyen me tarvitsemme uusia avauksia ja uusia ajatuksia siitä, millä tavalla
voidaan esimerkiksi osaamisen kautta tätä maata nostaa. Yksi keskustelu on tietenkin se,
mitkä ovat määrärahat, ja toinen keskustelu, joka on mielestäni se kaikkein tärkein, on se,
millä tavalla ne käytetään vaikuttavimmalla mahdollisella tavalla siten, että Suomi saa-
daan osaamisen kautta uuteen nousuun. Siitä syystä tämä hallitus on käynnistänyt kaikilla
koulutusjärjestelmämme tasoilla lukuisia erilaisia uudistuksia ja kehittämisprojekteja yh-
dessä kentän kanssa, niin että pääsisimme tästä vaikeasta tilanteesta eteenpäin ja voisimme
tulevina vuosina myöskin taloudellisesti satsata nykyistäkin enemmän koulutukseen. 
 Tarkistettu
4.1



Pöytäkirjan asiakohta PTK 112/2016 vp
Puhemies Maria Lohela: Nyt pyydän niitä edustajia, jotka haluavat esittää lisäkysymyk-
siä tästä aiheesta, ilmoittautumaan. 

16.04 Krista Kiuru sd (vastauspuheenvuoro): Arvoisa puhemies! Minusta on pettymys,
että te, pääministerin sijainen Soini, ette vastannut siihen, aiotteko jatkaa samalla ei-panos-
tavalla linjalla. (Hälinää — Puhemies koputtaa) Ajattelen, että olemme tulleet aika pitkälle
tien päähän, jos kansa on sitä mieltä, että koulutusleikkaukset ovat hyvin lyhytnäköistä po-
litiikkaa ja tämä linja on väärä. Olisi tärkeää, että te, arvoisa pääministerin sijainen, ottai-
sitte tähän asiaan kantaa. Jatkatteko tällä samalla tyhjällä puheella, uudistuksen puheella,
joka tosiasiassa on pelkkää leikkausten esittelyä? 

Mutta koska emme puhu vain siitä, haluaisin myös teiltä tietää: otatteko vakavasti sosia-
lidemokraattien esittämät kasvupanostukset, jotka olivat täällä salissa eilen käsittelyssä, tu-
levaisuusinvestoinnit niin sähköiseen liikenteeseen, arktisiin mahdollisuuksiin, uusiutu-
vaan teollisuuteen ja myöskin palvelualan paljon suurempaan hyödyntämiseen kuin mitä
tällä hetkellä tehdään? (Puhemies koputtaa) Esityksiä on kahdeksan — mitä mieltä olette?

Puhemies Maria Lohela: Aika on täynnä, ja ministeri Grahn-Laasonen on edelleen tästä
asiasta vastaava ministeri. 

16.05 Opetus- ja kulttuuriministeri  Sanni Grahn-Laasonen (vastauspuheenvuo-
ro): Arvoisa puhemies! Tässä nousi esiin juuri se, mitä sisällöllistä voidaan tehdä, ja siinä
se ydinkysymys juuri onkin. Itselläni onkin ollut huoli siitä, että meidän koulutusjärjestel-
mä on ollut turhan staattisessa, pysähtyneessä tilassa edelliset vuodet, ja nyt olemme käyn-
nistäneet useita sellaisia projekteja, joilla on tavoitteena se, että suomalaiset oppimistulok-
set saadaan nousuun, että koulutuksen tasa-arvon mureneminen voitaisiin pysäyttää, että
voisimme hallitusohjelman tavoitteen mukaisesti vahvistaa suomalaisten osaamista ja että
voisimme myöskin kääntää meidän hälyttävät tilastot siitä koulutustason laskusta uuteen
nousuun. Perusopetuksessa on uudet opetussuunnitelmat tällä hetkellä, ammatillisen kou-
lutuksen reformin lainsäädäntö lähti juuri kentälle kommentoitavaksi isolle, laajalle lau-
suntokierrokselle. Me teemme tällä hetkellä lukioiden kehittämistyötä kokeilujen kautta,
pedagogiikkaa kehittämällä, erilaisilla kehittämisverkostoilla. Tuolla korkea-asteella hal-
litus tavoittelee sitä, että pystyisimme selkeämmillä profiileilla ja (Puhemies koputtaa)
työnjakoa selkeyttämällä rakentamaan (Puhemies: Aika!) aiempaa vahvempaa korkea-
koulutusta ja tutkimusta. 

16.06 Eeva-Johanna Eloranta sd (vastauspuheenvuoro): Arvoisa puhemies! Suomalai-
sella laivateollisuudella menee hyvin. Turun telakalla työpaikat on turvattu pitkälle tule-
vaisuuteen. Telakan johtajan mukaan palkoilla niinkään ei ole suurta merkitystä, vaan lai-
vatilaukset saatiin Suomeen teknologisten innovaatioiden, ammattitaitoisen ja osaavan
työvoiman, vahvan markkina-aseman ja myyntiosaamisen ansiosta. Menestys siis perus-
tuu moniin niistä asioista, joita hallitus on järjestelmällisesti laiminlyönyt. Suomi pärjää tu-
levaisuudessa panostamalla osaamiseen, tutkimukseen ja tuotekehitykseen ja innovaatioi-
hin. Työn halpuuttamista tärkeämpiä ovat osaamiskilpailukyky, laatukilpailukyky ja
myyntikilpailukyky. SDP:n vaihtoehtobudjetista löytyy konkreettisia ehdotuksia hallituk-
sen käyttöön näiden parantamiseksi.
2



Pöytäkirjan asiakohta PTK 112/2016 vp
Arvoisa puhemies! Suomen osuus maailmankaupasta on jo puolittunut vuodesta 2007.
Eikö, arvoisa hallitus, olisi jo korkea aika ottaa käyttöön nämä kasvun eväät ja perua kou-
lutusleikkaukset?

16.07 Valtiovarainministeri Petteri Orpo (vastauspuheenvuoro): Arvoisa rouva puhe-
mies! Jos me lähdemme tästä Turun telakasta liikkeelle, niin siinä oli kyllä paljon syitä,
miksi se onnistui, suomalaista huippuosaamista meriteollisuudessa, koko meriklusterissa,
jota pidetään yllä, siinä oli valtion, hallituksen, eduskunnan hyviä toimenpiteitä mutta
myöskin halu investoida Suomeen. Saksalainen perheyritys uskoi tähän ja halusi investoi-
da. Yksi hallituksen päätavoitteita on tällä hetkellä se, että me saamme lisättyä Suomessa
investointeja, ja muun muassa tästä syystä hallitus selvittää puoliväliriiheen mennessä yri-
tysverotuksen kokonaisuutta, jonka yhteydessä selvitetään, voimmeko me veroelementeil-
lä kannustaa t&k-panostuksiin ja investointeihin, työllistämiseen, koska vain sillä, että me
saamme investointeja, syntyy työpaikkoja ja työpaikoista verotuloja, joilla me pystymme
ylläpitämään meidän tärkeitä hyvinvointipalveluita.

16.08 Jukka Gustafsson sd (vastauspuheenvuoro): Arvoisa puhemies! Mennään lähem-
mäksi arkea ja kannetaan huolta lapsista ja nuorista. Nyt tiedän, että varapääministeri Soi-
ni on kiinnostunut tästä asiasta, ja toivon, että Soini voisi vastata tähän. Nimittäin viimeis-
ten tutkimusten mukaan joka kymmenes nuori ei osaa lukea, kirjoittaa riittävästi pärjätäk-
seen tässä modernissa yhteiskunnassa, ja tässä tilanteessa ollaan nyt sitten ajamassa alas
nuorisotakuuta, nuorten aikuisten osaamisohjelmaa, tilanteessa, jossa jo nyt joka viides
20—24-vuotias mies on työelämän ja koulutuksen ulkopuolella.

Ministeri Soini, nyt kun keväällä on välitarkastuksen aika — hallitus on ollut kaksi vuot-
ta — niin lupaatteko aktiivisesti toimia sen puolesta, että suomalaiset nuoret miehet ja nai-
set pääsisivät koulutukseen ja työelämään ja aktiviteettiin, joka kasvattaa heitä siihen?

16.10 Opetus- ja  kulttuuriministeri  Sanni Grahn-Laasonen  (vastauspuheenvuo-
ro): Arvoisa puhemies! Ensin täytyy todeta, että edustaja Gustafssonilla taitaa olla väärää
tietoa, nimittäin hallitus juuri budjettiriihessä turvasi nuorisotakuun rahoitusta koskien esi-
merkiksi etsivää nuorisotyötä ja mainittua nuorten aikuisten osaamisohjelmaa, eli sitä jat-
ketaan. Samoin tällä hetkellä teemme muun muassa ammatillisen koulutuksen reformia,
jossa yhtenä tärkeimmistä tavoitteista on vähentää koulutuksen keskeyttämistä, mikä am-
matillisen koulutuksen puolella on selkeä ongelma. Tämäkin on sellainen asia, jota edelli-
sen opetusministerin aikana ei korjattu, eli se kaatui silloin viimeisellä viikolla eduskun-
nassa.

Se huoli, mitä kannoitte, on yhteinen, eli jopa joka viides nuori mies on koulutuksen ja
työelämän ulkopuolella. Tähän syrjäytymiskehitykseen meidän pitää pystyä yhteisiä lääk-
keitä löytämään. Hallitus on tämän viikon maanantaina strategiaistunnossaan keskustellut
tästä asiasta, ja etsimme siihen poikkihallinnollisesti eri ministeriöiden sektoreilta ratkai-
suja, joilla voitaisiin tähän asiaan vaikuttaa. (Puhemies koputtaa) Sehän on myöskin ihan
hallituksen kärkihankkeissa, meidän strategiseen hallitusohjelmaamme (Puhemies: Aika!)
nostettuja kehittämiskohteita.

16.11 Ville Niinistö vihr (vastauspuheenvuoro): Arvoisa puhemies! Suomalaiset laajasti
näkevät sen, että koulutukseen ja tutkimukseen panostaminen on meidän tulevaisuuden
3



Pöytäkirjan asiakohta PTK 112/2016 vp
avainkysymys. Maailma muuttuu yhä vaikeammaksi, työelämässä tarvitaan uutta osaamis-
ta, tarvitaan korkeampaa teknologiaa, ja silloin on tärkeätä se, että me koulutamme kaikki
meidän nuoret ja myös aikuiset niin hyvin, että heillä on mahdollisuus saada työtä, ja mei-
dän osaamispohjamme on sellainen, että pärjäämme kansainvälisessä kilpailussa.

Haluan tuoda esille sen mittaluokan, kuinka paljon hallitus on nyt leikannut koulutuk-
sesta. Elikkä yhteensä siis vihreiden varjobudjetti ensi vuodelle lisää koulutukseen 446
miljoonaa euroa enemmän kuin hallitus, ja sen lisäksi velvoitamme palauttamalla normit,
209 miljoonaa euroa lisää kunnissa, panostamaan koulutukseen, ja näihin me maksamme
myös ne valtionosuudet. Eli kaikki tämän hallituskauden aikana kertyvät leikkaukset me-
nevät sinne miljardiluokkaan neljän vuoden aikana. Se on iso mittaluokka. 

Maanantaina olin Hämeenlinnassa Tavastia-ammattioppilaitoksessa, ja siellä oltiin erit-
täin huolissaan tästä ammatillisen koulutuksen leikkauksesta. Se viesti, mikä kentältä tu-
lee, on, että nämä sisällölliset uudistukset (Puhemies koputtaa) ammattinimikkeiden muut-
tamisineen ovat itse asiassa hyviä, mutta ne pitäisi tehdä ensin, (Puhemies: Aika!) ja rahoja
ei voi leikata ennen kuin toimintaa kehitetään.

16.12 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Vihreät ovat tässä salissa puolitoista vuotta sanoneet, että "me
emme leikkaisi koulutuksesta", ja siitä syystä eilinen keskustelu täällä eduskunnassa oli
hyvin paljastava. Nimittäin teidän vaihtoehtobudjetistanne, joka on kaikkien luettavissa,
on nähtävissä se, että vihreiden budjetista on tosiasiallisia leikkauksia koulutukseen lähes
250 miljoonan euron edestä. (Välihuutoja) Mitä tämä tarkoittaa käytännössä? Esimerkiksi
sitä, että te ette palauttaisi korkeakouluindeksiä toisin kuin olette aikaisemmin sanoneet ja
samoin te ette myöskään lisää kunnille määrärahoja näistä tehtävistä suoriutumiseen ja sel-
viytymiseen. Eli toisin sanoen minusta se oli teidän vaihtoehtobudjettinne suurin uutinen:
vihreät leikkaisi koulutuksesta. (Eduskunnasta: Vastauspuheenvuoro!)

Puhemies Maria Lohela: Suullisella kyselytunnilla esitetään kysymyksiä, ei vastauspu-
heenvuoroja, mutta nyt saatte esittää kysymyksen, edustaja Niinistö.

16.13 Ville Niinistö vihr (vastauspuheenvuoro): Arvoisa puhemies! Tämä on hyvä korja-
ta nyt. Minua hämmentää, miten valtiovarainministeripuolue ei ymmärrä valtion ja kunti-
en budjettien rakennetta. (Eduskunnasta: Ohhoh!) Se on todella noloa. Vihreät palauttaa
vaihtoehtobudjetissaan kaikki ne valtionosuudet, joita te leikkaatte ammatillisesta koulu-
tuksesta ja varhaiskasvatuksesta. Sen lisäksi me edellytämme pienempiä ryhmäkokoja, me
varmistamme täyden päivähoito-oikeuden esittämällä lakimuutoksia ja poistamalla sen
esityksen, mikä teillä on, että ammatillisen koulutuksen rahoitusosuudesta leikataan. Tämä
velvoittaa kuntia panostamaan 209 miljoonaa euroa lisää koulutukseen, jotka leikkaukset
te olette pakottamassa kuntien kurkusta alas. Eli itse asiassa eilinen keskustelu paljasti, että
valtion leikkausten lisäksi te leikkaatte kunnissa koulutuksesta ja haluatte viedä nämä kun-
nissa läpi. Se on väärin. Tänä aikana minua hämmentää, että valtiovarainministeripuolue
menee lisää tähän totuuden jälkeiseen politiikkaan, että vääristelette opposition esityksiä.
Voiko ministeri Orpo pyytää nyt anteeksi eilistä väitettään, jossa hän oli väärässä? (Väli-
huutoja)
4



Pöytäkirjan asiakohta PTK 112/2016 vp
16.14 Opetus- ja kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Tämä on siitä hyvä tilanne, että se vaihtoehtobudjetti on kaikkien
luettavissa, ja sieltä voidaan nähdä se, että vihreät ei palauttaisi korkeakouluindeksiä. Eli
sitä noin 37 miljoonaa euroa korkeakoulujen rahoitusta, joka näiden indeksien myötä kor-
keakouluille menisi, te ette korkeakouluille antaisi. Se on teidän aiemman tulkintanne mu-
kaan selkeä leikkaus. Samoin, mitä tulee näihin kuntien määrärahoihin, te ette ole palaut-
taneet kunnille valtionosuuksina näitä rahoja, esimerkiksi varhaiskasvatukseen ja amma-
tillisen koulutuksen tehtäviin. (Välihuutoja)

Arvoisa eduskunta! Tämä on teidän vaihtoehtobudjetistanne luettavissa.

16.15 Tuomo Puumala kesk (vastauspuheenvuoro): Arvoisa puhemies! Suomalaisella
koulutuksella on oikeastaan kaksi isoa menestystarinaa. Toinen niistä liittyy siihen, että
olemme pystyneet tuottamaan tasa-arvoa ja oikeudenmukaisuutta koko yhteiskuntaan, pi-
tämään kaikki mukana kelkassa. Toinen on se, että pieni pohjoinen maa on pystynyt kurot-
tamaan kohti omaa huippua ja Euroopan huippua. Jotta näin voi olla myös tulevaisuudes-
sa, koulutusta täytyy kehittää ja uudistaa, ja sitähän me teemme nyt kärkihankkeena.

Mitä sitten tulee tähän leikkauskeskusteluun — sehän on käyty aika monta kertaa tässä
salissa — niin siinä lienee iso kuva se, että kaikki ovat suurin piirtein samassa veneessä sii-
nä asiassa. Sekä edellisellä vaalikaudella että tällä vaalikaudella on jouduttu tiivistämään ja
tehostamaan koulutusta, sen tosiasian edessä me vain olemme.

Mutta kysymys: Minun mielestäni meidän pitäisi lähteä luomaan vähän isommalla pens-
selillä tulevaisuuskuvaa rakentavassa hengessä suomalaisesta koulutuksesta. On paljon ky-
symyksiä, joita meidän pitää ratkaista, että me pysymme tässä Euroopan laajuisesti ja maa-
ilmanlaajuisesti kiihtyvässä kilpailussa mukana. Olisiko, ministeri, paikallaan esimerkiksi
parlamentaarinen työ vahvistettuna asiantuntijoilla, jossa kaikki puolueet pääsisivät ole-
maan mukana ja jossa luotaisiin kuvaa (Puhemies koputtaa) 2019 jälkeisestä ajasta? Se on
Suomelle todella tärkeä kysymys.

16.16 Opetus- ja  kulttuuriministeri Sanni Grahn-Laasonen  (vastauspuheenvuo-
ro): Arvoisa puhemies! Suomi on koulutuksessa maailmalla hyvin tunnettu maa. Meillä on
sellaista osaamista, joka kiinnostaa maailmalla koulutuksen kehittämisessä, ja viimeksi tä-
nään komissaari Thyssenin kanssa oli mahdollisuus Suomessa keskustella esimerkiksi
meidän erinomaisesta ammatillisesta koulutuksestamme.

Mitä tulee tähän kehittämistyöhön, niin olen itse asiassa juuri lähestynyt eduskuntaryh-
miä ja pyytänyt nimeämään edustajia parlamentaariseen ryhmään, jonka tavoitteena on
pohtia itsenäisyyden 100-vuotisjuhlavuoden aikana suomalaisen peruskoulun tulevaisuu-
den kehittämislinjoja ja sellaisia teesejä siihen, miltä pohjalta suomalaista peruskoulua ke-
hitetään niin, että se on maailman paras myöskin tulevaisuudessa. Ja toivon, että me voim-
me käydä tästä asiasta sellaista rakentavaa, hyvää keskustelua, jossa katsotaan nimen-
omaan vahvasti tulevaisuuteen ja jossa tehdään juhlavuoden teeman mukaisesti suomalai-
sen peruskoulun tulevaisuutta yhdessä.

16.17 Mikaela Nylander r (vastauspuheenvuoro): Arvoisa puhemies! Kyllähän tämä
keskustelu taas tänään osoittaa sen, että tarvitsisimme pitkäjänteisyyttä ja meidän tulisi
nähdä kokonaisuuksia. Kyllä se yhteinen kansallinen visio tästä koulutuksesta ihan var-
haiskasvatuksesta yliopistokoulutukseen asti tarvitaan juuri nyt, kun hallitus joutuu teke-
5



Pöytäkirjan asiakohta PTK 112/2016 vp
mään hyvin kipeitä leikkauspäätöksiä. Olen erittäin iloinen siitä, että kansallinen parla-
mentaarinen peruskoulufoorumi on nyt päätetty perustaa, mutta voitaisiinko sen yhteydes-
sä ajatella, että muutkin koulutusalat liittyisivät jotenkin siihen? Elikkä edustaja Puumalal-
la oli kyllä todella hyvä kysymys: voitaisiinko tätä foorumia vähän laajentaa? Minä luulen,
että se palvelisi koko kantakuntaa, että löydetään se yhteinen visio.

16.18 Opetus- ja  kulttuuriministeri  Sanni  Grahn-Laasonen  (vastauspuheenvuo-
ro): Arvoisa puhemies! Olen aivan samaa mieltä edustajan kanssa siitä, että tarvitaan pit-
käjänteistä kehittämistä, ja meillä Suomessa siitä onkin pitkät perinteet. Tosiasiahan on se,
että verrattuna moniin muihin maihin suomalaista koulutusjärjestelmää kehitetään hyvin
pragmaattisesti eivätkä esimerkiksi hallitusten vaihdokset tähän suureen linjaan vaikuta.
Samoin meillä asiantuntijat on hyvin tuotu tämän koulutuspolitiikan ja koulutuksen kehit-
tämisen ytimeen ja meillä on myös vahva tutkimussidonnaisuus, josta halutaan pitää kiin-
ni. Juuri tätä ajatusta ajattelimme vaalia myös tässä peruskoulun kehittämistyössä, tässä vi-
siotyössä tai teesien rakentamisessa itsenäisyyden 100-vuotisjuhlavuonna. Mikään ei estä
tietenkään sitä keskustelua käymästä myöskään laveammalla perspektiivillä, mutta tämä
työ on ennen kaikkea ajateltu peruskoulun kehittämiseen, koska se on ihan meidän suoma-
laisen koulutusjärjestelmän kruununjalokiviä ja sen tilanteesta voidaan monesta syystä olla
myöskin huolissaan tällä hetkellä, koska nähdään, että oppimistulokset ovat olleet laskus-
sa, ja samoin tämä tasa-arvo (Puhemies: Aika!) herättää huolta.

16.20 Peter Östman kd (vastauspuheenvuoro): Arvoisa rouva puhemies! Hallitus sanoo
tekevänsä rakenneuudistuksia koulutussektorilla, mutta tosiasiassa ammatilliseen koulu-
tukseen kohdistetaan ensi vuonna rajuja säästöjä, 190 miljoonaa euroa.

Edustaja Puumala halusi maalata isolla pensselillä. Niin me varmaan kaikki haluaisim-
me, mutta nykyleikkaustahti on niin kova, ettei ole varaa edes pieneen pensseliin. Amma-
tillinen koulutus on uudistettava suunnitelmallisesti. Miksi teette nyt päätöksiä hätiköidys-
ti? KD:llä olisi tarjolla rahoitusratkaisuja, jos katsotte meidän vaihtoehtobudjettiamme.

16.20 Opetus- ja kulttuuriministeri Sanni  Grahn-Laasonen  (vastauspuheenvuo-
ro): Arvoisa puhemies! Ammatilliseen koulutukseen kohdistuvat säästöt ovat tulleet mi-
nun pöydälleni edelliseltä hallitukselta, ja kaikki tämän eduskunnan puolueet ovat olleet
niistä päättämässä. Mutta sen sijaan tähän rakenteelliseen uudistukseen, ammatillisen kou-
lutuksen reformiin, kannustan edustajaa hyvin syvällisesti perehtymään. Sitä on tehty am-
matillisen koulutuksen kentän kanssa yhdessä. Se on herättänyt hyvin paljon siellä kentäl-
lä myöskin innostusta, 1 500 ihmistä on osallistunut tähän hyvin osallistavaan ja aika eri ta-
valla tehtyyn valmisteluun. 

Keskeisiä ajatuksia on se osaamisperusteisuus, mikä antaa meille myöskin mahdolli-
suuksia kehittää myös muilla koulutusasteilla vähän saman ajatuksen pohjalta. Rahoitusta
uudistetaan kannustavammaksi. Työpaikoilla tapahtuvaa oppimista lisätään. Rakennetaan
yksilöllisempiä polkuja ja rakennetaan sellaista tulevaisuuden ammatillista koulutusta,
joka antaa valmiuksia hyvin erilaisille oppijoille ja myöskin siihen uranaikaiseen kehitty-
miseen nykyistä paremmin. Eli minä näen, että ammatillisen koulutuksen puolella tulevai-
suus näyttää näistä vaikeista leikkauksista ja taloustilanteesta huolimatta siinä mielessä va-
loisalta, että tämä rakenneuudistus (Puhemies: Aika!) on hyvin toivottu kentällä.
6



Pöytäkirjan asiakohta PTK 112/2016 vp
Kysymyksen käsittely päättyi.
7


