















































DEMD9C6.tmp.xml


Pöytäkirjan asiakohta PTK 11/2018 vp
Pöytäkirjan asiakohta 

PTK 11/2018 vp

Täysistunto

Torstai 22.2.2018 klo 16.00—17.23

2.1. Suullinen kysymys pienituloisten maksuvaikeuksista (Satu Taavitsainen sd)
Suullinen kysymys SKT 9/2018 vp

Suullinen kyselytunti

Puhemies Paula Risikko: Esimmäisen kysymyksen esittäjä on sosialidemokraattinen
eduskuntaryhmä ja siellä edustaja Taavitsainen.

Keskustelu

16.02 Satu Taavitsainen sd: Arvoisa puhemies! Hallitus on leikannut pienituloisilta sy-
ventäen köyhyyttä ja lisäten ihmisten maksuvaikeuksia. Yli puoli miljoonaa suomalaista
on joutunut ulosottoon. Pienituloisia eläkeläisiä, työttömiä ja vammaisia on joutunut kor-
keiden sosiaali- ja terveydenhuollon asiakasmaksujen takia häikäilemättömien perintätoi-
mistojen armoille ja ulosottoon. Lapsiperheet eivät saa sähkösopimusta, kotivakuutusta tai
muuta välttämätöntä asiaa maksuhäiriömerkinnän takia. Vuosittain liki 400 000 ulosotto-
asiaa tulee valtakunnanvoudille sosiaali- ja terveydenhuollon asiakasmaksujen vuoksi.
Tämä on järkyttävä tilanne. Oikeusministeri, mitä aiotte tehdä, jotta ihmiset eivät luisu
ulosottoon vain välttämättömien terveydenhoitokulujen takia?

16.03 Oikeusministeri Antti Häkkänen (vastauspuheenvuoro): Arvoisa puhemies! Suo-
messa totisesti on ulosottoasiakkaiden määrä ja velkaongelmien määrä kasvanut voimak-
kaasti, eikä pelkästään tiettyjen julkisten palveluerien maksujen osalta vaan kulutusluotto-
jen ja monien ihan arjen taloudenhallinnan asioiden osalta, eli ongelma on paljon laajempi.
Nyt täytyy tietysti käydä keskustelua sosiaali- ja terveysministeriön kanssa siitä, miten
siellä palvelumaksukäytännöt etenevät. Asiakasmaksujen osaltakin tietysti täytyy normaa-
lia perintäkäytäntöä noudattaa, ja kunnat vastaavat siitä, että niissä asianmukaisesti mene-
tellään. Me teemme jatkuvasti seurantaa oikeusministeriössä, että käytännöt ovat asianmu-
kaisia näissä perintäkysymyksissä. Eli jokaisen ihmisen, joka joutuu perintätilanteeseen
ulosotossa, tilannetta täytyy katsoa inhimillisesti ja lainsäädännön mukaisesti. Minä luu-
len, [Puhemies koputtaa] että tätä lainsäädäntöä joudutaan joka tapauksessa päivittämään
tulevina vuosina aika reilustikin, koska tämä ongelma paisuu koko ajan.

Puhemies Paula Risikko: Pyydän niitä edustajia, jotka haluavat esittää lisäkysymyksiä
tästä aiheesta, ilmoittautumaan painamalla V-painiketta ja nousemalla seisomaan.

16.04 Satu Taavitsainen sd (vastauspuheenvuoro): Arvoisa puhemies! Suomeen on syn-
tynyt massatyöttömyyden rinnalle massaulosotto-ongelma. Moni on menettänyt terveyten-
sä ja työkykynsä talousvaikeuksien vuoksi. He ovat joutuneet ikuiseen velkavankeuteen ja
 Tarkistettu
4.1



Pöytäkirjan asiakohta PTK 11/2018 vp
elävät yhteiskuntamme ulkoreunoille syrjäytettyinä. Voi sanoa, että on kyse kansallisesta
hätätilasta. Satojatuhansia eläkeläisiä, työttömiä, lapsiperheitä ja nuoria ja jopa alaikäisiä
lapsia on härskisti toimivien perintäyhtiöiden armoilla, jotka myyvät näiden pienten ihmis-
ten velkoja toisilleen, perivät velkoja moneen kertaan, dokumentteja veloista ei löydy, ei-
vätkä velat vanhene säädetyssä ajassa. Esimerkiksi eräs Suomessakin toimiva perintäyhtiö
on saanut USA:ssa 80 miljoonan dollarin sakot laittomasta perinnästä. Aivan samaa toi-
mintaa yritys harjoittaa Suomessa. Arvoisa oikeusministeri, aiotteko tehdä erityistarkas-
tuksen perintäyhtiöiden toimintaan?

16.05 Oikeusministeri Antti Häkkänen (vastauspuheenvuoro): Arvoisa puhemies! Pe-
rintätoiminta Suomessa on erityissääntelyn kohteena, ja niitä käytäntöjä, joita siellä ken-
tällä harjoitetaan, tarkastellaan koko aika, osittain oikeusministeriössä, osittain työ- ja elin-
keinoministeriössä. Nyt kun ongelma kasvaa koko ajan ulosoton osalta, niin ensisijaisen
pääpainopisteen pitää kaikissa näissä nyt olla se, kuinka pystytään ennalta ehkäisemään ih-
misten joutumista velkakierteeseen ja ylivelkaantumisen tilanteeseen. Ei pidä lähtökohtai-
sesti sanoa sitä, että velan ottaminen olisi lähtökohtaisesti pahasta, koska ihmiset tarvitse-
vat rahaa asuntoon tai kulutusluottoihin tai muihin, mutta jos taloudellisen hallinnan me-
nettäminen on yhä useamman ihmisen arkea, niin silloin meillä on ongelmia aivan siellä
perustavanlaatuisessa taloudenhallinnan osaamisessa. Jopa kouluissa pitäisi ehkä näitä
asioita vahvistaa ja siinä yhteydessä myös tarkastella, miten ylivelkaantumisen sääntelyä
hoidetaan. Mutta ongelma on tällä hetkellä paljon syvällisempi kuin pelkästään maksuky-
vyttömyyssääntelyyn liittyvä, [Puhemies koputtaa] eli varhaiseen ja ennalta ehkäisevään
puuttumiseen pitää paukut pistää ensisijaisesti.

Puhemies Paula Risikko: Aikaa minuutti.

16.06 Mika Niikko ps (vastauspuheenvuoro): Arvoisa puhemies! Viime vaalikautena sil-
loinen hallitus teki uuden lainsäädännön, jossa tämä pikavippiyhtiöiden koronkiskonta lai-
tettiin kuriin ja säädettiin tämä 50 prosentin korkokatto ja lainan määrän piti olla sitten vä-
hintään 2 000 euroa, jotta sen korkokaton pystyi ylittämään. Nyt nämä pikavippiyhtiöt ovat
järjestään kiertäneet tätä lakia myöntämällä 2 000 euron lainaa ja ottamalla edelleen jopa
tuhansien prosenttien korkoja. Mitä hallitus tekee tälle kiertämiselle? Tämä ongelma ei ole
poistunut.

Toinen asia on se, että hyvin monet nuoret eivät hallitse rahankäyttöä. Kuinka johdon-
mukaista on sellainen linja, että nuoret, joilla ei ole lainkaan tuloja ja jotka eivät ole val-
mistuneet mihinkään ammattiin tai muutoinkaan pysty elättämään itseään, pystyvät osta-
maan osamaksulla jos jonkinnäköisiä ostoksia hyvin kalliilla korolla, mutta sitä ei millään
tavalla valvota tai säädellä? Voitaisiinko jollakin muullakin kuin valistuksella ohjata tätä
ylivelkaantumista varsinkin nuorten ihmisten parissa?

16.08 Oikeusministeri Antti Häkkänen (vastauspuheenvuoro): Arvoisa puhemies! Täs-
sä kysyjä osuu asian ytimeen. Eli täytyy olla ennaltaehkäiseviä toimenpiteitä kasvatuksen,
osaamisen osalta. Viime kädessä jokainen kansalainen on ensisijaisesti itse vastuussa
oman talouden hallinnan kysymyksistä, ja tämä on erityisesti nuorille tärkeä signaali, mut-
ta valtiovallalla, kunnilla, maakunnilla on tässä tärkeä rooli. Eli epäterveet käytännöt täy-
2



Pöytäkirjan asiakohta PTK 11/2018 vp
tyy pystyä kitkemään esimerkiksi kulutusluottomarkkinoilta pois, jotta ihmiset eivät ajau-
du näissä asioissa ongelmiin.

Pikavippikysymyksen olen ottanut uudelleen valmisteluun oikeusministeriössä. Kat-
son, että asiassa täytyy tehdä uudelleenarviointia, ja kevään aikana siitä tehdään linjauksia.
Samoin myös muut asiat, jotka liittyvät ylivelkaantumisen ennaltaehkäisyyn ja jälkihoi-
toon: tarkastelemme konkurssimenettelyä tällä hetkellä, ja toin jo silloin viime vuoden
puolella ulosoton kannustinloukkuihin liittyvän asian tänne, joka onkin salissa saanut laa-
jaa kannatusta.

16.09 Outi Alanko-Kahiluoto vihr (vastauspuheenvuoro): Arvoisa puhemies! Monelle
velalliselle työllistyminen on hankalaa siinä mielessä, että suojaosa on jäänyt jälkeen esi-
merkiksi tulojen kehityksestä tai työmarkkinatuen kehityksestä. Henkilö, joka saa pientä
palkkaa, voi olla siinä tilanteessa, että vouti vie pienestä palkasta yhteensä verotuksen
kanssa jopa 90 prosenttia, että jää hyvin pieni osa palkasta jäljelle voudin puuttumisen jäl-
keen.

On puhuttu pitkään siitä, että suojaosaa kannattaisi nostaa niin, että aina kannattaisi yli-
velkaantuneenkin mennä töihin ja sitoutua velan maksuun. Onko hallitus harkinnut sitä,
että voitaisiin suojaosaa nostaa esimerkiksi sillä tavalla, että jos henkilö sitoutuu pitkän ve-
lan tai lainan kohdalla velkajärjestelyihin ja aidosti maksaa sitä pois, voitaisiin porrastetus-
ti jättää siitä palkasta enemmän käteen tämmöisen suojaosuuden muodossa?

16.10 Oikeusministeri Antti Häkkänen (vastauspuheenvuoro): Erinomainen kysymys.
Tällä hetkellä Suomella on kaksi megatason ongelmaa: työllisyysasteen nostaminen, jossa
täytyy tehdä lisää toimenpiteitä kaikilla rintamilla, ja samaan aikaan kasvava kotitalouk-
sien velkaantumisongelma. Tämä yhtälö on aika hankala. Kun ihminen on vaikkapa ylivel-
kaantuneessa tilassa, kannusteet ottaa vaikka pätkätyötä vastaan voivat olla hyvin hyvin
heikot. Tämän takia halusinkin viedä eteenpäin kannustinloukkuja purkavaa esitystä.

Kävimme perusteellisen pohdinnan oikeusministeriössä siitä, olisiko tämä suojaosuu-
den korottaminen vai joku muu mekanismi se paras lääke juuri niille henkilöille, joilla kan-
nustinloukku on suurimmillaan. Ei niille, ketkä saavat kenties suurta palkkaa tai ovat jo
muutenkin vakituisissa, korkeapalkkaisissa viroissa. Tämä pohdinta johti siihen, että mei-
dän kannatti tehdä ennemminkin näiden lykkäyskuukausien lisäämisen kautta tämä esitys,
joka on käsittelyssä eduskunnassa, kuin suojaosuuden korottamisen kautta, koska suo-
jaosuus [Puhemies koputtaa] liittyy kaikkien, myös suurituloisten palkkoihin ja se saattaisi
aiheuttaa pienituloisille muun muassa näitten maksuhäiriömerkintöjen osalta erittäin han-
kalia ongelmia vuokra-asuntojen saamisen kannalta.

Puhemies Paula Risikko: Pysytään minuutissa.

16.11 Kari Uotila vas (vastauspuheenvuoro): Arvoisa rouva puhemies! Ministeri Häkkä-
nen, totesitte aivan oikein, että ennaltaehkäisy ja ylivelkaantumiskierteen paheneminen on
erittäin tärkeä aihe. Siinä on keskeistä talous- ja velkaneuvonta, joka on tarkoitus siirtää
vuoden 19 alusta oikeusaputoimistoille. Ongelma siinä vain on se, että se tapahtuu noin 15
prosenttia pienemmillä määrärahoilla kuin mitä on käytetty kuntien hoitaessa tätä asiaa.
Onko mitään järkeä, kun samaan aikaan korostetaan velka- ja talousneuvonnan merkitystä
ylivelkaantumisongelman ratkaisemisessa, että samaan aikaan leikataan? Ja mitä tulee
3



Pöytäkirjan asiakohta PTK 11/2018 vp
kuntien toimintaan, niin on paljon nähtävissä sitä, että kunnat myyvät sosiaali- ja terveys-
maksujen kautta tulevia perittäviä ulosottoja perintätoimistoille suoraan sanoen pilkkahin-
taan, murto-osalla siitä — nämähän ovat salaisia sopimuksia, mutta käytäntö on näin — ja
mahdollistavat näille yksityisille perintätoimistoille sitten rikastumisen ihmisten ahdingol-
la ja ylivelkaantumisella. Onko tämä moraalisesti oikein kuntien kannalta?

16.12 Oikeusministeri Antti Häkkänen (vastauspuheenvuoro): Arvoisa puhemies! Ta-
lous- ja velkaneuvontaan täytyy tulevina vuosina panostaa yhä enemmän. Ennalta ehkäise-
vään neuvontaan ihmiselle siinä tilanteessa, kun voidaan vielä estää velkakierre ja inhimil-
linen ahdinko, juuri siinä vaiheessa täytyy olla paukkuja. Nyt talous- ja velkaneuvonnassa
on ollut tilanne, että resurssit eivät ole olleet riittäviä viime vuosina, ja nyt kun tämä siirto
tapahtuu, niin resurssit pysyvät edelleen kohtuullisella tasolla, ja yritän hankkia tähän lisää
resursseja. Kaikista muista taloushaasteista huolimatta, joita tässäkin salissa on käsitelty,
yritän saada tähän lisää resursseja ennen kaikkea sen takia, että me voisimme siirtää pai-
nopistettä ennalta ehkäisevälle puolelle eikä niinkään sinne voudinviraston ja ulosoton ja
käräjäoikeuksien puolelle. Silloin ollaan jo ripauksen verran myöhässä.

16.13 Matti Torvinen sin (vastauspuheenvuoro): Arvoisa rouva puhemies! Taloussano-
mat kertoi, että noin kolmannes ulosottomiesten palkasta tulee provisioista. Se määräytyy
sen mukaan, kuinka paljon velallisilta saadaan perittyä. Velat pitää saada hoidettua, se on
selvä. Mutta velkojen perintä ei saa aiheuttaa kohtuuttomia tilanteita. Velalliset ja velkaan-
tuneet yrittäjät ajautuvat joskus pitkiinkin ulosottokierteisiin, joista on hyvin hankala pääs-
tä irti. Ulosottomiesten provision eli perimispalkkion maksaa Suomen valtio. Suomen etu
olisi, että ylivelkaantuneet tai konkurssin tehneet yrittäjät selviäisivät veloistaan mahdolli-
simman nopeasti ja he pääsisivät pian takaisin työelämään. Kysynkin asianomaiselta mi-
nisteriltä eli ministeri Häkkäseltä: Onko ulosottomiesten provisiopalkkaus kohtuullinen
järjestely teidän mielestänne? Onko valtion mahdollista puuttua ulosottomiesten palkkauk-
sen perusteisiin?

16.14 Oikeusministeri Antti Häkkänen (vastauspuheenvuoro):  Arvoisa puhemies!
Palkkauskysymyksiin kommentoinnissa kannattaa olla aina kohtuullisen varovainen, mut-
ta voin sanoa yleisellä tasolla, että Suomessa on ollut, kuten monissa muissakin maissa on
ollut, hyvin paljon julkishallinnossa vuosikymmenten saatossa sellaisia palkkausjärjestel-
miä, joissa on maksettu jonkinsorttista sporttelia tai provisiota tai muuta. Jopa tuomareilla
on ollut tällainen järjestelmä. Eli tällaiset piirteet eivät minun mielestäni lähtökohtaisesti
kuulu enää moderniin julkishallintoon. Meidän täytyy varmistaa se, että ulosoton perintä
toimii tehokkaasti mutta oikeudenmukaisesti ja lainmukaisesti kaikissa tapauksissa. Siinä
samassa yhteydessä, kun täytyy pitää huolta, että jokainen kansalainen maksaa sinänsä vel-
kansa ja perintä toimii ja velkojat saavat osuutensa, täytyy pitää huolta myös siitä, että jo-
kaista ihmistä kohdellaan lainmukaisesti, oikeudenmukaisesti ja inhimillisesti. Uskon, että
tässäkin palkkausjärjestelmässä päästään tulevina aikoina modernimpaan suuntaan.

16.15 Kristiina Salonen sd (vastauspuheenvuoro): Arvoisa puhemies! Ihminen kokee
ulosoton aina epäonnistumisena, jota leimaa myöskin häpeäntunne ja voimattomuus omien
asioiden hoitamisessa. Näitä ihmisiä pahasti velkaantuneenakin on kohdeltava inhimilli-
sesti, kuten totesitte. Se vaatii kasvotusten kohtaamista. Se vaatii sitä, että keskustellaan ja
4



Pöytäkirjan asiakohta PTK 11/2018 vp
pyritään vaikeitakin asioita selvittämään yhdessä. Nyt kuitenkin ulosottotoimipisteitä ol-
laan vähentämässä, esimerkiksi Satakunnassa ulosottoa keskitetään Poriin — vannotaan
näiden sähköisten palveluiden nimiin. Nämäkin ihmiset kaipaavat kuitenkin kohtaamisia
ovien sulkemisten sijaan. Arvoisa ministeri, miksi ulosottoa nyt näin keskitetään, häätöjä
ei kai voida jatkossa tehdä sähköisesti?

16.16 Oikeusministeri Antti Häkkänen (vastauspuheenvuoro):  Arvoisa puhemies!
Ulosoton puolella on tilanne siis se, että viranomaiset ovat tehneet asiantuntija-arvion ulos-
oton rakenteiden uudistamisesta jatkossa niin, että tiukassa taloustilanteessa pystyttäisiin
edelleen turvaamaan hyvin toimiva ulosotto tässä maassa ja hyödyntämään digitalisaatio-
ta, uutta teknologiaa niin, että ulosotto toimisi edelleen hyvällä tasolla. Tämä on vasta poh-
jaesitys Valtakunnanvoudinvirastolta, ja nyt ryhdytään käsittelemään sitä, onko siinä pe-
rusteita ja miltä kentällä näyttää tilanne ja muuta. Mutta mitään sellaista uudistusta ei tule,
jossa ulosoton toiminnan laatu jostain syystä heikkenisi tai jolla ei saavutettaisi niitä hyö-
tyjä, joita yritetään saada. Mutta oikeuden hallinnonala joutuu tekemään uudistuksia, otta-
maan uutta tekniikkaa, teknologiaa käyttöön ja samaan aikaan pyrkii talouspaineista huo-
limatta pitämään huolta, että palveluvelvoite, mikä on sinänsä velkojille [Puhemies: Ai-
ka!] mutta myös kansalaisille, pystytään turvaamaan.

Puhemies Paula Risikko:  Yritetään tuota minuuttia pitää.

16.17 Timo Harakka sd (vastauspuheenvuoro): Arvoisa puhemies! Tosiaan joka kym-
menes suomalainen on ollut vuoden aikana ulosotossa, se on järkyttävä luku. On hyvä, että
ministeri oli herännyt huomaamaan, että ulosotossa olevan työttömän ei käytännössä kan-
nata ottaa vastaan pienipalkkaista työtä, ja silloin hallitus esitti, että vuoden työttömyysjak-
son jälkeen lykkäys olisi mahdollista. Mutta miksi odottaa se vuosi? Arvoisa ministeri
Häkkänen, eikö kannattaisi toimia sillä tavalla, että jokainen ulosotossa oleva työtön, joka
ottaa vastaan pienipalkkaista työtä, olisi oikeutettu saamaan tällaisen lykkäyksen, niin että
kun meillä on yhteinen työ taistella kestävyysvajetta vastaan ja korottaa työllisyysastetta,
niin jokainen saataisiin työhön ja ihminen saisi itselleen mahdollisuuden ottaa elämänsä
haltuun ja uuden alun?

16.18 Oikeusministeri Antti Häkkänen (vastauspuheenvuoro): Arvoisa puhemies! Niin
kuin salissa olijat hyvin tietävät, kannustinloukkujen purkaminen on hyvin vaikea ongel-
ma ensinnäkin sen takia, että monet näistä hankkeista maksavat erittäin paljon, jos ne teh-
dään könttäsummaperiaatteella eli kaikille kohdistaen. Sen takia näitä täytyy jonkin verran
rajata, jotta löydämme juuri ne tapaukset ja ne ihmiset, joilla on se hankalin tilanne olemas-
sa. Ja olen aivan varma — siitä ei varmaan tässä salissakaan ole epäilystä — että sitä seu-
rattaisiin ja tarkkailtaisiin, että täytyykö tehdä muutoksia, laajentaa sitä vielä, että onko ta-
vallaan haaste vielä suurempi. Minä suhtaudun tähän itse ainakin niin, että tätä tilannetta
seurataan joka viikko, miten tämä kehittyy. Mutta jos oltaisiin tehty niin, että tämä kohdis-
tettaisiin kaikkiin ulosotossa oleviin esimerkiksi, ilman mitään lisärajauksia, tästä tulisi
valtavan kallis ja silloin jouduttaisiin puhumaan siitä, mistä muiden ministeriöiden budje-
teista saataisiin rahaa siirrettyä tänne. Eli haasteellinen tilanne.
5



Pöytäkirjan asiakohta PTK 11/2018 vp
16.20 Sari Essayah kd (vastauspuheenvuoro): Arvoisa rouva puhemies! Pienten eläkkeit-
ten ja sosiaalitukien sekä toisaalta suurten lääkekulujen kanssa kamppailevat ihmiset ovat
joutuneet ahdinkoon. Olen saanut hätääntyneitä yhteydenottoja siitä, että omaishoidon tu-
kea on vaihtelevasti eri puolilla maata ruvettu ulosmittaamaan. Ja omaishoidon tuki on kui-
tenkin tällainen sosiaaliperusteinen tuki, aivan kuten asumistuki taikka vaikka lapsilisät,
joita ei ulosmitata. Nyt haluaisinkin kuulla hallituksen kannan: aiotteko nyt selventää tätä
käytäntöä eri puolilla maata? Tällä hetkellä ulosmitataan omaishoidon tukea toisilta
omaishoitajilta ja toisilta ei, ja tämä aiheuttaa kyllä suurta epävarmuutta ja taloudellista ah-
dinkoa näille ihmisille. Olisi tietenkin tärkeätä, että omaishoidon tuki rajattaisiin koko-
naan tämän ulosoton ulkopuolelle.

16.20 Oikeusministeri Antti Häkkänen (vastauspuheenvuoro): Arvoisa puhemies! Nyt
täytyy sanoa, että en tiedä, minkälaisista yksittäisistä tapauksista on tässä kyse, mutta ke-
vään aikana käymme nyt ulosoton muutenkin laajoissa uudistuksissa läpi sitä, miten eri
käytännöt saattavat erota siitä, mikä on lainsäädäntö. En sano tässä, mitä ehkä yksittäisiä
virheitä on tapahtunut, mutta teemme kartoitusta siitä tällä hetkellä ja nimenomaan pieni-
tuloisten osalta esimerkiksi tiettyjen maksujen menemisestä ulosottoon tai merkintöjen ai-
heuttamista ongelmista ja muista. Teemme tästä perusteellista kartoitusta tällä hetkellä. En
uskalla luvata sitä, mitä muutoksia tehdään, koska täytyy myös pitää huolta siitä, että jos
henkilö on velkaantunut, niin silloin lähtökohtaisesti pitää myös kyetä velat maksamaan —
se järjestelmä perustuu luottamukseen. Muuten pienituloiset muut ihmiset, jotka hoitavat
asiansa kunnolla, eivät välttämättä saisi lainaa kunnolla. Mutta kaikessa täytyy olla oikeus
ja kohtuus, ja tarkistamme sen, miten nämä menettelyt toimivat.

Kysymyksen käsittely päättyi.
6


	2.1
	16.02
	16.03
	16.04
	16.05
	16.06
	16.08
	16.09
	16.10
	16.11
	16.12
	16.13
	16.14
	16.15
	16.16
	16.17
	16.18
	16.20
	16.20


